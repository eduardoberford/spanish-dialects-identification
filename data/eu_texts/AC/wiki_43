{"id": "362872", "revid": "512", "url": "https://eu.wikipedia.org/wiki?curid=362872", "title": "2049 Grietje", "text": "\"2049 Grietje asteroide gerrikoan aurkitutako 2049. asteroidearen izena da. 1973ko irailak 29an aurkitu zuen Tom Gehrelsek Palomar Behatokitik. Bere behin-behineko izendapen zientifikoa 1973 SH\"' zen. Bere izena G. A. M. Haring-Herelsen omenezkoa da, aurkitzailearen koinata."}
{"id": "362873", "revid": "512", "url": "https://eu.wikipedia.org/wiki?curid=362873", "title": "2050 Francis", "text": "2050 Francis asteroide gerrikoan aurkitutako 2050. asteroidearen izena da. 1974ko maiatzak 28an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1974 KA zen. Bere izena aurkitzailearen gurasoak ziren Fred eta Kay Francisen omenez jasotzen du."}
{"id": "362874", "revid": "512", "url": "https://eu.wikipedia.org/wiki?curid=362874", "title": "2051 Chang", "text": "2051 Chang asteroide gerrikoan aurkitutako 2051. asteroidearen izena da. 1976ko urriak 23an aurkitu zuen Harvard Unibertsitateak Oak Ridge Behatokitik. Bere behin-behineko izendapen zientifikoa 1976 UC zen. Bere izena Zhang Yuzhegatik jasotzen du."}
{"id": "362875", "revid": "105290", "url": "https://eu.wikipedia.org/wiki?curid=362875", "title": "2052 Tamriko", "text": "2052 Tamriko asteroide gerrikoan aurkitutako 2052. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UN zen. Bere izena Tamara Westgatik jasotzen du, aurkitzailearen emaztea zena."}
{"id": "362876", "revid": "105290", "url": "https://eu.wikipedia.org/wiki?curid=362876", "title": "2053 Nuki", "text": "2053 Nuki asteroide gerrikoan aurkitutako 2053. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UO zen. Bere izena Noradi Westgatik jasotzen du, aurkitzailearen semea."}
{"id": "362877", "revid": "512", "url": "https://eu.wikipedia.org/wiki?curid=362877", "title": "2054 Gawain", "text": "2054 Gawain asteroide gerrikoan aurkitutako 2054. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 4097 P-L zen. Bere izena Arturo erregearen Mahai Borobileko zaldunetako bat zen Gawaingatik jasotzen du."}
{"id": "362878", "revid": "512", "url": "https://eu.wikipedia.org/wiki?curid=362878", "title": "2055 Dvorak", "text": "2055 Dvorak asteroide gerrikoan aurkitutako 2055. asteroidearen izena da. 1974ko otsailak 19an aurkitu zuen Lubos Kohoutekek Bergedorfetik. Bere behin-behineko izendapen zientifikoa 1974 DB zen. Bere izena Antonin Dvorak txekiar konposatzaileagatik jasotzen du, beste lan batzuen artean Eslabiar dantzen egilea dena."}
{"id": "362879", "revid": "105290", "url": "https://eu.wikipedia.org/wiki?curid=362879", "title": "2056 Nancy", "text": "2056 Nancy asteroide gerrikoan aurkitutako 2056. asteroidearen izena da. 1909ko urriak 15ean aurkitu zuen Joseph Helffrichek Heidelbergetik. Bere behin-behineko izendapen zientifikoa A909 TB zen. Bere izena Brian Marsden britainiar astronomoaren emaztea zen Nancy Lou Zissell Marsdengatik jasotzen du."}
{"id": "362880", "revid": "56334", "url": "https://eu.wikipedia.org/wiki?curid=362880", "title": "P\u00e1nico en el zoo", "text": "P\u00e1nico en el zoo Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen abentura bat da.\nIstorioa.\nNorbait esperimentu bitxiak egiten ari da animaliekin hiriko zooan. Pertsona horiek animalien ezaugarriak trukatzen ditu euren artean, hala, propietate harrigarriak dituzten izakiak lortuz, esaterako, zikoina baten antzera hegan egin dezakeen krokodilo bat edo gazela baten abiadura duen dordoka bat. Metodo honi esker animali hauek gaiztakeriak egiteko erabil ditzake.\nMortadelok eta Filemonek gaizkilea deskubritu eta animaliek delituak egitea eragotzi beharko dute."}
{"id": "362881", "revid": "105290", "url": "https://eu.wikipedia.org/wiki?curid=362881", "title": "Eslabiar dantzak", "text": "Eslabiar dantzak Antonin Dvorak txekiar konposatzaileak 1878 eta 1886 bitartean orkestrarentzat konposatutako 16 lanen sail bat da. Bi taldetan argitaratu ziren: Opuz 46 eta Opus 72. Jatorrian lau eskura jotako pianoarentzat idatzia, eslabiar dantzak Johannes Brahms alemaniar konposatzailearen hungariar dantzetan inspiratu ziren. Dvoraken argitaletxeak eskatuta konposatuak izan ziren. Musika lanak, animatuak eta nabarmenki nazionalistak, bere garaian ondo hartuak izan ziren, eta gaur egun konposatzaile honen lanik gogoangarrienen artean daude, batzuetan kultura herrikoian agertuz.\nKonposaketa.\nEslabiar Dantzak Op. 46 argitaratu baino lehen, Dvorak konposatzaile nahiko ezezagun bat izan zen. Horren ondorioz, Austriar Estatuaren Musikaren Sariaren beka eskatu zuen, bere konposaketa lana finantzatzeko asmoz. Saria 4 urtetan 3 aldiz irabazi ondoren (1874, 1876 eta 1877) Johannes Brahmsek, beka emateko ardura zuen batzordeko kide bezala, Dvoraki bere editorea aurkeztu zion, Fritz Simrock. Simrockek argitaratutako Dvoraken lehen lana Moravian duets izenekoa izan zen, arrakasta izan zuena. Animatuta, Simrockek konposatzaileari antzeko ezaugarriak zituen dantza batekin zerbait idazteko eskatu zion.\nNola hasi ez zekiela, Dvorakek Brahmsen hungariar dantzak erabili zituen eredu bezala, baina soilik eredu bezala, bi lanen artean diferentzia garrantzitsu batzuk baitaude. Adibidez, Brahmsek Hungariako melodia herrikoiak erabili zituen bitartean, Dvorakek soilik eslabiar musika herrikoiko erritmo bereizgarriak erabili zituen: melodiak erabat bereak dira. Simrock berehala harrituta geratu zen Dvoraken musikagatik (jatorrian lau eskurekin jotzeko pianoarentzat idatzia) eta konposatzaileari orkestrarentzako bertsio bat eskatu zion. Bi bertsioak urte berean argitaratu ziren, eta berehala lortu zuen Dvorakek nazioarteko ospea. Dvoraken Op. 46ko dantzen arrakasta handiak Simrock 1886an beste Eslabiar Dantza talde bat eskatzera eraman zuen. Eslabiar dantzen hurrengo sailak, Opus 72a, mundu mailan antzeko harrera izan zuen.\nMusika.\nDvorakek bere musika oinarritzen duen dantza moten artean furianta, dumka, mazurka, sousedska, odzemeka, spacirka, sko\u010dna, koloa eta polonesa daude. Lan bakoitzaren ikuskizun oso batek 40 minutu inguru irauten du.\nOpus 72.\nLan honetako dantzak, batzuetan lehenetatik bananduta zenbatzen dira eta beste batzuetan 9tik 16rako zenbakiekin. Edizio gehienek bi zenbakiak ematen dituzte.\nOrkestazioa.\nEgurrezko haize musika tresnak\nMetalezko haizezko musika tresnak\nPerkusiozko musika tresnak\nHarizko musika tresnak: 1.a 2Biolin"}
{"id": "362882", "revid": "512", "url": "https://eu.wikipedia.org/wiki?curid=362882", "title": "Poliedro erregular", "text": "Poliedro erregularra poliedro bat da, poligono erregular kongruenteak diren aurpegiak dituena; eta aurpegiak erpin bakoitzaren inguruan modu berean elkartzen dira.\nSailkapena.\nPoliedro erregularrak hauek dira: bost poliedro erregular ganbil (solido platonikoak) eta lau izar-poliedro erregular (Kepler-Poinsot-en solidoak):"}
{"id": "362883", "revid": "6327", "url": "https://eu.wikipedia.org/wiki?curid=362883", "title": "Kepler-Poinsot-en solido", "text": ""}
{"id": "362884", "revid": "1545", "url": "https://eu.wikipedia.org/wiki?curid=362884", "title": "Tronpa (musika tresna)", "text": "Tronpa edo frantziar kornoa izaera oso moldagarri bat duen eta pistoi gutxirekin (metalezko haize instrumentu guztiek duten ezaugarria) tesitura oso zabal bat hartzen duen metalezko haize instrumentu bat da. Tronparen soinua oso aberats eta adierazgarria da. Gainera, musika tresna honek soinu leun eta gozoak zein latz eta gogorrak sor ditzake. Tronpari soinu efektu bereziak lortzea ahalbidetzen dioten zenbait baliabide tekniko daude, sordina, itzaltzailea eta \"cuivr\u00e9\" delakoa esaterako.\nBere aurrekaria animali adar bat edo krustazeo baten karakola bat da.\nTronpa hodi estu eta luze batez osatua dago. Metalezko kono formako hodi hau biribilkatu eta kanpai formako pabilioi ireki batean amaitzen da, eta tudel deritzonean hasten da (musika tresnaren gorputzaren hasiera), non ahokoa jartzen den.\nSoinua ahokoaren barnean ezpainen bibrazioagatik sortzen da, airearen presioaren eraginaren bidez: hau garbitzen doa pabilioira iritsi arte, nondik kanpoaldera igortzen den.\nGaur egun, tronpa Fan eta Si \u266d goikoan erabiltzen da. Tronpa bikoitza ere hedatua dago, zilindro berezi bat aplikatuz Fan edo Si bemol goikoan afina daitekeena musikariaren beharren arabera.\nHistoria.\nLehen tronpak ehizan eta gerran erabili ziren, eta animalietan zuten jatorria. XVI. mendetik aurrera bere gorputza espiralean biribilkatua agertzen da eta tronpa natural izena jasotzen du.\nAntzinako tronpak egungoak baino sinpleagoak ziren. Antzinako tronpa hauek metalezko hodiz eginak zeuden eta irekidura \"eztandatu\" bat zuten (kanpai edo pabilioia). Jatorrian ehizan erabiltzen ziren, sarritan zaldi gainean. Tonu aldaketa erabat ezpainek egiten zuten. XIX. menderarte ez zitzaizkion balbulak gehitu.\nTronpak (edo, askotan, tronpa pareek) ehizatzeko ideia deitzen zuten, edo, barrokoan, noblezia, erregetza edo jainkotasuna ordezkatzen zuten.\nAntzinako tronpak ohi fa, mi, mi bemol, si bemol eta don afinatuak zeuden eta tonu horietako baten sail armonikoetan eskuragarri zeuden nota bakarrak horiek zirenez, ez zegoen tarteko tonu ezberdinetan jotzeko trebeziarik. Muga honentzako konponbidea \"kurba\" edo \"tonotxo\"en erabilera zen, hau da, luzera ezberdineko hodiaren sekzioak, behin sartu ondoren, tresnaren luzera eta hala bere tonua aldatzen zutenak.\nAzkenean, tronpa jotzaileak pabilioian eskuineko eskua sartzen hasi ziren tresnaren luzera aldatzeko, tonalitatea tonu bateraino aldatuz. Honek notak jotzeko aukera gehiago eskaintzen zituen lan bakar batentzako erabilitako sail armonikoetan. Klasizismo garaian tronpa melodia asko jotzeko gai zen tresna bihurtu zen.\n1815 aldean pistoien erabilera sartu zen (zapalduak izatean igo eta jaitsi egiten diren elementuak, hala airea pasatzen utziz) tonu ezberdinetan jotzeko malgutasun handiagoa emanez. Izan ere, erabat lehen aldiz eskala kromatikoa osorik erabiltzen duen musika tresna bihurtu zen.\nAlabaina, kontserbatorio eta tronpa jotzaile tradizional askok hasieran ez zuten aldaketa onartu, balbula gabeko tronpa edo tronpa naturala tresna hobea zela adieraziz. Jotzaileren batzuk gaur egun ere, tronpa natural bat erabiltzen dute, baina soilik lan bat idatzia izan zen soinua lortu ahal izateko.\nTesitura.\nTronparen erregistroa \"si\" bemol1etik \"fa\"5eraino doa. Muturrekoagoak diren soinuetara iris daiteke (fa1etik si bemol5eraino, baina hauen erabilera ez da gomendatzen, jotzeko oso arriskutsuak baitira. Tresna honentzako kontzerturik zail eta ederrenetako batzuk Robert Schumann, Wolfgang Amadeus Mozart, Reinhold Gli\u00e8rek edo Richard Straussek idatzi zituen beste batzuen artean.\nIdazketa.\nTronpa musika tresna transpositore bat da, hau da, bere benetako soinua partituran idatzitakoaren ezberdina da, orokorrean, tronparen benetako soinua partituran idatzitakoaren bosten bat baxuagoa da.\nTradizioagatik, tronpa jotzaileek euren partiturak sol klabedun armadurarik gabe irakurtzen dituzte, baina lanaren tonalitatearen arabera hala beharko duen nota oro aldatzen joango da.\nGaur egun gehien erabiltzen den tronpa bikoitza den arren, konposatzaileak tronpa \"fa\"n balego bezala idazten du. Erregistro ertain eta goiko notak solen klabean idazten dira, eta idatzita dagoena baino bosdun bat justu beherago entzuten dira. Aldiz, erregistro grabeko notak faren klabean idazten dira laugarren lerroan, eta 1920 baino lehenagoko partitura gehienetan adierazitako notak baino laudun bat gorago jotzeko idatziak zeuden.\nHala, partituran fa4 bat idatzita baldin badago solen klabean edo fa3 bat faren klabean, benetako soinua si bemol3 bat izango da, fa4ren beheranzko bosdun justua dena.\nMekanismoa.\nTronpa hiru, sei edo zortzi zilindroz osatua dago (tronpa bikoitza, sinplea ala hirukoitza den arabera), hau, beste musika tresna batzuen artean fliskornoa, alemaniar tronpeta eta tuba eta tronboi mota askok ere erabilitako makineria sistema bat delarik. Beste metalezko haize instrumentu batzuk, tronpeta, tronboiren batzuk edo tubaren batzuk kasu, pistoiak erabiltzen dituzte, euren funtzioa berbera den arren, forma eta ibilbideari dagokionez oso ezberdinak direnak (zilindroek horizontalki biratzen dute eta pistoiak goitik behera bertikalki mugitzen dira).\nTronpa jotzaile ospetsuak.\nOrkestrako tronpa jotzaileak:"}
{"id": "362889", "revid": "336", "url": "https://eu.wikipedia.org/wiki?curid=362889", "title": "Chamaeleonidae", "text": ""}
{"id": "362893", "revid": "6327", "url": "https://eu.wikipedia.org/wiki?curid=362893", "title": "Kepler\u2013Poinsoten poliedro", "text": ""}
{"id": "362894", "revid": "6327", "url": "https://eu.wikipedia.org/wiki?curid=362894", "title": "Kepler\u2013Poinsot-en poliedro", "text": ""}
{"id": "362895", "revid": "336", "url": "https://eu.wikipedia.org/wiki?curid=362895", "title": "Adineko Pertsonen Nazioarteko Eguna", "text": "Adineko Pertsonen Nazioarteko Eguna Nazio Batuen erakundeak 1990 urtean ezarritako jai eta omenezko eguna da. Urtero, urriaren 1ean ospatzen da."}
{"id": "362897", "revid": "17", "url": "https://eu.wikipedia.org/wiki?curid=362897", "title": "Adineko pertsonen nazioarteko eguna", "text": ""}
{"id": "362898", "revid": "145986", "url": "https://eu.wikipedia.org/wiki?curid=362898", "title": "Geriatria", "text": "Geriatria adineko pertsonek izaten dituzten gaixotasunen prebentzio, diagnostiko, tratamendu eta errehabilitazioa aztertu eta horiek aurrera daramatzan medikuntzaren arloa da . \nGeriatriak adinekoen eta autonomia gutxi duten edo ospitaleetan zein komunitatean mendekotasuna duten hain zaharrak ez diren pertsonen osasun-arazoak konpontzen edo laguntzen ditu . \nGeriatria eta gerontologia ez dira gauza bera. Gerontologia zahartze-prozesuaren diziplina anitzeko azterketa da, lesio, gaixotasun, ingurumen-arrisku edo portaera-arrisku faktorerik ez dagoenean organoak denboran zehar duen funtzioaren beherakada gisa definitzen dena. Honek, gainera, hirugarren adinekoen alderdi psikologikoak, hezkuntzakoak, sozialak, ekonomikoak eta demografikoak aztertzen ditu.Hala ere, geriatria batzuetan gerontologia medikoa deitzen da. \nEspezialitate mediko hau herrialde anitzetan ezarrita dago, horien artean Espainia, Finlandia, Irlanda, Islandia, Liechtenstein, Norvegia, Herbehereak, Errusia, Suedia, Kuba, Mexiko, Panama, Argentina, Bolivia, Uruguai, Txile, Peru, Costa Rica, Kolonbia eta Venezuela izanda.\nPaziente geriatrikoa, funtsean, honako baldintza hauek betetzen dituena da: \nJarduera-eremua.\nGeriatriaren helburu nagusia gaixo eta ezgaituta dagoen adinekoaren errekuperazio funtzionala da. Horretarako, ahalik eta autonomia eta independentzia maila handiena lortzen saiatuko da, modu honetan bere ohiko etxebizitzan eta ingurunean buruaskitasuna duen bizitza batera itzultzera erraztuz. \nEspezialitate honen berezko helburuak, gainera, honako hauek dira: \nNagusientzako medikuntza eta geriatriaren arteko ezberdintasuna.\nGeriatriako hornitzaileek prestakuntza espezializatua jasotzen dute adineko gaixoak zaintzeko eta zahartze osasuntsua sustatzeko. Ematen den arreta, neurri handi batean, erabaki zorrotzetan oinarritzen da, eta pazientearen helburuek eta lehentasunek bultzatzen dute, funtzioari eustetik, bizi-kalitatea hobetzeaz edo bizi-urteak luzatzeaz alda daitezkeenak. \nOhikoa da adineko helduek egoera mediko anitz edo erikortasun anizkoitza kudeatzea. Adinari lotutako fisiologia-aldaketek areagotu egiten dute gaixotasunarekiko, gaixotasunari lotutako erikortasunarekiko eta heriotzarekiko sentiberatasuna. Gainera, gaixotasun arruntak atipikoki ager daitezke adineko pazienteengan, pazientearen arretan konplexutasun diagnostiko eta terapeutiko handiagoa gehituz . \nGeriatria diziplinartekotasun handikoa da, medikuntza, erizaintza eta fisioterapiaz nagusiki baliatuta, baina farmazia, gizarte-lan, terapia fisiko eta okupazionaleko espezialitateez lagundua ere. Adineko pazienteek medikazioaren kudeaketarekin, minaren kudeaketarekin, arreta psikiatrikoarekin eta memoriarekin, errehabilitazioarekin, epe luzeko erizaintzako zaintzarekin, nutrizioarekin eta terapia mota desberdinekin lotutako arreta jaso dezakete, fisikoa, okupazionala eta mintzamena barne. Medikuntzakoak ez diren kontsiderazioen artean honako hauek daude: gizarte-zerbitzuak, aldi baterako arreta, zuzentarau aurreratuak, abokatu-ahala eta beste gogoeta juridiko batzuk. \nSindrome geriatrikoak.\nSindrome geriatrikoak adineko pertsonengan oso presente dauden baldintza klinikoen multzo bat deskribatzeko erabiltzen den termino bat da. Sindrome horiek ez dira patologia edo gaixotasun espezifikoek eragindakoak, baizik eta hainbat organo-sistematan eragina duten faktore anitzeko baldintzen agerpena dira. Baldintza komunen artean, hauskortasuna, gainbehera funtzionala, erorikoak, kontinentzia galtzea eta malnutrizioa daude, besteak beste. \nHauskortasuna.\nHauskortasunaren ezaugarri nagusienak hurrengoak dira: erreserba fisiologikoaren beherakada, estresatzaile fisiologiko eta emozionalen zaurgarritasun handiagoa eta funtzio-galera. Horrek pisu galera progresiboa eta nahi gabekoa ekar ditzake, nekea, ahulezia muskularra eta mugikortasun murriztua sortuz. Honekin batera, lesio handiagoekin, ospitalizazioarekin eta kontrako emaitza klinikoekin lotzen da. \nGainbehera funtzionala.\nGainbehera funtzionala funtzio fisikoa zein funtzio kognitiboa gutxitzearen ondorioz sor daiteke. Eguneroko oinarrizko zereginak egiteko hartutako zailtasunarekin lotzen da, eta horrek beste pertsona edo osasun-produktu batzuekiko mendekotasuna areagotzen du. Zeregin horiek eguneroko bizitzako oinarrizko jardueretan (EBOJ) eta eguneroko bizitzako jarduera instrumentaletan (EBJI) azpibanatzen dira, eta pertsona baten egoera funtzionalaren adierazle gisa erabili ohi dira. \nEguneroko bizitzako jarduerak (EBJ) norberaren burua zaintzeko beharrezkoak diren oinarrizko trebetasunak dira, besteak beste, elikadura, higiene pertsonala, garbiketa, lekualdaketa eta mugitzea. EBJIek trebetasun konplexuagoak deskribatzen dituzte komunitate batean modu independentean bizi ahal izateko, sukaldea, etxeko lanak, finantzak eta sendagaiak kudeatzea barne. EBJren eta EBJIen ohiko kontrola balorazio funtzional garrantzitsua da, eta klinikoek erabiltzen dute adineko helduei eta haien zaintzaileei eman beharreko laguntzaren eta zaintzaren norainokoa zehazteko. Denboran zeharreko funtzioaren neurketa kualitatibo gisa balio du, eta ordezko bizidun edo zaintza-ereduen beharra aurreikusten du, besteak beste, adinekoentzako apartamentuak, erizaintzako instalazio kualifikatuak, zainketa aringarriak, ostatua edo etxez etxeko zaintza. \nErorikoak.\nErorikoak dira 65 urte baino gehiagoko pertsonetan larrialdiak eta ospitalizazioak eragin dituzten arrazoi nagusia. Horietako askok lesio garrantzitsuak eta ezintasun iraunkorra eragiten dituzte. Erorikoak murrizteko arrisku-faktore batzuk alda daitezkeenez, horrek agerian uzten du esku hartzeko eta arriskuak murrizteko aukera bidezkoa dela. Faktore aldagarrien artean hurrengoak daude: \nGernu-inkontinentzia.\nGernu-inkontinentzia nahi gabe txiza egitea bezala definitzen da. Sintoma hauek gernuaren irteera eta maiztasuna areagotzen duten medikamentuek eragin ditzakete (antihipertentsiboak eta diuretikoak, adibidez), gernu-traktuko infekzioek, organo pelbikoaren prolapsoak, zoru pelbikoaren disfuntzioak eta maskuria hustea erregulatzen duten nerbioak kaltetzen dituzten gaixotasunek. Mugikortasunari eragiten dioten beste baldintza muskulu-eskeletiko batzuk ere kontuan hartu behar dira, horiek zaildu egin baitezakete bainuetara sartzea.\nDesnutrizioa.\nDesnutrizioa eta egoera nutrizional txarra kezka-eremu bat da. Honek faktore fisiologiko, patologiko, psikologiko eta sozioekonomikoen konbinazioaren ondorioz gerta daitekeenez, zaila izan daiteke esku-hartze eraginkorrak identifikatzea. Faktore fisiologikoen artean daude usaimena eta zaporea murriztea, eta elikaduran eragina duen tasa metabolikoa gutxitzea. Nahigabeko pisu-galera eragin dezakete faktore patologikoek, funtzio kognitiboari eragiten dioten gaixotasun kroniko ugari barne, digestioari zuzenean eragiten diotenak (adibidez, hortzeria txarra, minbizi gastrointestinalak, errefluxu gastroesofagikoko gaixotasuna) edo dieta-murrizketekin kudea daitezkeenak (adibidez, bihotz-gutxiegitasun kongestiboa, diabetes mellitusa, hipertentsioa). Faktore psikologikoen artean depresioa, anorexia eta mina daude.\nJarduera profesionala.\nGeriatra (medikua).\nGeriatra medikuntzan aditua da, eta ospitaleetan edo zaharren egoitzetan egiten du lan, pazienteak zuzenean artatuz. Bere jarduera profesionalak plantan (ohean dauden pazienteak dauden lekuan), kanpo-kontsultetan (ospitale barrukoak edo ospitalez kanpokoak) eta larrialdi-zerbitzuetan egiten ditu; hala ere, ospitale guztiek ez dute espezialitate mediko hori. \nErizaintza Geriatrikoa.\nEspainian legez onartutako 6 erizaintzako espezialitateetako bat da eta bere izen ofiziala \"erizaintza geriatrikoa\" da. Lan hori egin ahal izateko, aldez aurretik erizaintzako graduko titulua izan behar da, ostean Barneko Erizain Egoiliar (BAEE) izateko azterketa gainditu eta, honen ostean, 2 urteko egoitza egin behar da akreditatutako ospitale batean. \nFisioterapia Geriatrikoa.\nFisioterapiako espezialitate bat da, adineko pertsonen patologien prebentzioa, diagnostikoa eta tratamendua lantzen dituena. Adinekoak egokitzeko eta indartzeko modu zehatzetan oinarritzen da, eta zahartzearen ondoriozko gaixotasunak tratatzeko funtsezko diziplina da. Hau egiteko, patologiak prebenitzera eta tratatzera bideratutako teknika anitz erabiltzen ditu, betiere adinekoaren autonomia bermatuz. \nFisioterapia geriatrikoak onura ugari ekar diezazkioke adineko pazienteari, onura horiek fisikoetan eta psikologikoetan banatuta. Onura fisikoen artean hurrengoak aurki daitezke: eragozpenak eta mina murriztea, martxa berrezartzea, muskulu-masa berreskuratzea eta indartzea, malgutasuna areagotzea, jarrera-kontrola hobetzea, sentsibilitatea eta artikulazio-gaitasuna hobetzea, koordinazioa eta oreka hobetzea (erorketak saihesteko), mugikortasun faltarekin lotutako patologiak prebenitzea, zenbait gaixotasunen aurrerapena atzeratzea eta zirkulazio-arazoak eta istripu kardiobaskularrak prebenitzea. Fisioterapia geriatrikoa, beraz, funtsezkoa da gure adineko helduei bizi-kalitate hobea bermatzeko, eta horien aktibitatea sustatzeko ariketa fisikoaz baliatu egiten da.\nAitzitik, onura psikologikoen aldetik hurrengoak aipatu daitezke: adinekoak gauzak egiteko energia eta konfiantza handiagoa izatea eragiten du, estresari eta antsietateari aurre egitea eragiten du eta loaren kalitatea hobetzen du. Horrek guztiak autoestimua nabarmen handitzea dakar, kontuan hartuta, gainera, beren autonomia gehiago kontrolatzen dutela eta beste pertsona batzuekiko harremanen kalitatea hobetzen dela. \nFarmakologia Geriatrikoa.\nAdineko pertsonek arreta berezia behar dute sendagaietan. Adineko pertsonak polifarmaziaren menpe daude bereziki (medikamentu ugari hartzen dituzte), gaixotasun kroniko anitzen pilaketa dela eta. Horietako askok, gainera, sendagai belarkara asko eta errezetarik gabeko botikak dituzte. Polifonikotasun horrek, geriatria-egoerarekin batera, areagotu egin dezake sendagaien arteko interakzioak edo drogen kontrako erreakzioak izateko arriskua. Aldaketa farmakozinetikoak eta farmakodinamikoak adinean aurrera egin ahala sortzen dira, metabolizatzeko eta sendagaiei erantzuteko gaitasunari kalte eginez. Lau mekanismo farmakozinetikoetako bakoitza (absortzioa, banaketa, metabolismoa, iraizketa) adinaren araberako aldaketa fisiologikoek asaldatzen dute. Adibidez, funtzio hepatiko orokorra gutxitzeak farmakoen arintzea edo metabolismoa eragotz dezake, eta giltzurrun-funtzioaren murrizketek giltzurrun-ezabatzeari eragin diezaiokete. Farmakodinamikaren aldaketek medikamentuekiko sentikortasuna aldarazten dute paziente geriatrikoetan, hala nola mina arintzea morfinaren erabilerarekin. Horregatik, pertsona geriatrikoek arreta farmakologiko espezializatua behar dute, adinarekin zerikusia duten aldaketek informatua.\nHistoria.\nIndiako medikuntza-sistema tradizionalaren zortzi adarretako bat, Ayurveda, \"jara\" edo \"rasayana\" da, geriatriaren antzekoa dena. Charakak zahartze goiztiarrak eragindako nekea eta akidura fisikoa dieta pobre baten emaitza gisa deskribatu zituen. Charaka Samhitak gomendatzen du adineko pazienteek ahalegin fisiko edo mental handiegia ez egitea eta dieta arina baina elikagarria hartzea. \nBizantziar Inperioko mediku batzuek geriatria ikasi zuten, Aecio de Amida bezalako medikuekin. Alejandro de Trallesek zahartze-prozesua marasmoaren forma natural eta saihestezintzat jotzen zuen, gorputzeko ehunetan hezetasuna galtzearen ondorioz. A\u00ebtiusen lanek zahartzearen sintoma mental eta fisikoak deskribatzen dituzte. Theophilus Protospathariusek eta Joannes Actuariusek ere jorratu zuten gaia beren lan medikoetan. Mediku bizantziarrak Oribasiusen lanetan oinarritzen ziren, eta adineko pazienteei \"beroa eta hezetasuna\" ematen zuten elikagaietan aberatsa zen dieta bat gomendatzen zieten. Halaber, ohiko bainuak, masajeak, atsedena eta intentsitate baxuko ariketa erregimenak gomendatzen zituzten.\nMedikuntza-kanona \"(The Canon of Medicine)\" liburuan, Avicenak 1025ean idatzia, autorea arduratzen zen nola \"zaharrek lo asko egin behar duten\" eta nola beren gorputzak olioz gantzutu behar diren. Honekin batera, zaldiz ibiltzea bezalako ariketak gomendatzen zituen. \"Kanon\"aren III. tesia adinekoentzako dieta egokiari buruzkoa zen, eta zenbait atal eskaintzen zizkien idorreria bihurtzen diren adineko pazienteei.\nIbn al-Jazzar mediku arabiarrak (k.a. 898-980) liburu bat idatzi zuen zahartzaroaren medikuntzari eta osasunari buruz. Halaber, beste liburu bat idatzi zuen loaren nahasmenduei buruz, eta beste bat ahanzturari buruz eta oroimena indartzeko moduari buruz. IX. mendeko beste mediku arabiar batek, Ishaq ibn Hunaynek (910ean hila), Hunayn Ibn Ishaq kristau nestoriar jakintsuaren semeak, \"Ahanzturarako sendagaiei buruzko tratatua\" idatzi zuen.\nGeorge Dayk 1849an \"Bizitza aurreratuko gaixotasunak\" \"(Diseases of Advanced Life)\" argitaratu zuen, medikuntza geriatrikoaren gaiari buruzko lehen argitalpenetako bat. Lehen ospitale geriatriko modernoa Belgradon sortu zuen, Serbian, 1881ean, Laza Lazarevi\u0107 doktoreak.\n\"Geriatria\" terminoa 1908an proposatu zuen Ilya Ilyich Mechnikovek, Medikuntzako Nobel Saria jaso zuena. Ondoren, 1909an, Ignatz Leo Nascher doktoreak, New Yorkeko Monte Sinai Ospitaleko Kanpoko Pazienteen Departamentuko klinika-buru ohia eta Estatu Batuetako geriatriaren \"aita\" zenak ere horren aipamena egin zuen.\nGeriatria modernoa Erresuma Batuan Marjory Warren doktorearekin hasi zen, geriatriaren \"ama\" zenarekin. Warrenek azpimarratu zuen errehabilitazioa funtsezkoa zela adinekoen zaintzarako. Londresko erizain zentro batean mediku gisa izandako esperientzian oinarrituta, uste zuen ez zela nahikoa adinekoak hil arte elikatuta edukitzea; diagnostikoa, tratamendua, zainketak eta laguntza behar zituzten. Konturatu zen pazienteek, batzuk ohean etzanda egon ondoren, nolabaiteko independentzia-maila har zezaketela ebaluazio eta tratamendu egokiekin. \nBritainia Handiko geriatriako beste berritzaile bat Bernard Isaacs da, geriatriako \"erraldoiak\" deskribatu zituena: mugiezintasuna eta ezegonkortasuna, inkontinentzia eta adimenaren narriadura. Isaacsek baieztatzen zuen, behar bezala aztertuz gero, adineko pertsonen arazo komun guztiak erraldoi horietako batekin edo gehiagorekin lotuta daudela. Erresuma Batuko adinekoen arretak aurrera egin du Adinekoentzako Zerbitzuen Esparru Nazionalen aplikazioari esker; izan ere, esparru horietan arretaren funtsezko arloak lantzen eta hobetzen dira.\nEuskal Herrian 1999. urtean \"Zahartzaroa\" izeneko geriatriako eta gerontologiako euskal elkartea sortu zen. Honen helburua adinekoen interesak aitortzeko eta Euskadiko bizi-kalitatea hobetzeko lan egitea da. Honen lorpen nagusien artean 2021. urtean geriatria euskal osasun sisteman sartzea lortzea izan da, zenbait urtez luzatu zen borrokaren ostean. Modu honetan, adinduek behar dituzten espezialisten arreta eman diezaieketen aldaketaren hasiera izan da, sistemako beste espezialista batzuei erakundea ezagutzeko eta diziplina anitzetan eta zeharka lan egiteko aukera emanez. \nGai etikoak eta mediko-legalak.\nAdineko pertsonek batzuetan ezin dituzte erabakiak beren kabuz hartu. Litekeena da aldez aurretik notario-ahalordea eta aurretiazko borondateak prestatu izana, gertatzen zaiena ulertzeko gai ez badira orientabide izan daitezen. Hau dementzia luze baten ondorioz zein epe laburrera zuzendu daitekeen arazo baten ondorioz gertatu daiteke, hala nola sukarrak eragindako eldarnioaren ondorioz.\nGeriatrek pazienteen intimitatea errespetatu behar dute, eta, aldi berean, zerbitzu egokiak eta beharrezkoak jasotzen dituztela ziurtatu behar dute. Espezialitate gehienek baino gehiago, kontuan hartu behar dute ea pazienteak legezko erantzukizuna eta eskumena duen gertakariak ulertzeko eta erabakiak hartzeko. Honetaz gain, baimen informatua bermatu behar dute, eta pazientea manipulatzeko tentazioari uko egin behar diote, informazioa ezkutatuz, hala nola gaixotasun baten pronostiko txarra edo etxean ebakuntzatik sendatzeko probabilitatea. \nAdinekoen tratu txarrak mendekotasuna duen adineko pertsona baten abusu fisikoa, ekonomikoa, emozionala, sexuala edo beste mota batekoa da. Prestakuntza, zerbitzu eta laguntza egokiek adinekoei tratu txarrak emateko probabilitatea murriztu dezakete, eta arreta egoki batek sarritan horiek identifikatzeko aukera ematen du. Beren burua zaindu ezin duten adinekoentzat, geriatrek legezko tutoretza edo kuradoretza gomendatu dezakete, pertsona edo ondarea zaintzeko. \nAdinekoen aurkako tratu txarrak gero eta gehiago gertatzen dira senide zaharren zaintzaileek gaixotasun mentala dutenean. Tratu txarren kasu horiei aurre egiteko, buruko gaixotasunak dituzten pertsona horiek osasun mentaleko tratamendua jarrai dezakete. Gainera, adinekoek senideekiko duten mendekotasuna murrizteko esku-hartzeek gatazkak eta tratu txarrak murrizten lagun dezakete. Osasun mentaleko profesionalek gauzatzen dituzten hezkuntza- eta familia-laguntzako programak ere onuragarriak izan daitezke adineko pazienteek nahasmendu psikiatrikoak dituzten familiakoekin mugak ezartzen ikas dezaten, abusua eragin dezaketen gatazkarik sortu gabe. "}
{"id": "362899", "revid": "512", "url": "https://eu.wikipedia.org/wiki?curid=362899", "title": "Gerontologia", "text": "Gerontologia zahartzaroa ikertzen duen diziplina anitzeko arloa da, ikuspuntu biologiko (zahartzaroa nola atzeratu eta pertsona zaharren osasun-egoera nola hobetu ikertuz) nahiz sozial eta psikologiko batetik (arlo asistentziala aztertuz, besteak beste)."}
{"id": "362900", "revid": "17", "url": "https://eu.wikipedia.org/wiki?curid=362900", "title": "Bizitza itxaropen", "text": ""}
{"id": "362901", "revid": "1830", "url": "https://eu.wikipedia.org/wiki?curid=362901", "title": "Zahartzaro", "text": "Hirugarren adina edo zahartzaroa pertsona batek bere bizi den eskualdeko bizi itxaropenera hurbildu edo gainditu egin duen bizitzaren aldia da. Zahartzaroan bizi den pertsona bati atso/agure edo adineko pertsona deitzen zaio.\nBizitza itxaropen luzea duten herrialdeetan, adineko pertsonek osasunarekin loturiko arazoak izaten dituztem gorputzaren ahalmenak nabarmen murrizten baitira kasu askotan. Horregatik ere, adineko pertsonek arreta eta laguntza berezia behar izaten dute, kasu batzuetan zerbitzu publikoek eskaintzen dutena.\nZahartzaroa orokorrean ikertzen duen arloa, ikuspuntu guztietatik, gerontologia da. Zahartzaroaren gaixotasunak ikertu eta tratatu egiten dituen arloa, berriz, geriatria da.\nDefinizioa.\nBizitza tarte hau bizitzaren azkena izaten da pertsona gehienetan, adin ertainetik aurrera datorrena. Herrialde garatuetan 60 edo 65 urte ezartzen da muga moduan, hortik aurrera zahartzarotzat jotzen delarik, erretiroa hartzeko muga moduan adibidez. Batez besteko hori kontuan hartuta, hiru azpitaldetan banatuko zituzten pertsonak: zahar gazteak (65-74), ertaineko zaharrak (75\u201384) eta zahar-zaharrak (&gt;85).\nHala ere, bizi itxaropenaren arabera zenbakiak gora edo behera joan daitezke beste herrialde batzuetan.\nGaixotasun geriatrikoak.\nAlzheimerren gaixotasuna gaur egun gaixotasunik ohikoenen artean dago, tipikoki hirugarren adinean agertzen dena. Ohikoa da halaber normalean modu akutuan edo iragankorrean agertzen den Delirium edo Nahasmen Sindromea.\nArreta berezia merezi du Parkinsonen gaixotasunak halaber, oso prebalentea dena ere bai."}
{"id": "362902", "revid": "17", "url": "https://eu.wikipedia.org/wiki?curid=362902", "title": "Hirugarren adin", "text": ""}
{"id": "362903", "revid": "17", "url": "https://eu.wikipedia.org/wiki?curid=362903", "title": "Agure", "text": ""}
{"id": "362904", "revid": "2241", "url": "https://eu.wikipedia.org/wiki?curid=362904", "title": "Zahar (argipena)", "text": "Zahar hitzak erabilera zenbait ditu:"}
{"id": "362905", "revid": "17", "url": "https://eu.wikipedia.org/wiki?curid=362905", "title": "Zahar", "text": ""}
{"id": "362906", "revid": "17", "url": "https://eu.wikipedia.org/wiki?curid=362906", "title": "Hirugarren adina", "text": ""}
{"id": "362907", "revid": "17", "url": "https://eu.wikipedia.org/wiki?curid=362907", "title": "Adineko pertsona", "text": ""}
{"id": "362908", "revid": "58701", "url": "https://eu.wikipedia.org/wiki?curid=362908", "title": "Kontrainsurjentzia", "text": "Kontrainsurjentzia subertsio egoera batean aginteak horren aurka egiteko burutzen dituen ekimen sozial, politiko eta militarren multzoa da, biztanleria osoa inplikatuz bereziki propaganda, diplomazia publikoa, errepresio politikoa eta estatu-terrorismoa barnehartzen dituena. Historian zehar anitz izan dira kontrainsurgentzia operazio eta kanpainak, bereziki gerra eta iraultza garaietan. Adibidez, ezaguna da Ameriketako Estatu Batuek bultzatu eta sustaturiko gerretan, Irak eta Afganistanen buruturiko kontrainsurgentzia kanpainak.\nHego Euskal Herrian, euskal gatazkaren urteetan, frankismoaren garaietatik espainiar estatuak kontrainsurjentzia sustatu, bultzatu eta sortu zuen. Espainiako Gobernuak ordaindutako pertsona hauei \"inkontrolatuak\" deitu ohi zitzaien eta beraien ekintzei \"gerra zikina\" izena eman zitzaien. "}
{"id": "362909", "revid": "17", "url": "https://eu.wikipedia.org/wiki?curid=362909", "title": "Estatu-terrorismo", "text": ""}
{"id": "362910", "revid": "105290", "url": "https://eu.wikipedia.org/wiki?curid=362910", "title": "Izar-poliedro", "text": "Geometrian, esan liteke izar-poliedroa ahurtasunezko ezaugarri errepikakorren bat daukan poliedro bat dela, izar itxura ematen diona. Izar-poligonoekin gertatzen den bezala, izar-poliedroak ez daude formalki definituta oraindik.\nBi izar-poliedro mota daude:\nIzar-poliedro hauek aztertu dituzte gehien: izar-poliedro erregularrak, izar-poliedro uniformeak, eta azken horien dualak. Poliedro horiek guztiak lehen motakoak dira.\nIzar-poliedro erregularrak.\nIzar-poliedro erregularrak lehen motakoak dira. \"Kepler-Poinsot-en solidoak\" izena dute, eta hauek dira:\nIzar-poliedro uniformeak eta haien poliedro dualak.\nIzar-poliedro uniformeak asko dira; besteak beste, prismak, antiprismak eta haien dualak (infinitu dira sail bakoitzekoak).\nIzar-politopoak.\nAutoebakitzen diren zenbanahi dimentsioko politopoak izar-politopoak deitzen dira.\nDefinizioz, n dimentsioko politopo erregularra izar-politopoa da n\u20131 dimentsioko hiperaurpegi guztiak izar-politopoak badira, edo haren erpin-irudia izar-politopo bat bada.\nLau dimentsiotan, izar-polikoro erregularrak hamar dira, eta \"Schl\u00e4fli-Hess-en polikoroak\" deritze.\nAdibide bat: 120 gelaxkako izar-polikoro nagusi handia\nEz dago izar-politoporik 4 dimentsiotan baino gehiagotan."}
{"id": "362911", "revid": "17", "url": "https://eu.wikipedia.org/wiki?curid=362911", "title": "Gudari Egun", "text": ""}
{"id": "362913", "revid": "17", "url": "https://eu.wikipedia.org/wiki?curid=362913", "title": "2012ko Eusko Legebiltzarrerako hauteskunde", "text": ""}
{"id": "362915", "revid": "105290", "url": "https://eu.wikipedia.org/wiki?curid=362915", "title": "Poliedro uniforme", "text": "Geometrian, poliedro uniformea poliedro bat da, aurpegiak poligono erregularrak dituena, eta erpinak homogeneoak. Aurpegiak ez dira zertan poligono ganbilak izan: beraz, poligono uniformeetako asko izar-poliedroak dira. Simetria asko dituzten poliedroak dira.\nSailkapena.\nPoliedro uniformeak honela sailka daitezke:"}
{"id": "362916", "revid": "512", "url": "https://eu.wikipedia.org/wiki?curid=362916", "title": "Poliedro erdierregular", "text": "Geometrian, poliedro erdierregularra poliedro bat da, aurpegi guztiak poligono erregularrak (baina ez nahitaez poligono bera) dituena eta erpin guztiak berdinak, hau da, erpin bakoitzean elkartzen diren aurpegien kopurua, mota eta ordena berdinekoak dira.\nPoliedro erdierregularrak hauek dira:"}
{"id": "362917", "revid": "15795", "url": "https://eu.wikipedia.org/wiki?curid=362917", "title": "Euskal wikipedia", "text": ""}
{"id": "362925", "revid": "17", "url": "https://eu.wikipedia.org/wiki?curid=362925", "title": "2012ko urriko Nafarroa eta Huescako uholdeak", "text": ""}
{"id": "362942", "revid": "105290", "url": "https://eu.wikipedia.org/wiki?curid=362942", "title": "2057 Rosemary", "text": "2057 Rosemary asteroide gerrikoan aurkitutako 2057. asteroidearen izena da. 1934ko irailak 7an aurkitu zuen Karl Wilhelm Reinmutheek Heidelbergetik. Bere behin-behineko izendapen zientifikoa 193 RQ zen. Bere izena Hans Scholl alemaniar astronomoaren lehen emaztea izan zen Rosemary Birki Hoffmanngatik jasotzen du."}
{"id": "362943", "revid": "336", "url": "https://eu.wikipedia.org/wiki?curid=362943", "title": "2058 R\u00f3ka", "text": "2058 R\u00f3ka asteroide gerrikoan aurkitutako 2058. asteroidearen izena da. 1938ko urtarrilak 22an aurkitu zuen Gy\u00f6rgy Kulinek Budapestetik. Bere behin-behineko izendapen zientifikoa 1938 BH zen. Bere izena Gedeon R\u00f3ka hungariar astronomoagatik jasotzen du."}
{"id": "362944", "revid": "512", "url": "https://eu.wikipedia.org/wiki?curid=362944", "title": "2059 Baboquivari", "text": "2059 Baboquivari asteroide gerrikoa aurkitutako 2059. asteroidearen izena da. 1963ko urriak 16an aurkit zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1963 UA zen. Bere izena \"Baboquivari mendia\"gatik jasotzen du, Tohono O'odham indiarrentzako mendi santua eta L'itoi jainkosaren bizilekua dena."}
{"id": "362945", "revid": "512", "url": "https://eu.wikipedia.org/wiki?curid=362945", "title": "2060 Kiron", "text": "2060 Kiron (Chiron) aurkitutako 2060. asteroidearen izena da. Zentauro bat da, Saturno eta Urano artean orbitatzen duena. 1977ko urriak 18an aurkitu zuen Charles Thomas Kowalek Palomar Behatokitik. Bere behin-behineko izendapen zientifikoa 1977 UB zen. Bere izena greziar mitologiako Kiron zentauroagatik jasotzen du. Hasiera baten asteroide bat bezala deitua izan zen arren, ondoren, kometa zela ikusi zen eta 95P/Chiron kometa izendapena jaso zuen."}
{"id": "362946", "revid": "512", "url": "https://eu.wikipedia.org/wiki?curid=362946", "title": "2061 Anza", "text": "2061 Anza asteroide gerrikoan aurkitutako 2061. asteroidearen izena da. 1960ko urriak 22an aurkitu zuen Henry Lee Giclas Flagstaffetik. Bere behin-behineko izendapen zientifikoa 1960 UA zen. Juan Bautista Anzaren omenez eman zitzaion izena."}
{"id": "362947", "revid": "512", "url": "https://eu.wikipedia.org/wiki?curid=362947", "title": "2062 Aten", "text": "2062 Aten asteroide gerrikoan aurkitutako asteroide baten izena da. 1976ko urtarrilak 7an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1976 AA zen. Bere izena egiptoar mitologiako Aton jainkoagatik jasotzen du. Aton familiako asteroide bat da."}
{"id": "362948", "revid": "512", "url": "https://eu.wikipedia.org/wiki?curid=362948", "title": "2063 Bacchus", "text": "2063 Bacchus asteroide gerrikoan aurkitutako 2063. asteroidearen izena da. 1977ko apirilak 24an aurkitu zuen Charles Thomas Kowalek Palomar Behatokitik. Bere behin-behineko izendapen zientifikoa 1977 HB zen. Bere izena erromatar mitologiako Bako jainkoagatik jasotzen du. Apolo asteroide bat da."}
{"id": "362949", "revid": "105290", "url": "https://eu.wikipedia.org/wiki?curid=362949", "title": "2064 Thomsen", "text": "2064 Thomsen asteroide gerrikoan aurkitutako 2064. asteroidearen izena da. 1942ko irailak 8an aurkitu zuen Liisi Otermak Turkutik. Bere behin-behineko izendapen zientifikoa 1942 RQ zen. Bere izena Ivan Leslie Thomsen zelandaberritar astronomoagatik jasotzen du."}
{"id": "362951", "revid": "1340", "url": "https://eu.wikipedia.org/wiki?curid=362951", "title": "Antonio Danborenea", "text": ""}
{"id": "362954", "revid": "1340", "url": "https://eu.wikipedia.org/wiki?curid=362954", "title": "Euskal Herriko Polizia Ikastegia", "text": ""}
{"id": "362959", "revid": "56334", "url": "https://eu.wikipedia.org/wiki?curid=362959", "title": "Concurso oposici\u00f3n (Mortadelo eta Filemon)", "text": "Concurso oposici\u00f3n Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen abentura bat da.\nIstorioa.\nT.I.A.ko agente guztiak oso zaharrak dira. T.I.A.k bere agente taldea lehiaketa-oposizio baten bidez handituko du. Mortadelo eta Filemon arduratuko dira lehiaketa antolatzeaz eta hautagaiak frogan jartzeaz. Jakina, hautagaiak nahiko bereziak dira: nekazari bat, itsu bat, gafe bat, laurogei urteko emakume bat...\nIruzkinak.\nHau da jorratzen den gaiaren sarrera sasihistoriko batekin hasten den lehen abentura. Baliabide hau askotan errepikatuko da hurrengo komikietan. Hemen gertatzen da lehen aldiz, baita ere, Mortadelo eta beste pertsona baten arteko mozorro lehiaketa bat.\nIkusmen arazoak dituen hautagaia, Mortadelo eta Filemon pasaiari bezala doazen kotxearekin Bartzelonako metroan sartzen da. Zehazki, Lesseps geltokian sartu eta Liceu geltokian irtetzen dira. Beraz, kotxean, Bartzelonako metroko 3. lineako 5 geltoki zeharkatzen dituzte, bi agenteak beldurtuz."}
{"id": "362960", "revid": "512", "url": "https://eu.wikipedia.org/wiki?curid=362960", "title": "Liceuko geltokia", "text": "Liceu Bartzelonako metroaren geltoki bat da, Bartzelona udalerriko Ciutat Vella barrutian dago.\nGeltokia 1925en inauguratu zen."}
{"id": "362961", "revid": "336", "url": "https://eu.wikipedia.org/wiki?curid=362961", "title": "NAACP", "text": "National Association for the Advancement of Colored People erakundea (), NAACP bezala ezagututa 1909ko otsailaren 12an sortu zen. Sortzaileak Ameriketako Estatu Batuetako arrazismoaren aurkako militanteak ziren, hasiera batean \"The Call.\" (Deia) izena erabiltzen zutela. \"National Negro Committee\" (Beltzen Batzorde Nazional) izena ere eraman zuten. Nahiz eta gehiengoa beltza izan baita zenbait zurik ere hartu zuen parte erakunde berrian.\nErakundea.\nErakundearen egoitza nagusia Baltimoren dago, Maryland (Ameriketako Estatu Batuak). NAACP-k, bestetik, estatu desberdinetan bulegoak ditu: Kalifornia, New York, Michigan, Missouri, Georgia eta Texas.\nAEB mailan NAACP-k 64 pertsonen batzorde zuzendaritza du. Gaur egungo lehendakaria, 2005tik eta 2007an berriro ere aukeratua, Bruce S. Gordon da.\nErakundeak alor desberdinetan lan egiten du: gutxiengoei laguntza juridikoa ematen, lan diskriminazioaren aurkako lanean, hezkuntza munduan... Washingtongo bulegoak Gobernu federalari lege berrien proposamenak egiten ditu."}
{"id": "362962", "revid": "336", "url": "https://eu.wikipedia.org/wiki?curid=362962", "title": "TZ Arietis", "text": "TZ Arietis (Luyten 1159-16 / GJ 9066 / LHS 11) Aries konstelazioko izar bat da, konstelazio honetan Lurretik gertuen dagoen bigarren izarra Teegardenen izarraren ondoren. 14,5 argi-urteko distantziara dago. +12,28ko itxurazko magnitudearekin, ez dago begi hutsez ikusterik.\nGure eguzki-sistematik gertuko beste izar asko bezala, TZ Arietis nano gorri bat da, M4.4V espektro motakoa. Bere argitasuna oso baxua da gure eguzkiarenarekin alderatuz, apenas %0,021 bat, eta bere masa 0,089 eguzki masakoa da.\nBere izar aldakorren izendapenaren arabera, TZ Arietis izar \u00f1ir\u00f1irkari bat da. Hauek, zurruztadak jaurtitzen dituzten sekuentzia nagusiko izarrak dira, euren dizdiran bapatekoak eta iragarrezinak diren gorakadak jasaten dituztenak, hauen iraupena minutu batzuetatik hasi eta zenbait ordurainokoa izan daitekeelarik. Aktibitate mota honek izar hauen inguruan bizitza egoteko aukerak murrizten ditu.\nTZ Arietisgandik gertuen dauden izarrak Teegardenen izarra, 4 argi urteko distantziara, eta Van Maanenen izarra, 4,8 argi urteko distantziara, dira."}
{"id": "362963", "revid": "4380", "url": "https://eu.wikipedia.org/wiki?curid=362963", "title": "Oliveira de Azemeis", "text": ""}
{"id": "362964", "revid": "17", "url": "https://eu.wikipedia.org/wiki?curid=362964", "title": "Denbora-serie", "text": ""}
{"id": "362965", "revid": "42829", "url": "https://eu.wikipedia.org/wiki?curid=362965", "title": "Ermuko espiritua", "text": "Ermuko espiritua 1997 urtean ETAk Miguel \u00c1ngel Blanco PP alderdiko Ermuko zinegotzia bahitu eta erail ondoren espainiar nazionalismoarekin lerrokatutako gizarte eta politikagintzako hainbat sektoreetan sortutako erreakzio eta joera da. Espainiar nazionalismoaren alderdi eta eragile politiko nagusiek Espainian adostutako fronte politiko bateratua izan zen, bereziki Hego Euskal Herrian beren tesi politikoak ezartzeko asmoz, hasiera batean ETAren aurkako joera zela aipatu zuten, ondoren ezker abertzalearen aurka zabaldu zuten, eta handik denbora gutxira, Ermuko espiritua eusko abertzaletasun osoaren aurka egiteko joera orokortua bilakatu zuten.\nJoera honen ondorioz espainiar nazionalismoarekin ari eta garbi lerrokatutako Ermuko Foroa sortu zen eta beste zenbait espainiar erakunde eta talde nazionalisten bitartez zuzendu izan da.\nKritikak.\nHego Euskal Herrian jende ugarik ETA aitzakitzat hartzen duen espainiar nazionalismoaren ezkutuko euskalduntasunaren aurkako joera bat besterik ez dela ere kritikatu izan du, beste askok garaiko Espainiako Gobernuak eta haren menpeko espainiar hedabideek artifizialki sortu eta puzturiko eta Espainia aldean hauteskundeetan bozkak lortzeko asmakuntza bat besterik ez dela ere aipatu izan dute.\n2007an, Ermuko Udalbatzak Ermuko Foroak udalerriaren izena gehiago erabil ez zezan eskatzeko proposamena onartu zuen."}
{"id": "362966", "revid": "17", "url": "https://eu.wikipedia.org/wiki?curid=362966", "title": "Ermuako espiritua", "text": ""}
{"id": "362967", "revid": "17", "url": "https://eu.wikipedia.org/wiki?curid=362967", "title": "Geometria aldakor (argipena)", "text": "Geometria aldakor lokuzioak esanahi zenbait ditu:"}
{"id": "362968", "revid": "17", "url": "https://eu.wikipedia.org/wiki?curid=362968", "title": "Geometria aldakor", "text": ""}
{"id": "362969", "revid": "105290", "url": "https://eu.wikipedia.org/wiki?curid=362969", "title": "Alderdi giltzarri", "text": "Politikan, alderdi giltzarria erakunde politikoetan ordezkaritza txikia izan arren, gehiengoa osatzeko erabakiorra den eta, beraz, bere irizpideak kontuan hartuak izan daitezen ahalmena duen alderdi politikoa da."}
{"id": "362970", "revid": "336", "url": "https://eu.wikipedia.org/wiki?curid=362970", "title": "Barkamen", "text": "Barkamena pertsona batek berari egindako irainak, laidoak edo agresioak sorrarazten duen haserre, erresumin, gaitzondo, mendeku-gogo eta zigor eskatzeari uko egitea da. Maiz, barkamena jaso ahal izateko, aurrez eskatu egin behar da, egindako kalte pertsonala aitortuz behintzat. Etikan, bakarmena pertsonen arteko harremanen oinarri eta justiziaren osagai nagusitzat. Erlijio askotan, bertute eta agindu edo manamendutzat jotzen da."}
{"id": "362971", "revid": "6327", "url": "https://eu.wikipedia.org/wiki?curid=362971", "title": "Erromatar Berant Errepublika", "text": ""}
{"id": "362972", "revid": "6327", "url": "https://eu.wikipedia.org/wiki?curid=362972", "title": "Erromatar Errepublika berant", "text": ""}
{"id": "362973", "revid": "448", "url": "https://eu.wikipedia.org/wiki?curid=362973", "title": "Sizilia erromatar", "text": ""}
{"id": "362974", "revid": "448", "url": "https://eu.wikipedia.org/wiki?curid=362974", "title": "Egipto erromatar", "text": ""}
{"id": "362975", "revid": "448", "url": "https://eu.wikipedia.org/wiki?curid=362975", "title": "Italia erromatar", "text": ""}
{"id": "362976", "revid": "448", "url": "https://eu.wikipedia.org/wiki?curid=362976", "title": "Akitania (erromatar probintzia)", "text": ""}
{"id": "362977", "revid": "512", "url": "https://eu.wikipedia.org/wiki?curid=362977", "title": "Anastasio II.a (enperadorea)", "text": "Anastasios II.a Artemios (; ?-721), Bizantziar Inperioko agintaria izan zen 713 eta 715 urteen artean.\nKonstantinoplako senatuko enperadore izendatua izan zen 713an, Opsikion-go \"theman\" (eskualdean) egondako matxinadaren ondorioz, bere aurrekoa (Filipiko) agintetik kendu ondoren. Artemios, Filipikoren idazkaria izan zen.\nUne horretan Bizantziar Inperioa sarrazenoen mehatxupean zegoen. Anastasio II.ak neurri ugari hartu zituen sarrazenoei aurre egiteko: Bizantziar armada bidali zuen Leon Isauriarraren agindupean (gero enperadore izango zena) Siria defendatzeko; erabaki ausartak hartu zituen bere kapitala zaintzeko; itsas armada bidali zuen Rodasera irla defendatzeko.\nAnastasio II.ak hartutako diziplinazko neurri horiek eraginda, Opsikion-go \"themako\" tropak enperadorearen aurka matxinatu ziren (715), eta enperadore berri gisa Teodosio III.a izendatu zuten. Sei urteko setioaren ondoren, Anastasiok ihes egin zuen Nizeara, eta han errenditu zen 716an. Ondoren, Salonikako monasterio batean igaro zituen urte batzuk.\nUrte batzuk geroago, Anastasio Leon III.aren (Teodosioren ondorengoaren) aurkako altxamenduaren buru ibili zen. Herriak babes handia eman zion, eta Konstantinopla setioan jarri zuen. Setioak huts egin zuen, eta azkenean, Anastasio harrapatu eta exekutatu zuten."}
{"id": "362978", "revid": "536", "url": "https://eu.wikipedia.org/wiki?curid=362978", "title": "Kutunkeria", "text": "Kutunkeria edo faboritismoa pertsona batek duen aginpidea baliatuz, lagun edo kidekotzat jotzen dituen pertsonei ematen zaien aldeko eta lehentasunezko tratua da, karguak edo lanpostuak esleitzean esaterako, bakoitzaren merezimenduak baztertuz. Senitartekoei aplikatzen zaien nepotismoaren antzeko kontzeptua da. Administrazio publkoan burutzen bada, ustelkeriazko jokabidetzat jo daiteke."}
{"id": "362979", "revid": "17", "url": "https://eu.wikipedia.org/wiki?curid=362979", "title": "Faboritismo", "text": ""}
{"id": "362980", "revid": "56334", "url": "https://eu.wikipedia.org/wiki?curid=362980", "title": "Cristina Cuesta", "text": "Cristina Cuesta Gorostidi (Donostia, Gipuzkoa, 1962ko martxoaren 13a) kriminologo eta ekintzaile bat da, Euskal Herrian bakearen alde, ETAren aurka eta terrorismoaren biktimen aldeko elkarteak sustatu eta zuzentzeagatik ezaguna. Enrique Cuestaren aita, Telefonica enpresak Gipuzkoan zuen ordezkaria, Komando Autonomo Antikapitalistek erail zuten 1982. urtean. Geroztik Gesto por la Paz, Denon Artean, Aski da!, Ermuko Foroa eta COVITE erakundeetako ordezkari nabarmena izan da. 2000. urtean Euskal Herritik joan zen; bere esanetan, atentatu baten beldurrez bizkartzain bat jarri zioten egunaren biharamunean."}
{"id": "362981", "revid": "105290", "url": "https://eu.wikipedia.org/wiki?curid=362981", "title": "2065 Spicer", "text": "2065 Spicer asteroide gerrikoan aurkitutako 2065. asteroidearen izena da. 1959ko irailak 9an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1959 RN zen. Bere izena Edward H. Spicer estatubatuar antropologoagatik jasotzen du."}
{"id": "362982", "revid": "20653", "url": "https://eu.wikipedia.org/wiki?curid=362982", "title": "Schl\u00e4fli-sinbolo", "text": ""}
{"id": "362983", "revid": "336", "url": "https://eu.wikipedia.org/wiki?curid=362983", "title": "2066 Palala", "text": "2066 Palala asteroide gerrikoan aurkitutako 2066. asteroidearen izena da. 1934ko ekainak 4an aurkitu zuen Cyril Jacksonek Johannesburgotik. Bere behin-behineko izendapen zientifikoa 1934 LB zen. Bere izena Palala ibaiagatik jasotzen du."}
{"id": "362984", "revid": "512", "url": "https://eu.wikipedia.org/wiki?curid=362984", "title": "2067 Aksnes", "text": "2067 Aksnes asteroide gerrikoan aurkitutako 2067. asteroidearen izena da. 1936ko otsailak 23an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1936 DD zen. Bere izena Kaare Aksnesgatik jasotzen du."}
{"id": "362985", "revid": "512", "url": "https://eu.wikipedia.org/wiki?curid=362985", "title": "2068 Dangreen", "text": "2068 Dangreen asteroide gerrikoan aurkitutako 2068. asteroidearen izena da. 1948ko urtarrilak 8an aurkitu zuen Marguerite Laugierrek Nizatik. Bere behin-behineko izendapen zientifikoa 1948 AD zen. Bere izena Daniel W. E. Green estatubatuar astronomoagatik jasotzen du."}
{"id": "362986", "revid": "512", "url": "https://eu.wikipedia.org/wiki?curid=362986", "title": "2069 Hubble", "text": "2069 Hubble asteroide gerrikoan aurkitutako 2069. asteroidearen izena da. 1955eko martxoak 29an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1955 FT zen. Bere izena Edwin Hubble astronomoagatik jasotzen du."}
{"id": "362989", "revid": "512", "url": "https://eu.wikipedia.org/wiki?curid=362989", "title": "2070 Humason", "text": "2070 Humason asteroide gerrikoan aurkitutako 2070. asteroidearen izena da. 1964ko urriak 14an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1964 TQ zen. Bere izena Milton L. Humason estatubatuar astronomoagatik jasotzen du."}
{"id": "362990", "revid": "105290", "url": "https://eu.wikipedia.org/wiki?curid=362990", "title": "2071 Nadezhda", "text": "2071 Nadezhda asteroide gerrikoan aurkitutako 2071. asteroidearen izena da. 1971ko abuztuak 18an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1971 QS zen. Bere izena Nadezhda Krupskayagatik jasotzen du."}
{"id": "362991", "revid": "105290", "url": "https://eu.wikipedia.org/wiki?curid=362991", "title": "2072 Kosmodemyanskaya", "text": "2072 Kosmodemyanskaya asteroide gerrikoan aurkitutako 2072. asteroidearen izena da. 1973ko abuztuak 31n aurkitu zuen Tamara Smirnovak Nauchnyjetik. Bere behin-behineko izendapen zientifikoa 1973 QE zen. Bere izena Zoya Kosmodemyanskayagatik eta Alexander Kosmodemyanskygatik jasotzen du."}
{"id": "362992", "revid": "1545", "url": "https://eu.wikipedia.org/wiki?curid=362992", "title": "Acrocephalus palustris", "text": ""}
{"id": "362994", "revid": "1545", "url": "https://eu.wikipedia.org/wiki?curid=362994", "title": "Acrocephalus agricola", "text": ""}
{"id": "362995", "revid": "1545", "url": "https://eu.wikipedia.org/wiki?curid=362995", "title": "Iduna aedon", "text": ""}
{"id": "362996", "revid": "1545", "url": "https://eu.wikipedia.org/wiki?curid=362996", "title": "Acrocephalus aedon", "text": ""}
{"id": "362998", "revid": "336", "url": "https://eu.wikipedia.org/wiki?curid=362998", "title": "Van Maanenen izarra", "text": "Van Maanenen izarra (VMa 2 / GJ 35 / WD 0046+051) Piscis konstelazioko nano zuri bat da. \u03b4 Piscium mendebaldera eta \u03c9 Pisciumetik ekialdera dago. +12,4ko itxurazko magnitudearekin, ilunegia da begi hutsez ikusi ahal izateko, baina 150 eta 200 milimetro bitarteko irekiera duen teleskopio batekin edo CCDz doitutako teleskopio txikiagoekin ikus daiteke. 1917an aurkitu zuen Adrian Van Maanen astronomoak 1914 eta 1917 bitartean hartutako argazkiak alderatuz. Bere urteroko mugimendu propio handia nabaritu zuen (2,98\").\nEzaugarri fisikoak.\nVan Maanenenen izarra DZ7 edo DF-G/VII espektro motako izar hondakin bat da. DZ motako nano zuri bezala, nahiko hotza da, eta lerro metalikoak ditu, baina ez hidrogeno edo helioarenak bere espektroan. Gure eguzki-sistematik 14 argi urteko distantziara, nano zuri bakartirik (gertu kiderik ez duena) hurbilenekoa da. Bere tenperatura nahiko baxuak (6770 kelvin) oso antzinako objektua dela adierazten du, bere adin estimatua 10.000 milioi urtekoa delarik. Alabaina, ikereketa berriek bere adina baxuagoa dela iradokitzen dute, 3.700 eta 5.000 milioi urte bitartekoa.\nVan Maanenen izarraren masa 0,83 eguzki masa ingurukoa da, bere diametroa gure eguzkiarenaren %1,3a den bitartean. Nano zuriak oso objektu dentsoak dira, platinoarena baino 50.000 aldiz dentsitate handiagoarekin. Van Maanenen izarrarentzat kalkulatutako diametroa Lurrarena baino apur bat baxuagoa da, hala, bere dentsitatea gugandik gertuen dagoen nano zuria den Sirius Brena baino 10 aldiz handiagoa delarik. Material honekin betetako poxpolo kaxa batek 10.000 kilo pisatuko lituzke. Bere argitasuna gure eguzkiarena baino 5000 aldiz txikiagoa da.\nVan Maanenen izarragandik gertuen dauden izarrak bi nano gorri dira: GJ 1002, 4,3 argi urteko distantziara, eta TZ Arietis, 4,6 argi urteko distantziara."}
{"id": "362999", "revid": "64511", "url": "https://eu.wikipedia.org/wiki?curid=362999", "title": "Lezkari", "text": "Lezkari (\"Acrocephalus\") \"Acrocephalus\" generoko hegaztien izen arrunta da, \"Acrocephalidae\" familian sailkatua dagoena. Eurasia osoan eta Afrikan bizi dira eta migratzaileak dira."}
{"id": "363000", "revid": "1545", "url": "https://eu.wikipedia.org/wiki?curid=363000", "title": "Acrocephalus", "text": ""}
{"id": "363001", "revid": "1545", "url": "https://eu.wikipedia.org/wiki?curid=363001", "title": "Hippolais icterina", "text": ""}
{"id": "363003", "revid": "1545", "url": "https://eu.wikipedia.org/wiki?curid=363003", "title": "Iduna caligata", "text": ""}
{"id": "363004", "revid": "1545", "url": "https://eu.wikipedia.org/wiki?curid=363004", "title": "Hippolais caligata", "text": ""}
{"id": "363005", "revid": "1545", "url": "https://eu.wikipedia.org/wiki?curid=363005", "title": "Hippolais olivetorum", "text": ""}
{"id": "363008", "revid": "512", "url": "https://eu.wikipedia.org/wiki?curid=363008", "title": "Sasi-txori", "text": "Sasi-txori (\"Hippolais\") \"Hippolais\" generoko hegaztien izen arrunta da, \"Acrocephalidae\" familian sailkatuta dagoean. Europan, Afrikan eta mendebaldeko Asian bizi dira."}
{"id": "363009", "revid": "1545", "url": "https://eu.wikipedia.org/wiki?curid=363009", "title": "Hippolais", "text": ""}
{"id": "363010", "revid": "1545", "url": "https://eu.wikipedia.org/wiki?curid=363010", "title": "Iduna pallida", "text": ""}
{"id": "363012", "revid": "1545", "url": "https://eu.wikipedia.org/wiki?curid=363012", "title": "Iduna rama", "text": ""}
{"id": "363014", "revid": "119347", "url": "https://eu.wikipedia.org/wiki?curid=363014", "title": "Touchstone Pictures", "text": "Touchstone Pictures The Walt Disney Companyk dituen zine marka ugarietako bat izan zen. 1984an sortu zen. Banatzen zituen produktuak, ohi Walt Disney Pictures markapean banatzen dituenak baino gai helduagoei buruzkoak ziren.\nTouchstone Pictures marka bat baino ez zen, eta ez da konpainia independente bezala existitzen. Marka hau kontrolatzen duten bi konpainiak Walt Disney Motion Pictures Group eta Walt Disney Pictures and Television dira.\nWalt Disney Motion Pictures Groupek epe luzeko akordio bat sinatu zuen DreamWorks SKGrekin hogeitamar film inguru banatzeko. Akordio honen bidez, DreamWorksen ekoizpenak Touchstone markaren bidez banatuak izan ziren bost urtez 2010etik 2016ra. Ordundik ez da marka gehiago erabili.\nFilm ospetsuak.\n1984\n1985"}
{"id": "363016", "revid": "4380", "url": "https://eu.wikipedia.org/wiki?curid=363016", "title": "Almodovar (Portugal)", "text": ""}
{"id": "363017", "revid": "1545", "url": "https://eu.wikipedia.org/wiki?curid=363017", "title": "Planeta Elkartuen Federakuntza", "text": "Planeta Elkartuen Federakuntza, UFP bezala ere ezagutua, (bere ingelesezko siglengatik United Federation of Planets) edo soilik Federakuntza, Star Trekerako garatutako fikziozko planetarteko estatu bat da.\nGobernua.\nFederakuntza, izenak dioten bezala 150 planeta kidek eta milaka koloniak osatzen duten estatu federal bat da, eta, Jean-Luc Picard kapitainak filmean adierazi zuenez, Esne Bidea galaxian 8.000 argi-urtetan zehar hedatzen da. Funtsean, Galaxiako superpotentzia handietako bat da.\nBere gobernu sistema demokratikoa da, Federakuntzako Kontseilua bezala ezagutzen den botere legegile batekin, planeta federal bakoitzeko ordezkari batekin. Bere egoitza Lurreko AEBetako San Francisco hirian dago. Botere betearazlea Federakuntzako Presidentearena da, Kontseiluak aukeratzen duena, eta honen egoitza Parisko Concorde Plazako jauregian dago. Botere judizial bat ere badago, Federakuntzako Gorte Gorena deitua. Indar armatuak Izarretako Flotan biltzen dira, agentzia militar, zientifiko eta esploraziokoa dena.\nEstatu honen funtsezko karta Federakuntzako Karta deitzen da, zenbait ataletan adierazten denaren arabera Nazio Batuen Karta Magnaren antzekoa dena, Picardek, The Drumhead atalean Konstituzio bezala erreferentzia egiten dion arren. Federakuntzako Kartak \"Zazpi Bermeak\" deritzenak ditu bere barnean, AEBetako Konstituzioan agertzen diren 50. emendakinen antzekoak direnak.\nZenbait baldintza bete behar dira Federakuntzako kide izateko, horien artean kasta sistema oro, gerra helburuak dituen manipulazio genetikoa, biztanleriaren aurkako tratu krudela edo estatuaren barnean eskubide zibilen falta ezabatzea. Gomendatzen den arren, ez da funtsezko baldintza federakuntzan sartzen den planeta erabat batua egotea, eta Federakuntzak euren gobernuak planetaren lurralde osoa administratzen ez duten planetak ere onar ditzake, hau da, mundu batasun bat ez dagoen tokietan.\nFederakuntza Klingon inperioaren aliatu militarra da telesailaren zati gehienean, denbora batez etsaiak izan baziren ere. Guzti hau gora-behera, Federakuntzak gerra bortitzak eta gatazka militarrak izan ditu Galaxiako ia potentzia guztiekin, Romular Inperioa, Cardassiar Batasuna, Ferengi Aliantza, Domeinua etab... luze bat."}
{"id": "363018", "revid": "56334", "url": "https://eu.wikipedia.org/wiki?curid=363018", "title": "Los mercenarios (Mortadelo eta Filemon)", "text": "Los mercenarios Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen abentura bat da.\nIstorioa.\nPercebelandia errepublika arazotan dago bere ondoko herrialdea den Cefalopodiak inbaditu egin nahi duelako. Horretarako mertzenario batzuk kontratatu ditu, diru truke lan egiten duten soldaduak. Mortadelo eta Filemon Percebelandiako presidentea den Chirimoyo II.aren aginduetara jarriko dira eta mertzenarioek arrakasta izatea eragozten saiatuko dira. Lortzen badute, presidenteak diru kopuru handi batekin sarituko ditu bi agenteak."}
{"id": "363019", "revid": "119347", "url": "https://eu.wikipedia.org/wiki?curid=363019", "title": "Lotte World Tower", "text": "Lotte World Premium Tower edo Lotte World Tower (koreeraz: \ub86f\ub370\uc6d4\ub4dc \ud0c0\uc6cc), Hego Koreako Seul hirian eraikitzen ari den erabilera anitzeko etxeorratza da.\nEraikuntza lanak 2010ean hasi ziren eta egitura 2015erako amaitzea aurrikusten da. 555 metro eta 123 solairu izango ditu."}
{"id": "363021", "revid": "336", "url": "https://eu.wikipedia.org/wiki?curid=363021", "title": "Etxe sorgindu", "text": "Etxe sorgindua fenomeno paranormalak gertatzen omen diren etxe, gaztelu eta antzeko eraikuntza da. Fenomeno horiek mota askotakoak izan daitezke: mamuen agerpena, argiak, zaratak eta garrasiak, psikofoniak. Normalean, fenomeno horiek etxe horretan izandako gertaera lazgarriez lotzen dira. Toki horiek hiri kondairez nahasten dira sarritan.\nLiteratura eta zinemaren eraginez Ipar Amerikako etxe sorginduaren eredua mundu osoan zabaldu da, poltergeist fenomenoarekin identifikatuz, nahiz eta kontzeptu desberdina izan. Horren arabera etxe sorgindu batean izaki gaizto bat dago: deabrua, aztia, banpiroa. Etxea, ikuspuntu horren arabera, hilketa baten edo heriotzaren eszenatokia izan zen. Baita maldizio baten ondorioa ere izan daiteke sorginduta egotearen arrazoia.\nEtxe sorgindua edozein eraikuntza izan daiteke: etxe isolatua, gaztelua, baserria, eraikin oso bat, ospitalea. Ez da beharrezkoa etxe zahar bat izatea baina zinemak XIX. mendeko etxe ingelesak zabaldu ditu etxe horien eredu gisa. Esan daiteke, bestetik, parke tematiko guztietan ezaugarri horiek dituen etxe-atrakzio bat badagoela.\nHona hemen etxe sorgindu ospetsu batzuk:\nEtxe sorginduak Euskal Herrian.\nAipatutakoen mailara iritsi gabe, gurean ere badira horrelako etxeak:\nFenomenoaren jatorria.\nOhikoa denez bi iritzi kontrajarriak aurkituko ditugu gai honetan. Batzuk espirituen presentzia defenditzen duten bitartean, ikuspuntu zientifikoki etxe sorginduak autosugestioaren fenomeno bezala aztertzen dituzte. Aurretik zabaldutako pasadizoak eta istorioak eszenatokia prestatzen dute horrelako fenomenoak emateko. Hori da, alegia, Joe Nickell ikerlari eszeptikoaren iritzia.\nEtxe sorginduak literaturan.\nAsko dira gaiaren inguruan argitaratu diren nobelak eta narrazioak. Hona hemen ospetsuenetariko batzuk:"}
{"id": "363022", "revid": "119347", "url": "https://eu.wikipedia.org/wiki?curid=363022", "title": "Keangnam Hanoi Landmark Tower", "text": "Keangnam Hanoi Landmark Tower Vietnameko Hanoi hirian dagoen erabilera anitzeko etxeorratza da. 345 metro eta 70 solairu dauzka eta gaur egun herrialdeko eraikinik garaiena da.\nHeerim, Samoo, Aum &amp; Lee, Hellmuth eta Obata and Kassabaum arkitekto taldeek diseinatu zuten.\nKonplexuko eraikin guztiak eraikitzeko 1050 milioi dolar behar izan ziren."}
{"id": "363023", "revid": "4380", "url": "https://eu.wikipedia.org/wiki?curid=363023", "title": "Keangman Hanoi", "text": ""}
{"id": "363024", "revid": "448", "url": "https://eu.wikipedia.org/wiki?curid=363024", "title": "Egunkariaren itxiera", "text": ""}
{"id": "363025", "revid": "336", "url": "https://eu.wikipedia.org/wiki?curid=363025", "title": "Supermassive Black Hole", "text": "Supermassive Black Hole (euskaraz \"Zulo Beltz Supermasiboa\") Muse ingeles pop rock musika taldearen abesti bat da. 2006an \"Black Holes and Revelations\" diskoaren barnean merkaturatu zuten."}
{"id": "363026", "revid": "107855", "url": "https://eu.wikipedia.org/wiki?curid=363026", "title": "Alternativa Galega de Esquerda", "text": "Alternativa Galega de Esquerda (euskaraz \"Ezkerreko Galiziar Alternatiba\") Galiziako ezkerreko koalizio independentista bat da. Ondorengo alderdi hauek osatzen dute: Anova - Irmandade Nacionalista, Esquerda Unida (Ezker Batuko galiziar federazioa), EQUO Galicia (EQUO alderdiko galiziar federazioa) era Espazo Ecosocialista Galego.\nAlderdi hau 2012an sortu zen eta bere bi buruzagi nagusiak Yolanda D\u00edaz eta Xos\u00e9 Manuel Beiras dira.\n2012ko Galiziako Legebiltzarrerako Hauteskundean lehian zeuden 75 eserlekuetatik 9 beraganatu zituen."}
{"id": "363027", "revid": "119347", "url": "https://eu.wikipedia.org/wiki?curid=363027", "title": "Tolosako gudua (721)", "text": "Tolosako gudua 721ean Eudon Handia Akitaniako Dukeak omeiatarrei Tolosa Okzitanian irabazitako gudua izan zen. Ipar Afrikatik denbora laburrean bisigodoen Iberiar penintsula osoa mendean hartu ondoren, omeiatarren tropek Pirinioak zeharkatu zituzten 716 aldera, eta Narbona azpiratu 719an. Narbona hiriburu hartuta, haien lurraldea iparraldera zabaltzea izan zen haien hurrengo asmoa. Horretarako, Akitania-Baskonian gailendu behar ziren bertako Eudon duke independentearen kontra.\nSetioa eta hiriaren askapena.\nOmeiatarren tropa indartsuak hamar milaka soldaduk osatzen zuten. Batez ere soldadu arabiarrak biltzen zituen, baina tartean euskaldunak ere bazeuden. Hiriaren ateetara heltzean, orduko hainbat gerra tramankulurekin eraso zieten, baina Eudon gidari zutela, akitaniarrek eutsi egin zioten. Oto laguntza bila hiritik atera zen, baina omeiatarrek hiribildua setiatzea lortu zuen. Denbora luzearen ondoren, Eudon Handia dukea indarberrituta itzuli zen akitaniarren eta frankoen tropak agindupean zituela, baita omeiatar musulmanak ezustean hartu ere. Ondorioz, Eudonen tropek omeiatarrak inguratu eta txikitu egin zituzten. Akitaniar indarren artean baskoiak izatea oso litekeena da, akitaniar armadaren zutabeetako bat izan baitziren VIII. mende gehienean.\nOndorioak.\nOmeiatarren porrot lazgarri horretan, milaka edo beharbada hamar milaka soldadu musulman hil zituztela uste da. Al-Andaluseko musulmanek dolu handiz gogoratu zuten Tolosako porrota beste 450 urtez, Poitiers edo Covadongako guduak ez bezala, garrantzi txikikotzat joak. Armada erasotzailearen buruzagi Al-Samh ibn Malik al-Khawlani hil egin zen handik gutxira eta soldaduak hegoaldera eta bereziki Narbonara barreiatu ziren, gero gobernadore bihurtuko zen Abdul Rahman al Ghafiqi ere tartean zela. Harrezkero, omeiatarren zabalkuntza iparraldera eten egin zen hamarkada batez, ekimen militarra galdu ez bazuten ere: Septimania bisigodoan ekialdera zabaltzen jarraitu zuten, baita Autuneraino ere heldu, hura azpiratu eta arpilatu, eta atzera egin (725)."}
{"id": "363028", "revid": "1712", "url": "https://eu.wikipedia.org/wiki?curid=363028", "title": "Etxe sorginduak", "text": ""}
{"id": "363032", "revid": "6327", "url": "https://eu.wikipedia.org/wiki?curid=363032", "title": "Kepler\u2013Poinsot-en solido", "text": ""}
{"id": "363033", "revid": "448", "url": "https://eu.wikipedia.org/wiki?curid=363033", "title": "Egiptoko piramide", "text": ""}
{"id": "363034", "revid": "448", "url": "https://eu.wikipedia.org/wiki?curid=363034", "title": "Egipto erromatar probintzia", "text": ""}
{"id": "363035", "revid": "448", "url": "https://eu.wikipedia.org/wiki?curid=363035", "title": "Ptolemaiar Erresuma", "text": ""}
{"id": "363036", "revid": "1545", "url": "https://eu.wikipedia.org/wiki?curid=363036", "title": "Antxon Urrosolo", "text": "Antxon Urrosolo Mu\u00f1oz (Eibar, 1954 - ) euskal herritar kazetaria, telebista-ekoizle eta dokumentalen egilea da. TVE, Telecinco eta ETB telebista kateetan zuzendu eta aurkeztutako telesaioengatik da ezaguna. ETB-2 katean, \"Detr\u00e1s del Sirimiri\" eta \"Rifi-Rafe\" saio arrakastatsuak aurkeztu eta zuzendu zituen. 2010 urtearen bukaeran, ETBrekin kontratatuta zuen telebista saioa uztera behatu zuten ETBko arduradunek bertako langileek errespetu falta eta tratu txarrengatik egindako salaketen ondoren. ETAren biktimei buruzko dokumental zenbait ere egin ditu."}
{"id": "363037", "revid": "2214", "url": "https://eu.wikipedia.org/wiki?curid=363037", "title": "H\u00e9d\u00e9", "text": ""}
{"id": "363038", "revid": "56334", "url": "https://eu.wikipedia.org/wiki?curid=363038", "title": "Jose Luis Urrusolo", "text": "Jose Luis Urrusolo Sistiaga (Donostia, 1957ko urriaren 1a - ) ETAkide entzutetsua izan zen. Madril komandoko kide zelarik, 1980ko hamarkadan ETAk Espainiako hiriburuan burututako hainbat atentatutan parte hartutakoa da, espainiar poliziaren arabera. Besteak beste, Emiliano Revilla enpresariaren bahiketan esku hartu zuen. 1997 urtearen hasieran, frantziar poliziak atxilotu zuen bere emaztearekin batera. Bordele gertuko herrixka batean bizi zen bere seme-alaba txikiekin bizitza erabat normala egiten. Espainiara estraditatua, Langraiz bide izeneko espainiar gobernuko erreintsertzio programari atxiki eta horren baitan bahitu zuen Emiliano Revillarekin elkarrizketatu zen."}
{"id": "363039", "revid": "2214", "url": "https://eu.wikipedia.org/wiki?curid=363039", "title": "Peum\u00e9rit", "text": ""}
{"id": "363041", "revid": "105290", "url": "https://eu.wikipedia.org/wiki?curid=363041", "title": "Catalan-en solido", "text": "Geometrian, Catalanen solidoak Arkimedesen solidoen poliedro dualak dira. Poliedro horiei Eug\u00e8ne Catalan belgiar matematikariak jarri zien izena; berak deskribatu zituen lehenengoz, 1865ean.\nCatalanen solido guztiak ganbilak dira. Haien aurpegiak ez dira poligono erregularrak, solido platonikoetan eta Arkimedesen solidoetan ez bezala.\nSailkapena.\nCatalanen solidoak 13 dira (edo 15, ikositetraedro pentagonalaren eta hexakontaedro pentagonalaren bi forma kiralak kontuan hartzen baditugu)."}
{"id": "363049", "revid": "119347", "url": "https://eu.wikipedia.org/wiki?curid=363049", "title": "Joruba Herria", "text": "Joruba Herria (joruberaz \"\u00ccl\u1eb9-Yor\u00f9b\u00e1\") joruba etniaren berezko lurraldea da. Mendebaldeko Afrikan dago, eta eremu hau hartzen du: Nigeriako hego-mendebaldea, Beningo hegoaldea eta Togoko ekialdea. Gutxi gorabehera 50.0000.000 biztanle ditu.\nJorubak, 30 - 50 milioi gizabanako izanik, Mendebaldeko Afrikako etnia nagusietako bat dira. Joruba gehienek jorubera (joruberaz \"\u00e8d\u00e8 Yor\u00f9b\u00e1\") hitz egiten dute, eta batik bat Nigerian bizi dira, nigeriarren %\u00a021 inguru baitira joruba etniakoak."}
{"id": "363050", "revid": "448", "url": "https://eu.wikipedia.org/wiki?curid=363050", "title": "Joruba etnia", "text": ""}
{"id": "363051", "revid": "448", "url": "https://eu.wikipedia.org/wiki?curid=363051", "title": "Joruba Herri", "text": ""}
{"id": "363052", "revid": "512", "url": "https://eu.wikipedia.org/wiki?curid=363052", "title": "Triakistetraedro", "text": "Geometrian, triakistetraedroa Catalan-en solido bat da, 12 aurpegi (hiruki isoszeleak), 18 ertz eta 8 erpin dituena."}
{"id": "363053", "revid": "336", "url": "https://eu.wikipedia.org/wiki?curid=363053", "title": "Knights of Cydonia", "text": "Knights of Cydonia (euskaraz \" Sidoniako Zaldunak\") Muse ingeles pop rock musika taldearen abesti bat da. 2006ko \"Black Holes and Revelations\" diskoaren barnean argitaratu zuten.\nAbestiaren bideoklipa Spaghetti western filmen nolabaiteko parodia bat da, zientzia fikziozko elementuez hornitua."}
{"id": "363054", "revid": "105290", "url": "https://eu.wikipedia.org/wiki?curid=363054", "title": "Dodekaedro erronbiko", "text": "Geometrian, dodekaedro erronbikoa Catalan-en solido bat da, 12 aurpegi (erronboak), 24 ertz eta 14 erpin dituena."}
{"id": "363055", "revid": "512", "url": "https://eu.wikipedia.org/wiki?curid=363055", "title": "Triakisoktaedro", "text": "Geometrian, triakisoktaedroa Catalan-en solido bat da, 24 aurpegi (hiruki isoszeleak), 36 ertz eta 14 erpin dituena."}
{"id": "363056", "revid": "512", "url": "https://eu.wikipedia.org/wiki?curid=363056", "title": "Tetrakishexaedro", "text": "Geometrian, tetrakishexaedroa (edo tetrahexaedroa edo hexakistetraedroa) Catalan-en solido bat da, 24 aurpegi (hiruki isoszeleak), 36 ertz eta 14 erpin dituena."}
{"id": "363057", "revid": "105290", "url": "https://eu.wikipedia.org/wiki?curid=363057", "title": "2073 Jan\u00e1\u010dek", "text": "2073 Jan\u00e1\u010dek asteroide gerrikoan aurkitutako 2073. asteroidearen izena da. 1974ko otsailak 19an aurkitu zuen Lubos Kohoutekek Bergedorfetik. Bere behin-behineko izendapen zientifikoa 1974 DK zen. Bere izena Leo\u0161 Jan\u00e1\u010dek txekiar konposatzaileagatik jasotzen du."}
{"id": "363058", "revid": "105290", "url": "https://eu.wikipedia.org/wiki?curid=363058", "title": "2074 Shoemaker", "text": "2074 Shoemaker asteroide gerrikoan aurkitutako 2074. asteroidearen izena da. 1974ko urriak 17an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1974 UA zen. Bere izena Eugene Merle Shoemakergatik jasotzen du."}
{"id": "363059", "revid": "105290", "url": "https://eu.wikipedia.org/wiki?curid=363059", "title": "2075 Martinez", "text": "2075 Martinez asteroide gerrikoan aurkitutako 2075. asteroidearen izena da. 1974ko azaroak 9an aurkitu zuen Felix Aguilar Behatokiak. Bere behin-behineko izendapen zientifikoa 1974 VA zen. Bere izena Hugo Arturo Martinez astronomoagatik jasotzen du."}
{"id": "363060", "revid": "105290", "url": "https://eu.wikipedia.org/wiki?curid=363060", "title": "2076 Levin", "text": "2076 Levin asteroide gerrikoan aurkitutako 2076. asteroidearen izena da. 1974ko azaroak 16an aurkitu zuen Harvard Unibertsitateak Oak Ridge Behatokitik. Bere behin-behineko izendapen zientifikoa 1974 WA zen. Bere izena Boris Julevi\u010d Levin errusiar astronomoagatik jasotzen du."}
{"id": "363061", "revid": "3294557", "url": "https://eu.wikipedia.org/wiki?curid=363061", "title": "Politika-zientzia", "text": ""}
{"id": "363062", "revid": "105290", "url": "https://eu.wikipedia.org/wiki?curid=363062", "title": "2077 Kiangsu", "text": "2077 Kiangsu asteroide gerrikoan aurkitutako 2077. asteroidearen izena da. 1974ko abenduak 18an aurkitua izan zen Nankingo Mendi Gorrindoleko Behatokitik. Bere behin-behineko izendapen zientifikoa 1974 YA zen. Bere izena Jiangsu probintziagatik jasotzen du."}
{"id": "363063", "revid": "105290", "url": "https://eu.wikipedia.org/wiki?curid=363063", "title": "2078 Nanking", "text": "2078 Nanking asteroide gerrikoan aurkitutako 2078. asteroidearen izena da. 1975eko urtarrilak 12an aurkitua izan zen Nankingo Mendi Gorrindoleko Behatokitik. Bere behin-behineko izendapen zientifikoa 1975 AD zen. Bere izena Nankin hiriagatik jasotzen du."}
{"id": "363064", "revid": "512", "url": "https://eu.wikipedia.org/wiki?curid=363064", "title": "2079 Jacchia", "text": "2079 Jacchia asteroide gerrikoan aurkitutako 2079. asteroidearen izena da. 1976ko otsailak 23an aurkitu zuen Harvard Unibertsitateak Oak Ridge Behatokitik. Bere behin-behineko izendapen zientifikoa 1976 DB zen. Bere izena Luigi Giuseppe Jacchia italiar-estatubatuar astronomoagatik jasotzen du."}
{"id": "363065", "revid": "512", "url": "https://eu.wikipedia.org/wiki?curid=363065", "title": "2080 Jihlava", "text": "2080 Jihlava asteroide gerrikoan aurkitutako 2080. asteroidearen izena da. 1976ko otsailak 27an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1976 DG zen. Bere izena Jihlava txekiar hiriagatik jasotzen du."}
{"id": "363066", "revid": "119347", "url": "https://eu.wikipedia.org/wiki?curid=363066", "title": "Angeles Sorazu", "text": "Mar\u00eda de los \u00c1ngeles Sorazu, jaiotza izena Florencia Sorazu Aizpurua (Zumaia, 1873ko otsailaren 22a - Valladolid, 1921eko abuztuaren 28a), gipuzkoar lekaimea eta gaztelaniazko idazle mistikoa izan zen. 1988ko apirilaren 13tik dohatsu aitortua izateko kausa irekirik du.\nBiografia.\nFlorencia Sorazu Zumaiako familia behartsu batean jaio zen. Aita arrain saltzailea zen, eta ama neskamea. Haurtzaroa Zestoa, Donostia eta Tolosan igaro zuen. Hamahiru urterekin Donostiako etxe batera neskame joan zen. Geroago, Tolosako \"Boinas Elosegi\" txapel fabrikan aritu zen lanean.\nKomentuan sartzea erabaki zuen baina, familia pobrea zenez gero, moja saria ordaintzerik ez zuen. Apaiz batek aholkaturik, musika ikasi zuen, era horretan, doterik gabe ere, onartuko zutelako. Azkenik, 1891ko udan Valladolideko Konzezioko komentuan sartu zen.\nMojek behin eta berriz aukeratu zuten komentuko abadesa izan zedin, baina artzapezpikuak ez zuen izendapena onartzen, gazteegia zelako. Azkenean, 1904ko otsailean komunitateko abadesa bihurtu zen, eta hil arte kargu horretan jarraitu zuen, hiru urtetik hiru urtera beti hautatua izaten zelako. Urte horietan komentua asko hazi zen, bai bokazioetan bai mojen espiritualitatean.\nKomentuan hil zen, 1921eko abuztuaren 28an, minbiziak jota.\nIdazlanak.\nHaurtzaroan eskolan gutxi ibili zen arren, gaztelaniazko idazle mistiko onenetako bat da, zenbait adituren arabera. Hauek dira bere idazlanik garrantzitsuenak:"}
{"id": "363067", "revid": "56334", "url": "https://eu.wikipedia.org/wiki?curid=363067", "title": "Objetivo eliminar al &quot;Rana&quot;", "text": "Objetivo eliminar al \"Rana\" Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen abentura bat da, 1975eko azaroak 3 eta 1976ko urtarrilak 5 bitartean sailean argitaratua.\nArgumentua.\n\"El Rana\", H.I.G.O. (Hermandad Internacional Gamberros Orbitales) erakunde etsaiko buruzagi lodi eta mendekuzalea Superra hiltzen saiatzen ari da. Mortadelo eta Filemon H.I.G.O.n infiltratuko dira, eta, behin barruan, \"El Rana\" akabatu ahal izango dute, baina etsai irristakor hau akabatzearen lana ez zaie uste bezain erraza izango. \"El Rana\" egoera arriskutsuetatik, nahi gabe ere, kalterik gabe irteteagatik da ezaguna, hortik bere izena.\nEragina.\nKomikiaren eskema orokorra eta zenbait gag El tirano komikian errepikatzen dira.\nAipamenak.\nKomiki honetan, 42. orrialdeko 6. bi\u00f1etan Henry Kissinger estatubatuar politikaria agertzen da."}
{"id": "363068", "revid": "1545", "url": "https://eu.wikipedia.org/wiki?curid=363068", "title": "2012ko urriko ikasle protestak Espainian", "text": "2012ko urriko ikasle protestak Espainian 2012 urteko urrian Espainian deitutako protestak eta ikasle eta gurasoen grebak izan ziren, Alderdi Popularreko gobernuak hezkuntzan egindako murrizketen eta politiken aurka. Urriaren 11an espainiar estatuko ikasle kolektibo nazionalak (Ikasle Abertzaleak, Hego Euskal Herrian) greba eta borroka eguna burutu zuten. Urriaren 16, 17 eta 18an, berriz, Sindicato de Estudiantes ikasle erakunde estatalak grebarako deia egin zuen hezkuntzan eta urriaren 18an gurasoen elkarteen CEAPA erakundearen atxikimendua izan zuen. Valentzian istilu larriak izan ziren eta M\u00e9ridan salestarren ikastetxe batera sartutako piketeen atxiloketak izan ziren."}
{"id": "363069", "revid": "58701", "url": "https://eu.wikipedia.org/wiki?curid=363069", "title": "Leo\u0161 Jan\u00e1\u010dek", "text": "Leo\u0161 Jan\u00e1\u010dek (txekieraz ahoskatua; Hukvaldy, 1854ko uztailak 3-Ostrava, 1928ko abuztuak 12) txekiar konposatzaile bat izan zen. Musika Berlingo Kontserbatorioan ikasi zuen, eta itzultzean organojole aritu zen Brnon, baita irakasle ere Pragako Kontserbatorioan. Jan\u00e1\u010deken lanik garrantzitsuenak nahiko berantiarrak dira: bere estilo pertsonala 50 urte zituenean aurkitu zuen, Jen\u016ffa operarekin, eta, une horretatik aurrera lan garrantzitsuak idatzi zituen genero askotan. Helduaroko garai honetakoak dira bere pianoarentzako lanik hoberenak, ganbera lanak, Meza Glagolitikoa eta Sinfonietta. Eslabiar kantu herrikoien eta koroarentzako musikaren bilduma garrantzitsuak ere baditu. Gaur egun, Jan\u00e1\u010dek XX. mendeko operaren berritzaile handienetakotzat hartzen da. Askok, XX. mendearen hasierako txekiar konposatzailerik garrantzitsuena dela uste dute, eta, gainera, azken urteetan bere garrantziak gora eta gora egin du etengabe, bereziki, bere operak XX. mendeko operaren alorrean hartzen ari diren kontsiderazio geroz eta handiagoaren ondorioz."}
{"id": "363070", "revid": "1545", "url": "https://eu.wikipedia.org/wiki?curid=363070", "title": "Tolosako Gudua (721)", "text": ""}
{"id": "363072", "revid": "90204", "url": "https://eu.wikipedia.org/wiki?curid=363072", "title": "Gorripidea", "text": "Gorripidea 2012an Zutik desegitearen ondorioz sortutako alderdi politiko ezkertiarra da. 2009an sortu zen, Zutik barnean korronte abertzale moduan Bere kideak ESK sindikatutik gertu daude.\n2012ko Eusko Legebiltzarrerako hauteskundeetan Euskal Herria Bildu koaliziorako eskatu zuen bozka.\n2014ko azaroaren 29an ados jarri ziren kontu honetan\u02d0 gorripideko kide izateak eta beste alderdi politiko baten kidea izatea konpatibleak ziren. Honen ondorioz, 2015eko otsailean hamarnaka kide Alternatiban sartu ziren, Joxe Iriarte Bikila barne. Gorripideko beste kide batzuk Ahal dugu alderdian sartu ziren."}
{"id": "363073", "revid": "512", "url": "https://eu.wikipedia.org/wiki?curid=363073", "title": "Aitor Urresti", "text": "Aitor Urresti Gonz\u00e1lez (Bilbo, 1975eko urtarrilaren 15a) euskal herritar politikaria da. 2012ko Eusko Legebiltzarreko hauteskundetan Equo alderdiko zerrendaburua izan zen Bizkaitik, baina ez zuten eserlekurik lortu.\nHainbat elkartetan hartu du parte, tartean \"Fracking EZ\" Araba eta Bizkaiko biltzarretan. Ingeniaritza ikasi ondoren, EHUn dabil irakasle."}
{"id": "363074", "revid": "1545", "url": "https://eu.wikipedia.org/wiki?curid=363074", "title": "Leos Janacek", "text": ""}
{"id": "363075", "revid": "105290", "url": "https://eu.wikipedia.org/wiki?curid=363075", "title": "Eusko Sozialistak", "text": "Eusko Sozialistak 1975ean sortutako alderdi politiko independentista eta sozialista marxista izan zen. Bere jarduera-eremua Hego Euskal Herria izan zen. 1977an, Herri Alderdi Sozialista Iraultzailea (HASI) sortzeko desegin zen; hau, era berean, 1978an Herri Batasunaren sorreran parte hartu zuen. Buruzagi nagusiak Javier Alonso eta Mikel Salaberri izan zituen.\nEusko Sozialisten alderdikide ohi gehienek HASI utzi zuten hilabete gutxi barru, honek ETA militarrarekin lotura estua zuela argudiatuz. Horietatik batzuk, tartean Francisco Jos\u00e9 Llera edo Javier Alonso, Euskadiko Ezkerrara pasa ziren."}
{"id": "363077", "revid": "42829", "url": "https://eu.wikipedia.org/wiki?curid=363077", "title": "Roberto Lertxundi", "text": "Roberto Lertxundi Bara\u00f1ano (Bilbo, 1948ko otsailaren 25a) euskal herritar politikaria, mediku eta ETAko kide ohia da.\n1968an, oraindik medikuntza ikaslea zela, ETAn sartu eta 1972an ETA-VIren banaketaren ondorioz erakundea utzi zuen. Handik Euskadiko Partidu Komunistara pasa zen, non presidente hautatu zuten. 1982an alderdia utzi eta Euskadiko Ezkerrara aldatu zen eta 1993an hau Alderdi Sozialistarekin bat egin zuenean politika utzi zuen.\nGero, ginekologo moduan lan egin zuen, nahiz eta noizbehinka politikako ekintza batean agertu. Horrela, 2009an PSOEko senatari hautatu zuten."}
{"id": "363082", "revid": "512", "url": "https://eu.wikipedia.org/wiki?curid=363082", "title": "Txema Portillo", "text": "Jos\u00e9 Mar\u00eda Portillo Vald\u00e9s (Castro Urdiales, 1961eko abenduaren 1a) euskal historialaria da, EHUn Aro Garaikidearen historia irakasten duena.\nEPK, Euskadiko Ezkerra, EB eta PSE-EEren Nueva Izquierda alderdietan militante izan zen hurrenez hurren. ETAren aurkako aktibista, Ermuako Foroaren sortzaileetako bat izan zen.\n2000. urtean ETAk Jos\u00e9 Luis L\u00f3pez de Lacalle erail zuenean eta atentatu bat jasan ondoren Euskal Herria utzi eta, geroztik, irakasle gonbidatua izan da zenbait Unibertsitatean."}
{"id": "363083", "revid": "1545", "url": "https://eu.wikipedia.org/wiki?curid=363083", "title": "Jos\u00e9 Mar\u00eda Portillo", "text": ""}
{"id": "363084", "revid": "448", "url": "https://eu.wikipedia.org/wiki?curid=363084", "title": "Ossau harana", "text": ""}
{"id": "363085", "revid": "105290", "url": "https://eu.wikipedia.org/wiki?curid=363085", "title": "Sinfonietta (Jan\u00e1\u010dek)", "text": "Sinfonietta (Sinfonietta militarra edo Sokol Jaialdia azpizenburua duena) orkestra handiarentzako lan bat da, alaia eta adierazpen handikoa. Leo\u0161 Jan\u00e1\u010dekek idatzi zuen. \"Txekoslobakiar indar armatuei\" eskainia dago, eta egileak \"gizaki garaikide askea, bere edertasun izpirituala eta alaitasuna, garaipena lortzeko bere indar, kemen eta grina\" adierazi nahi zituela esan zuen.\nBere jatorria Jan\u00e1\u010dekek banda bat entzun zuenean dago, eta hala bera propio fanfarriak idazteko inspiratu zen. Sokoleko Gimnasia Jaialdiko antolatzaileek lan bat enkargatu ziotenean, berak bere \"Sinfonietta\" lanean idatzitako materiala garatu zuen.\nBeranduago, \"militar\" hitza kendu zuen izenburutik. Lana Pragan estreinatu zen 1926ko ekainak 26an Vaclav Talichen zuzendaritzapean Meza Glagolitikoarekin batera. Ohi 20 eta 25 minutu artean irauten du.\nLan hau garrantzi handikoa da Haruki Murakami japoniar idazlearen 1Q84 eleberrian.\nOrkestrazioa.\nLanak 2 zehar txirula, piccolo bat, 2 oboe, korno ingelesa, 2 klarinete, mi bemolean afinatutako klarinete bat, klarinete baxu bat, 2 fagot, 4 tronpa, don afinatutako 9 tronpeta, fan afinatutako 3 tronpeta, 2 tronpeta baxu, 4 tronboi, 2 tuba tenore, tuba baxua, tinbalak, txindatak, kanpaia, harpa eta harizko musika tresnak behar ditu.\nEgitura.\n5 mugimendutan banatua dago, eta bakoitzak deskribatzen duen izenburu bat du."}
{"id": "363086", "revid": "448", "url": "https://eu.wikipedia.org/wiki?curid=363086", "title": "Gehiengo erlatibo", "text": ""}
{"id": "363087", "revid": "448", "url": "https://eu.wikipedia.org/wiki?curid=363087", "title": "Gehiengo sinple", "text": ""}
{"id": "363088", "revid": "105290", "url": "https://eu.wikipedia.org/wiki?curid=363088", "title": "Ikositetraedro trapezoidal", "text": "Geometrian, ikositetraedro trapezoidala (edo ikositetraedro deltoidala) Catalan-en solido bat da, 24 aurpegi (kometak), 48 ertz eta 26 erpin dituena."}
{"id": "363090", "revid": "35641", "url": "https://eu.wikipedia.org/wiki?curid=363090", "title": "Protoia", "text": ""}
{"id": "363091", "revid": "336", "url": "https://eu.wikipedia.org/wiki?curid=363091", "title": "Andre Iguodala", "text": "Andre Tyler Iguodala (Springfield, Illinois 1984ko urtarrilaren 28a) saskibaloiko jokalari estatubatuarra da eta NBAn Denver Nuggetsetan jokatzen du."}
{"id": "363092", "revid": "105290", "url": "https://eu.wikipedia.org/wiki?curid=363092", "title": "Hexakisoktaedro", "text": "Geometrian, hexakisoktaedroa (edo disdiakisdodekaedroa) Catalan-en solido bat da, 48 aurpegi (hiruki eskalenoak), 72 ertz eta 26 erpin dituena."}
{"id": "363093", "revid": "105290", "url": "https://eu.wikipedia.org/wiki?curid=363093", "title": "Ikositetraedro pentagonal", "text": "Geometrian, ikositetraedro pentagonala Catalan-en solido bat da, 24 aurpegi (pentagono irregularrak), 60 ertz eta 38 erpin dituena."}
{"id": "363095", "revid": "512", "url": "https://eu.wikipedia.org/wiki?curid=363095", "title": "Triakontaedro erronbiko", "text": "Geometrian, triakontaedro erronbikoa Catalan-en solido bat da, 30 aurpegi (erronboak), 60 ertz eta 32 erpin dituena."}
{"id": "363098", "revid": "512", "url": "https://eu.wikipedia.org/wiki?curid=363098", "title": "Triakisikosaedro", "text": "Geometrian, triakisikosaedroa Catalan-en solido bat da, 60 aurpegi (hiruki isoszeleak), 90 ertz eta 32 erpin dituena."}
{"id": "363099", "revid": "536", "url": "https://eu.wikipedia.org/wiki?curid=363099", "title": "Valentino", "text": "Valentino izan daiteke:"}
{"id": "363100", "revid": "1545", "url": "https://eu.wikipedia.org/wiki?curid=363100", "title": "Liz Hurley", "text": ""}
{"id": "363113", "revid": "1545", "url": "https://eu.wikipedia.org/wiki?curid=363113", "title": "Malta (uhartea)", "text": ""}
{"id": "363114", "revid": "1545", "url": "https://eu.wikipedia.org/wiki?curid=363114", "title": "Maltako uhartea", "text": ""}
{"id": "363115", "revid": "105290", "url": "https://eu.wikipedia.org/wiki?curid=363115", "title": "Itzal", "text": "Itzala objektu opaku bat argi-iturri baten eta beste objektu baten artean dagoenean agertzen den gune ilunagoa da, igorritako argia bigarren objekturaino iristen ez delako sortutakoa. Objektu opakuaren atzean dagoen espazioa betetzen du. Itzalaren sekzioa bi dimentsioko silueta bat da, argia blokeatzen ari den objektuaren alderantzizko proiekzioa dena.\nEguzkiak igorritako argiaren ondorioz, egun eguzkitsuetan objektu gehienek itzala dute. Eguneko zein unetan gauden, itzalaren forma aldatu egiten da."}
{"id": "363117", "revid": "1659", "url": "https://eu.wikipedia.org/wiki?curid=363117", "title": "Enzebra", "text": "Enzebra edo enzebroa, ( edo '; , , galizieraz eta edo '), zenbait adituren arabera \"Equus hydruntinus\" edo Europako basastoa, (nahiz eta horri buruz hainbat teoria ezberdin izan), ekido baten izena da, Iberiar penintsulako zenbait eskualdetan, Euskal Herria barne, garai historikoak arte bizi izandakoa. Enzebroaren inguruko gehiena arkeozoologiak, historiak eta toponimiak oraindik argitu gabeko misterioa da. Hiru zientzien ekarpena beharrezkoa baita abere horren inguruko misterioa argitzeko. Horregatik, bereizi beharrekoak dira, alde batetik, arkeologiak eta paleontologiak ondo dokumentatutako \"Equus hydruntinus\", Europako basastoa, azken ikerketen arabera onagroaren azpiespezie bat izan zena, eta, bestetik, askoz ezezagunagoa den agiri zaharretako iberiar enzebroa.\nErdi Aroko kronikek enzebra etxeko astoaren antzeko aberea bezala deskribatzen dute, baina altuago, sendoago eta indartsuagoa ere. Gainera oso arina zen lasterkan eta pertsonekiko aldarte txarrekoa zen, nahiz eta hainbat testutan etxekotutako enzebroak agertzen diren, zela zaldiak bezala erabilita. Ilaje urdinxka zuen (\"arratoi ilea\" delakoa, hau nahiko ohikoa da Erdi Aroko deskribapenetan enzebroari dagokionez). Enzebrek antzinako ekido arrazen ezaugarriak zeuzkaten, hala nola bizkarrean barrena mando-marra beltza. Antza muturra ere beltza zeukan, eta hanketan zebra-marrak, nahiz eta hankak beheko partean beltzak izan ere. Jendeak erruz ehizatzen zituen hedatuak zeuden eskualdeetan, eta gainera haien haragia oso preziatua zen, jakia bezala zein botikatzat erabiltzeko ere. Abere hauen larruarekin garai haietan oso estimatuak ziren \"cebrunos\" edo \"zebrunos\" izeneko oinetakoak ere egiten zituzten.\nNahiz eta esan bezala antzinako testuetan zein toponimian enzebroaren eta bere kideko izen eta aipu ugari agertu, abere hau erabateko ezezaguna izan da zientziarentzat duela gutxi arte. Fray Mart\u00edn Sarmiento izeneko fraide eta naturalista espainiarrak 1571. urtean espezie hau Iberiar Penintsulan ugari izan zela atzeman zuen, eta enzebroari buruzko bere teoria eman zuen liburu batean (benetako zebrak zirela), baina bere liburua argitaratu gabe egon zen, eta ondorioz ezezaguna izan zen hainbat ikerlarik 2011. urtean argitaratu zuten arte. Gainera Sarmientok bere ikerketarako soilik toponimoak eta hainbat testu zahar erabili zituen, besterik gabe.\nCarlos Nores asturiar ikerlariak (enzebroari buruzko liburu baten egilea) azaldu duenez: \"\u00abGarrantzitsuena da animalia hau izan, izan zela, eta inor ez zen konturatu\u00bb.\"\nEnzebrak XII. mendean oraindik zabalpen handiko lurraldea zeukan Iberiar Penintsulan, baina XIV. menderako hego ekialdean besterik ez zuen irauten. XV. mende inguruan galdu omen ziren azken populazioak gehiegizko ehiza zela medio. Batzuek ordea gehiago luzatzen dute iraungipen data, eta tarpanaren teoriaren defendatzaileek, enzebroaren oinordeko zuzenak egungo sorraia arrazako zaldiak direla diote. Eurasiako gainerako lekuetan \"Equus hydruntinus\" goi eta erdi pleistozenoan galdu zen.\nBi teoria nagusi eta kontrajarri daude iberiar abere misteriotsu hauen inguruan. Batzuek diote iberiar enzebroak garai historikoak arte iraundako tarpan zaldi basatiak zirela. Beste aditu batzuek, ordea, zenbait froga paleontologiko erabiliz, basa abere horiek Europako basastoak zirela mantentzen dute, hau da, Equus hydruntinus direlakoak. Egiaztuturik dagoena zera da; Erdi Aroan Portugalen, Galizan, Gaztelan eta Leonen \"zebro\" eta Aragoiko Erresuman (Katalan Herriak barne) \"enzebra\" edo \"zebra\" izeneko abereak agertzen direla sarritan agirietan. Bereziki ehizari buruzko agirietan, zeren eta antza ehizagai ohikoak ziren enzebroak, orein edo basurdeen parean. Nabarmentzekoa da era berean \"zebra\", \"enzebra\" edo antzeko hitzak leku askotako toponimian agertzen direla Iberiar penintsula guztian barrena; bereziki hego eta mendebaldean, baina ez bakarrik hor. Esate baterako, Euskal Herrian ere agertzen dira toponimo horiek.\nZestoako Ekaingo harpeko hainbat abere-marrazkiri buruzko iritzi kontrajarriak daude. Hainbatek defenditzen dute bertan islatutako zenbait animalia ez direla zaldiak, enzebroak baizik. Hau enzebroa antzinako zaldi mota bat ez bazen. Esan beharra dago Europan bertan eta Euskal Herritik gertu, labar artearen hiru edo lau marrazki ezagutzen direla onagroak irudikatuz, Okzitaniako Lascauxen eta Trois Freresesen. Aipatutako Ekaingo abereekin alderatuz gero, nahiko ezberdinak dira marraztutako animaliak, eta seguruen \"Equus hydruntinus\" islatzen dute.\nEsan bezala, gurean ere zenbait toponimo mantendu dira abere hauen izena gardenki agertzen dutenak, beste batzuen esanahia zalantzazkoa izanik. Cebron, Cebror, Balzebreda, Zibria edo Zibiria, Zibirain edo Zibriain, Altazabro basoa... Baliteke enzebroak euskal izen propioa izatea, egun ezezaguna zaiguna, eta horregatik abere horren hainbat toponimo izatea, identifikatu gabeak. Edo, besterik gabe, zibro edo zebro izenak antzinako iberiar hizkuntzetan amankomuna zen, antzineuskara barne. \n\"Equus hydruntinus\", arkeologiaren eta paleontologiaren ikuspegitik.\nEquus hydruntinus edo Europar basastoa onagroen oso antzekoa zen eta Europan zein Ekialde Ertainan bizi izan zen 300.000 urtetan zehar baino gehiago. Esan bezala Europar basastoa da bere beste izenetako bat, nahiz eta astoekin zerikusi gutxi izan.\nEquus hydruntinus espeziearen aztarnarik zaharrena Okzitaniako Lun\u00e8l Vi\u00e8lh herrian aurkitu zuten, eta 350.000 urteko adina zuela ondorioztatu zuten. Pleistozenoaren amaieran espeziea Mendebaldeko Eurasiako ia gune gehienetara hedaturik zegoen, Ekialde Hurbiletik Europaraino, bereziki Mediterraneoaren inguruan. Garai hartako fosilak aurkitu dira Sizilian, Turkian, Iberiar Penintsulan zein Frantzian. Espeziea aurreneko aldiz Italiako Otranton deskribatu zuten, 1904. urtean. Carlos Nores ikerlariaren arabera, XXI. mende arte ez da agertzen \"Equus hydruntinus\"en hezurdura oso bat. Ordura arte hanka puzka eta hagin batzuk besterik ez ziren topatuak. Baina beste aldetik hainbat paleontologok tamainaz zaldia izan ezin zitekeen edozein aztarna sistematikoki \"Equus hydruntinus\"tzat hartzen zuten, espeziearen inguruko nahasmendua areagotuz.\nDenbora luzez paleontologoek zailtasunak izan dituzte ekidoen zuhaitz filogenetikoan espeziea kokatzeko, kontutan hartuz \"Equus hydruntinus\"ek antzinako ekidoen hainbat ezaugarri partekatzen duela zebra eta astoekin eta ezaugarri deribatuak asto eta onagroekin. Paleontologiaren azterketek, bereziki nahiko osorik aurkitutako burezur baten inguruan, \"Equus hydruntinus\"en \"Equus quagga burchellii\" zebrarekiko edo astoekiko senidetasun hurbila baztertzen dute, haginen morfologia dela eta. Dena den hagin morfologia ezaugarri eskasa izan daiteke taxonomiarako bakarrik ekidoen arteko harreman filogenetikoak ezartzeko orduan. Duela gutxi aurkitutako eta ongi kontserbatutako buruhezur batek espeziea onagroekin lotuko luke, zenbait ikerlariren arabera.\nStenoar ekidoak \"Equus\" generoaren aurreneko espezieak dira, eta Ipar Amerikan agertu ziren duela lau milioi urte.\nBere ondorengo batzuk Eurasiara gurutzatu zuten Bering itsasartean barrena. Hantxe Pliozeno eta Pleistozenoaren artean Equus livenzovensis aurkitzen dugu jada. Handik aurrera stenoar familia handia espezie askotan joan zen banatzen, eta hainbat azpigenero ere sortu ziren haiengandik; zebrak, onagroak, astoak...\nLaugarren aroan hainbat ekido izan ziren Eurasian; \"Equus stenonis, Equus senezensis, Equus athanasiui, Equus apolloniensis, Equus westi, Equus altidens\" eta gure \"Equus hydruntinus\" bera. Esan daiteke ekido guzti hauek tarteko ezaugarriak zituztela zaldi, zebra onagro eta astoen artean.\nKrimean eta Iranen lortutako ADN mitokonrialaren hainbat laginek agerian utzi dute \"Equus hydruntinus\" eta \"Equus hemionus\"en (onagro) arteko gertutasun genetikoa. Egun hainbat ikerlarirentzat onagro espezie guztiak, irauten dutenak zein desagertuak, onagro espezie bakar baten tokiz tokiko azpiespezieak baino ez dira. Horiek horrela, \"Equus hydruntinus\" oso gertu litzateke egungo onagroetatik.\nEsan bezala, \"Equus hydruntinus\" lehendabizikoz erdi pleistozenoan agertu zen. \"Equus hydruntinis\" \"Equus altidens\"en ondorengo zuzentzat hartzen da. Badira espeziearen aztarnak Espainian, Frantzian, Alemanian, Azerbaijanen, Kazakhstanen eta Ipar Afrikan, azken horretan Goi Pleistozenoan. Espeziea Holozenon iraungi zen, baina enzebroaren kasua argiteke dago oraindik, esan bezala.\nAzken urtetan hainbat ikerlek berriz \"Equus hydruntinus\" espeziearen inguruan beste hipotesi bat zabaldu dute: abere hauek zer ikusi handiagoa zutela zaldiekin, onagroekin baino. Hipotesi horrek enzebroaren inguruko hainbat ezaguera historikorekin bat dator. Abere bat, zaldia dena, baina onagroen eite batekin. \"Equus altidens\"en ondorengoa izanik, areagotu egiten da zaldiekiko gertutasuna.\nPaleolitoko jendeak erruz ehizatu zuen basasto hura, eta hori bat dator enzebroa ehizagai estimatutzat agertzen duten agiri zaharrekin.\nEnzebroaren ezaugarriak.\nEzagutzen diren hainbat kronika eta aipu historikoak jarraituz hauxe izango lirateke enzebroaren ezaugarriak:\nOso abere arina, soslai ganbilekoa hanka apatx arrailduak, arratoi kolorekoa edo hauts kolorekoa, mando lerroa bizkarrean, hanken beheko aldea beltz edo iluna eta goiko aldean zebra-marrak. Belarri handiak zeuzkaten, zerra eroria, behor bezalako irrintziak egiten dituena eta oro har itxura triste eta muzindurik daukana.\nDena den, hainbat testu zaharrek aipatzen duten enzebroen apatx arrailatuen inguruan, hau da, behatz bikoitiak, zera esan behar da; hau ez datorrela bat ekidoen ezaugarriekin. Halako apatxak animali artiodaktiloetan izaten baitira. Baliteke nahasketa hau, geroko testu askotan errepikatu dena, enzebroak oreinekin eta beste hainbat basabererekin nahasteagatik etortzea. Akatsaren jatorria geroxeago aipatzen den Bruneto Latinoaren XVI. mendeko testua da.\nEnzebroei buruzko teoriak.\nEnzebroari buruzko teoria kontrajarriak daude oraindik gaur egun ere, nahiz eta hainbat baztertu samar dagoen. Laburbilduz hauek dira:\nIberiar Penintsulan suertatuko hainbat gertakari historikok, esate baterako erdi aroko izurriteek eta gerrek, eskualde osoak jendez husten zuten. Adibidez erdi aroko Errekonkistak edo musulmanen aurkako gerrak mendetan eskualde osoak jendez hustu zituen. Beraz bertako abereak gizakiaren zaintzarik gabe geratzen ziren horrela basatiak bilakatuz. Gainera bere egoera naturalera itzultzen ziren abereak jendez hustutako lurrak eta larreak topatzen zituzten, beraientzako egokiak bizitzeko eta ugaltzeko. Honek argituko luke etxeko astoek berriro basatiak bilakatzea. Corina Lisseau ikerlariak enzebroak \"Equus hydruntinus\" zirela hipotesiaren sortzaileetariko bat, gaur egun basatiak bilakatutako etxeko astoen teoriaren defendatzailea da.\nEskuineko alboko argazkian ageri denez, egia da Afrikako basa astoak enzebroaren hainbat ezaugarri daukala, antzinako ekido arrazen ezaugarriak denak. \"Arratoi ile\"dun kolorea, zebra-marrak hanketan eta mando-marra bizkarrean, mutur beltza...\nBeste aldetik azken ikerketen arabera Iberiar Penintsulara Afrikatik heldutako aurreneko astoak duela 4.400 urtekoak dira, eta feniziar merkatariek ekarri omen zituzten. Beraz, \"Equus hydruntinus\"enak omen ziren Brontze Arotik geroko hainbat hondakin txiki astoenak lirateke. Era berean data honek tarte gehiago ematen du antzinagotik Penintsulan basoratutako etxeko astoen populazioak sortzeko. Beste aldetik ezaguna da etxekotutako azienda berriro baldintza naturaletara itzultzerakoan, eta bereziki denbora tarte luze bat pasata, beraien arbaso basatien hainbat ezaugarri etologiko zein morfologiko berreskuratzeko joera dutela. Aski ezagunak dira Txipreko basahuntzen eta Korsikako basa aharien kasua. Egun ia mufloien ezaugarriak dituztela beraien arbasoak etxeko azienda izanik. Edo Eskoziako Soayko ardien kasua. Soayko uhartean aspalditik abandonatutako ardiak aldatzen joan dira beraien arbaso basatien hainbat ezaugarri berreskuratu arte.\nToledoko artzapezpikua zen On Rodrigok, latinezko kontuetan ondo jantzitako eliz gizona, asto, onagro eta enzebroen arteko nahasmendua areagotu zuen Astorgako artzapezpikuak 969. urtean egindako kronika batean oinarriturik. Bere idatzian Astorgakoak Galizian normandiar piratek egindako eraso bat kontatzen zuen eta piratak Galiziako barne lurretan barrena Zebreroko Mendiak arte heldu zirela esaten zuen, egungo O Cebreiron. Berak \"\u00abAlpes montes Ecebrarii\u00bb\" aipatu zuen, zehazki. Baina Toledoko artzapezpikuak adiera latina bilatu zuen bere itzulpenean aipatutako toponimoaren aberearentzat eta \"onager\" hitza erabili zuen.\nJoan den mendean 1957. urtean, Dimas Fernandez-Galiano naturalista eta mikrobiologo katalanak enzebroa desagertutako benetako ekidotzat aldarrikatu zuen, basasto bat edo, baina bere proposapena eszeptizismoz harturik eta baztertua izan zen gainontzeko zientzialarien aldetik.\nTestu horretan ikusten da zebra ezezaguna zela Gaztelan, eta \"asteme marraduna\" bezala ikusten zutela. Zebra izena oraindik ez ziotela jartzen, eta jakina, ez zen Iberiar Penintsula oraindik ugari eta ezaguna zen enzebra.\n\"Le Petit Robert\" frantses hiztegiak hau dio zebrari buruz: \nAipuarekin agerian geratzen da zebra izena bi abere ezberdin izendatzeko erabiltzen zela. Bata enzebroa, bestea Afrikako zebrak.\nFrai Martin Sarmiento beneditarrak \"Disertaci\u00f3n sobre el animal cebra. Nacido, criado, conocido y cazado antiguamente en Espa\u00f1a, donde ya no se encuentra\" izenburuko bere liburu argitaragabean, enzebroak benetako zebrak direla zioen. Lana zazpi kaierez osaturik dago, eta Madrilen 1752ko ekainaren 24an datatua da. Beneditarrak gainera zera proposatzen zuen, Kongon ugari ziren zebrak ekarri Penintsulara desagertutako espeziea berreskuratzeko. Beneditarraren izkribua ordea ez zuten argitaratu eta nahiko ezezaguna izan da duela gutxi arte.\nDena den 1897. urtean Graells naturalista errioxarrak Sarmientoren tesia ezagutu zuen eta kontrako argudioak eman zituen. Beretzako Penintsulan inoiz ez dira zebrarik egon mendietan libre eta gainera ez dira beraien fosilik ezagutzen. Beretzako \"enzebra, zebro, zebra\" lotura etimologikoa ez zen nahikoa afrikar bezalako zebren teoria baieztatzeko.\nGuzti honek agerian uzti zuen, eta ADNko zenbait frogek azken hau baieztatu dute, ekidoetan oso zaila dela askotan paleontologiaren bidez arraza ezberdinak eta espezie baten basoratutako eta etxeko abereak bereiztea. Gainera animali hauek beraien inguru naturalera moldatzeko aldaketa morfologiko handiak garatzen dituzte belaunaldi gutxitan. Hau dela eta espezie bereko bi abere oso ezberdinak izan daitezke morfologikoki.\nHonez gain kontutan hartu behar da ekidoak beraien artean gurutzatu daitezkeela, eta kasu askotan emandako umeak antzuak badira ere (esate baterako mandoak, zaldi eta astoaren arteko gurutzaketa), beste hainbat kasutan ateratako hibridoek umeak egiteko gai dira, eta beraz populazio basatiak garatzeko.\nEsate baterako egungo Poloniako konik zaldiak bertako azken basoko tarpanen eta etxeko zaldien arteko nahasketa bat dira. Baliteke enzebroa beraz bi edo equido gehiagoen arteko nahasketa bat izatea ere, edota sorraia zaldiak, Konik ponien kasuan bezala, enzebroen eta etxeko zaldien arteko nahasketa bat izan.\nAlfontso X.a erregeak bere kroniketan eznzebroa onagroarekin lotzen du eta \u00abmendiko astoa\u00bb deitzen du.\nBaliteke \"enzebro\" hitza, finean, Iberiar penintsulako basazaldi guztiak izendatzeko erabilia izatea. Basazaldiak oso ugari ziren erromatarren garaian eta gero ere iraun zuten.\nOnagro, enzebro eta tarpanen ondorengoak ziren basazaldien arteko nahasketa ez da bakarrik ema iberiar enzebroen kasuan. VI. mendean Poitierseko apezpiku Venancio Fortunatok oker erabili zuen \"onagro\" hitza Frantziako iparraldean, Ardenetan ehizatzen zituzten basazaldiak izendatzeko.\nNikolai Przewalski, koronel eta esploratzaile errusiarrak, bere deitura daraman zaldia (Przewalski zaldia) Mongoliako lautadetan topatzerakoan XIX. mendearen bukaera aldean, onagro bat zela uste zuen hasiera batean.\nHainbat ikerlarik are gehiago, esaten dute \"enzebro\" hitza Iberiar penintsula guztian edozein basazaldi mota izendatzeko erabilitako izena omen zela, zeren eta basazaldien ezaugarriak asko aldatzen ziren eskualde batetik bestera.\nPenintsulako Iparraldeko hainbat poni arrazek \"asto\" itxura hartzen dute, Mongoliako przewalski zaldien antzera. Bereziki neguko ilaiarekin daudenean. Esate baterako, Asturiasko asturkoi zaldien bertako izenetariko bat zera da, \"Burrus del Sueve\", hau da, Sueveko astoak.\nGaliziako garrano zaldiak ere \"burrus\" deitzen dituzte, esate baterako, Val Mi\u00f1or eta O Baixo Mi\u00f1o eskualdetan. \nEnzebroaren hainbat laginen ADN mitokondrialaren azterketa egin eta gero, Eva-Maria Geigl ikerlariak abere hauek tarpanekin lotzen ditu. \nCarlos Nores asturiar zoologoaren arabera tarpan eta enzebroak zaldi mota berera ziren, ingurune ezberdinei moldaturik, hori bai. \nEspeziearen historia. Enzebroa testu zaharretan.\nEspeziearen aurreneko aipamena Gratio Faliseo erromatarrak egin zuen \"Cinegetic\u00f3n\" bere lanaren 514. bertsoan. Ovidiok ere jasotzen du aipu hori. Gratio Faliseok zaldi \"Murcibios\" aipatzen ditu. Mart\u00edn Sarmiento apaizaren arabera, \"Mulo Cibrio\" (mando zibrio) edo Mulo Cebro (mando zebro) esan nahi du.\nMarko Terenzio Varron erromatarrak I. mendean, zera esaten zuen; Hispanian \"equus ferus\" ugari zegoela. Equus ferusen esanahia basazaldia da. Erromatar kronistak oro har nahiko zehatzak ziren eta aldi berean ezin ahaztu garai haietan Erromatar Inperio guztian onagroak \"onager\" deituak latinez eta astoak \"asinus\" aski ezagunak zirela beraientzat. Beraz enzebroa bi abere hauetatik eta beste zaldi motatik bereizten zituzten berain kroniketan.\nErdi Aroan ugari dira enzebroaren aipuak. Ehizgaia zen haragitarako eta era berean bere gorputzaren hainbat atal sendagai bezala erabiltzen zituzten. Enzebrotik ateratako larrua ere preziatua zen larrugintzan eta \"tu\u00e9rdago\" deitzen zuten antzinako gaztelanian. Tuerdago honen hainbat zati ailegatu zaigu bai \"zebrunos\" deitutako garai hartako oinetakoetan bai erdi aroko gerla ezkutuetan.\nBruneto Latino idazleak 1260. urtean Gaztela Zaharraren zebrak aipatzen ditu, eta honela deskribatzen ditu:\nXII. mendean enzebroak oraindik ugari ziren Iberiar Penintsula ia osoan. Hurrengo mendetan populazioa hiru gunetan zatituta geratu zen, hirurak hegoaldean.\nEnzebroak Aragoiko Foruetan aipatzen dira \"os cebros masclos\" izenarekin. Hona hemen aipua:\nBeste hainbaten artean Alarc\u00f3n, Cuenca eta Cordobako foruek aipatzen dute enzebroa.\nXIV. mendean, Palentziako Carri\u00f3n de los Condesen jaioa Sem Tob ben Ishaq ibn Ardutiel, Sem Tob de Carri\u00f3n idazle eta olerkari juduak \"Proverbios morales\" bere liburuan halako aipua egiten du:\nXVI. mendean egile anonimo batek argitaratutako \"Romance del Rey Mars\u00edn\" erromantzean honako aipu hau dago:\n. Hor aipatzen da Marsin erregeak, nahiz eta zaldi nahikoa eduki, nahiago zuela enzebra bat ihes egiteko. Honek agerian jartzen du enzebroak etxekotzen zirela eta estimatuak zirela leku zailetan ibiltzeko.\nAlfontso XI.a Gaztelakoaren enkarguz egindako \"Libro de la Monter\u00eda\" delakoan, XIV. mendeko aurreneko erdialdean idatzita eta erresumako ehiza jarduera eta ehizalekuei buruzko deskribapen zehartzak dakartzana, zuzenki aipatzen da animali hau Murtziako Ciezan, Caravaca de la Cruzn eta Lorcan:\n\"El Libro de la monteria\" ehizari buruzko oso deskribapen zehatza denez, agerian geratzen da garai hartarako enzebraren banaketa eremua oso murriztuta zegoela jada Iberiar penintsulan. Bakarrik Murtzian aipatzen baita, eta ez, esate baterako, Gaztelan edo Galizian.\n1423. urtean, \"Arte Cisoria\" liburuan, Enrique de Villenak honako aipua egiten du enzebroaren haragiaz:\nTestu deigarri honetan beraz enzebroaren haragia beste hainbat haragi exotiko edo esoterikorekin parekatzen da, botikatzat bere balio dela eta, lehoi edo giza haragia barne. Hala ere enzebroaren haragiaren balio berezi horrek zera esan nahi du; garai hartan enzebroa jada nahiko eskutarik zegoela Iberiar penintsulatik.\nMart\u00edn de Cantosek, Albaceteko Chinchillako artzapeza, 1576. urtean ezagutzen den espeziearen deskribapen zehatzena egin zuen. \"Enzebra\" Chinchillako Markeserriko lurren ehizgaien laburbilduma batean azaltzen da. Testua honako hau da:\nAnimaliaren azken aipua 1579. urtekoa da, Felipe II.a. erregeak agindutako, \"Relaciones Topogr\u00e1ficas\u201d delakoetan. La Rodako topografiaren zerrendan espeziaren iraungitzeaz hitz egiten da.\nGarai haietan Albaceteko hiria dagoen tokian urmaelen multzo handi bat zegoen, eta La Roda bertan zegoen. Enzebro haien habita beraz padurak eta lautadak ziren.\nOn Kixote Mantxakoa liburuan, (1605) Miguel de Cervantesek abere hauetaz hitz egiten du ere:\n1682. urtean Badajozeko testu batean zera esaten da; \"jumento cebro\" delako bat etxekotzea lortu omen zutela. Honen arabera orduan oraindik enzebro basatiak geratzen ziren.\nEnzebroaren etimologia.\n\"Equus hydruntinus\"en izena abere hau deskribatu zuten lehendabiziko arkeologia aztarnategitik dator, Italiako Otranton izan baitzen hori. Otranto Hydruntum baita latinez.\nUgari dira beste aldetik enzebroaren adiera ezberdinak Iberiar Penintsulako hizkuntza erromantzetan. Toponimian edota agiri zaharretan agertzen direnak: \"zebra, zebro, zebra, enzebro, enzebra, enzabra, enzibia, zebrero, zevra, cebra, cebrero, cevra, zibra, zebrinho, encebrico, cebron, oncebra, acebra, acebron\"...\nEztabaida handia dago hizkuntzalarien artean \"enzebro\" hitzaren etimologiaren inguruan. Bitxia da hizkuntzalarien artean enzebroaren inguruan eztabaida aspaldikoa izan arren, zoologoek ez diote jaramon handirik egin duela gutxi arte Penintsulako megafaunaren desagertutako azken ugaztun handiari.\n1275. urtean, Alfonso X.aren \"Historia Orokorrean\", zera esaten da (latinez, jatorrizkoan): \nAntonio de Nebrijak 1492ko gazteleraren bere aurreneko hiztegian honako definizioak dauzka; , biak bat datoz enzebroaren ezaugarriekin.\nJoan den mendearen hasieran eztabaida piztu zen Lisboako Zientzien Akademian z\u00eabro, z\u00eabra eta zebrum hitzei eta beraien deribatuei buruz. Portugaleko foru zaharretan zein toponimian sarri agertzen diren hitzak dira. Hasiera batean oreinaren sinonimoa zela uste zuten (NUNES, 1921-1922) baina baita, ahuntza, idi edo behiaren sinonimotzat hartu zituzten ere. Handik gutxira Mer\u00eaak (1925), Sarmientori gertatu zitzaion bezala, XII. mendeko Gaztelako foru baten bertsio bikoitza topatu zuen. Zaharrena latinez eta hurrengo mendekoa erromantzez. Bertan latineko \"onager\" zebra bezala itzultzen da. Idazkiaren amaieran Mer\u00eaak zoologoei eskatzen die argitzeko ea testu zaharraren aberea Afrikako benetako zebra bat edo Asiako onagroa den argitzeko. Edo zer senidetasun izango zuen zebra iberiar misteriotsu horrek bi abere haiekin.\nGerora ere enzebroari buruzko zenbait lanetan Mer\u00eaaren tesia joaten da indartzen (CASTRO, 1928; RODRIGUES LAPA, 1932-33; AGERO, 1947; SILVEIRA, 1948; AEBISCHER, 1957; FERNANDEZ-GALIANO, 1957; TERRON, 1983), danak Sarmientoaren lehenengo tesiak defendatzen zituzten, alegia, ekido misterioso baten presentzia Iberiar mendietan duela hainbat mende agiri zaharretan eta toponimian oinarriturik. Eta hau naiz eta Sarmientoren lana ez zutela ezagutzen. Hala ere Portugaldar filologo hauen lanak kasu gutxi jaso zuten zoologoen aldetik.\nHainbat adituk \"Equiferus hispanus\" izen zientifikoa proposatu dute enzebroa izendatzeko\nEnzebroak Afrikako zebren izenaren jatorrian.\nAfrikako zebren eta enzebroen arteko izen nahasketa horrek, antza, iturburu historikoa dauka. XV. mendean portugaldar esploratzaileak beraien itsasontziz Afrikako Esperantza Oneko Lurmuturrera heldu zirenean, bertan Portugalen oraindik ugari ziren abereen antza handia zuten ekido batzuk topatu zituzten, zebrak, eta beraien lurraldeko abereen izen berbera ezarri zieten antzeko animaliak zirelakoan.\nEuroparrek Afrikako zebrei egindako lehendabiziko aipua 1591. urteko liburu batean agertzen da, Filippo Pigafetta geografo eta matematikoak eginda. Pigaffetak erabilitako informazioa Duarte Lopes portugaldar merkatariak eman zion berari. Lopes egungo Angolaraino heldu zen bere bidaietan eta bertatik Europara itzuli zen bertako Alvaro I. erregearen enbaxadore gisa. Afrikar errege hau kristautu egin zen eta Lopes Espainara zein Erromara bidali zuen Felipe II.a erregearekin zein Sixto V.a aita santurekin estatu harremanak ezartzeko eta misiolariak bertara bidaltzeko eskaera egiteko. Ez Espainiako erregeak ezta Aita santuak ez zioten jaramonik egin bere enbaxadore enkarguetan, baina Erroman Lopesek Filippo Pigafetta ezagutu zuen eta bere Afrikako ibilbiden berri eman eta honek kontatu zituen aipatutako liburuan, zebraren deskribapena barne, Saharaz hegoaldeko Afrikaz urte askotan egon zen lehen aipatutako liburuan.\nLiburuan Pigafettak, Lopesek esanda, zebren arintasuna lastertan deskribatzen du. Portugalen eta Gaztelan garaia haietan erabiltzen zen esamoldea aipatzen du ere\" zebra bezain arina\", jakina, enzebroaz ari ziren.\nLopesek beraz zebra deitu zuen Afrikako ekidoa, eta Mozanbikera joandako portugaldar misiolariak izen bera erabili zuten bertako zebrak deitzeko. Aipatzekoa da beste hainbat hizkuntzatan egindako abere hauei buruzko garai hartako aipamenetan \"astoak\" edo \"zaldi marradunak\" deitzen dituztela.\nBaina zebraren izena abere hauek izendatzeko Ulisse Aldrovandiren eskutik etorri zen. Zientzilari honek 1616. urtean faunari buruzko entziklopedia argitaratu zuen, eta ugaztun solipedoen (ekidoak) liburukian zebra agertzen da. Berak zebraren deskribapena Jan Huyghen van Linschoten herbeheretarrak idatzitako liburu batetik hartu zuen. Holandar hau Indiako Goa artzapezpikuaren idazkaria zen, baina berak Pigafettaren liburutik hartua zeukan aldi berean datua. Beraz zebraren izenak eta deskribapenak nahiko bide korapilatsua jarraitu zuten ofizialak egin arte.\nEnzebroa toponimian.\nEnzebro inguruko leku izenak oso ugari dira Iberiar Penintsulako toponimian eta iparretik hegora zein ekialdetik mendebaldera hedatzen dira. Oro har leku izenen ugaritasuna handiagoa da espezieak gehiago iraun zuen eskualdetan, hau da, Galizian, Portugaleko hegoaldean eta Gaztela-Mantxan. Kantauriar mendikatearen iparraldean gutxiago daude, eta baita Pirinioetan. Carlos Nores irakasleak ehundik gora leku izen jaso ditu Penintsulan enzebroren aldaera ezberdinekin. Aurreneko aipu toponimikoak IX. mendekoak dira.\nEuskal Herrian hainbat toponimo daude, baina baliteke enzebroak berezko euskal izena edukitzea eta leku izenak egun toponimian gordeta egotea baina beraien esangura ezezaguna izanik.\nValcebre-Lleida. Encebra-Alikante. El Encebrico-Paterna. Las Encebras-Pin\u00f3s.\nCebrones del R\u00edo, herria-Leon. Cebrecos, herria-Burgos. Rinc\u00f3n de Valdecebras-Zamora. Fuentecebras\u2013Llambera. Cebreros-Avila. Cerbon, herria Soria.\nMonte Cebreiro, Ibias. Arroyo de Cebreros, Gijon. Alto de Cebrandi, Pilo\u00f1a eta Caso artean. Vega Cebr\u00f3n, Salas.\nAbrigo de los Encebros-Alac\u00f3n.\nZibreira de F\u00e9\u2013Sobral de Monte Agra\u00e7o. Zebral\u2013Vieira do Minho. Zebras-Valpa\u00e7os. Zebro de Cima eta Zebro de Baixo\u2013Faro. Vale do Zebro\u2013 Salvaterra de Magos. Zebreiros\u2013Gondomar. Zebro do Grou\u2013 Santarem. Zibreira- Fatima. Zebra\u2013 Arcos de Valdevez. Zebreira\u2013Idanha-a-Nova. Ribeira do Zebro\u2013Moura. Vale de Zebro\u2013 Abrantes. Zibreira\u2013Torres Vedras. Zebreira-Castelo Branco. Zebras\u2013 Beira Baixa. Vale de Zebrinho\u2013 Abrantes. Casais do Vale de Zebras\u2013Cartaxo.\nPedrafita do Cebreiro, Alto do Cebreiro-Lugo. Auga dos Cebros-Pontevedra. Cebreiro-Ourense. O Cebreiro-Lugo.\nGune hau izan zen enzebrek gehiago iraun zuten lekua. Toponimia handia dago animali hauekin, bereziki Albacete herrialdean:\nLas Encebras-Albacete. Casa de las Encebras-Almansa. Nava de las Cencebras-El Bonillo (Parajea). Volc\u00e1n de la Encebra-Ciudad Real. Linchas de la Cebrera-Alcal\u00e1 del J\u00facar (Parajea). Casas de Oncebreros, Ceja de Oncebreros (Gailurrra), Loma de Oncebreros (Parajea), Los Oncebreros (Paraje)-Higueruela. Acequia de Oncebreros, Oncebreros (Etxea)-La Herrera. Casas de las Encebras, Cortijo de las Encebras (Parajea), Collado de las Encebras-Letur. Las Encebras, (Parajea)-Lezuza. El Encebrico, (herrixka)-Paterna del Madera. Las Encebras, (Etxeak)-Pozo Ca\u00f1ada. Letur- Barranco de las Encebras.El Acebr\u00f3n-Cuenca. Las Encebras-Montalbo. Valcebro-Teruel. Las Encebras-Chinchilla de Monte-Arag\u00f3n.\nPico Cebr\u00f3n-Sevilla. \nAcebr\u00f3n laku eta jauregia, Do\u00f1ana.\nCortijo de la Encebra-Jumilla.\nEuskal Herriko toponimian.\nEuskal Herrian ere zenbait toponimo agertzen da \"zebra\" edo \"zibria\" izenarekin. Batzuk beste hainbat baino gardenagoak.\nArabako zaldi-sasiak.\nArabako zenbait lekuetan toki izen berezi mantendu zen, Gerardo Lopez de Gere\u00f1uk jasota.\nZaldi-sasia. \nZalantzarik gabe zaldi hauek zaldi basatiak izango ziren. Pottoka motakoak eta beste leku batzuetan agertzen diren enzebroen parekoak. Baliteke ere basatiak bilakatutako etxeko zaldiak izatea ere, baina harrigarria da toponimoaren zalbalpena Arabako lautadatik mendialdera. Beraz baliteke zaldi-sasia enzebroaren adieraren parekoa edukitzea Arabako euskaran.\nToponimoak:\n-Saldeisaci, 1699. Jungitu.\n-Saldiisasi, 1558. Amarita.\n-Saldisase, 1660. Pagoeta. Gertu Urizaharreko Altazabro basoa dago.\n-Salsisasi, 1713. Deredia.\n-Zaldiisasia, 1716. Ilarratza."}
{"id": "363118", "revid": "56334", "url": "https://eu.wikipedia.org/wiki?curid=363118", "title": "Equus hydruntinus", "text": "Equus hydruntinus edo Europar basastoa, gaur egun desagertutako ekido bat izan zen, onagroen oso antzekoa eta Europan zein Ekialde Ertainan, Euskal Herria barne, bizi izan zena 300.000 urtetan zehar baino gehiago. Esan bezala Europar basastoa da bere beste izenetariko bat, nahiz eta espezie honek astoekin baino beste ekidoekin zer ikusirik gehiago izan..\nEquus hydruntinus espeziearen aztarnarik zaharrena Okzitaniako Lun\u00e8l Vi\u00e8lh herrian aurkitu zuten, eta 350.000 urteko adina zuela ondorioztatu zuten. Pleistozenoaren amaieran espeziea Mendebaldeko Eurasiako ia gune gehienetara hedaturik zegoen, Ekialde Hurbiletik Europaraino, bereziki Mediterraneoaren inguruan. Garai hartako fosilak aurkitu dira Sizilian, Turkian, Iberiar Penintsulan zein Frantzian. Espeziea aureneko aldiz Italiako Otranton deskribatu zuten, 1904. urtean. Carlos Nores ikerlariaren arabera, XXI. mende arte ez da agertzen \"Equus hydruntinus\"en hezurdura oso bat. Ordura arte hanka puzka eta hagin batzuk besterik ez ziren aurkitu. Baina beste aldetik hainbat paleontologok tamainaz zaldia izan ezin zitekeen edozein aztarna sistematikoki \"Equus hydruntinus\"tzat hartzen zuten, espeziearen inguruko nahasmendua areagotuz.\nEspeziea burdin aroan iraungi zen, nahiz eta hainbat teoriek, gaur egun indarra galdu duten arren, Equus hydruntininus Iberiar Penintsulan XVI. mendera arte iraun zuen enzebro izeneko ekido basatiarekin lotzen dute.\nTaxonomiaren arazoak Equus Hydruntinusekin.\nDenbora luzez paleontologoek zailtasunak izan dituzte espeziea ekidoen zuhaitz filogenetikoan kokatzeko. Kontutan hartuz \"Equus hydruntinus\"ek antzinako ekidoen hainbat ezaugarri partekatzen duela, zebrekin esate baterako, eta ezaugarri deribatuak asto eta onagroekin. Paleontologiaren azterketek, bereziki nahiko osorik aurkitutako burezur baten inguruan, \"Equus hydruntinus\"en \"Equus quagga burchellii\" zebrarekiko edo astoekiko senidetasun hurbila baztertzen dute, haginen morfologia dela eta. Dena den hagin morfologia ezaugarri eskasa izan daiteke taxonomiarako bakarrik ekidoen arteko harreman filogenetikoak ezartzeko orduan. Duela gutxi aurkitutako eta ongi kontserbatutako buruhezur batek espeziea onagroekin lotuko luke, zenbait ikerlariren arabera.\nStenoar ekidoak \"Equus\" generoaren aurreneko espezieak dira, eta Ipar Amerikan agertu ziren duela lau milioi urte.\nEspeziearen historia.\nBere arbaso batzuk Ipar Ameriketatik Eurasiara gurutzatu zuten Bering itsasartean barrena. Hantxe Pliozeno eta Pleistozenoaren artean Equus livenzovensis aurkitzen dugu jada. Handik aurrera stenoar familia handia espezie askotan joan zen banatzen, eta hainbat azpigenero ere sortu ziren haiengandik; zebrak, onagroak, astoak...\nLaugarren aroan hainbat ekido izan ziren Eurasian; \"Equus stenonis, Equus senezensis, Equus athanasiui, Equus apolloniensis, Equus westi, Equus altidens\" eta gure \"Equus hydruntinus\" bera. Esan daiteke ekido guzti hauek tarteko ezaugarriak zituztela zaldi, zebra onagro eta astoen artean.\nKrimean eta Iranen lortutako ADN mitokonrialaren hainbat laginek agerian utzi dute \"Equus hydruntinus\" eta \"Equus hemionus\"en (onagro) arteko gertutasun genetikoa. Egun hainbat ikerlarirentzat onagro espezie guztiak, irauten dutenak zein desagertuak, onagro espezie bakar baten tokiz tokiko azpiespezieak baino ez dira. Horiek horrela, \"Equus hydruntinus\" oso gertu litzateke egungo onagroetatik.\nEsan bezala, \"Equus hydruntinus\" lehendabizikoz erdi pleistozenoan agertu zen. \"Equus hydruntinis\" \"Equus altidens\"en ondorengo zuzentzat hartzen da. Badira espeziearen aztarnak Espainian, Frantzian, Alemanian, Azerbaijanen, Kazakhstanen eta Ipar Afrikan, azken horretan Goi Pleistozenoan. Espeziea Holozenon iraungi zen, baina enzebroaren kasua argitzeke dago oraindik, esan bezala.\nAzken urtetan hainbat ikerlek berriz \"Equus hydruntinus\" espeziearen inguruan beste hipotesi bat zabaldu dute: abere hauek zer ikusi handiagoa zutela zaldiekin, onagroekin baino. Hipotesi horrek enzebroaren inguruko hainbat ezaguera historikorekin bat dator. Abere bat, zaldia dena, baina onagroen eite batekin. \"Equus altidens\"en ondorengoa izanik, areagotu egiten da zaldiekiko gertutasuna.\nPaleolitoko jendeak erruz ehizatu zuen basasto hura.\nEquus hydruntinus eta iberiar enzebroa.\nHainbat teoriek Iberiar Penintsulan garai historikoak arte mantendu zen enzebro izeneko ekido bat, toponimian eta erdi aroko agirietan erruz agertzen dena, tarpanarekin lotzen dute, eta bere azken oinordekoak sorria zaldiak lirateke. Beste hainbatentzat ordea, enzebrak edo enzebroak Equus hydruntinus edo Europako basa astoak lirateke, Iberiar Penintsulan XVI. mende arte iraun zutenak, nahiz eta Eurasiako gainontzeko lurraldeetan askoz lehenago galdu omen ziren.\nDena den gaur egun Equus hydruntinusen teoriak enzebroari lotuta indarra galdu du, eta tarpan edo basazaldi iberiarrena indartu. Tarpan bezalako antzinako equido basatiek antzekotasun handia zuten onagroekin. Esan behar da, esate baterako, Nikolai Przhevalski esploratzaileak lehendabiziko przewalski zaldiak topatu zituenean, aurreneko unean onagroaren mota bat zirela iruditu zitzaiola.\nEdozein moduan, paleontologiaren bidez oso zaila da bereiztea equido espezie hauek, bereziki askotan lagin gutxi daudelako, eta kasu askotan elkarrekin nahastuak aztarnateki arkeologikoetan. Toponimiaren arabera, enzebro hauek Euskal Herrian ere zabaldurik egon ziren."}
{"id": "363119", "revid": "17", "url": "https://eu.wikipedia.org/wiki?curid=363119", "title": "Kontzentrazio (estatistika)", "text": ""}
{"id": "363121", "revid": "17", "url": "https://eu.wikipedia.org/wiki?curid=363121", "title": "Taxonomiko", "text": ""}
{"id": "363122", "revid": "56334", "url": "https://eu.wikipedia.org/wiki?curid=363122", "title": "Zopa", "text": "Sukaldaritzan, zopa gehienetan barazkiak, batzuetan haragiarekin batera, ur edo zuku batean egosiz prestatzen den janari likidoa da, koilara batekin jaten dena.\nZopak arrain, haragi, barazki edo bestelako osagaiekin eginiko salda zaporetsuak dira. Meheagoak edo lodiagoak izan daitezke, baita hornituak eta hornitu gabeak ere.\nLehen plater moduan zerbitzatzen dira normalean. Gehienak beroak badira ere, zopa hotzak ere ugari daude.\nZopak hornitzeko osagaiak zati txikietan edo birrindurik erabiltzen dira: arrautza gogortua, arraina, itsaskia, ogi zatiak, arroz aleak, fideoak, haragi egosia zati txikietan, urdaiazpikoa...\nTradizioz, gosea baretzeko hartu izan da, janari hasieran edo jaki bakar gisara: hazkurri solidoari ura eransten bazaio, platerean luzeago egongo da, gose sentsazioa motelgarri. Zopa, orokorki, afariko osagaia izan da gurean, aspalditik.\nZopa motak.\nZopa argia edo Kontsomea.\nKontu handiz eginiko saldak izaten dira, salda ahalik eta garbien geratzeko.\nBesteak beste, haragia, lurrina duten barazkiak, lekaleak, belar eta espezia usaintsuak erabiltzen dira salda hau prestatzeko.\nGaur egun gutxiago erabiltzen bada ere, garai batean salda hauei garbitzeko edo argitzeko elementu desberdinak gehitzen zitzaizkien amaieran. Haragi gorri xehatua eta zuringoa bereziki... Osagai hauek saldan garbitzaile lana egiten dute, saldaren partikula txiki guztiak bilduz eta hura garbituz.\nKontsome edo zopa garbi hau bere horretan edo amaieran hornitzeko elementu desberdinak gehitzea badago: fideoa, izartxoak, barazkia, haragi egosia, arrautza egosia, tapioka, haragi egosi zatiak...\nKontsometik eratorritako beste plater batzuk hauek dira: fideo zopa, izar zopa, tapioka zopa...\nHornitutako zopak.\nOinarrizko salda zaporetsu baten osagai nagusiak, hots, barazkia, arrainak, itsaskiak, haragiak... egosten direnean eta dena batera zerbitzatzen dugunean: Minestrone zopa, Ttoro arrain zopa, Bullabesa arrain zopa...\nOgidun zopak.\nZopako ogiarekin edo ogi txigortuarekin loditutako zopak dira. Ogia birrinduta edo bere horretan egosia utz daiteke. Koilara eta sardexkarekin jaten diren zopak ere esaten zaie.\nBaratxuri zopa, arrain zopa, zurrukutuna, tipula zopa...\nZopa hotzak-gazpatxoak.\nEntsalada bateko elementuak (tomatea, pepinoa, olioa, ozpina, baratxuria, gatza...) birrindu eta likido moduan hotzean jaten den prestaketa da.\nOinarrian \u201cgazpatxo\u201d hitzak xehatua esan nahi omen du, eta Cadiz inguruan omen du jatorria.\nHala ere, gaur oso zabaldua dago eta Tokiaren arabera zopa hau desberdin prestatu eta izen desberdina har dezake: Gazpatxo zopa, Salmorejo zopa, baratxuri zuri zopa..."}
{"id": "363123", "revid": "336", "url": "https://eu.wikipedia.org/wiki?curid=363123", "title": "2081 S\u00e1zava", "text": "2081 S\u00e1zava asteroide gerrikoan aurkitutako 2081. asteroidearen izena da. 1976ko otsailak 27an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1976 DH zen. Bere izena S\u00e1zava ibaiagatik jasotzen du."}
{"id": "363124", "revid": "512", "url": "https://eu.wikipedia.org/wiki?curid=363124", "title": "2082 Galahad", "text": "2082 Galahad asteroide gerrikoan aurkitutako 2082. asteroidearen izena da. 1960ko urriak 17an aurkitu zuten Cornelis Johannes van Houtenek, Ingrid van Houten Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 7588 P-L zen. Bere izena Arturo erregearen Mahai Borobileko zaldunetako bat zen Galahadgatik jasotzen du."}
{"id": "363125", "revid": "105290", "url": "https://eu.wikipedia.org/wiki?curid=363125", "title": "2083 Smither", "text": "2083 Smither asteroide gerrikoan aurkitutako 2083. asteroide]aren izena da. 1973ko azaroak 29an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1973 WB zen. Bere izena John Cotton Smith astronomoagatik jasotzen du, gaztetan \"Smither\" deitua zena."}
{"id": "363126", "revid": "105290", "url": "https://eu.wikipedia.org/wiki?curid=363126", "title": "2084 Okayama", "text": "2084 Okayama asteroide gerrikoan aurkitutako 2084. asteroidearen izena da. 1935eko otsailak 7an aurkitu zuen Sylvain Arendek Uccletik. Bere behin-behineko izendapen zientifikoa 1935 CK zen. Bere izena Japoniako Okayama hiriagatik jasotzen du."}
{"id": "363127", "revid": "512", "url": "https://eu.wikipedia.org/wiki?curid=363127", "title": "2085 Henan", "text": "2085 Okayama asteroide gerrikoan aurkitutako 2085. asteroidearen izena da. 1965eko abenduak 20an aurkitu zen Nankingo Mendi Gorrindoleko Behatokitik. Bere behin-behineko izendapen zientifikoa 1965 YA zen. Bere izena Henan probintziagatik jasotzen du."}
{"id": "363128", "revid": "105290", "url": "https://eu.wikipedia.org/wiki?curid=363128", "title": "2086 Newell", "text": "2086 Newell asteroide gerrikoan aurkitutako 2086. asteroidearen izena da. 1966ko urtarrilak 20an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1966 BC zen. Bere izena Homer E. Newell Jr. matematikariagatik jasotzen du. Vesta familiako asteroide bat da."}
{"id": "363130", "revid": "3295838", "url": "https://eu.wikipedia.org/wiki?curid=363130", "title": "Xabier Artola", "text": ""}
{"id": "363131", "revid": "105290", "url": "https://eu.wikipedia.org/wiki?curid=363131", "title": "2087 Kochera", "text": "2087 Kochera asteroide gerrikoan aurkitutako 2087. asteroidearen izena da. 1975eko abenduak 28an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1975 YC zen. Bere izena Emil Theodor Kocher suitzar astronomoagatik jasotzen du."}
{"id": "363132", "revid": "105290", "url": "https://eu.wikipedia.org/wiki?curid=363132", "title": "2088 Sahlia", "text": "2088 Sahlia asteroide gerrikoan aurkitutako 2088. asteroidearen izena da. 1976ko otsailak 27an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1976 DJ zen. Bere izena Hermann Sahli suitzar astronomoagatik jasotzen du."}
{"id": "363133", "revid": "1310", "url": "https://eu.wikipedia.org/wiki?curid=363133", "title": "Santuaren etxea", "text": ""}
{"id": "363134", "revid": "1545", "url": "https://eu.wikipedia.org/wiki?curid=363134", "title": "Turuta (musika-tresna)", "text": "Turuta animalien adarraren itxura duen metalezko haize instrumentua da, jazzen, musika klasikoan eta militar bandetan erabiltzen dutena. Antzekoa den tronpeta moduan, kornetak hiru maskor ditu."}
{"id": "363135", "revid": "1545", "url": "https://eu.wikipedia.org/wiki?curid=363135", "title": "Samuel Champlain", "text": ""}
{"id": "363137", "revid": "17", "url": "https://eu.wikipedia.org/wiki?curid=363137", "title": "Errenta", "text": ""}
{"id": "363140", "revid": "1545", "url": "https://eu.wikipedia.org/wiki?curid=363140", "title": "Poema", "text": ""}
{"id": "363141", "revid": "58701", "url": "https://eu.wikipedia.org/wiki?curid=363141", "title": "Donostiako harresiak", "text": "Donostiako harresiak antzina Gipuzkoako Donostia hiria babesten zuten harresiak ziren, hots, gaur egungo Donostiako Parte Zaharra babesten zuten. 1863an eraitsiak izan ziren, halere gaur egun bere aztarnak Boulevard lurpeko aparkalekuan ikusgai daude eta batez ere, nahiz eta nahiko eraldaturik egon, Parte Zaharra portutik banatzen duen harresian ere.\nGaur eguneraino iritsi diren beste aztarna ttiki batzuk Lasala plazatxoan dagoen lehoia eta Santa Maria basilikan gordetzen den gurutzefika dira, biak ala biak behinola Donostiako sarrera nagusia zen Lurreko Atean zeudenak.\nHistoria.\nNahiz eta historiaurrean jada giza kokapenak egon eta Erdi Aroan gaur egun Antiguo auzoa dagoen lekuan monasterio bat egon, Donostiaren fundazio ofiziala 1180an Antso VI.a Nafarroakoaren eskutik etorri zen, errege honek udalerriko biztanleei sorrera foru bat eman zien, data haietarako jada Urgull mendipean nagusiki gaskoiez populatutako kokapen bat bazegoelarik.\nOrdudanik, Antso VII.a Nafarroakoak eraikitako defentsa behatoki edo atalaia bat ere bazegoen. Lehenbiziko gotorleku hau oinplano laukizuzeneko harkaitz gaineko gaztelu bat litzateke, lau dorre angular eta Ohorezko Dorre batez osatua.\nUrgull izena gaskoierazko \"Hercull\" edo \"Hergull\" hitzetik eratorria omen da, bere esanahia \"Herkulear\" litzatekelarik, mendi honek eskeintzen zuen babez boteretsua zela eta, edota beharbada XVIII. mendean erabili ohi zen \"Orgullo\" (\"Harrotasun\") izenetik letorke.\nJatorria dena dela ere, mendiak biztanleak itsasotik babesten zituen eta denbora igaro hala eraiki ziren gotorlekuak hiriaren inguruan eratzen joan ziren.\n1200an, udalerriari Forua eman eta hogei urtetara bakarrik, Donostia Gaztelako Koroaren jabetzara iragan zen, honek Alfontso VIII.a Gaztelakoak udalerriaren izaera denetsiboa berrindartu amos gazteluaren inguruko erakuntza lanei ekitea ekarri zuen.\nOndorengo agintariek gotorlekuak mantendu eta harresiak kontserbatuz jarraitu zuten. Harresi honek Urgull mendian finkatutako lauki bat osatzen zuen, harginlan arruntez eta kanpoaldera jotzen zuten zazpi atez osatua. Urgull mendiaren gainaldea Mota gaztelua edo Urgullgo gaztelua eta \"El Macho\" izeneko harresi batez babestutako dorre semizirkular bat zeuden.\nBaina Errege-erregina Katolikoen erregealdian zehar udalerriaren gotortze lanek garrantzia hartu zuten. Ordutik aurrera eta hurrengo mendeetan zehar gaur egun arte iraun duten berreraikitze eta eraikin berriak eraiki ziren.\nHiriak jasaten zituen erasoen aurrean, harresiak berrindartu eta mendeetan zehar Urgull mendiaren gainean altxatzen zen gaztelua zaharberritu zen. Garai hartan, etorkizunean udalerriaren hedatzea ahalbideratzen zuen harresi berri bat altxatu zen.\nHiriaren defentsa izaera honek Karlos V.a Espainiakoaren erregealdian ere mantendu zen, errege hau Donostian egon zenean udalerriaren gotortze lanetan gastuei jaramonik ez egiteko agindu zuelarik, nahiz eta harresiaren berrindartze eta zaharberritze lanek biztanleriaren hamarrenen zati handiena xahutu.\nXVI. mendean Donostia hiria \"Frantziaren Giltza\" ezizenez ezagutzen zen, Frantziako Erresumarekin izandako gerretan zehar balio estrategiko eta militar handia bereganatu zuelarik. Honek berarekin bat gotorleku garrantzitsuen eraikuntza ekarri zuen, itsasgizonen eta merkatarien udalerria kokaleku militar bilakatuz.\n1515an Pedro Navarro kapitainaren zuzendaritzapean hegoaldeko zatiaren eraikuntza lanei ekin zitzaien, honi \"Donostiako Hiri Berria\" izena jarri zitzaiolarik, ziur aski, Navarroren eskutik, Labeetako eta Amezketako Kuboak eraiki ere ziren.\n1530an Kubo Inperialaren eraikuntzari ekin zitzaion, izen hori Karlos V.a Espainiako Enperadorearen omenez jarri zitzaion, eta Barleta priorearen diseinuari segiz eraiki zen.\n1546 Villaturiel-ek mendiaren zatia harresia igoz itxitzea proposatu zuen, modu honetan hiria eta gaztelua elkartu eta multzo bat osatuz.\nFrantziako Erresumaren aurrean sortutako politika defentsiboak berak Filipe II.a Espainiakoa gotorlekuak berrindartzeko asmoz espainiar gorteko arkitekto nagusia zen Tiburzio Spannocchi italiarari Pirinioetan zehar Bidasoa ibaian hasi eta Euskal Herritik Kataluniara zihoan defentsa proiektu bat gauzatzeko agindua eman zion.\nEspanochik Donostiarako zuen proiektua Urgull mendian gaztelua itxiz ziudadela bat eraikitzea zen, handik hiria babesteko goregi zegoen eta hiritarrak babesik gabe uzten zituen defentsa beherantz jeitsiz.\nHelburu horrekin, gaur egungo Donostiako portutik San Telmoko plataformara zihoan Errezel bat altxatzeko asmoa zuen, honela aurretik hasitako itxidura amaitzeko asmoz, baina arazo ekonomikoen ondorioz proiektua amaitzeke gelditu eta harresia Santa Teresaren komentua arte iritsi zen.\nIngeniari, agintari, bizilagun, elijioso eta Donostiako Udalaren arteko eztabaidak egon ziren, Urgull mendia edota Hiriko defentsa berrindartzeko egokieraz, honela proiektua burutu gabe urteak igaro ziren, aldiz zenbait bastioi eraiki ziren. Bienbitartean, gaztelua abandonatua gelditu zen, 1688an tximist batek suntsitu eta H\u00e9rcules Torrelli italiar arkitektoari berreraikitze lanetarako deitu zitzaiolarik. 1691an proiektua burutzeko nahiko babesik ez zuela eta, hiritik alde egin zuen.\n1719an frantziar gudarosteek hiria erasotu ondoren bertako gotorlekuen defentsa gaitasun eza agerian gelditu zen, hortaz Torrelliren proiektuari jarraikiz zaharberritze eta berrindartze lanak gauzatu ziren.\nXVIII. mendearen amaieran jazotako beste hainbat erasoen ondoren, eta batez ere 1813ko Donostiako setioaren ondoren, gotorleku berri baten beharrik ez zegoela argi gelditu zen, onena eraistea zela erabaki zen, azkenean, 1863an Donostiako harresia behin betiko erautsi zelarik, honela Donostiako Zabalguneari ekinez.\n1863ko maiatzaren 5ean, Donostia inguratzen zuten harresiak eraisten hasi ziren. Donostiar asko eraisketa lanak ikustera hurbildu zen, abesbatza batek Jose Ramon Santesteban konpositoreak espresuki sortutako pieza abesten zuen bitartean. Plaza Zaharra hor zegoen, harresiaren oinean, Kale Nagusitik hasi eta San Geronimo kalea hartuz, egun oraindik arkuak dituzten bi eraikinekin osatua. \nEraiste horren ondorioz hiria defentsarik gabe gelditu zen, hortaz Urgull mendiaen gainaldean gotorleku bat eraikitzea erabaki zen, harekin batera baita bolborategiak, goardia taldeak, biltegiak, militarrentzako bizilekuak, etab. Halere, lasterrera gotorleku sistema hauek garai berrien aurrean zaharkituak gelditu ziren eta XX. mendean hustuak eta betiko abandonatuak gelditu ziren.\nAldi berean, herri koxkorra zena hiri izatera igarotzen hasi zen, harresietatik kanpora hiria zeuden ehunka baserri pixkana eraitsiz eta etxebizitzarekin negozioa egiteko hiri-ereduaren oinarriak orduan jarri zituzten etxejabeek eta agintariek."}
{"id": "363142", "revid": "688", "url": "https://eu.wikipedia.org/wiki?curid=363142", "title": "Carrigaline", "text": "Carrigaline (irlanderaz \"Carraig U\u00ed Leighin\") Irlandako hegoaldean dagoen Cork konderriko bigarren hiria da. Cork hiritik 14 kilometro hegoaldera dago eta 14.775 biztanle ditu (2011). Owenabue ibaiak zeharkatzen du hiria.\nEtimologia.\nIrlanderazko \"Carraig U\u00ed Leighin\" izenak \"\u00d3 Leighinen haitza\" esan nahi du. Antzina \"Beavor\" edo \"Bebhor\" izenaz ezagutu zen, zeinak labar harkaitsuari egiten dion erreferentzia.\nHistoria.\nMilo de Coganek altxaturiko gaztelu baten aztarnak oraindik ikusgai daude. Bi mendetan zehar Desmondeko kondeek izan zuen beronen jabetza eta gaztelua gotortu egin zuten Elisabet I.a Ingalaterrakoaren erregealdian, XVI mendean. Honek gaztelua eta inguruko lurrak Sir Anthony St. Legerri eman zizkion.\nCarrigalineren biztanleria ez zen mila pertsonetara iristen 1971an baina hazkunde ekonomikoarekin batera gorakada itzela izan zuen 1981ean 4 milatik gora, 2002an 9 mila eta gaur egun ia 15 mila izanik konderriko bigarren herria da Cork hiriburuaren atzetik."}
{"id": "363143", "revid": "98220", "url": "https://eu.wikipedia.org/wiki?curid=363143", "title": "Desmond gaztelua", "text": "Desmond gaztelua (ingelesez \"Desmond Castle\", irlanderaz \"Caisle\u00e1n Deasmhumhan\") Kinsaleko dorretxe bat da.\nDesmondeko 9. kondea zen Maurice FitzGeraldek eraiki zuen Kinsaleko aduana izateko helburuaz. 1641 artean aduana etxea izan zen baina urte hartan aduana berri bat eraiki eta Desmond gaztelua presondegi bihurtu zen. Itsasontzietan harrapaturiko presoak sartu zituzten bertan, batez ere frantziarrak eta espainiarrak, eta horregatik herritarrek \"French House\" (etxe frantsesa) ezizena eman zioten gazteluari.\n1747an su hartu zuen eta barnean zeuden 54 presoak hil egin ziren. 1791ean Kinsaleko udalak eskuratu zuen eta gartzela izaten jarraitu zuen. 1990an berriztu eta ateak ireki zituen publikoarentzat. 1997an \"International Museum of Wine\" (Ardoaren nazioarteko museoa) ireki zuten bertan."}
{"id": "363144", "revid": "119347", "url": "https://eu.wikipedia.org/wiki?curid=363144", "title": "Mendibile jauregia", "text": "Mendibile jauregia Leioako Mendibile auzoan dagoen jauregia da.\nJauregiak Bizkaiko Txakolinaren Museoa eta Kontseilu Arautzailearen instalazioak kudeatzen ditu. \"Bussines Center\" moduan ere erabiltzen dute."}
{"id": "363145", "revid": "536", "url": "https://eu.wikipedia.org/wiki?curid=363145", "title": "Errenta (finantzak)", "text": "Finantzetan eta finantza-matematikan, errenta aurrez zehaztutako diru-kopuru bat, konstante edo aldakorra, aldiro ezarriz denboran zehar osatzen den kapitala da, interesagatik ere bere balioa gehitzen duena denboran zehar. Errenten azterketaren helburua errenta batek denbora baten buruan izango duen amaierako balioa kalkulatzea edo amaierako balio bat eskuratzeko aldiro zenbat diru ezarri behar den finkatzea. Maiz erabiltzen dira maileguen eta pentsio funtsen kalkuluan.\nErrenta motak.\nIraupenaren arabera, errenta hauek izan daitezke:\nErrentaren balorazio-unearen arabera, honela sailkatzen dira:\nErrentak konstanteak eta aldakorrak ere izan daitezke, ordainketa konstantea den edo ez. Aldakorra den kasuetan, gehikuntza progresio aritmetiko baten edo progresio geometriko baten arabera gertatzen deneko kasuak bereizten dira.\nOrdainketak urtea erreferentziatzat harturik nolakoak diren, berriz, hauek izan daitezke\nAzkenik, aldi bakoitzean ordainketa noiz burutzen den, errenta mota hauek daude:\nUnitate bateko aldi baterako errenta oso, berehalako eta ondoren ordaintzekoa.\nUnitate bateko aldi baterako errenta oso, berehalako eta ondoren ordaintzekoa (ikus eskuin aldeko irudia) beste errenta guztien oinarri moduan erabiltzen da. Bere ezaugarriak hauek dira: moneta \"unitate bateko\" errenta kuotak ordaintzen dira urtero, urteko interesarekin (errenta osoa), \"n\" epe mugatu batez (aldi baterako errenta), ordainketa urte bakoitzaren ondoren eginez (ondoren ordaintzeko errenta) eta datorren urtetik aurrera hasita (berehalako errenta).\nErrenta guztietan bezala, helburua errenta horien balio eguneratua edo egungo balioa eta bukaerako balioa kalkulatzea, horretarako \"i\" interes-tasa bat baliatuz. Balio eguneratua honela kalkulatzen da, ordainketa guztiak 0 unera ekarriz edo deskontatuz eta emaitza formula_1 progresio geometriko baten baturaren formula ondoren batuz:\nUnitate bateko errenta baten balio eguneratua maiz erabiltzen da finantza matematikako formuletan eta horregatik honela adierazten da labur:\nBukaerako balioa, berriz, honela kalkulatzen da:\nModu laburrean honela adierazten da unitate bateko errenta baten bukaerako balioa:"}
{"id": "363146", "revid": "98220", "url": "https://eu.wikipedia.org/wiki?curid=363146", "title": "Charles Fort (Irlanda)", "text": "Charles Fort (irlanderaz \"D\u00fan Chathail\") Kinsaleko badia gordetzen duen gotorlekua da. Badiaren beste aldean James's Fort dauka.\nKinsaleko gudua irabazi ondoren, herria babestu behar zela eta, britainiarrek James's Fort eraiki zuten 1602an eta 1677an beste aldean gotorleku handiago bat altxatzea erabaki zuten, Charles Fort. Lehenengoak Jakue II.a erregearen izena darama eta bigarrenak Karlos II.arena.\nIzar itxurako gotorlekua, berpizkundeko estiloan eraikia. Itsasaldetiko erasoak erraz uxatzen bazituen ere bazuen akats bat, inguruan altuagoak ziren muinoak ditu. Horrela John Churchillek setiatu ahal izan zuen gerra williamitetan. Orduan kalte larriak izan zituen eta ondoren britainiar soldaduen bizileku bihurtu zen."}
{"id": "363147", "revid": "105290", "url": "https://eu.wikipedia.org/wiki?curid=363147", "title": "Pentakisdodekaedro", "text": "Geometrian, pentakisdodekaedroa Catalan-en solido bat da, 60 aurpegi (hiruki isoszeleak), 90 ertz eta 32 erpin dituena."}
{"id": "363148", "revid": "105290", "url": "https://eu.wikipedia.org/wiki?curid=363148", "title": "Hexakontaedro trapezoidal", "text": "Geometrian, hexakontaedro trapezoidala (edo hexakontaedro deltoidala) Catalan-en solido bat da, 60 aurpegi (kometak), 120 ertz eta 62 erpin dituena."}
{"id": "363149", "revid": "105290", "url": "https://eu.wikipedia.org/wiki?curid=363149", "title": "Hexakisikosaedro", "text": "Geometrian, hexakisikosaedroa (edo disdiakistriakontaedroa) Catalan-en solido bat da, 120 aurpegi (hiruki eskalenoak), 180 ertz eta 62 erpin dituena."}
{"id": "363150", "revid": "105290", "url": "https://eu.wikipedia.org/wiki?curid=363150", "title": "Hexakontaedro pentagonal", "text": "Geometrian, hexakontaedro pentagonala Catalan-en solido bat da, 60 aurpegi (pentagono irregularrak), 150 ertz eta 92 erpin dituena."}
{"id": "363151", "revid": "90204", "url": "https://eu.wikipedia.org/wiki?curid=363151", "title": "Bliss (Muse)", "text": "Bliss (euskaraz \"Zoriona\") Muse ingeles rock alternatibo musika taldearen abesti bat da. 2001an \"Origin of Symmetry\" diskoaren barnean argitaratu zuten."}
{"id": "363152", "revid": "90204", "url": "https://eu.wikipedia.org/wiki?curid=363152", "title": "Sing for Absolution", "text": "Sing for Absolution (euskaraz \"Absoluzioaren Abestia\") Muse ingeles rock alternatibo musika taldearen abesti bat da. 2004an \"Absolution\" diskoaren barnean argitaratu zuten."}
{"id": "363153", "revid": "105290", "url": "https://eu.wikipedia.org/wiki?curid=363153", "title": "Kanjobal hizkuntzak", "text": "Kanjobal edo q'anjob'al hizkuntzak maia hizkuntzen familia bat da. Hizkuntza hauek guztiak Guatemalan gordetzen dira. Familia honen barruan bost hizkuntza bereizten dira kanjobal berarekin batera: chuj, akateko, jakalteko eta tojolabal. Espezialisten arabera kanjobal hizkuntzak oso kontserbadoreak dira.\nKanjobal hizkuntza Guatemalako Huehuetenango Departamentuan hitz egiten da. 77.000 hiztun ditu. Migrazioen ondorioz Ameriketako Estatu Batuetan badira kanjobalen hiztunak.\nKanjobal edo q'anjob'al hizkuntzak maia hizkuntzen familia bat da. Hizkuntza hauek guztiak Guatemalan gordetzen dira. Familia honen barruan bost hizkuntza bereizten dira kanjobal berarekin batera: chuj, akateko, jakalteko eta tojolabal. Espezialisten arabera kanjobal hizkuntzak oso kontserbadoreak dira.\nKanjobal hizkuntza Guatemalako Huehuetenango Departamentuan hitz egiten da. 77.000 hiztun ditu."}
{"id": "363156", "revid": "58701", "url": "https://eu.wikipedia.org/wiki?curid=363156", "title": "Galahad", "text": "Sir Galahad (, ahoskatua; ; ) Arturo erregearen Mahai Borobileko zaldun bat da, baita kondaira arturikoetan Graala lortu zuen hiruretako bat ere. Lantzelot Aintzirakoa eta Elaine Carbonekekoaren seme sasiko bat da, eta bere ausardia eta garbitasunagatik ezaguna da. Bera da, beharbada, kondaira arturikoetan Jesusen irudikapena. Bere lehen agerpena Lantzelot-Graal zikloan da, eta bere istorioa Vulgata ondorengo zikloa eta sir Thomas Maloryren Arturoren heriotza bezalako lanetan berrartzen da.\nBizitza.\nGalahaden sortzea Grialaren erregea den Pellesen alaba den Elainek Lantzelot engainatu eta Ginebra dela sinestarazteko magia erabiltzen duenean gertatzen da. Elkarrekin oheratzen dira, baina engainuaz ohartzean Lantzelotek utzi egiten du eta Arturoren gortera itzultzen da. Galahad bere izeba-amonaren zaintzapean jarria da, moja komentu bateko abadesa, bertan hazia delarik. \"Galahad\" Lantzeloten jatorrizko izena zen, baina aldatu egin zioten haur bat baino ez zela. Merlinek Galahadek bere aita ausardian gaindituko zuela eta Grial Santua lortuko zuela iragarri zuen.\nHelduarora iristean, Galahad bere aitarekin bildu zen, nork zaldun izendatu zuen. Arturoren Kameloteko gortera eramana da Mendekoste garaian. Zegoen arrisku larriaz ohartu gabe, sir Galahad Mahai Borobilaren inguruan bueltaka aritu zen jaien erdian eta eserleku arriskutsuan eseri zen. Toki hau bete gabe mantendu zen soilik Grial Santua lortuko zuen pertsonarentzat, bertan esertzen zen beste edonorentzat akabuzkoa izango zen. Sir Galahad bizirik irten zen gertaera honetatik, Arturo eta bere gainontzeko zaldunak lekuko zirela. Erregeak, orduan, zaldun gazteak harri batetik ezpata bat ateratzean datzan proba bat egitea eskatzen du. Honek erraz lortzen du, eta Arturo erregeak berehala Galahad munduko zaldunik handiena bezala izendatzen du. Laster Mahai Borobileko Ordenara batzera gonbidatua da, eta Grial Santuaren ikuspen etereo baten ondoren, hau aurkitzeko bilaketa antolatzen da.\nMaloryren \"Arturoren heriotza\" lanean, Galahaden ausardia eta zori sinestezina Grial Santuaren bilaketan bere errukitik datoz. Elezaharraren arabera, soilik zaldun puruek lor dezakete Griala. Zentzu orokor batean \"purutasun\" honek \"kastitate\"ari erreferentzia egiten dion bitartean, badirudi Galahadek bekaturik gabeko bizitza bat bizi izan zuela, eta, emaitza bezala, elezaharreko gainontzeko zaldunen maila erabat ezberdinean bizi eta pentsatzen du.\nGuzti hau gora-behera, eta beharbada bere izaera puru eta bekaturik gabearen ondorioz, Galahadek, pertsonaia bezala, ez dirudi gizakia. Zaldun etsaiak ia ahaleginik gabe garaitzen ditu, gutxi hitz egiten du bere kideekin, eta bere kideak Grialera erabaki hautsezinez gidatzen ditu. Grialaren bilaketa hasten duten hiruretatik (Bors, Pertzeval eta Galahad) azken hau da lortzen duena. Hala egiten duenean, zerura igotzen dute Henok aitalehen biblikoa eta Elias profeta bezala, bere kideak atzean utziz."}
{"id": "363157", "revid": "336", "url": "https://eu.wikipedia.org/wiki?curid=363157", "title": "Eserleku arriskutsua", "text": "Bretainiako materian eserleku arriskutsua (; ) Arturo erregearen gorteko Mahai Borobileko eserleku bat zen. Merlin aztiak eserleku hau soilik Graal Santua lortzera destinatua zegoen zaldunarentzat erreserbatu zuen. Honela, eserlekua beti bete gabe zegoen, eta bere duin izan gabe eserleku horretan esertzea akabua zen hori egiten zuenarentzat. Sir Galahad zen Mahai Borobileko zaldunik puru eta ohoretsuena, eta bere aita zen Sir Lantzelot Aintzirakoak zaldun izendatu zuenean bete zuen."}
{"id": "363158", "revid": "69297", "url": "https://eu.wikipedia.org/wiki?curid=363158", "title": "Valentzia Sari Nagusia", "text": "Valentzia Sari Nagusia, lehen Luis Puig Saria deitua, urtero otsailean Valentziako erkidegoan egiten zuten txirrindularitza lasterketa profesionala da. Etapa bakarreko proba bat zen, eta urtero egiten zuten 1969tik 2005 arte, 1980an izan ezik. 2021ean egin zuten.\nEtapa lau bat zen, eta ohikoa zen esprint masiboetan amaitzea. Honegatik esprinter handietako askoren izena agertzen da proba honen palmaresean."}
{"id": "363159", "revid": "56334", "url": "https://eu.wikipedia.org/wiki?curid=363159", "title": "Misi\u00f3n de perros", "text": "Misi\u00f3n de perros Francisco Ib\u00e1\u00f1ez kataluniar komikigilearen pertsonaiarik ospetsuenak diren Mortadelo eta Filemonen abentura bat da, 1976an idatzi eta marraztua.\nIstorioa.\nBacterio profesorea zakurren edertasune lehiaketa batera joan da bere katu lotan egon zen jaka bat jantzita. Jakaren usainaren ondorioz, zakurrek eraso egin diote eta horietako batek profesoreak poltsikoan zeraman kapsula atomiko bat irentsi du, hiri osoa suntsitzeko gai den kapsula bat. Eztandagarri potente hau indargabetzeko, zakurrak profesoreak berak bereziki prestatutako lukainka bat irentsi behar du. Ohikoa den bezala, inork ez daki zein izan den kapsula irentsi duen zakurra, eta, beraz, Mortadelok eta Filemonek lukainka zakur guztiei eman behar diete. Azkenean, ez zuen ezertarako balio izan, kapsula irentsi zuena Bacterio profesorearen katua izan bait da."}
{"id": "363160", "revid": "119347", "url": "https://eu.wikipedia.org/wiki?curid=363160", "title": "Barnarden izarra", "text": "Barnarden izarra (HIP 87397) Ofiuchus konstelazioko izar bat da. +9,51ko itxurazko magnitudearekin, ilunegia da teleskopiorik gabe ikusia izateko. Bere izena Edward Emerson Barnard estatubatuar astronomoagatik jasotzen du, nork 1916an, Lurretik ikusita, itxurazko mugimendurik handiena duen izarra dela aurkitu zuena (10,3 arku segundo urtean).\nBarnarden izarra asko aztertua izan da, bere hurbiltasuna eta behaketarako bere kokapen onagatik zeru ekuatoretik gertu. Historikoki, Barnarden izarrari buruzko ikerketa bere ezaugarri fisikoak eta bere astrometria neurtzen eta balizko exoplaneten mugak argitzean zentratu da. Era berean, oso izar zaharra den arren, behaketa batzuk izar \u00f1ir\u00f1irkarien antzeko zurrustadak igortzen dituela iradokitzen dute.\nNolabaiteko eztabaida ere sortu da planeta sistema bat ba ote duen ala ez. 1960ko hamarkadaren amaieran eta 1970eko hamarkadaren hasieran, Peter van de Kampek izar honen inguruko orbitan gasezko erraldoi bat edo gehiago zela adierazi zuen. Gaur egun, lurtar planeta txikien existentzia aukera bezala mantentzen den bitartean, planeta erraldoien existentzia gezurtatua izan da.\nDistantzia.\nBarnarden izarra gure eguzki-sistematik 5,98 argi-urteko distantziara dago. Soilik Alfa Centauri osatzen duten hiru izarrak (Proxima Centauri barne) daude gure eguzki-sistematik hurbilago.\nBarnarden izarrak gure eguzkiaren auzo bera konpartitzen du. Beragandik gertuen dauden izarrak, orokorrean, nano gorriak dira, izar motarik arrunt eta txikiena. Gaur egun, beragandik gertuen dagoena Ross 154 (V1216 Sagitarii) da, 5,41 argi-urtera dagoena. Gure eguzkia eta Alfa Centauri dira, hurrenez hurren, hurbilen dituen hurrengo izarrak. Barnarden izarretik, eguzkia alde diametralki kontrakoan ikusiko litzateke 57 minutu eta 48,5 segundoko igoera zuzen eta -04\u00ba 41' 36\"ko deklinazioko koordenatuetan, Monoceros konstelazioaren ekialdeko zatian egongo litzatekeelarik. Handik, gure eguzkia lehen magnitudeko izar distiratsu bat bezala agertuko litzateke, Polux Lurretik ikusten den antzeko moduan.\nEzaugarriak.\nBarnarden izarra M4.0V espektro motako nano gorri bat da. Gure eguzkiaren masaren %16a du, bere erradioa gure eguzkiarenaren %19a delarik. Bere tenperatura efektiboa 3134 \u00b1 102 kelvinekoa da eta bere argitasun bisuala gure eguzkiarena baino 2500 aldiz baxuagoa da, hala, dagokion argitasun bolometrikoa (igorritako erradiazio infragorria barne) gure eguzkiarenaren 34,6/10.000koa delarik. Barnarden izarra hain dizdira apalekoa da Lurretik Eguzkiaren distantzia berean egongo balitz bere argitasuna soilik ilbetearenarena baino 100 aldiz handiagoa izango litzatekeela, gure eguzkiak 80 unitate astronomikoko distantziara izango zuen dizdiraren parekoa.\n7.000 eta 12.000 milioi urte bitarteko adinarekin, Barnarden izarra gure eguzkia baino zaharragoa da, eta Esne Bideko izarrik zaharrenen artean egon liteke. Denborarekin, errotazio energia asko galdu du, eta bere dizdiran dituen aldikako aldaketa arinek bira bat 130 egunetik behin betetzen duela iradokitzen dute (alderatu gure Eguzkiak horretarako behar dituen 25 egunekin). Bere adin aurreratuaren ondorioz, denbora askoan Barnarden izarra izar aktibitateari dagokionez inaktiboa zela suposatu zen. Baina, 1998an, astronomoek izar zurruztada bizi bat ikusi zuten, harrigarria bada ere, Barnarden izarra izar \u00f1ir\u00f1irkaria dela agerian utziz. Horregatik, izar aldakorra den heinean V2500 Ophiuchi izena jasotzen du. 2003an Barnarden izarrean lehen aldiz behatu zen bere mugimenduak eragindako izar baten abiadura erradialaren aldaketa detektagarri bat, aldakortasun gehigarri hau abiadura erradialean bere izar aktibitateari eman zitzaion.\nM klaseko nano gorrien metaltasunen azterketa zabal batean, Barnarden izarrari -0,5 eta -1.0 bitarteko metaltasun indize bat eman zitzaion, hala, gure eguzkiarenaren %10a eta %32a bitarteko metaltasun bati dagokiolarik. Metaltasunak (helioa baino elementu astunagoen ugaritasun erlatiboa) izarrak galaxiako biztanleriarekiko sailkatzen laguntzen du. Dirudienez, Barnarden izarra nano gorrien II Populazioko izar arrunt bat da, horietako asko metaletan urritutako haloko izarrak. Baina Barnarden izarraren metaltasuna izatez gure eguzkiarenaren azpitik dagoen arren, hau haloko izarrena baino handiagoa da, eta ondo egokitzen da metaletan aberatsak diren diskoko izarren behe muturrean. Honek, bere espazio mugimendu altuari gehitua \"II Populazioko tarteko izar\" bezala sailkatzera eraman du, diskoko eta haloko izarren arteko maila bat."}
{"id": "363162", "revid": "397", "url": "https://eu.wikipedia.org/wiki?curid=363162", "title": "Zudibiarte", "text": ""}
{"id": "363163", "revid": "3591", "url": "https://eu.wikipedia.org/wiki?curid=363163", "title": "Enzebro", "text": ""}
{"id": "363164", "revid": "3591", "url": "https://eu.wikipedia.org/wiki?curid=363164", "title": "''Equus hydruntinus''", "text": ""}
{"id": "363166", "revid": "105290", "url": "https://eu.wikipedia.org/wiki?curid=363166", "title": "Timoleague abade-etxea", "text": "Timoleague abade-etxea Irlandako Corkeko konderrian dagoen abade-etxea da, Timoleague herriaren ondoan, Corketik 48 kilometro hego-mendebaldera. Frantziskotar monasterioa zen, gaur egun aztarnak baino gelditzen ez diren arren.\nHistoria.\nTimoleague abade-etxea 1240 inguruan eraiki zen VI. mendeko San Molaga monasterioaren gainean. 1312an Donal Glas McCarthyk abade-etxea berriztu zuen eta XVI mendean ere monasterioa handitu egin zuten irlandar eta normandiar patroiak erabiliz. XVI. mende bukaerako erreformak monjeak sakabanatu bazituen ere 1604ean Timoleagueko monasteriora itzuli ziren.\nSoldadu ingelesek monasterioa arpilatu zuten 1612an eta ondoren 1642an herri guztia erre zuten."}
{"id": "363167", "revid": "219", "url": "https://eu.wikipedia.org/wiki?curid=363167", "title": "Drombeg harrespila", "text": "Drombeg harrespila (ingelesez \"Drombeg Stone Circle\") Corkeko konderriko kostaldean dagoen harrespila da, Glandore herrian dagoena. Irlandako monumentu megalitikorik bisitatuenetakoa da.\nHistoria.\nK.a. 945 - 830 urteen artean erabilia izan zela erakutsi du Karbono-14 bidezko datazioak.\nMonumentua 1958an induskatu eta berriztu zen. Zirkuluaren erdian pote bat aurkitu zen, bertan erretako gazte baten gorpuzkinak aurkitu ziren barnean.\nEgitura.\nHamazazpi harrik osaturiko zirkulua da, hauetatik 13 bakarrik kontserbatzen diren arren. Zirkuluak 9 metrotako diametroa dauka.\nMendebalderen dagoen harriak 1'9 metrotako altuera du. Badaude bi harri berezi ere, hauek 1'8 metrotako altuerakoak dira eta elkarren ondoan daude, \"Atariko harriak\" izena eman zaie."}
{"id": "363168", "revid": "688", "url": "https://eu.wikipedia.org/wiki?curid=363168", "title": "Midleton", "text": "Midleton (irlanderaz \"Mainistir na Corann\"), Irlandako Corkeko konderrian dagoen laugarren herri populatuena da. Cork hiriburutik 22 kilometro ekiladera kokatzen da eta 12.001 biztanle ditu (2011).\nHistoria.\nBarry Fitz Gerald buru zuten normandiarrek 1180an abatetxe bat eraiki zuten bertan, Borgoinako monje zistertarrek populatu zezaten. \"Chore Abbey\" eta \"Castrum Chor\" izenez ezagutu izan zen abatetxea, irlanderazko \"cora\" hitzak ur-presa esan nahi baitu eta hortik dator gaur egungo herriaren izena, \"Mainistir na Corann\" (\"presa ondoko monasterioa\"). Izan ere, ondoan igarotzen den Owenacurra ibaia (\"Abhainn na Cora\") presaz josita baitago bere ibilbidean.\nXVII mendean herriari \"Middleton\" izena ematen hasi zitzaion, izan ere Cork eta Youghal artean zegoen herria baitzen. 1670an merkatua antolatzeko eta posta geltokia izateko eskubideak lortu zituen eta 1696an Midleton College eskola pribatua sortu zen.\nDestilategia.\n1825ean \"Cork Distilleries\" destilategia ezarri zen herrian, 1967tik aurrera \"Irish Distilleries\" barnean sarturik dagoena. Mundu mailan ezaguna den \"Jameson Irish Whiskey\" ekoizten da bertan, baita \"Paddy Irish Whiskey\" ere. Munduko alanbike handiena dago bertan, 140.000 litro hartzen dituena."}
{"id": "363169", "revid": "688", "url": "https://eu.wikipedia.org/wiki?curid=363169", "title": "Mallow", "text": "Mallow (irlanderaz \"Mala\"), Irlandako Corkeko konderrian dagoen udalerria da. Cork hiriburutik 35 kilometro iparraldera kokatzen da eta 11.605 biztanle ditu (2011). Blackwater ibaiak zeharkatzen du herria.\nEtimologia.\nIzendapenik zaharrena \"Magh nAla\" izan zen, \"harrizko lautada\". Gaur egungo bi izenak aurrekoaren aldaerak dira.\nHistoria.\nAurrehistoriako asentamendua dago 14 kilometrotara, bertan zutik dauden sei harri ikus daitezke.\nIrlandar Independentzia Gerran Iparraldeko Corkeko miliziaren oinarrizko kanpalekua izan zen. Britainiarren eskuratu zuten toki bakarra izan zen eta herriko kale nagusiei su eman zieten.\nDemografia.\nXIX mendean 4 mila biztanletako herria zen eta kopuru beretsuetan mantendu zen 80. hamarkadararte. XX mendean igoera nabarmena izan du.\nKirolak.\nMallow Rugby Club 1882an sortu zen eta Irlandako errugbi klubik zaharrenetakoa da."}
{"id": "363170", "revid": "98220", "url": "https://eu.wikipedia.org/wiki?curid=363170", "title": "Blackwater ibaia (Munster)", "text": "Blackwater ibaia (ingelesez \"River Blackwater\" eta irlanderaz \"An Abhainn Mh\u00f3r\") Irlandako Errepublikako ibai bat da. Mullaghareirk mendietan jaio eta Cork konderria zeharkatuz Youghalen, Zelta itsasoan itsasoratzen da, hain zuzen ere Ozeano Atlantikoan. 169 kilometroko luzera du.\nIbilbidea.\nHiru konderri igarotzen ditu, sorrera Kerryko konderrian du, ondoren Corkeko konderrira pasatzen da, ondoren Waterfordeko konderrian sartzen da eta azkenik Corkeko konderriko Youghalen itsasoratzen da. Ibilbidean pasatzen dituen herri nagusiak honako hauek dira:"}
{"id": "363171", "revid": "536", "url": "https://eu.wikipedia.org/wiki?curid=363171", "title": "Astroide", "text": "Geometrian, astroidea (tetrakuspidea, kubozikloidea edo parazikloa izenekin ere ezaguna), lau kuspideko hipozikloide bat da. Beste hitz batzuetan esanda, astroidea erruleta bat da, zirkunferentzia baten (sortzailea) P puntu baten ibilbideak deskribatzen duena erradio laukoitzeko beste zirkunferentzia baten barrutik (gidatzailea) ukituz eta irristatu gabe biratzen duenean. Izena grezierazko \"astro\" hitzetik hartzen du, \"izarra\" esan nahi duena.\nEkuazioak.\nDeltoidearen ekuazio parametrikoak hauek dira:\nnon formula_2 den.\nKartesiar koordenatuetan:\nedo bere baliokidea:\nnon formula_5 zirkunferentzia gidatzailearen erradioa den.\nAstroideak mugatutako gainazaleraren azalera:\nAstroidearen luzera:"}
{"id": "363172", "revid": "98220", "url": "https://eu.wikipedia.org/wiki?curid=363172", "title": "Bandon ibaia", "text": "Bandon ibaia (ingelesez \"River Bandon\") Irlandako Errepublikako ibai bat da. Shehy mendietan jaio eta Cork konderria zeharkatuz Kinsaleen, Zelta itsasoan itsasoratzen da, hain zuzen ere Ozeano Atlantikoan. 72 kilometroko luzera du.\nIbilbidea.\nCorkeko konderrian egiten du bere ibilbide guztia, igarotzen dituen herri gehienak oso txikiak direlarik."}
{"id": "363174", "revid": "2241", "url": "https://eu.wikipedia.org/wiki?curid=363174", "title": "Desberdintasun (argipena)", "text": "Desberdintasun edo ezberdintasun hitzak erabilera zenbait ditu:"}
{"id": "363175", "revid": "17", "url": "https://eu.wikipedia.org/wiki?curid=363175", "title": "Desberdintasun", "text": ""}
{"id": "363176", "revid": "17", "url": "https://eu.wikipedia.org/wiki?curid=363176", "title": "Ezberdintasun", "text": ""}
{"id": "363177", "revid": "448", "url": "https://eu.wikipedia.org/wiki?curid=363177", "title": "Antzinaro Berant", "text": ""}
{"id": "363178", "revid": "512", "url": "https://eu.wikipedia.org/wiki?curid=363178", "title": "2089 Cetacea", "text": "2089 Cetacea asteroide gerrikoan aurkitutako 2089. asteroidearen izena da. 1977ko azaroak 9an aurkitu zuen Norman G. Thomasek Flagstaffetik. Bere behin-behineko izendapen zientifikoa 1977 VF zen. Bere izena ugaztunen Cetacea ordenagatik jasotzen du."}
{"id": "363179", "revid": "105290", "url": "https://eu.wikipedia.org/wiki?curid=363179", "title": "2090 Mizuho", "text": "2090 Mizuho asteroide gerrikoan aurkitutako 2090. asteroidearen izena da. 1978ko martxoak 12an aurkitu zuen Takeshi Uratak Yakiimoko Behatokitik. Bere behin-behineko izendapen zientifikoa 1978 EA zen. Bere izena aurkitzailearen alabagatik jasotzen du."}
{"id": "363181", "revid": "105290", "url": "https://eu.wikipedia.org/wiki?curid=363181", "title": "2091 Sampo", "text": "2091 Sampo asteroide gerrikoan aurkitutako 2091. asteroidearen izena da. 1941eko apirilak 26an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1941 HO zen. Bere izena finlandiar mitologian agertzen den Sampo izeneko tresna bategatik jasotzen du."}
{"id": "363183", "revid": "105290", "url": "https://eu.wikipedia.org/wiki?curid=363183", "title": "2092 Sumiana", "text": "2092 Sumiana asteroide gerrikoan aurkitutako 2092. asteroidearen izena da. 1969ko urriak 16an aurkitu zuen Liudmila Txernikhek Nauchnyjetik. Bere behin-behineko izendapen zientifikoa 1969 UP zen. Bere izena Ukrainako Sumy hiriagatik jasotzen du."}
{"id": "363184", "revid": "512", "url": "https://eu.wikipedia.org/wiki?curid=363184", "title": "2093 Genichesk", "text": "2093 Genichesk asteroide gerrikoan aurkitutako 2093. asteroidearen izena da. 1971ko apirilak 28an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1971 HX zen. Bere izena Ukrainako Henichesk hiriagatik jasotzen du."}
{"id": "363185", "revid": "105290", "url": "https://eu.wikipedia.org/wiki?curid=363185", "title": "2094 Magnitka", "text": "2094 Magnitka asteroide gerrikoan aurkitutako 2094. asteroidearen izena da. 1971ko [urriak 12an aurkitu zuen Krimeako Astrofisika Behatokiak Nauchnyjetik. Bere behin-behineko izendapen zientifikoa 1971 TC2 zen. Bere izena Magnitogorsk hiriagatik jasotzen du."}
{"id": "363186", "revid": "105290", "url": "https://eu.wikipedia.org/wiki?curid=363186", "title": "2095 Parsifal", "text": "2095 Parsifal asteroide gerrikoan aurkitutako 2095. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 6036 P-L zen. Bere izena Arturo erregearen Mahai Borobileko zaldunetako bat zen Pertzeval edo Parsifalgatik jasotzen du."}
{"id": "363187", "revid": "105290", "url": "https://eu.wikipedia.org/wiki?curid=363187", "title": "2096 V\u00e4in\u00f6", "text": "2096 V\u00e4in\u00f6 asteroide gerrikoan aurkitutako 2096. asteroidearen izena da. 1939ko urriak 18an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1939 UC zen. Bere izena V\u00e4in\u00f6 V\u00e4is\u00e4l\u00e4gatik jasotzen du, aurkitzailearen anaia zena."}
{"id": "363188", "revid": "129250", "url": "https://eu.wikipedia.org/wiki?curid=363188", "title": "Genero-desparekotasun", "text": "Genero-desparekotasuna edo genero-desoreka gizartean pertsona batek gizona edo emakumea izateagatik hartzen dituen genero-rolen arteko aldea da, jasotzen dituen lan-diskriminazioa eta beste desberdintasun ekonomikoak, hainbat hizkuntzatan jasotzen duen trataera bereizia, gizarteak berak sorturik, erlijio baten ondorioz edo, besterik gabe, dituzten desberdintasun biologiko eta psikologikoengatik.\nGenero-desparekotasuna bizitza eremu gehienetan ematen da. Gizon eta emakumeen artean dauden ezberdintasun biologikoetatik haratago, desparekotasuna dago laneko egoeran (non kristalezko sabaia edo sexuarekiko ordaintze-bereizkeria ematen den), etxeko genero-roletan edo genero-estereotipoetan.\nGenero-desparekotasun fenomeno sozial, juridiko eta kultural gisa definitzen da, eta, fenomeno horretan, pertsonen arteko bereizkeria agertzen da, generoaren arabera. Kolektibo batek bestearen gainetik pribilegioak dituenean gertatzen da, azken horren eskubideak urratuz. Genero-desparekotasuna emakumeen eta gizonen rolei buruzko gizarte-ikuskeretatik etorritakoak izaten dira, eta oso txertatuta egoten dira legeetan, erregulazioetan eta politika publikoetan. Oro har, mundu osoan emakumeak gizonen azpitik daude, garapen iraunkorraren adierazle guztietan. Gaur egun ere, oraindik ere badaude emakumeak etxeko lanak egiteko baino ez dutela balio pentsatzen duten gizonak, eta emakumezkoak ezin direla gauza garrantzitsuez arduratu, hala nola osasunaz, mekanikaz... \"El progreso de las mujeres en el mundo 2019-2020\" txostenak dioenez, herrialde gehienek genero-desparekotasunari eusten diote, bai juridikoki, bai ekonomikoki, bai osasunari eta hezkuntzari dagokienean. 2021ean, Genero-berdintasunak direla eta, emakumeak dira munduko analfabetoen ia bi herenak. Bost herrialdetatik batean, emakumeek ez dituzte gizonek dituzten oinordekotza-eskubideak; pobreziaren feminizazioari buruz hitz egiten da, munduko pobre gehienak emakumeak direlako, emakumeek gizonek baino aukera gutxiago dutelako oinarrizko gizarte-zerbitzuak eskuratzeko, emakumeek 11 puntu portzentual gehiago dituztelako janaririk ez izateko, soldaten arrakalak erakusten duelako emakumeek gizonek baino diru gutxiago irabazten dutela lan bera egiteagatik, eta heziketa maila handiagoa badute ere, emakumeek hierarkia txikiagoko lanak lortzen dituzte, 39 nazio daude, zeinetan gizonezkoek emakumezkoek ez duten herentzia duten, eta planetako lurren %2 baino ez da emakumeena; %98, berriz, gizonena da. Hala ere, emakumeak dira ur korronterik gabeko etxeen %80tan ura biltzeaz arduratzen direnak; 30 herrialdetan, emakumeen genitalak mozten jarraitzen dute, eta 200 milioi emakume baino gehiago daude operatuta; pertsonen salerosketaren biktimen bi heren emakumeak dira, eta emakumeak dira sexu-esplotazioaren biktima gehienak, kasu batzuetan %94.\nEmakumeak eta neskatoak dira bahiketaren biktima, eta dirua eskatu beharrean, indarkeriazko eta sexuzko helburua jasaten dutenak. Kasu askotan, emakumeak dira familian azkenak jaten, emakume askok oraindik ere ezin dute senarra aukeratu, eta bi segundoro neskatila batek haurren ezkontza-behartua jasaten du planetan. Herrialde askotan, oraindik ere badira legezko kodeak emakumezkoak gizonari obeditu behar izateko. Oro har, emakumea jaiotzea arrisku larria da munduko edozein lekutan, indarkeria matxistaren ondorioz; izan ere, genero-desparekotasun erreproduzitzeko modu batzuk emakumeen gorputzean egiten dira, hala nola indarkeria matxista, emakumeen salerosketa eta prostituzioa.\nMugimendu feministak emakumeen ekarpenak onartzeko, haien sexu-eskubideak aldarrikatzeko, beren gorputzaz eta lan-egoeraz erabakitzeko eskubidea aldarrikatzeko borroka-prozesua hasi zuen. Horren ondorioz, zuzenbidearen, zientziaren edo artearen esparruan aldaketak gertatu dira, eta emakumeen zeregina ikusarazten hasi da bizitzako hainbat arlotan. Eskubideak onartzearekin batera, emakumeen parekotasuna ez da hobetu. Herrialde garatuetan ere alde handia dago formalki adierazitako berdintasun eskubide eta egiazki onartutako berdintasunaren artean. Generoko soldata-aldea Lurreko herrialde guztietan dago.\nGenero-parekotasuna legeen hertsapen esplizitu baten ondorioz edo ustezko hautapen aske baten bidez gerta daiteke, jaiotza-sexuaren araberako mekanismo estruktural eta ideologikoek baldintzatuta. Sexuen arteko desberdintasuna oso handia da herrialde gehienetan, baina formalki parekotasunekoak diren herrialdeetan ere badago. Espainian, adibidez, parekotasunezko herrialde batean, emakumezkoen langabezia-tasak bikoiztu egiten du gizonezkoen langabezia-tasa, eta emakumeek, batez beste, gizonek baino %30 gutxiago irabazten dute. Eta, oraindik ere, gizonezko batzuek oso pentsamendu 'zaharra' dute emakumeei buruz, dena egiteko gai ez direla edo etxeko lanez arduratu behar dutela. Argentinan, ustez parekotasunezkoa den beste herrialde batean, emakume bat hiltzen du egunero bikotekideak edo bikotekide ohiak, eta feminizidio matxisten zerrendan sartzen dira.\nPereira de Andradek dioenez, bereizkeria jasan dezakeen generorik ahulena emakumea da, sistema patriarkalaren bidez gizakiaren gaineko betebeharretan oinarritzen den sistema batetik eratorria baita. Sistema patriarkalaren ondorioetako bat genero-indarkeria da.\nGosearen feminizazioa munduan gosea duten lagun gehienak emakumezkoak izateari dagokio. Horren arrazoiak hauexek dira: generoko soldata-desberdintasuna, emakumeek jabetzarako aukera gutxiago izatea, baliabideen kontrolerako aukera gutxiago izatea, haurdunaldian eta edoskitzaroan malnutrizioaren aurrean ahulagoak izatea, eta, batez ere, zaurgarritasun handiagoa izatea guraso bakarreko familiak edo ama ezkongabeak direnean. Horregatik guztiagatik, emakumeak ahulagoak dira pobrezia eta gosea jasateko. Mundu mailan emakumeak dira goseak jota daudenen %70."}
{"id": "363189", "revid": "1982", "url": "https://eu.wikipedia.org/wiki?curid=363189", "title": "Genero desberdintasun", "text": ""}
{"id": "363190", "revid": "1982", "url": "https://eu.wikipedia.org/wiki?curid=363190", "title": "Genero-ezberdintasun", "text": ""}
{"id": "363191", "revid": "1982", "url": "https://eu.wikipedia.org/wiki?curid=363191", "title": "Genero ezberdintasun", "text": ""}
{"id": "363192", "revid": "336", "url": "https://eu.wikipedia.org/wiki?curid=363192", "title": "Sexismo", "text": "Sexismoa edo sexu-diskriminazioa (halaber, gaztelaniaren eraginez, genero-diskriminazioa) ideologia, aurreiritzi edo estereotipoetan oinarrituta, gizonak eta emakumeak modu bereizian tratatzeko diskriminaziozko jarrera eta jokabidea da. Norbait bere sexua dela eta baztertua sentitzen denean gertatzen da. Era berean, sexismoak praktika eta portaera guztiei erreferentzia egiten die.\nDesberdintasun horiek normalean sexu biologikoan oinarritzen dira: hori dela eta, emakumeen eta gizonen arteko jarrerak eta ezaugarriak desberdinak dira. Jokaera sexista gehienek emakumeei eragiten diete, sexisten ustetan, gizonak baino maila baxuagokoak direlako: gure gizartean, argi dago emakumeek gizonek baino gaitasun txikiagoa dutela erabakiak hartzerakoan, politikan, enpresetan edota lan-gaitasunak beren merituez lortzeko. Beraz, llabur esanda, norbaiten sexua dela kausa, era batera edota bestera begiratu eta jokatzea da. horrela, bi sexuen artean desberdintasunak jarriz. \nHori esandakoan, beharrezkoa da sexismoaren oinarria zein den azaltzea, izan ere, betidanik gizartean pairatu delako. Emakumeenganako sexismoa erlijioek eragiten dutena dela esan genezake: orokorrean, erlijio guztiek gizonezkoa emakumezkoa baino gehiago dela uste dute. Erlijioa bera matxista da eta horrek esan nahi du haiek ezartzen dituzten jarrerek ere rol bera izan behar dutela. Erlijioak jarritako arauak betetzen ez zituen pertsona gizartean gaizki ikusia zen. Emakumeak beti beldurra izaten du, ez baitaki zer gerta daitekeen. \nSexismo motak.\nSexismoa sexuen arteko desberdintasuna dela kontuan hartuta, hainbat mota aurki daitezke: ez da emakumeena soilik, gizonei ere gertatzen baitzaie.\nEmakumeen aurkako sexismoa.\nLehen sexismo mota da eta matxismoa hitzaren sinonimo gisa erabiltzen da eta askotan matxismoa sexismoaren azpimultzoa da. Sexismo mota hau beti emakumeen aurka doa eta honek adierazten duena da norbaitek emakume batenganako gorrotoa duela, emakumea beste edonor baino ahulagoa dela uste dutelako. Horretaz gain, emakumeak gizartean zapaltzeaz eta baztertzeaz \u00a0gain haien eskubideak ere urratsen ditu. Sexismoa, matxismoa eta androzentrismoa dira emakumeen aurkako biolentzia emateko arrisku faktore nagusiak dira.\nGizonen aurkako sexismoa.\nAurrekoren aurkakoa da, hau da, emakumeen aurka joan beharrean, kasu honetan gizonen kontra egiten dute. Funtzioa bera da: gizona gorrotatua denez, gizona zapaldua sentitzen da. \nHermafrodita eta transexualen aurkako sexismoa.\nHau ere, orain dela denbora gutxi identifikatu den sexismo mota da. Tradizionalki, transexualitatea arazo psikologikotzat hartua izan da, identitate trastornoei lotutakoa delako. Baina gaur egungo gizartea ideia hori alde batera uzten ari da, hainbat ikerketek, garuna eta genitalak bananduta daudela azaldu baitute. Bi sexismo hauek hermafrodita eta transexualen aurka doaz. Kasu urri batzuk soilik ikus genitzake eta hori dela eta urri horietako batzuetan soilik gauzatzen da. Esan behar da, \"emakumearen gorputzean harrapatuta dagoen gizona\" eta \"gizonaren gorputzean harrapatuta dagoen emakumea\" espresioak erabat baztertzen dituztela. Transexualitateak, jaiotzean jazartzen den sexua ez den sexu bati egiten baitio erreferentzia.\nIntersexualitatearen aurkako sexismoa.\nOrain dela denbora gutxi identifikatu den sexismo mota da. Sexu biologiko sexistaren ideiak, ez ditu kontutan hartzen ezaugarri sexual anbiguoekin jaio diren pertsonak. Izan ere, XX gizonak eta XY emakumeak ere badaude, genetikoki sexu batekoak direnak, baina etapa fetalean beste sexuaren ezaugarriak garatu dituztenak.Historikoki, kultura gehienek gizonak eta emakumeak banantzen dituzte, bakoitzari rol bat eta ardura batzuk egokituz. Ezaugarri anbiguoekin jaiotzen ziren haurrak sakrifikatuak izaten ziren edota kirurgiak egiten zizkieten.\nSexismo hauetatik komunena eta arruntena emakumeen aurka doana da, hau da emakumeenganako sexismoa bezala ezagutzen dena da. Zoritxarrez, gu bizi garen gizarte honetan emakumea gutxietsia da eta gizonaren menpe egon da eta egia esan behar bada oraindik ere rol hau mantentzen da. Honetaz gain, emakumeek gero eta eskubide gutxiago ditu eta hau hainbat urteen poderioz gertatzen joan den jarrera bat da. \u00a0 \nBeraz, emakumeen kontra doan sexismoak matxismoarekin lotura du. Matxismoaren definizioa da gizon bat emakume baten gainetik dagoela adierazten duen jarrera edota jokabidea. Gizonak emakumeen gainetik daudela uste dute eta horrek esan nahi du gizonak matxistak direla. Gizonen jarrera emakumeenganako oso gaiztoa izaten da eta askotan emakumeek dituzten eskubideak alde batera uzten dituzte eta ez dute inolako gupidarik erakusten hauek iraindu, jo egin behar badituzte ere. Gaur egun ez da hainbeste gertatzen baina lehen erlijioak are indar gehiago zuenean emakumeak diskriminatu egiten zituzten gizonen sexu bera ez zutelako. \u00a0\nSexismoa munduan.\nSexismoa urteak pasa ahala gutxitzen doa baina oraindik badirau, gehienbat garatu gabeko herrialdeetan, baina baita herrialde garatuetan ere. \nDenboraren poderioz sozietatean aldaketak gertatu dira baina oraindik ez dira nahikoak, asko dago egiteko eta borrokatzeko emakumeok gizonak baino askoz gehiago izatera heldu gaitezkeelako jadanik ez bagara.\nMatxismoa, sexismoaren oinarri.\nMatxismoa gizonen lehentasuna aldarrikatzen duen ideologia da, gizonezkoak, berez, emakumeok baino gehiago direla pentsatzen duenaren dotrina guztiz hedatua da. Matxismoa zein sexismoa ematen direla ikusteko adibide garbi bat publizitatea da. Bertan, hainbat puntu azpimarratzen direla ikus daiteke besteak beste, gizonak emakumeak baino maila altuagoa dutela, emakumeen edertasunaren goraipamena, inteligentziaren mespretxua eta objektu sexual moduan kokatzen dituztela. \u00a0Beraz, esan daiteke publizitatea kasu askotan gakoa izaten dela. Hainbat iragarki mota daudela ikus daiteke baina % 95 gai horri lotuta daude, bai garbiketakoak, koloniak, umeen jostailuak... txiki-txikitatik kondenatuta zaude zure rola zein den jakitera ez dizute inolako aukerarik ematen ia panpinekin edo kotxeekin jolastu nahi duzun edo zure kolorea nesken kasuan arrosa \u201c barbi kolorea\u201d edo urdina izan daitekeen. Beraz, arreta pixka bat jarriz gero laster ohartuko zara ez duzula inongo eskubiderik eta nagusien kasuan berdina gertatzen da zergatik beti emakumea azaltzen da garbiketa produktuekin bai komuna, ispiluak garbitzen edota umeari janaria nikira erortzen zaionean amak egon behar du atzetik eta aita ez da ezertaz arduratu behar ama baldin badago. Horregatik, iragarkietan ere rolak garbi ikus daitezke ez zara astia izan behar errealitatea zein den ikusteko. \nIragarkien arloan neskak hauen kalteaz ohar daitezen oso garrantzitsua da baina era berean Pablo Vidal publizista eta EHUko ikertzaileak dioen moduan baita zaila ere honen arrazoia oso sinplea da. Publizitatean agertzerako orduan emakumeak baimen handiagoa ematen dute gizonek baino eta ez dira honek duen arriskuaz ohartarazten hau da, emakumeak inoiz ez dira kotxea gidatzen agertuko baizik eta umeen kargu egin beharra edo etxea garbitzerako orduan, gizonezkoak aita edo zikinduko ez balute moduan. Beraz, jende gutxi da mezu sexista hauek antzemateko gai nahiz eta kasu batzuetan gehiengoa emakumeak diren baina gizarte nahiko atzeratuta omen dago eta hau hobetzeko bide luzea egiteke dago. \u00a0\nEmakumeak eta kirola.\nGaur egun gure gizartean kirola oso garrantzitsua da baina kontu handiz ibiltzea komeni da. Honek hainbat arrisku izan ditzake baina argi dagoena da neska-mutilek kirola ez dutela neurri berean egiten eta diferentzia hau Euskal Herrian nabaria izan daiteke. Baina argi eduki behar den lehen gauza kirola zertan datzan da oso zaila baita kirola zer ez den definitzea baina agian negoziazio hitz gakoa izango litzateke nahiz eta osasunean ere laguntzen duen. Kirolaren laguntzaz osasuntsu mantentzen gara lirain eta eder baina baita emozioa eta gozamena ere kirolean bilatzen ditugu askotan kirola gizartean integratzeko modu bat izan daiteke eta baita elkarbizitzen ere. \u00a0Kirolak gizartean pisu handia hartzen du baina rolen artean honen zeregina aldatu egiten da. \u00a0\nMutilak, ikasketetan onak ez badira badakite, kirolean murgiltzen badira eta maila itzela erakusten badute etorkizun ona izan dezaketela. Askotan, txiki-txikitatik kirolean jokatzen hasten dira. Normalean futbola izaten da txio gehien izaten dituena nahiz eta beste kirol batzuk ere badauden esaterako eskupilota, saskibaloia... baina kontuan hartzekoa da etorkizun onena dela baina baita zailena ere eskari handia dagoelako eta denek ez dutelako eskatutako maila ematen horregatik nahiz eta klausula ez den hain altua saia daitezke haien onena erakusten. Era berean, egia da etorkizuna ez dela hain mamitsua izango baina ezer baino hobea izango da. \u00a0Nesken kasuan aldiz eta hau da salatu beharrekoa, zeren eta presionatuak sentitzen dira dena ondo egitera kondenatuta daudelako eta hori dela eta ikasketetan ordu gehiago sartzea nahiago izaten dute haien etorkizuna horretan sakondu behar dutela, ikastea aukeratzen duten hori beraien ogibidea izango delako. Beraz hitz gutxitan esanda neskak goi mailako kiroletan ez dute lekurik eta hau sexismoak edota matxismoak bultzaturik. \u00a0\nKirol profesionaletan ( futbola, eskubaloia, esku pilota...) genero desberdintasun mailak handienak izateak hainbat faktore izan ditzake eta horren arrazoietako komunikabideak dira ez dutelako tratamendu bera erakusten emakume eta gizon kirolarien artean eta horrek bi \u00a0ondorio ditu alde batetik ikuspegi androzentrikoak eragindako ikusezintasuna gizonen nonahikotasuna ematen da emakumeei ez zaie arretarik eskaintzen edo arreta gutxi eskaintzen zaio. Ez dugu urrun joan behar errealitateaz ohartzeko EITBren albistegietan generoaren araberako agerpen-mapan hau da emakumeen tartea %3,7a da eta gizonezkoei eskainitakoa aldiz %96,3koa da. Honek erakusten du emakumeen kirolaren ikusezintasunak, funtsean, emakume kirolariei eta beren ahalegin nahiz lorpenak ez dira aintzat hartzen nahiz eta esfortzu handia egiten duten. Beraz, \u00a0emakumeak kirolean ez dira kontuan hartzen eta horrek matxismoaren eta sexismoaren zantzuak erakusten ditu. \u00a0\nEmakumeak lan munduan.\nEmakumeen lan egoera orain dela urte batzuekin alderatzen bada dezente aldatu dela esan beharra dago baina oraindik egoera hau guztiz aldatzeko aurretik bide luzea dago baina inork ez du esan ezinezkoa denik. \u00a0Betidanik, emakumeak etxeko laneez arduratzen ziren bitartean gizonak kanpora lanera joaten ziren familiaren diru iturria baitziren. \u00a0Gaur egun aldiz, emakumeak etxetik kanpo lanean aritzeko joera handiagoa dago, askok ikasketak dituzte eta hau laguntza handia izaten da nahiz eta ez diren mirariak existitzen. Lan munduan ere sexismoak ere lekua hartzen du eta honen arrazoia da emakumeak gizonak baino eskasagoak dira: %25 gutxiago kobratzen dute, kontratu eskasagoen jabe dira eta goi kargu gutxiagoren arduradun dira. Askok esan dezaketena da emakumeok lan mundura sartzea lortu genuela baina hori ez da nahikoa berdintasuna lortu behar delako eta ez soilik leku txiki bat bakarrik.\nEtxeko betebeharrak emakumeen esku egoten dira eta hauek beraien ikasketak atzeratu edo baztertu behar izaten dituzte, askotan seme-alabak dituztelako edo etxeko kideren baten kargu egin behar izaten direlako. Emakumeak modu ilegalean lan egin behar izaten dute \u00a0adibidez etxeak garbitzen \u00a0edo aurretik aipatu den bezala etxeko lanetan. Ez da kontuan hartzen emakumeak direla ikasketa maila ezin hobea dutenak.\nEgutegian martxoak 8 egun seinalatua da baina egun horretan protesta egiteak ez du ezertarako balio egunerokotasunean egoeran berdin jarraitzen badu. Ez da gezurtatzen egoerak urteen poderioz hobera egin ez duenik baina oraindik bide luzea dago egiteke, eskubideetan eta askatasunean berdintasuna lortzea alegia.\nLanaldi bikoitza eta soldata bakarra.\nEspainiako Estatistikak Institutuak (INE) bere azken ikerketetan emakumeen % 92,2k etxeko lanak egiten dituela dio: umeak eta helduak zaindu, janaria erosi eta prestatu, etxea garbiru... Egunerokoan, horretean lauzpabost ordu ematen dituzte. Gizonek, aldiz % 74,4 ikus dezakegu honelako lanak egitean. Etxetik kanpoko lana bukatzen dutenean etxera iristeaz batera beraien seme-alaben kargu egin beharko dute. Denbora honi gizonek etekina ateratzen diote beraiek bide profesionalari xukua atera eta hobetzeko. Ordutegiak ez dira onenak eta askotan ez dira gai izaten \u00a0beraien bizitza pribatua eta lanekoa ondo antolatzeko. % 95 emakumeak dira lan-murrizketa eskatu behar izaten dute umeen kargu egiteko.\nSoldata arrakala delakoak emakumeen eta gizonen arteko soldaten desberdintasuna markatzen du askotan enpresetan segun eta zein postu duzun funtzionarioa baldin bazara ez da inondik inora berdina desberdintasun handiak egoten dira. \n2001. urtean, emakumeek 88 ordu gehiago lan egin behar zituzten gizonen soldata bera izateko. Beraz, ikus daiteke etxera diru gizonak direla eta burutzat hartzen dira eta horrek diskriminazioa dakar. \nHizkuntza sexistak.\nKike Amonarrizek dio \u201ckultura sexistetatik mintzaira sexista dator eta mintzaira sexistak iraunarazi egiten du sexismoa kulturan\u201d. Esaldi hori hizkuntzen arlora ekarrita, hizkuntzak sexistak al dira? Eta euskara generorik gabeko hizkuntza dela entzun da, baina egia ote da? Izan ere, hizkuntza askok ez dute genero gramatikalik, eta euskal hitzek ez dute generorik, baina zenbaitek, ordea, sexua dute: oiloa eta oilarra, behia eta zezena... baina hitanoa erabiltzen ari garenean, solaskidearen sexua kontuan hartzen da. Beraz, kasu horretan inoiz sexua bereizten da. Askotan irainak emakumeei zuzenduak izaten dira eta gizonengan ez dute eraginik hau Ibon Sarasola idazle eta hiztegigile ohiaren iritziz \u201cgizartea matxista baldin bada, hizkuntza matxista izango da eta gizartea aldatzen doan heinean hizkuntza aldatzen da\u201d. \u00a0Bestalde, ohiturak ere ez dira lehengoak, bertsolaritza mundua gizonentzat eginda zegoen baina orain aldiz emakumeak ere lekua dute bertan. \nGainontzeko hizkuntzei dagokienean, hainbat adituk hizkuntzak sexistak eta xenofoboak ez direla dio baizik eta erabilpen linguistikoak desberdintasun hau sortzen dutenak dira. \u00a0Gaztelaniak adibidez, emakumezkoaren eta gizonezkoen pertsonak erabiltzen ditu ez du genero neutrorik eta honek zer pentsa eman dezake beraz gaztelaniak ere arrastoak baditu. \nArazoa konpondu.\nGaur egun egoera ez da aldatu: agian duela urte batzuk baino leunagoa da, baina oraindik gauza asko egiteke daude. Adibidez, emakumeak ez dira nor jo eta su etxeko lanak egiten aritzeko, zereginok gizonek ere egin beharko lituzketelako; hau da, ondo dago emakumeek etxeko ardurak bere gain hartzea, baina gizonezkoek ere beren burua aurkeztu behar dute, lana banatzeko. Bestalde, kanpoko lanari dagokionean ere, nahiz eta ikasketa berak egnda eduki, gizonen soldata maiz askoz altuagoa da, guztiok eskubide berak ditugulako."}
{"id": "363193", "revid": "17", "url": "https://eu.wikipedia.org/wiki?curid=363193", "title": "Genero-diskriminazio", "text": ""}
{"id": "363194", "revid": "17", "url": "https://eu.wikipedia.org/wiki?curid=363194", "title": "Genero diskriminazio", "text": ""}
{"id": "363195", "revid": "17", "url": "https://eu.wikipedia.org/wiki?curid=363195", "title": "Genero-bazterkeria", "text": ""}
{"id": "363196", "revid": "17", "url": "https://eu.wikipedia.org/wiki?curid=363196", "title": "Genero bazterkeria", "text": ""}
{"id": "363197", "revid": "17", "url": "https://eu.wikipedia.org/wiki?curid=363197", "title": "Emakumeen diskriminazio", "text": ""}
{"id": "363198", "revid": "17", "url": "https://eu.wikipedia.org/wiki?curid=363198", "title": "Emakumeen bazterkeria", "text": ""}
{"id": "363199", "revid": "17", "url": "https://eu.wikipedia.org/wiki?curid=363199", "title": "Ezberdintza", "text": ""}
{"id": "363200", "revid": "336", "url": "https://eu.wikipedia.org/wiki?curid=363200", "title": "Desberdintasun ekonomiko", "text": "Desberdintasun ekonomikoak ondasunen eta errentaren banaketan nahiz baliabide ekonomikoetarako heltzean gizarte bateko pertsona, familia eta erakundeen artean nahiz herrialde batetik bestera dauden desberdintasunak dira. Desberdintasun ekonomikoak aipatzeko, pobre eta aberatsen arteko aldea edo desoreka esamoldea ere erabiltzen da. Desberdintasun ekonomikoak sistema ekonomikoak sorrarazten ditu: kapitalismoak desoreka horiek gehitzen ditu eta sozialismoa desberdintasun horiek apaltzen saiatzen da."}
{"id": "363202", "revid": "2241", "url": "https://eu.wikipedia.org/wiki?curid=363202", "title": "Kontzentrazio (argipena)", "text": "Kontzentrazio terminoak adiera eta erabilera zenbait ditu:"}
{"id": "363204", "revid": "17", "url": "https://eu.wikipedia.org/wiki?curid=363204", "title": "Kontzentrazio", "text": ""}
{"id": "363205", "revid": "512", "url": "https://eu.wikipedia.org/wiki?curid=363205", "title": "Tronpeta baxu", "text": "Tronpeta baxua \"do\"n edo \"si bemol\"en afinatutako tronpeta mota bat da, batzuetan \"mi bemol\"ean afinatua ere egon daitekeen arren (kasu honetan tronpeta baritono deritzo). Instrumentu transpositore bat da. Lehen aldiz Alemanian eraiki zen 1820ko hamarkadan. Bere soinua tronpeta normalarena baino zortzidun bat baxuagoa da eta bere hodia luzeagoa da.\nBere luzera tronboiarenaren antzekoa den arren, bere soinua instrumentu honena baino metaliko eta gogorragoa da. Balbulak eta hodiak tronboiarenen luzera berekoak diren arren, tronpeta baxuaren balbulak tronboiarenen ezberdinak dira.\nRichard Wagnerrek erabili zuen arren, bere erabilera ez dago oso hedatua eta soilik oso noiz behinka erabiltzen da.\nHistoria.\nTronpeta baxua lehen aldiz \"Allgemeine Musikalische Zeitung\"en aipatzen da 1821ean, non Heinrich St\u00f6lzelen \"Chromatische Tenor-trompetenba\u00df\" eta \"Griesling\" eta \"Schlotten Chromatische Trompetenba\u00df\" deskribatzen diren. Beste aldaera batzuk 1820ko hamarkadaren ondoren ekoitzi eta banda militarretan erabili ziren. Si bemolean afinatutako eta kanpai zabaldun bertsioak gaur egun oraindik Austrian eta Bavarian erabiltzen dira Ba\u00dftrompete izenarekin, eta si bemolean afinatutako eta kanpai estudun bertsioak Italian erabiltzen dira \"tromba bassa\" izenarekin. Ez dute funtzio melodikorik, baizik eta soilik harmoniak betetzeko erabiltzen dela.\nWagnerren tronpeta baxua.\nRichard Wagnerrek bere Nibelungoen eraztuna tetralogian izan zuen lehen asmoa mi bemolean afinatutako tronpeta baxu bat erabiltzea zen, banda militarrekin izan zituen kontaktuetan erabili zituen instrumentuetan oinarritua. Alabaina, Rineko urrea operaren irekieran mota honetako instrumentu bat erabiltzea egokia izango litzatekeen arren, zatia berehala igotzen da la bemolera, instrumentuaren luzeran hemeretzigarren partziala izango litzatekeena. Wagnerrek ondo ulertzen zuen haize-metalezko musika tresnen funtzionamendua, eta hau praktikaezina zela ulertu zuen.\n1884an, Oskar Franzek \"Zeitschrift f\u00fcr Instrumentenbaun\" instrumentua bera, benetan zortzidun bat altuago afinatua izan zela adierazi zuen. Moritz Berlingoak Wagnerren beraren argibideekin M\u00fcnicheko antzokiarentzat eraikitako egungo instrumentua (\"Zeitschrift f\u00fcr Instrumentenbaun\"en arabera, 1908) \"do\"n afinatua izan zen si bemol eta larako birekin, gainera, bere soinua idatzitakoa baino zortzidun bat baxuagoa zen. Moritzen erregistroak ez ziren kontserbatu, baina don afinatutako eta si bemol eta larako birekin banda militar bateko baten tamainako kanpai handiko tronpeta baxu bat bere 1900 ondorengo katalogoan agertu zen arren, Mainzeko Gebr\u00fcder Alexanderrek mi bemolen edo don afinatutako zulo estudun tronpeta baxu bat salgai jarri zuen bitartean.\nGaur egun erabiltzen den eredua don afinatua dago eta lau balbula biratzaile ditu. Tronboijole batek jotzen du ahokoaren tamainaren ondorioz. Aldiz, mi bemolean afinatutako tronpeta baxuak tronpetajoleek jotzen dituzte, ahokoak si bemolen afinatutako tronpeta batentzat erabilitakoaren antzeko tamaina baitu.\nWagnerrek ausartki idatzi zuen instrumentu hau haize-metalezko instrumentuen sekziora gehitzeko. Tronpeta baxua sarri agertzen da Nibelungoaren eraztuna lanean, bakarlari bezala arituz erregistro bakoitzean, baita zortzidunak, unisonoak edo armoniak tronpeta, tronboi eta wagner tubekin interpretatuz. Bere soinua oso bereizgarria eta identifikaerraza da, eta Wagnerrek tonu berri eta aparteko hau asko erabili zuen.\nBeste konposatzaile batzuk ere erabili dute tronpeta baxua orkestran, horien artean Richard Strauss (Macbeth olerki sinfonikoan eta Elektra operan), Arnold Schoenberg (Gurrelieder kantatan), Igor Stravinsky (Udaberriaren sagaratzea balletean, laugarren tronpeta, mi bemolean afinatutako tronpeta baxu bat bikoiztuz), Leo\u0161 Jan\u00e1\u010dek (Sinfoniettan, si bemolean afinatutako bi tronpeta baxu). Alabaina, Wagner Tuba edo tronboi kontrabaxua bezala, Nibelungoaren eraztuna opera sailean Wagnerrek orkestrara gehitu zituen beste instrumentu batzuk izan zirenak, tronpeta baxua ez da orkestrako haize-metalezko sekzioko ohiko instrumentu bihurtu, eta arraroa da orkestra batean aurkitzea.\nNotazioa.\nTronpeta baxuarentzako partiturak solen klabean idazten dira. Don afinatutako tronpeta baxuaren soinua idatzitakoa baino zortzidun bat baxuagoa da, mi bemolean afinatutako tronpeta baxuaren soinua idatzitakoa baino seidun nagusi bat baxuagoa da, eta si bemolean afinatutakoarena idatzitakoa baino bederatzidun bat baxuagoa. Wagnerren transposizioen artean mi, mi bemol, re, do eta si bemolean afinatutako tronpeta baxuak daude, joleek don eginiko transposizioak dituzten arren don afinatutako tronpeta baxua jotzeko.\nJotzaileak.\nCy Touff tronpeta baxua jo duen jazz musikari gutxietako bat da, eta tronpeta baxua tronboi-jotzaile batek jotzen duen bitartean, Philip Jones britainiar tronpeta-jotzaileak tronpeta baxua Londreseko Royal Opera Housean lanean ari zela jo zuen.\nWillie Colon tronboi-jotzaile eta salsa musikariak inprobisazioak egin ditu tronpeta baxuarekin. \"Mnozil Brass\"eko (hiru tronpetak, hiru tronboik eta tuba batek osatutako austriar haize-metal talde bat) Leonhard Paulek ohi tronpeta baxua jotzen du taldearekin, bere erabilera estilo ezberdin askotan gehituz."}
{"id": "363206", "revid": "105290", "url": "https://eu.wikipedia.org/wiki?curid=363206", "title": "Antiprisma", "text": "Geometrian, antiprisma oinarritzat bi poligono kongruente (berdinak, baina bata bestearekiko biraturik) eta albo-aurpegitzat triangeluak dituen poliedroa da. Oinarri baten erpin bat haren parean beste oinarrian dauden ondoz ondoko bi erpinak lotzean sortzen dira albo-aurpegi triangeluarrak. Adibidez, bi oinarriak karratuak dituen prisma batean (bi oinarriek zentro bera dute, baina bata bestearekiko 45\u00b0 edo \u03c0/4 radian biratuta dago), bi oinarrien zortzi erpinak lotzen dituzten zortzi ertz daude eta irudiak, beraz, zortzi albo-alde triangeluar ditu: antiprisma karratu simetriko bat da."}
{"id": "363208", "revid": "105290", "url": "https://eu.wikipedia.org/wiki?curid=363208", "title": "Finantza-matematika", "text": "Finantza-matematika, batzuetan matematika finantzarioa eta finantza eragiketen matematika ere deitua, interesen mendean diruaren balioa denboran eta finantza-merkatuetarako eredu eta kalkulu matematikoak aztertzen dituen matematikaren arlo aplikatua da. Aseguruak aztertzen dituen matematika aktuarialak finantza-matematikaren metodoak erabiltzen ditu bete prozedura askotan.\nDiruaren balioa denboran aztertzeko, finantz-legeak definitu eta aztertu egiten ditu, kapitalizazio sinple eta konposatua besteak beste eta horiek aplikatzen diren egoerak aztertzen ditu, hala nola errentak, maileguak eta abar. Beste alde batetik, finantza-merkatuetako balorazioak eta bilakaerak ere aztertzen ditu, merkatu horietako zorizko izaera dela eta horretarako probabilitate-teoria eta kalkulu estokastikoa erabiliz."}
{"id": "363209", "revid": "1545", "url": "https://eu.wikipedia.org/wiki?curid=363209", "title": "Timoleague abatetxea", "text": ""}
{"id": "363210", "revid": "1982", "url": "https://eu.wikipedia.org/wiki?curid=363210", "title": "Ionako abadetxea", "text": ""}
{"id": "363211", "revid": "1545", "url": "https://eu.wikipedia.org/wiki?curid=363211", "title": "Kellseko abadetxea", "text": ""}
{"id": "363212", "revid": "1545", "url": "https://eu.wikipedia.org/wiki?curid=363212", "title": "Kylemore abadetxea", "text": ""}
{"id": "363213", "revid": "1519", "url": "https://eu.wikipedia.org/wiki?curid=363213", "title": "Abadetxe", "text": ""}
{"id": "363214", "revid": "15795", "url": "https://eu.wikipedia.org/wiki?curid=363214", "title": "Abadia (eraikina)", "text": ""}
{"id": "363216", "revid": "512", "url": "https://eu.wikipedia.org/wiki?curid=363216", "title": "Orleanerria", "text": "Orleanerria (frantsesez: \"Orl\u00e9anais\") Frantziako Erresumako eskualde historikoa da, egungo Orl\u00e9ans, Chartres eta Blois artean zegoena.\nEtimologia.\nIzena Orl\u00e9ans hiritik datorkio, eskualdearen hiri nagusia eta hiriburua zena. Laster inguruko eskualdeari eman zion izena.\nHistoria.\n1334ab Filipe VI.ak Filipe Valoiskoa bere semeari duke izendatu ondoren, Orleans leinuak inguruko eskualdea gobernatu zuen."}
{"id": "363217", "revid": "1545", "url": "https://eu.wikipedia.org/wiki?curid=363217", "title": "Orl\u00e9anais", "text": ""}
{"id": "363218", "revid": "1545", "url": "https://eu.wikipedia.org/wiki?curid=363218", "title": "GRUNK", "text": "Kanbodiako Batasun Nazionaleko Errege Gobernua (; , eskuarki frantsesezko GRUNK akronimoaz ezaguna) Kanbodiako deserriko gobernua izan zen, egoitza Pekinen zuena. 1970tik 1976 arte biziraun zuen. Ofizialki Kanbodiaren kontrola eskuratu zuen 1975 eta 1976 artean.\nGRUNK hainbat alderdik osatutako koalizio bat zen. Kanbodiako Fronte Nazional Batua osatzen zuten Norodom Sihanouk printzipearen jarraitzaileek eta Kanbodiako Alderdi Komunista (Khmer Gorriak izenarekin ezagunagoak). Txinaren laguntza zuen eta Sihanoukek jasandako estatu-kolpearen ondoren sortu zen, 1970an. Ordu arte Khmer Gorriek Sihanouken errgimaren aurka egiten zuten borroka."}
{"id": "363219", "revid": "336", "url": "https://eu.wikipedia.org/wiki?curid=363219", "title": "Kanbodiera", "text": ""}
{"id": "363220", "revid": "448", "url": "https://eu.wikipedia.org/wiki?curid=363220", "title": "Kanbodiako Batasun Nazionaleko Errege Gobernua", "text": ""}
{"id": "363221", "revid": "10891", "url": "https://eu.wikipedia.org/wiki?curid=363221", "title": "Turena", "text": "Turena (frantsesez: \"Touraine\") Frantziako Erresumako eskualde historikoa da, egungo Indre eta Loira departamenduan zegoena.\nEtimologia.\nIzena Tours hiritik datorkio, eskualdearen hiri nagusia eta hiriburua zena. Laster inguruko eskualdeari eman zion izena.\nHistoria.\n\"Turoni\" tribuaren antzinako eskualdea, 1044an angevindarren eskuetan geratu zen, mende bat geroago (1154an) Ingalaterrako errege bilakatu zirenak. Filipe II.a Augustok 1205ean eskualdea konkistatu ondoren, dukerri bilakatu zen. 1584an probintzia bihurtu zen."}
{"id": "363222", "revid": "1545", "url": "https://eu.wikipedia.org/wiki?curid=363222", "title": "Touraine", "text": ""}
{"id": "363223", "revid": "96586", "url": "https://eu.wikipedia.org/wiki?curid=363223", "title": "Norodom Sihanouk", "text": "Norodom Sihanouk (; Phnom Penh, 1922ko urriaren 31 - Pekin, 2012ko urriaren 15a) Kanbodiako erregea izan zen 1941etik 1955ra eta ondoren 1993tik 2004ra. Kanbodiako agintaria izan zen, gainera 1953tik 1970era. Bere bigarren abdikazioaren ostean (2004a) \"Kanbodiako Errege Aita\" gisa ezaguna izan zen (\"Preahm\u00e2haviraksat\"), eta izendapen horrekin hainbat ardurari eusten zizkion.\nHainbat ardura izan zituen 1941tik aurrera. Horregatik Munduko Errekorren Guiness Liburuaren arabera kargu ezberdin gehiago izan dituen politikaria dela aipatzen du. Ardura horien artean bi aldiz errege izatea, bi aldiz printze subiranoa, behin presidente, bi aldiz lehen ministro eta deserriko gobernuetan hainbat kargu daude. Khmer Gorrien gobernuaren estatu buru ere izan zen, 1975-1976 artean.\nHauetako kargu batzuk ohorezkoan ziren, adibidez Kanbodiako Errege konstituzionala izatea, bere azken ardura. Sihanouken benetako monarkia 1953ko azaroaren 9an hasi zen, Frantziatik independizatu zenean eta 1970ko martxoaren 18an bukatu zen, Lon Nol jeneralak bere aurkako estatu kolpea eman zuen arte.\nBizitza.\nNorodom Suramarit eta Sisowath Kossamaken semea zen. 1941ean izendatu zuten errege. 1955ean bere aitari utzi zion erregetza, eta hauteskundeen ondoren Lehen Ministro izendatu zuten. Neutraltasunaren aldekoa zen, eta usadio budistan oinarritutako sozialismoa ezartzen saiatu zen. 1960an estatuburu izendatu zuten, eta Estatu Batuekiko harremanak eten zituen; 1970ean Lon Nol jeneralak Estatu Batuen laguntzaz estatu-kolpe bat eman zuenean Sihanuk Pekinen erbesteratu zen; han atzerriko gobernua osatu zuen, eta agintari berriei aurka egiten zieten indar politiko guztiak elkartu zituen Kanbodiako Fronte Batuan. 1975ean Khmer Gorriek Lon Nol jenerala aginpidetik bota eta aginpidea eskuratu zutenean, Phnom Penha itzuli zen, baina Khemer Gorriek bahituta eduki zuten. 1979an Vietnamek Kanbodia inbaditu zuenean, erbesteratu egin behar izan zuen. 1982an vietnamdarren aurkako koalizio baten buru izan zen. 1991ko su-eten hitzarmenaren ondoren, Sihanuk Kanbodiara itzuli zen eta nazio-batzordearen buru izan zen 1993ko maiatzeko hauteskundeak arte. Kanbodiara itzuli ondoren, 1993an konstituzio berri bat idatzarazi zuen. Era horretan, beste aldi bat hasi bat Kanbodian, Sihanoukeren agintaritzapean. Urte horretan bertan minbizia aurkitu zitzaion, eta orduz geroztik eritasunaren mende bizi da. 2003an bere semeari (Norodom Sihamoni) utzi zion erregetza, eta erbesteratu zen, Piongiangera lehendabizi eta Pekinera ondoren."}
{"id": "363227", "revid": "336", "url": "https://eu.wikipedia.org/wiki?curid=363227", "title": "Mar Flores", "text": "Mar\u00eda del Mar Flores Caballero (Madril, 1969ko ekainaren 11), Mar Flores bezala ezagunagoa, espainiar aktore eta modelo ohia da.\nBiografia.\nMadrilgo Usera auzoan hazia, eredu bezala 1989an hasi zen \"Elle\" aldizkariak antolatutako \"Rostro de los 90\" saria irabazi ondoren. Laster lortu zuen ospe handia, neurri batean prentsa arrosako medioetan duen jarraipenagatik.\nEredu bezala Milanen Giorgio Armani eta Gai Mattiolo bezalako diseinatzaileentzat desfilatu du, eta Zibeles eta Gaudiko desfileak protagonizatu ditu. Publizitate kanpainak egin ditu \"Caramelo\", \"Cacharel\", \"La Perla\", \"Montblanc\", \"Multiopticas\" eta \"Solmayor\" markentzako eta \"Freixenet\"en Gabonetako iragarkia egin ditu. Gainera, \"Elle\", \"Marie Claire\", \"Dunia\" eta \"Man\" bezalako aldizkari ospetsuetako azaleko irudia izan da.\n1991n aurkezle bezala debutatu zuen VIP Noche lehiaketan, eta urte bete beranduago \"Bellezas en la nieve\" zuzendu zuen, Andoni Ferre\u00f1orekin, biak Telecincon. 1994an Lina Morganek protagonizatutako \"Compuesta y sin novio\" telesailean parte hartu zuen, eta 1996an paper protagonistetako bat lortu zuen \"Canguros\" telesailaren azken denboraldian, Antena 3ek eman zuena.\nZinemarako jauzia 1998an eman zuen Juan Antonio Bardemen eskutik, nork \"Resultado final\" protagonizatzeko aukeratu zuen. Urte bete beranduago Mario Camusen aginduetara lan egin zuen \"La vuelta de El Coyote\"n. Beranduago 1999ko \"Ada Madrina\" telesailean Carmen Sevillarekin eta 2001eko \"El secreto\" telesailean parte hartu zuen.\n2000ko hamarkadan bere aurkezle lana berrartu zuen, kasu honetan Canal 9n \"La m\u00fasica es la pista\" saioan. Orain arte, aktore bezala egin duen azken lana 2008ko \"Los a\u00f1os desnudos\" filma izan da, Dunia Ayaso eta Felix Sabrosok zuzendua.\nBizitza pertsonala.\nBere bizitza pertsonalari dagokionez, bost seme-alabaren ama da eta Javier Merino enpresaburuarekin ezkondua dago.\n1996an Carlo Constanzia di Castiglione kondeagandik banatzen da, bere lehen semea den Carloren aita, norekin urte bete lehenago ezkondu zen. Ordutik, bere bizitza pertsonalak komunikabideen arreta piztu du, Fernando Fern\u00e1ndez Tapia enpresaburuarekin 1996an, Alessandro Lecquio telebistako hizlariarekin 1997an eta 1998 eta 1999 artean Cayetano Mart\u00ednez de Irujorekin izan zituen harremanen berri eman zutenak. Azkenik, berriz ezkondu zen, oraingoan Javier Merinorekin, 2001eko urriak 25ean, norekin beste lau seme izan dituen: Mauro, Beltran, eta berrikiago, 2011ko otsailak 26an Bruno eta Dario izeneko bikiak."}
{"id": "363228", "revid": "105290", "url": "https://eu.wikipedia.org/wiki?curid=363228", "title": "Bihuela", "text": "Bihuela eta arkuko bihuela antzinako harizko instrumentuak dira, bereziki Erdi Aroan erabilitako musika tresnak.\nItxura.\nSei edo zazpi hari pare dituzte. Hariak tripakoak ziren metalezkoak oraindik ez zeudelako asmatuta, horiek XVII. mendearen inguruan agertu baitziren. Bere tamaina oso desberdina izan ahal da eta Europa osoan ezagutzen zen laud instrumentuarekin batera; bihuelaz obra garrantzitzuak egin ziren. XVI. mendean Espainian zegoen gitarraren antza dauka, bere barruko aldea laua edo formarekin izan ahal da. Eskuko bihuela errenazimentuaren instrumentu garrantzitzu bat izan zen.\nBihuela motak.\nHiru bihuela mota zeuden:\nMusikagileak.\nMusikagile handiek bihuelari buruzko musika liburuak idatzi zituzten, besteak beste, Luys Mill\u00e1n, Luys de Narv\u00e1ez, Alonso Mudarra, Enriquez de Valderr\u00e1bano, Diego Pisador, Miguel de Fuenllana, Juan Bermudo, Thomas de Santa Mar\u00eda, Estaban Daza, Antonio Cabez\u00f3n."}
{"id": "363229", "revid": "1545", "url": "https://eu.wikipedia.org/wiki?curid=363229", "title": "Ada Madrina", "text": "Ada Madrina 1999an Antena 3 telebista kateak eman zuen espainiar telesail bat izan zen. Telesail honekin itzuli zen Carmen Sevilla aktore lanera 25 urteren ondoren.\nIstorioa.\nCarmen Jim\u00e9nez (Ada) Amerikan egonaldi luze bat egin ondoren Espainiara itzultzen den artista erretiratu bat da. Bere bizitza berria hastean Lorenzorekin berriz topo egiten du, bere gaztaroko maitasun bat izan zena, Adaren lagun mina den Teresagandik alargun geratu ondoren hondamendi pertsonaletik gertu dagoen zirujau bihurtua. Bere besoetakoak eta Lorenzo eta Teresaren seme-alabekin ere topo egingo du.\nAudientziak.\nEstreinatu zenean 3.374.000 ikuslek jarraitu zuten (%21,4ko \"share\"a). Alabaina, ikusleak galtzen joan zen, eman zen azkeneko atalean, urtarrilak 27an, soilik ikusleen %14k jarraitu izateraino. Telesaila programaziotik soilik lau atal eman ondoren kendu zen, lortutako audientzia maila kaxkarren ondorioz: bataz beste %16,9ko \"share\"a, katearen ohiko audientzia mailaren azpitik.\nTelesaila kate berean berriz eman zen urte horretako abenduan, gauerdiko ordutegian, hamar atalak osorik emanez."}
{"id": "363230", "revid": "512", "url": "https://eu.wikipedia.org/wiki?curid=363230", "title": "\u00c1ngel Pardo (aktorea)", "text": "\u00c1ngel Pardo (Madril, 1957) espainiar aktorea da. Publiko handiaren artean ospetsu egin zen Farmacia de guardia telesailean Chenchoren eta Hospital Centralen Rustiren paperak eginez, zineman eta antzerkian lanean 1970eko hamarkadatik ari den arren."}
{"id": "363231", "revid": "56334", "url": "https://eu.wikipedia.org/wiki?curid=363231", "title": "Los secuestradores", "text": "Los secuestradores Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1976ko abentura bat da.\nIstorioa.\n\"Mac el Grajo\", \"Bernabe el simio\" eta \"Rosendo el gordo\" Bacterio profesorea bahitzen saiatzen dira, baina ez dute lortzen eta atxilotuak dira. Itaunketan zenbait bahiketa prestatuta dituen talde batekoak direla aitortzen dute. Mortadelo eta Filemon izango dira biktimak babestearen eta bahitzaileak harrapatzearen arduradunak.\nBeste medio batzuetan.\nOsorik egokitu da pertsonaiei buruzko telesailaren atal batean, baina \"El caso de los secuestradores\" izenburuarekin."}
{"id": "363232", "revid": "4380", "url": "https://eu.wikipedia.org/wiki?curid=363232", "title": "Tabua (Portugal)", "text": ""}
{"id": "363233", "revid": "336", "url": "https://eu.wikipedia.org/wiki?curid=363233", "title": "Alan Civil", "text": "Alan Civil OBE (Northampton, Ingalaterra, 1929ko ekainak 13-Londres, 1989ko martxoak 19) britainiar tronpa jole bat izan zen.\nCivil oso gazterik hasi zen tronpa jotzen banda militar batean. Dennis Brainen aita zen Aubrey Brainekin ikasi zuen.\n1953an Civil Thomas Beechamek kontratatu zuen Dennis Brainen bigarrena izateko Royal Philharmonic Orchestran, leheneng bihurtuz Brain Philharmonia Orkestrara joan zenean. 1955ean Civil bera Philharmonia Orkestrara batu zen Herbert von Karajanen zuzendaritzapean Amerikatik eginiko bira baten errefortzu bezala parte hartu ondoren. Han, berriz ere lehen instrumentista bihurtu zen Dennis Brain 1957an auto istripu batean hil ondoren. 1964an, Philharmonia Orkestra desagertzeko zorian zegoenean, Civil Berlingo Orkestra Filarmonikoan sartzeko proposatutako lehen britainiar musikaria bihurtu zen. Alabaina, Orkestra \"New Philharmonia\" bezala birsortu zen, musikariek eurek zuzendua, eta Civilek orkestran jarraitzea erabaki zuen, bere batzorde direktiboan parte hartuz. 1966an Civil BBCko Orkestra Sinfonikoko lehen tronpajole postua bete zuen, non 1988an erretiratu zen arte egon zen.\nKide izan zen orkestretan (batez ere Philharmonian) grabaketa ugaritan parte hartzeaz gain, Civilek bakarlari bezala grabatu zituen Mozarten tronparentzako kontzertuak Otto Kemplererren zuzendaritzapean, baita Benjamin Brittenen Tenore, tronpa eta harientzako serenata ere Robert Tear tenorearekin. Gainera, The Beatlesekin lan egin zuen Revolver bildumako For No One abestian tronpa bakarlaria interpretatuz, eta Sgt. Pepper's Lonely Hearts Club Bandeko A Day in the Lifeko orkestran parte hartuz.\nCivil Londresko Royal College of Musiceko irakasle izan zen. Ganbera musikako taldeetan parte hartu zuen, \"London Wind Players\", \"Music Group of London\" edo \"London Wind Quintet\" kasu, eta \"Alan Civil Horn Trio\" sortu zuen. 1979tik \"British Horn Society\"ko presidentea izan zen."}
{"id": "363234", "revid": "71145", "url": "https://eu.wikipedia.org/wiki?curid=363234", "title": "Txanton Piperri", "text": "Txanton Piperri euskaraz idatziriko lehenbiziko opera handi historikoa izan zen. Hitzak Toribio Altzagak idatzi zituen, eta musika Buenaventura Zapirainek moldatu zuen.\nHiru ekitalditan banaturik dago. Lehenbizikoz 1899ko urtarrilaren 6an Donostiako Zentro Katolikoan estreinatu zen, \"Chanton Piperri\" garaiko grafiaz. Libretoa Alemaniako Leipzig hirian inprimatu zen. Gerora abesti abertzale ospetsu ere bilakatu zen.\nESAITen ereserkia.\n2012an ESAITek (Euskal Selekzioaren Aldeko Iritzi Taldea) Euskal Selekzioaren ereserki izendatu zuen."}
{"id": "363238", "revid": "4380", "url": "https://eu.wikipedia.org/wiki?curid=363238", "title": "Evora", "text": ""}
{"id": "363241", "revid": "1659", "url": "https://eu.wikipedia.org/wiki?curid=363241", "title": "Invincible (Muse)", "text": "Invincible (euskaraz \"Garaitezin\") Muse ingeles rock alternatibo musika taldearen abesti bat da. 2007an \"Black Holes and Revelations\" diskoaren barnean argitaratu zuten.\nTaldearen buru eta abeslaria den Bellamyren hitzetan, abestiak David Bowieren \"Heroes\" abestiaren eragina du.\nAbestiaren bideoklipa Dublin hirian kontzertu bat eman aurretik filmatu zen."}
{"id": "363246", "revid": "1519", "url": "https://eu.wikipedia.org/wiki?curid=363246", "title": "\u00bfPor qu\u00e9 no te callas?", "text": "\u00bfPor qu\u00e9 no te callas? (euskarara itzuliz gero, \"Zergatik ez zara isiltzen?\" edota \"Zergatik ez duzu ahoa ixten?\") Espainiako errege den Joan Karlos I.ak 2007ko azaroaren 10ean botatako esaldia da; Hugo Ch\u00e1vez Venezuelako presidenteari zuzendu zion Santiagon (Txileko hiriburuan) ospatu zen Estatuburuen eta Gobernuburuen XVII. Goi Bilera Iberoamerikarrean. Esaldia Hugo Chavezek Jose Mar\u00eda Aznar presidenteari \"faxista\" deitutakoan bota zuen Espainiako Erregeak. Hain zuzen, Hugo Ch\u00e1vezek Aznarren gobernuak 2002ko Venezuelako estatu-kolpea sustatu eta aldeztu izana leporatzen zion.\nEsaldiak sekulako oihartzuna eta eragina izan zituen gizartean eta Interneten, imitazio, iseka, parodia, telebista-programa edo telefono mugikorretako tonuen gai nagusi bihurtu zelarik eta Argentinako telebistako saio bati ere izena eman zion \nGertakaria.\n2007ko azaroaren 10an, Estatuburuen eta Gobernuburuen XVII. Goi Bilera Iberoamerikarreko azken osoko bilkuran, Hugo Ch\u00e1vez Venezuelako lehendakariak Jos\u00e9 Mar\u00eda Aznar gobernuburu ohiari \"faxista\" deitu zion, 2002an Espainiako gobernuaren lehendakaritzan zegoen garaian, Venezuelan estatu kolpea sustatu zuela salatzearekin batera:\nHandik gutxira, Jos\u00e9 Luis Rodr\u00edguez Zapatero gobernuburu espainiarra mintzatzen ari zenean, Aznarrekiko errespetua eskatu zion eta Ch\u00e1vezek berriro moztu zion hitza, Venezuelarentzako errespetua ere eskatuz. Bitartean, erregeak hatzamarrez seinalatu ere egin zuen, \"Eta zu!\" esanez. Ch\u00e1vezek bere jarrera argudiatzen jarraitu zuen. Une horretan esan zuen Joan Karlos I.ak esaldi ezaguna, Ch\u00e1vez isiltzera estutuz:\nJarraian ageri da protagonisten arteko elkarrizketaren transkripzio zehatza, hitzez hitz:\nZapatero: Bachelet anderea, Venezuelako presidente den Hugo Ch\u00e1vezek esandako hitzen inguruko adierazpen bat egin nahi nuke, ez besterik, non Espainiako gobernuko presidente ohiaren, hots, Aznar jaunaren aipamena egin duen. Berorri ondorengoa adieraztea gustatuko litzaidake, Hugo Ch\u00e1vez jauna: gobernu demokratikoak dauden mahai batean gaude eserita, funtsezko printzipiotzat errespetua duen komunitate iberoamerikarrean euren herritarrak ordezkatzen dituzten gobernuak dauden mahai batean. Jarrera ideologiko baten antipodetan egon daiteke norbanakoa, ez naiz ni izango Aznarren ideiengandik gertu egongo dena, baina Aznar presidente ohia espainiarrek aukeratua izan zen, eta exijitzen diot berorri, exijitzen...\nCh\u00e1vez: Esaiozu berari gure herriaren duintasuna errespetatzeko.\nZapatero: Exijitzen diot...\nErregea: Eta zu!\nZapatero: Unetxo bat...\nCh\u00e1vez: Esaiozu horixe bera berari.\nZapatero: Errespetu hori exijitzen diot berorri, arrazoi bategatik, gainera...\nCh\u00e1vez: Esaiozu gauza bera berari ere, presidente jauna.\nZapatero: Jakina.\nCh\u00e1vez: Esaiozu gauza bera berari...\nZapatero: Jakina.\nCh\u00e1vez: ... bera leku orotan Venezuelarekiko errespetua galtzen ari baita; nik nire herria defendatzeko eskubidea daukat.\nZapatero: Ongi...\nErregea: Zergatik ez zara isiltzen?\nBachelet: Mesedez, ez dezagun elkarrizketarekin jarraitu, izan duzue zuen jarrera azaltzeko astia. Presidente jauna, amaitu.\nZapatero: Bai, unetxo bat.\nCh\u00e1vez: Nik ezin dut Zapatero lehendakariaren jarrera onartu.\nZapatero: Hugo Ch\u00e1vez jauna.\nCh\u00e1vez: Akaso Aznar presidentea espainiarra izango da, baina faxista da, eta horri errespetu falta handia deritzot.\nZapatero: Hugo Ch\u00e1vez jauna... Hugo Ch\u00e1vez jauna... dialogoaren esentzia eta printzipio bat egon badagoelakoan nago, eta errespetua erakusteko eta errespetatua izatekotan deskalifikatua ez izaten saiatzean datza. Ideiaren batekin inondik inora ere bat ez etortzea gerta daiteke, ideiak eta jokabideak sala nahiz aldarrika daitezke, baina deskalifikazioan erori barik. Adierazi nahi dudana zera da, gure herrien mesedetan elkar ulertzea lan egin ahal izateko modu hobezina da, ordezkari demokratikoek elkar errespetatzea, eta eskatzen dut \u2014Bachelet anderea\u2014 hori herritarrak irudikatzen dituen eztabaida-leku batean jokabide-arau izatea, gure buruzagi guztiak errespetatzea, komunitate hau osatzen dugun herrialdeetako gobernari eta gobernari ohi guztiak bezala. Printzipio ona dela esango nuke, eta sutsuki desio dut hori portaera-araudi izatea, moduek ematen baitie izatea gauzei; eta erabateko desadostasun erradikala erakuts daiteke edozeri dagokionez, pertsonak errespetatuz, hori da norbanakoa errespetatua izan dadin bete behar den printzipioa. Ziur nago nola mahai honek guztiak hala latinoamerikar guztiek gobernari demokratiko guztiak [...] errespetatuak izatea nahi dutela, bai gaur eta bai bihar, nahiz iritzi ezberdinekoak ezan.\nNikaraguako presidenteak, Daniel Ortegak, hitza eskatu zion Bachelet presidenteari. Honek hiru minutuko denbora eman zion. Hugo Ch\u00e1vezek unetxo bat eskatu zion Ortegari eta bere jarrera berretsi zuen Jos\u00e9 Gervasio Artigasen hitzak hartuz:\nOrtega: Atzo gure senide espainiarrek mintzaldi bat eskatu zuten. Jarrera zehatz batzuekin bat datozen mintzaldiak izan ziren, eta mintzaldi hauek moztu egin ohi dira beste jarrera batzuen pareko ez direnean. Gaur Espainiak bigarren hitzaldi bat izan du, eta nik hitzaldi bakarra egiteko aukera baino ez dut izan, beraz, ezin nauzue mugatu hitzaldi bakarra ematera [...]. Ez badigute hitz egiteko aukerarik ematen..., goi bilkura honek ez du ez hanka ez buru, beraz, ni ez naute hiru minutu horiek moztuko.\nCh\u00e1vez: Emango al didazu minutu bat?\nOrtega: Jakina emango dizudala.\nCh\u00e1vez: Beharbada zure minutua baino gutxiago beharko dut, Daniel, Zapatero presidenteari erantzuteko (lur hauetako gizon ikaragarri baten aipu baten bitartez), ene estimu osoarekin, berak jakin badaki eta estimu handia diodala. Jos\u00e9 Gervasio Artigas jaunaz ari naiz, hark horrela esan zuelarik: \"Egiarekin ez dut inor mintzen eta ez naiz inoren beldur\". Horrela, Venezuelako gobernuak edozein erasori erantzuteko eskubidea gordeko du, edozein lekutan, edozein ingurunetan eta edozein tonutan.\nHugo Ch\u00e1vezek azkenik plazaratutako Jos\u00e9 Gervasio Artigasen esaldia, \"Con la verdad ni ofendo ni temo\" (\"Egiarekin ez dut inor mintzen eta ez naiz inoren beldur\"), izatez honela da: \"Con libertad ni ofendo ni temo\" (\"Askatasunarekin ez dut inor mintzen eta ez naiz inoren beldur\").\nHonen ostean ere izan zen gertakari bitxi bat. Nikaraguako presidentea zen Daniel Ortegak hitzaldia burutu zuen, hogei minutu ingurukoa, Uni\u00f3n Fenosa enpresa espainiarraren mesedetan aurreko gobernu nikaraguar ustelen Nikaraguako banaketa elektrikoaren pribatizazioa salatuz. Daniel Ortega aipatutako enpresak enpresa sortzaileei eginiko energia-erosketetan izandako jokaeraz kexatu zen, Espainia eta AEBtako enbaxadek Nikaraguako talde eskuindarrekin izandako esku-sartzeaz gain. Une horretan, hain zuzen ere, Joan Karlos I.a bere eserlekutik altxa eta esparrutik irten zen.\nIzan zen, era berean, ezohiko hirugarren egoera bat, Txileko lehendakaria erregearen bila joan beharrean izan zenean, ekitaldiaren amaieran bertan egon zedin. Joan Karlos zeremoniara itzuli bazen ere, berriro egin zuen alde eta Txileko ereserki nazionalaren interpretazioa galdu zuen \nGertakariaren osteko erreakzioak.\nGertakaria jazo eta ondorengo egunetan, Espainiako gobernua tentsioa lausotu eta gorabeherari garrantzia kentzen saiatu zen, baina gertakariaren inguruko adierazpen ugariren bidez Ch\u00e1vezek tentsioa areagotzen jarraitu zuen.\nBilkuraren ostean, Zapaterok egoerarekiko nahigabea adierazi zuen:\nErreakzio anitz izan ziren, hala ber, Espainiako Erregeak esaldia bota eta gero Ch\u00e1vez presidentea berehala isiltzeari buruz. Azaroaren 12an, Ch\u00e1vez presidenteak gezurtatu egin zuen itxurazko men egitea honako hau esanez:\nOndorengoa ere erantsi zuen:\nAzaroaren 14an, Ch\u00e1vez presidenteak ondorengoa mantendu zuen:\nHitz haiek Venezuelarekiko espainiar enpresa interesen aurkako mehatxu ireki moduan ikusi ziren. Kasualitatez, Nazioarteko Lan Erakundeak (NLE) Venezuelaren aurkako erabaki bat hartu zuen une hartan, 2003ko salaketa bat zela-eta, eta, hartan, enpresari eta hauen erakunde ezberdinen eskubideen bortxa leporatu zitzaion.\nCh\u00e1vezek ez zuen gertaera ahazteko asmorik eta, handik asteetara, Joan Karlosek eraso izanagatik barkamenik eskatzen ez bazion, erregearen aurka joko zuela iragarri zuen.\nBerrautaketa eta bere eskumenen zabalkuntza ahalbidetzeko xedean abiarazi nahi zuen erreforma konstituzionalerako erreferendumaren aldeko kanpainaren itxieran, Ch\u00e1vezek Espainiarekin izandako hika-mika erabiltzen jarraitu zuen, oraingoan Espainiako alderdi eskuindarra (argi eta garbi Alderdi Popularrari erreferentzia eginez, alderdi honetako buru Aznar izan baitzen 2004. urtera arte), 2008an, Espainiako gobernura itzuliko balitz Venezuelan zeuden banku espainiarrak nazionalizatuko egingo lituzkeela adieraziz.\n2007ko abenduaren 5ean, Ch\u00e1vezek gobernu espainiarrak Erregearen mezu pertsonal bat jaso zezan eskatu ziola adierazi zuen, hau Filipe Borboikoa printzearen eskutik izango zelarik, Cristina Kirchner Argentinako presidente berriak kargua hartuko zuen egunean, abenduaren 10ean, Buenos Airesen, biak bertan izango baitziren. Ch\u00e1vezek mezua jasoko zuela azaldu zuen, Printzeari estimu handia zion gizona zela argudiatuz.\nVenezuelarraren hitzetan, Espainiako erregeak zoriondu egin zuen 2007ko abenduaren 2ko erreferendum konstituzionala eta gero, eta hau Espainiako eta Venezuelako gobernuen arteko krisiaren baretzerako seinale moduan ikusi zuen berak. Hala ere, handik gutxira, Asturiasko Printzeak ezeztatu egin zuen Ch\u00e1vezi helarazteko Erregearen mezurik zuenik.\nBestelako erreakzioak.\nHonako hau ere esan zuen:\nGizartean izandako eragina.\nEsaldia zuzenean albiste-titulu bilakatu zen hurrengo egunean El Nacional egunkari venezuelarrean.\nBerehalakoan izan zuen gertakariak eragina gizartean. Esaldia espainiar hizkuntzan argitaratzen diren egunkari ezberdinetako azaletan agertu zen. Zapatero presidenteak berak, Espainiara itzuli bezain pronto eta sortutako oihartzunaz ezjakin, bere alaba batek gosaria hartzen ari zirela esaldia errepikatzean horren zabalkuntzaren berri izan zuela adierazi zuen.\nJoaqu\u00edn Sabina bezalako mundu musikaleko pertsona ospetsuak ere kutsu umoristikoarekin erabili zuen esaldi xelebrea Joan Manuel Serrati zuzentzerako garaian. Hori gutxi balitz, Argentinan esaldia Telefe kateko telebista-programa baterako erabili zen, Mariano Peluffok zuzendurikoa hauxe. Uztailaren 1ean, Alan Garc\u00eda Peruko presidenteak jarraian datozen hitzak erabili zituen bere kide boliviar Evo Moralesi erantzuteko:\nTarteka hainbat kontestutan agertzen da jada esaldia 21. mendeko gaztelanian, hedabideetan adibidez.\nFenomenoa Interneten.\nGizarteari dagokionez, fenomenoa edo polemika Interneten agertu zen nagusiki. Gertakaria eta gero, YouTube bideo-atarian berehalakoan esaldia esana izan zen unea gorde zuten bideo franko igo ziren. Haatik, edizio propioak ere sortu zituzten, txotxongiloen moldapenak, fotomuntaiak edota reggaeton modukoak, esaterako.\nYouTubeko bisitek egiaztatzen dutenez, jendartean harrera zabala izan zuen. Blog eta Interneteko foro ezberdinek gaia ukitu izan dute eta, hori gutxi balitz, Hi5 eta Facebook bezalako sare sozialetan izaniko presentzia ez zen atzera geratu.\nhttp://www.porquenotecallas.com domeinua erregistratu zen, enkantean 10.000 dolar baino gehiago kostatu zelarik. Ebay guneak enkantea bertan behera utzi beharra izan zuen, jabego intelektualaren aurka aritzeagatik, Osborneren zezenaren kasuan. Gerora, domeinuaren jabeak bigarren enkante bat antolatuko zuen, bertan 852 eurotara iritsi zirelarik.\nEgun berean erregistratu ziren domeinuen beste izendapen ezberdinak ere. Hurrengo astean SMS hizkuntza zerabilten domeinuak sortzeari ekin zitzaion, http://www.xknotecallas.com, esaterako, honez gain aldaera xumeren bat zuten http://www.porquenoteries.com, http://www.porqueteries.com, http://www.porquenosecallavos.com, https://web.archive.org/web/20110411061834/http://cierraelhocico.com/ ...\nNormalizazioa.\n2008ko uztailean, Ch\u00e1vezek Espainiara eginiko bidaia ofizialean, monarka espainiarraren eta agintariaren arteko elkarketa eman zen berriro Marivent jauregian, Errege familiak Palma Mallorcakoan daukan udako egoitzan, hain zuzen ere. Topaketan bien ala biek izaniko jarrera adeitasun osokoa izan zen, agur berorik ahaztu gabe, aurreko topaketako gertakaria nabarmendu zuen esaldiaren inguruan elkarri adar joka ere ibili zirelarik Joan Karlos I.ak presidente venezuelarrari \u00ab\u00bfPor qu\u00e9 no te callas?\u00bb esaldia inskribaturik zeukan kamiseta bat oparitu zionean. Horrela, bi herrialdeen arteko harremanen normalizaziorako bidea hartu zen, eztabaida entzutetsuaren gorabeherak amaitutzat emanez."}
{"id": "363252", "revid": "105290", "url": "https://eu.wikipedia.org/wiki?curid=363252", "title": "Tramore", "text": "Tramore (irlanderaz \"Tr\u00e1 Mh\u00f3r\"), Irlandako hegoaldeko Munster probintziako Waterford konderriko bigarren udalerria da, bere hondartza luzeari esker turismogune ezaguna. 10.328 biztanle ditu (2011).\nEtimologia.\nIrlanderazko \"Tr\u00e1 Mh\u00f3r\" izenak \"hondartza luzea\" esan nahi du.\nHistoria.\n16 kilometyrko erradioan hainbat egitura megalitiko daude, bai harrespilak zein trikuharriak, honek erakusten du oso antzinatik populatua izan zela eremua.\nArrantzale herrixka bat izan zen 1853an trenbidea iritsi zen arte. Turismogune bihurtu zen eta hazkuntza nabarmena izan zuen.\n1816ko abenduaren 31ean \"Sea Horse\" garraio militarrerako itsasuntzia urperatu zen Tramoreko badian eta 292 dizon eta 71 emakume eta haur ito ziren. 1823an \"Metal Man\" estatua ezarri zen hauen omenez. Itsasorantz seinalatzen du marinelak itsasoaren arriskuetaz ohartarazteko.\nGaur egun Tramore Waterford hiriaren herri satelite bat da. 1981ean Tramoretik 6 kilometrotara Waterfordeko aireportua ireki zen.\nTurismoa.\nIrlandarren turismogunea izan da urteetan zehar. Honen ardatza 5 kilometro luze den hondartza dauka. Hainbat jarduera burutzen dira bertan, nagusiena surfa, 1967tik aurrera herrialdeko eta nazioarteko txapelketak jokatzen dira.\nZaldi lasterketak ere ezagunak dira. 1785etik aurrera jokatu izan dira, hasieran hondartzan bertan eta 1912tik aurrera hipodromoan."}
{"id": "363254", "revid": "105290", "url": "https://eu.wikipedia.org/wiki?curid=363254", "title": "Dunmore East", "text": "Dunmore East (irlanderaz \"An D\u00fan M\u00f3r Thoir\") Irlandako hegoaldeko Munster probintziako Waterford konderriko herri arrantzale eta turisktiko txikia da, 1.547 biztanle ditu (2006).\nEtimologia.\nIrlanderazko \"D\u00fan M\u00f3r\" izenak \"gotorleku handia\" esan nahi du. Curraghmore Lord Powerrek 1640an eraikitako gazteluari egiten dio erreferentzia. gaur egun dorre bat baino ez da gelditzen.\nHistoria.\nSmithek 1745ean idatzitako \"Waterfordeko historia\" liburuan arrantzale herri garrantzitsua dela esaten da. Oraindik ez zegoen kairik eta itsasuntziak hondartzatik itsasoratzen ziren. 1814ean Alexander Nimmo eskoziar ingeniariak kaia eraiki zuen eta posta zerbitzua ezarri zen Irlanda eta Inglaterraren artean. Horretarako itsas-argi bat ere altxatu zen. Gaur egun herri arrantzalea izateaz gain turismogunea ere bihurtu da.\nEkintzak.\nHainbat ekintza izaten dira urtean zehar Dunmoren. Aipagarrienetako bat Bluegrass jaialdia izaten da, bluegrass country musikaren azpigeneroa da."}
{"id": "363256", "revid": "71747", "url": "https://eu.wikipedia.org/wiki?curid=363256", "title": "Estereotipo", "text": "Gizarte-zientzietan, estereotipoa talde edo beste gizarte-kategoria batean sailkatu ondoren, talde horretako pertsonei eta horien jokabideei buruz osatzen den aurreiritzi eta irudi sinplifikatua da, kulturalki nahiz orokortze-prozesu baten ondorioz eratua eta pertsonei zuzenean aplikatzeaz gainera ekoizpen kulturalean (literatura, komikia, zinema, ...) ere maiz baliatzen dena. Gehienetan, estereotipoak ez datoz bat errealitatearekin eta horien aplikazioa \"secundum quid\" edo gehiegizko orokortze izeneko falaziaren ondorioa da. \nEstereotipatzea esaldi, ideia edo irudi bat, behin eta berriro aldaketarik gabe errepikatzea da. "}
{"id": "363257", "revid": "512", "url": "https://eu.wikipedia.org/wiki?curid=363257", "title": "2097 Galle", "text": "2097 Galle asteroide gerrikoan aurkitutako 2097. asteroidearen izena da. 1953ko abuztuak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1953 PV zen. Bere izena Johann Gottfried Gallegatik jasotzen du."}
{"id": "363258", "revid": "105290", "url": "https://eu.wikipedia.org/wiki?curid=363258", "title": "2098 Zyskin", "text": "2098 Zyskin asteroide gerrikoan aurkitutako 2098. asteroidearen izena da. 1972ko abuztuak 18an aurkitu zuen [Liudmila Zhuravlyova]]k Nauchnyjetik. Bere behin-behineko izendapen zientifikoa 1972 QE zen. Bere izena Lev Jurjevic Zyskin errusiar mediku eta zirujauagatik jasotzen du."}
{"id": "363259", "revid": "105290", "url": "https://eu.wikipedia.org/wiki?curid=363259", "title": "2099 \u00d6pik", "text": "2099 \u00d6pik asteroide gerrikoan aurkitutako 2099. asteroidearen izena da. 1977ko azaroak 8an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1977 VB zen. Bere izena Ernst \u00d6pik estoniar astronomoagatik jasotzen du."}
{"id": "363260", "revid": "105290", "url": "https://eu.wikipedia.org/wiki?curid=363260", "title": "2100 Ra-Shalom", "text": "2100 Ra-Shalom asteroide gerrikoan aurkitutako 2100. asteroidearen izena da. 1978ko irailak 10ean aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1978 RA zen. Bere izena egiptoar mitologiako Ra jainkoagatik eta hebreerazko Shalom hitzagatik jasotzen du, bakea esan nahi duena."}
{"id": "363261", "revid": "512", "url": "https://eu.wikipedia.org/wiki?curid=363261", "title": "2101 Adonis", "text": "2101 Adonis asteroide gerrikoan aurkitutako 2101. asteroidearen izena da. 1936ko otsailak 12an aurkitu zuen Eugene Delportek Uccletik. Bere behin-behineko izendapen zientifikoa 1936 CA zen. Bere izena greziar mitologiako Adonis pertsonaiagatik jasotzen du. Apolo asteroide bat da. Tintinen Ilargian oinez komikian Haddock kapitaina asteroide honen ilargi bihurtzen da."}
{"id": "363262", "revid": "105290", "url": "https://eu.wikipedia.org/wiki?curid=363262", "title": "2102 Tantalus", "text": "2102 Tantalus asteroide gerrikoan aurkitutako 2102. asteroidearen izena da. 1975eko abenduak 27an aurkitu zuen Charles Thomas Kowalek Palomar Behatokitik. Bere behin-behineko izendapen zientifikoa 1975 YA zen. Bere izena greziar mitologiako Tantalo pertsonaiagatik jasotzen du."}
{"id": "363263", "revid": "105290", "url": "https://eu.wikipedia.org/wiki?curid=363263", "title": "2103 Laverna", "text": "2103 Laverna asteroide gerrikoan aurkitutako 2103. asteroidearen izena da. 1960ko martxoak 20an aurkitua izan zen La Platatik. Bere behin-behineko izendapen zientifikoa 1960 FL zen. Bere izena Laverna erromatar jainkosagatik jasotzen du."}
{"id": "363264", "revid": "105290", "url": "https://eu.wikipedia.org/wiki?curid=363264", "title": "2104 Toronto", "text": "2104 Toronto asteroide gerrikoan aurkitutako 2104. asteroidearen izena da. 1963ko abuztuak 15ean aurkitu zuen Karl Walter Kamperrek Richmond Hilleko David Dunlap Behatokitik eta Sidney van den Berghek Tautenbergetik. Bere behin-behineko izendapen zientifikoa 1963 PD zen. Bere izena Torontoko Unibertsitateagatik jasotzen du."}
{"id": "363266", "revid": "1545", "url": "https://eu.wikipedia.org/wiki?curid=363266", "title": "Canis Minor (konstelazioa)", "text": ""}
{"id": "363267", "revid": "1545", "url": "https://eu.wikipedia.org/wiki?curid=363267", "title": "Crux (konstelazioa)", "text": ""}
{"id": "363270", "revid": "1545", "url": "https://eu.wikipedia.org/wiki?curid=363270", "title": "Coma Berenices (konstelazioa)", "text": ""}
{"id": "363271", "revid": "1545", "url": "https://eu.wikipedia.org/wiki?curid=363271", "title": "Ursa Major (konstelazioa)", "text": ""}
{"id": "363272", "revid": "1545", "url": "https://eu.wikipedia.org/wiki?curid=363272", "title": "Ursa Major", "text": ""}
{"id": "363276", "revid": "336", "url": "https://eu.wikipedia.org/wiki?curid=363276", "title": "Pyxis", "text": "Pyxis izan daiteke:"}
{"id": "363277", "revid": "42829", "url": "https://eu.wikipedia.org/wiki?curid=363277", "title": "Libra", "text": "Libra izan daiteke:"}
{"id": "363278", "revid": "1545", "url": "https://eu.wikipedia.org/wiki?curid=363278", "title": "Libra (unitatea)", "text": ""}
{"id": "363280", "revid": "105290", "url": "https://eu.wikipedia.org/wiki?curid=363280", "title": "Castletroy", "text": "Castletroy (irlanderaz \"Caladh an Treoigh\") Irlandako Limerick hiriaren auzune handia da, Irlanda osoan azkarren hazten ari dena, izan ere gaur egun 40.000 biztanletik gora baitu.\nHistoria.\nMendeetan zehar Limericketik aparte egon izan da eta ez du garapen handirik izan. Limerickeko unibertsitatea bertan ezarri zenean biztanleria igo zen eta Limerick ere hedatuz joan zenez, azken honek Castletroy barneratu zuen. Biztanlegoaren erdia gaur egun unibertsitateko ikasleek osatzen dute."}
{"id": "363281", "revid": "105290", "url": "https://eu.wikipedia.org/wiki?curid=363281", "title": "Raheen (Limerick konderria)", "text": "Raheen (, \u00abRingfort txikia\u00bb) Limerick hiriko hego-mendebaldeko industria auzo bat da. 10.623 biztanle ditu (2006) gehienak herrigunean. Limericketik 6 kilometro hegoaldera kokaturik dago eta gaur egun hiriburuaren auzunea da. 2014ean biek bat egiteko proposamena onartu da berriki. Patrickswell udalerritik 6 kilometro iparraldera dago.\n1960ko hamarkadatik aurrera bilakaera handia jasan zuen. Auzune kultura-anitza da, XX. mendearen amaieraldera, Ekialdeko Europa, Hegoaldeko Europa, Espainia, Txina, India eta Pakistandik etorritako etorkinak ezarri ziren. Zelta Tigrearen oparotasun ekonomikoaren garaian Afrika eta Hego Amerikatik etorritako komunitateen bizileku ere bilakatu da."}
{"id": "363282", "revid": "145768", "url": "https://eu.wikipedia.org/wiki?curid=363282", "title": "I\u00f1aki Malbadi", "text": "I\u00f1aki Malbadi (Albiztur, Gipuzkoa, 1957) soinu jotzailea eta trikitilaria da. Folk talde askotan aritutako musikaria da, bere herriaren izenarekin omendutako \"Albiztur\" fandangoa konposatzeagatik ezaguna. Besteak beste, Mairrin O'Connor eta Jacinto Rivasek grabatua dute Albozturren bertsio bat. "}
{"id": "363283", "revid": "1545", "url": "https://eu.wikipedia.org/wiki?curid=363283", "title": "Antiinperialismo", "text": "Antiinperialismoa XIX. mendeko amaieran sorturiko korronte politikoa da, inperialismoarekiko erabateko aurkaritza bereizgarri duena. Pentsamendu antiinperialista mendekotasun neokolonialaren mekanismo ekonomiko eta finantzarioak zalantzan ipintzearekin estuki lotuta dago, hala nola askapen nazionaleko mugimenduekin.\nAntiinperialismoak, orduan izendapen hori eduki ez arren, XIX. mendearen bukaeran izan zituen bere hastapenak. Korronte antiinperialistaren sorreraren faktore nagusia kapitalismoaren eta honen merkataritzaren garapenean dago, izan ere garapen horrek monopolio nazionalei euren herrialdetako mugak txiki geratzea eta jarduera eremuak zabaltzeko beharra ekarri zuen. Hala, zabalkuntza behar horri erantzunez periferiako herriak ekonomikoki menderatzeko prozesua eman zen.\nNeokolonialismoa ohiko kolonialismotik bereizten duen ezaugarri garrantzitsuenetako bat mendekotasunerako konkista fisikoaren behar eza da, izan ere periferiako herriak menderatzeko mekanismo ekonomiko eta finantzarioetaz baliatu ohi da. Eragin handieneko autore antiinperialisten artean Jos\u00e9 Mart\u00ed, Jos\u00e9 Carlos Mariategui Vladimir Lenin, Frantz Fanon edota Mark Twain aurkitzen ditugu.\nNahiz eta kolonialismoaren aurkako lehenengo protestak Jeremy Benthamen obretan aurkitu, pentsamendu antiinperialistaren hastapenak Mark Twain eta Jos\u00e9 Mart\u00ed intelektual amerikarrei egotzi izan zaie. Lehenengo honek Bostonen egoitza zuen Estatu Batuetako Liga Antiinperialista sortu zuen, halaber Jos\u00e9 Mart\u00ed Kubatar Iraultzaren pentsamoldearen eta Latinoamerikako aintinperialismoaren aitzindaritzat jo izan da, kolonialismo espainolaren eta neokolonialismo estatubatuarraren kontra egin eta kubatar subiranotasuna eta independentzia aldarrikatu izanagatik.\nAntiinperialismoaren inguruko idazle emankorrenetako bat Lenin dugu, gaia lan ezberdinetan lantzen duelarik,esaterako: \"Inperialismoa, kapitalismoaren etapa gorena\" edota \"Herrien autodeterminazio eskubidea.\" Lenin-en lanetan antiinperialismoa eta herrien autodeterminazio eskubidea ikuspuntu dialektiko batetik lantzen dira, bere esanetan auzi nazionalaren aurrean langilegoak hartu beharreko jarrerak bi ardatz ditu:herri ororen autodeterminazio eskubidearen defentsa eta langileen nazioarteko elkartasuna.\nNahiz eta Rosa Luxemburgo bezalako intelektualek afera nazionala klase aferaren aurrean lehenestea egotzi, Lenin-en ustetan autodeterminazio eskubidea ukatzeak pribilegioen alde egitea eta nazio opresorearen klase kapitalistaren alde egitea suposatzen zuen. Gainera nazio opresorearen langileen interesen aurka egingo luke izan ere errusiar iraultzailearen arabera \"beste herri bat mendean hartzen duen herri batek, ezingo du inoiz bere askapena lortu\". Hori dela eta, nazio batasuna bermatzeko nazio opresorearen klase kapitalistak era guztietako aurreiritziak zabalduko ditu gatazkan dauden herrietako langileen arteko elkartasuna ezinezkoa egiteko.\nDena den, zanpatutako nazioetako burgesiarekin askapen nazionaleko mugimenduetan bat egiteak zekartzan arazoetaz konziente zen, horregatik hauekiko babesa langilegoaren klase interesen mende jartzeko beharra defendatzen zuen eta ondorioz nazio zanpatuetako langilegoaren betebeharra nazio opresorearen pribilegioen eta burgesia nazionalaren pribilegioen aurka egitea zen. Betebehar bikoitz honi dagokionez, Lenin-en arabera marxista iraultzaileen jarrerak \u00f1abardura desberdinak eduki behar zituen ekintza eremuraren arabera. Hala, nazio opresoreko iraultzaileek nazio ororen eskubideen alde eta burgesia nazionalak zabaldutako aurreiritzien kontra egin beharko lukete eta zanpatutako nazioetako iraultzaileen kasuan beren burgesia propioaren pribilegioen aurka. Hori dela eta, nazioen autodeterminazio eskubidearen onarpenean aurkitu zuen afera nazionalari aurre egiteko jarrera klase borrokari uko egin gabe. Autodeterminazio eskubidearen onarpena baita nazioarteko langilegoaren elkartasuna lortzeko modu bakarra, nazio desberdinetako langileen eskubide berdintasuna aldarrikatuz.\nBestalde, XX. mendearen hasierari gagozkiola, Jos\u00e9 Carlos Mariategui intelektual peruarra daukagu antiinperialismoaren inguruko idazle emankorrenetako bat. Honen lanetan Latinoamerikako egoera neokoloniala aztertu eta\nNeokolonialismoaren inguruko egileen artean Frantz Fanon Antilletako psikiatra eta iraultzaileak berebiziko eragina izan du, hala nola inperialismoaren aurka egin duten pertsonaia historikorengan Ali Shariati, Steven Biko Malcolm X, Che Guevara edota Samora Machel. Bere lanen artean aipagarriena \"Les damn\u00e9s de la terre\" daukagu."}
{"id": "363284", "revid": "17", "url": "https://eu.wikipedia.org/wiki?curid=363284", "title": "Kalkulu orri", "text": ""}
{"id": "363285", "revid": "17", "url": "https://eu.wikipedia.org/wiki?curid=363285", "title": "Hiritar", "text": ""}
{"id": "363286", "revid": "17", "url": "https://eu.wikipedia.org/wiki?curid=363286", "title": "Berdintasuna", "text": ""}
{"id": "363287", "revid": "2241", "url": "https://eu.wikipedia.org/wiki?curid=363287", "title": "Berdintasun (argipena)", "text": "Berdintasun terminoka adiera zenbait ditu:"}
{"id": "363288", "revid": "17", "url": "https://eu.wikipedia.org/wiki?curid=363288", "title": "Berdintasun", "text": ""}
{"id": "363289", "revid": "105290", "url": "https://eu.wikipedia.org/wiki?curid=363289", "title": "Newcastle West", "text": "Newcastle West (irlanderaz \"an Caisle\u00e1n Nua Thiar\") Irlandako Limerickeko konderrian dagoen hiria da, Limericken metropoli eremutik kanpora dagoen handiena. 5.098 biztanle ditu (2006) gehienak herrigunean.\nGeografia.\nArra iaiak zeharkatzen du herria Deel ibaiarekin bat egin aurretik. Katilu itxurako haran baten erdian dago, garai batean \"wild boar\" (basurde) izenaz ezagutzen zena, animalia hauek ugariak baitziren bertan.\nHistoria.\nTenpluko ordenak gaztelua eraiki zuen 1184ean eta inguruan herria eratuz joan zen. Garai hartan Castle-Roe izena zuen, gazteluak bezala. Kondairak dio herritarrek hil zituztela tenplarioak. Newcastle 1302an harpilatua izan zen eta 1315ean suntsitua. XV mendekoa da gaur egun dagoen gaztelu berriztua."}
{"id": "363290", "revid": "17", "url": "https://eu.wikipedia.org/wiki?curid=363290", "title": "Gizarte-estratifikazio", "text": ""}
{"id": "363291", "revid": "10891", "url": "https://eu.wikipedia.org/wiki?curid=363291", "title": "Aunis", "text": "Aunis (frantsesez: \"Aunis\") Frantziako Erresumako eskualde historikoa da, egungo Itsas Charente departamenduan zegoena. Hiriburua Arroxela zuen eta Akitaniako dukerriaren feudo bat izan zen.\nHistoria.\n1374an Karlos V.ak probintzia izendatu zuen. Erlijio Gerretan higanoten azken gotorlekua izan zen, 1628an Arroxela erori arte."}
{"id": "363292", "revid": "17", "url": "https://eu.wikipedia.org/wiki?curid=363292", "title": "Orientazio sexual", "text": ""}
{"id": "363293", "revid": "31982", "url": "https://eu.wikipedia.org/wiki?curid=363293", "title": "Forez", "text": "Forez (frantsesez ahoskatua) Frantziako Erresumako eskualde historikoa da, egungo Loira, Loira Garaia eta Puy-de-D\u00f4me departamenduetan zegoena. Hiriburua Feurs zuen eta hizkuntza nagusia frankoprovenzera izan zen."}
{"id": "363294", "revid": "98220", "url": "https://eu.wikipedia.org/wiki?curid=363294", "title": "Oliver gaztelua", "text": "Oliver gaztelua (ingelesez \"Castle Oliver\") Irlandako Limerickeko konderriaren hegoaldean dagoen gaztelu viktoriarra da. Ardpatrick herrixkatik gertu dago. Babesleku gisa baino aisialdirako eraikia izan zen.\nHistoria.\nOliver Cromwellen gudalosteetako kapitaina zen Robert Oliverrek eskuratu zituen inguruko lurrak eta 1658an gaztelua eraiki zuen. Urte askotan zehar gazteluari \"Clonodfoy\" izena eman zitzaion eremuaren aurreko irlanderazko \"Cloch an Otbhaidhigh\" izenaren kontrakzioa da.\nXIX mendean haren ondorengoak ziren Mary Isabella eta Elizabeth Oliver Gascoigne ahizpek jaso zuten gaztelua. 1845ean erabat berritu zuten, gaur egun daklusagun gaztelua eraikiz. Horretarako Yorkeko arkitektua zen George Fowler Jonesek diseinatu zien eraikin berria. Ahizpak artisau abilak ziren eta beirateak beraiek egin zituzten."}
{"id": "363295", "revid": "336", "url": "https://eu.wikipedia.org/wiki?curid=363295", "title": "Berdinzaletasun", "text": "Politikan eta moralean, berdinzaletasuna pertsona guztiak gizartean berdintasunez tratatu behar direla aldeztu eta sustatu egiten duen joera moral eta politikoa da. Berdinzaletasun-joera zenbait daude: zein pertsonen arteko berdintasuna sustatzen den (berdinzaletasuna orokorra, sexua, arraza edo estatus ekonomikoa kontuan hartu gabe, eta mugatua izan baitaiteke) eta berdintasuna zein arlori dagokion (zentzu zabalenean eta erabatekoan edota soilik horiei eman behar zaizkien aukeretan, eskubideei buruz edo errentaren desberdintasunak murrizte aldera).\nBerdintasunaren aurkako mugimenduak.\nBerdintasuna defendatzen ez duten taldeak hauek dira, zein pertsonen arteko desberdintasuna xaxatzen duten arabera:"}
{"id": "363296", "revid": "1545", "url": "https://eu.wikipedia.org/wiki?curid=363296", "title": "Maine (eskualde historikoa)", "text": "Maine () Frantziako Erresumako eskualde historikoa da, egungo Sarthe eta Mayenne departamenduetan zegoena. Hiriburua Le Mans zuen eta Anjou eta Normandiaren arteko harresia izan zen.\nErresumak 1203an inbaditu zuen, Normandia baino lehen."}
{"id": "363297", "revid": "1545", "url": "https://eu.wikipedia.org/wiki?curid=363297", "title": "Maine (antzinako eskualdea)", "text": ""}
{"id": "363298", "revid": "98220", "url": "https://eu.wikipedia.org/wiki?curid=363298", "title": "Gur aintzira", "text": "Gur (ingelesez \"Lough Gur\" eta irlanderaz \"Loch Gair\") Irlandako mendebaldean dagoen Limerickeko konderriko aintzira txikia da. Knockadoon muinoaren inguruan perra itxura hartzen du.\nHistoria.\nK.a. 3000 urte inguruko hainbat monumentu megalitiko daude inguruan, besteak beste aipatzekoak dira Irlandako harrespil handiena, Grange harrespila, eta trikuharri bat. Kastro bat ere badago Knockadoon muinoan lakuari begira.\nErdi Aroko bi gaztelu ere badaude, alde batetik \"Bourchier's Castle\" dorretxea eta bestetik\"Black Castle\" gaztelu anglo-normandiarraren aztarnak."}
{"id": "363299", "revid": "119347", "url": "https://eu.wikipedia.org/wiki?curid=363299", "title": "Prisma optiko", "text": "Optikan, prisma optikoa substantzia garden batez osatutako eta gutxienez angelu diedro batez mugatutako gorputza da, argi-izpiak desbideratu eta, batzuetan, osagai kromatikoetan banatu ere egiten dituena. Gehienetan oinarri triangeluarreko prisma izaten da."}
{"id": "363300", "revid": "5908", "url": "https://eu.wikipedia.org/wiki?curid=363300", "title": "Breog\u00e1n Universidade", "text": ""}
{"id": "363301", "revid": "512", "url": "https://eu.wikipedia.org/wiki?curid=363301", "title": "Marcheko konderria", "text": "Marcheko konderria (frantsesez: \"Comt\u00e9 de la Marche\"; okzitanieraz: \"la Marcha\", ahoskatua) Frantziako Erresumako eskualde historikoa da, egungo Creuse departamenduan zegoena.\nIzena lehendabizikoz X. mendearen erdialdean agertu zen, Gilen III.a Akitaniakoak Boso izeneko bere basailuari (kondearen izendapenarekin batera) eman zionean. XII. mendean konderria Lusignango jaunarena zen, batzutan Angulema eta bestetan Limousingo kondeak ere bazirenak.\nGuy kondea 1308an oinordekorik gabe hil zenean, Filipe IV.a Frantziakoak lurraldeaz jabetu zen."}
{"id": "363302", "revid": "219", "url": "https://eu.wikipedia.org/wiki?curid=363302", "title": "Grange harrespila", "text": "Grange harrespila (ingelesez \"Grange Stone Circle\", irlanderaz \"Lios na Grainsi\") Limerickeko konderrian dagoen Gur aintziraren ondoan dagoen harrespila da, Irlandako handiena hain zuzen ere. Bruff herritik 4 kilometro eskasera dago.\nEgitura.\n45 metrotako diametroa dauka eta guztira 113 harri zenbatu dira. Harririk handienak 2'8 metrotako altueraraino iristen dira eta 40 tonako pisua dute. Honetaz gain lurreko buztina 60 cm-ko sakoneraraino iristen dela ikusten da. Udako solstizioarekin lerrokaturik dago harrespila, egun hartako egunsentian eguzki izpiek zirkuluaren erdian jotzen baitute.\nIndusketak.\nBi giza bihotzen aztarnak aurkitu dira, erretako hezur batzuk ere bai, hala gizakienak nola animalienak. Honetaz gain Brontze Aroko eta Neolito garaiko eramikazko tresneria ere bai."}
{"id": "363303", "revid": "105290", "url": "https://eu.wikipedia.org/wiki?curid=363303", "title": "Nivernais", "text": "Nivernais (frantsesez: \"Nivernais\") Frantziako Erresumako eskualde historikoa da, egungo Ni\u00e8vre departamenduan zegoena. Hiriburua Nevers eta gainerako hiri nagusiak Pouilly, Cosne, Clamecy, V\u00e9zelay, Ch\u00e2teau-Chinon, Decize, Donzy eta La Charit\u00e9-sur-Loire zituen. Basoz beteriko eskualdea da."}
{"id": "363304", "revid": "512", "url": "https://eu.wikipedia.org/wiki?curid=363304", "title": "Pertxe", "text": "Pertxe (frantsesez: \"Perche\", ahoskatua) Frantziako Erresumako eskualde historikoa da, egungo Orne, Eure, Eure eta Loir eta Sarthe departamenduetan zegoena. Hiriburuak Mortagne eta Nogent izan zituen, non kondeek eskualdea gobernatu zuten. Bere zaldiak pertxeroi izenekoak, entzutetsuak dira lan egiteko aproposak izateagatik."}
{"id": "363305", "revid": "1545", "url": "https://eu.wikipedia.org/wiki?curid=363305", "title": "Perche", "text": ""}
{"id": "363306", "revid": "105290", "url": "https://eu.wikipedia.org/wiki?curid=363306", "title": "Adare", "text": "Adare (irlanderaz \"\u00c1th Dara\") Irlandako Limerickeko konderrian dagoen udalerri bat da. Maigue ibaiaren pasabide naturala da. Irlandako Ondare Herria izendatua dago. 2006ko erroldaren arabera 2.454 biztanle zituen.\nEtimologia.\nIrlanderazko \"\u00c1th Dara\" izenak \"haritzaren pasabidea\" esan nahi du.\nHistoria.\nMaigue ibaia gurutzatzeko kokaleku egokia izanik Erdi Aroan merkatal-herri bihurtu zen eta hiru monasterio izatera iritsi zen; Trinitarioena (1230), agustindarrena (1316) eta frantziskotarrena (1464). XIX mendean lehenengo biak berriztu egin ziren.\nDesmondarren XII mendeko gotorleku bat ere izan zuen, gaur egun aztarnak baino gelditzen ez badira ere.\nOndasun nabarmenak.\nAipaturiko monasterio eta gazteluaz gain, Adare Manor gaztelua dago. 1830an eraiki zuten eta Dunraven familiaren etxea izan zen. Gaur egun 5 izarretako hotela da."}
{"id": "363307", "revid": "512", "url": "https://eu.wikipedia.org/wiki?curid=363307", "title": "Prisma pentagonal", "text": "Geometrian, prisma pentagonala oinarri pentagonaleko prisma da. Prisma pentagonala heptaedro bat da, 7 aurpegi (2 pentagono eta 5 paralelogramo), 15 ertz eta 10 erpin dituena."}
{"id": "363308", "revid": "10891", "url": "https://eu.wikipedia.org/wiki?curid=363308", "title": "Saintonge", "text": "Saintonge (frantsesez ahoskatua) Frantziako Erresumako eskualde historikoa da, egungo Itsas Charente departamenduan zegoena. Hiriburua Saintes zuen eta izena bertan bizi ziren \"santoni\" herritik datorkio."}
{"id": "363309", "revid": "512", "url": "https://eu.wikipedia.org/wiki?curid=363309", "title": "Prisma hexagonal", "text": "Geometrian, prisma hexagonala oinarri hexagonaleko prisma da. Prisma hexagonala oktaedro bat da, 8 aurpegi (2 hexagono eta 6 paralelogramo), 18 ertz eta 12 erpin dituena."}
{"id": "363310", "revid": "512", "url": "https://eu.wikipedia.org/wiki?curid=363310", "title": "Trois-\u00c9v\u00each\u00e9s", "text": "Trois-\u00c9v\u00each\u00e9s (frantsesez ahoskatua, euskaraz: Hiru gotzain-hiri) Frantziako Erresumako eskualde historikoa da, Lorrenako Verdun, Metz eta Toulgo gotzain-printzerri osatua.\nElizbarrutiak Germaniako Erromatar Inperio Santuko estatuak ziren, 1552an Henrike II.a Frantziakoak konkistatuak izan ziren arte. Zenbait printze protestanteek Karlos V.a enperadorearen aurka matxinatu zirenez, honek konkista Chambordeko itunaren bitartez legeztatu zuen. Hala ere, behin betiko anexioa 1648ko Westfaliako bakearekin batera etorri zitzaien."}
{"id": "363311", "revid": "512", "url": "https://eu.wikipedia.org/wiki?curid=363311", "title": "Prisma heptagonal", "text": "Geometrian, prisma heptagonala oinarri heptagonaleko prisma da. Prisma heptagonala eneaedro bat da, 9 aurpegi (2 heptagono eta 7 paralelogramo), 21 ertz eta 14 erpin dituena."}
{"id": "363312", "revid": "21098", "url": "https://eu.wikipedia.org/wiki?curid=363312", "title": "Verdun", "text": "Verdun izan daiteke:"}
{"id": "363313", "revid": "119347", "url": "https://eu.wikipedia.org/wiki?curid=363313", "title": "Gerry Weil", "text": "Gerhard Weilheim \u2014Gerry Weil izen-deiturez ezagunagoa\u2014 (Viena, Austria, 1939ko abuztuaren 11) jazzeko piano jotzailea da. Austrian jaioa, Venezuelan bizi da 17 urte zituenez geroztik, eta bere bigarren aberritzat du Venezuela.\nGaur egun izen handiko musikaria da Venezuelan, jazz garaikidearen alorrean batik bat. Jazz modernoaren eta Venezuelako bertako musikaren elementuak erabiltzen ditu bere lanetan, eta lan horiek oso ezagunak bihurtu dira azken urteotan. Ikasketei dagokionez, autodidakta izan zen hasiera batean, eta geroago Berklee College of Music-en ikasi zuen. Venezuelan, Gerry Weil musikaririk emankorrenetarikoa da, eta belaunaldi gazteengan eragin handienetarikoa izan duena."}
{"id": "363314", "revid": "1545", "url": "https://eu.wikipedia.org/wiki?curid=363314", "title": "Franche Comt\u00e9", "text": ""}
{"id": "363316", "revid": "1545", "url": "https://eu.wikipedia.org/wiki?curid=363316", "title": "Comtat Venaicin", "text": ""}
{"id": "363317", "revid": "512", "url": "https://eu.wikipedia.org/wiki?curid=363317", "title": "Prisma triangeluar", "text": "Geometrian, prisma triangeluarra oinarri triangeluarreko prisma da. Prisma triangeluarra pentaedro bat da, 5 aurpegi (2 hiruki eta 3 paralelogramo), 9 ertz eta 6 erpin dituena."}
{"id": "363318", "revid": "1310", "url": "https://eu.wikipedia.org/wiki?curid=363318", "title": "Santos Otxandategi", "text": ""}
{"id": "363319", "revid": "1545", "url": "https://eu.wikipedia.org/wiki?curid=363319", "title": "Barne produktu gordina", "text": ""}
{"id": "363320", "revid": "40421", "url": "https://eu.wikipedia.org/wiki?curid=363320", "title": "Kasino", "text": "Kasino jendea biltzeko edo atsegin hartzeko tokia edo etxea da; bereziki, diru jokoak eskaintzen dituena. Kasinoak normalean hotel, jatetxe, denda edo gurutzaldietatik gertu edo batera eraikitzen dituzte.\nKasino hitzak italierazko jatorria du, \"Casa\" (etxe) hitzetik eratorria da eta jatorriz landako etxea adierazteko erabiltzen hasi zen izen hori. Gerora, hiritik kanpo egiten ziren ekintza sozialen kokalekuak adierazteko erabiltzen hasi ziren, apustu eta joko-etxeak barne. XIX. mendetik aurrera, ospetsu bilakatu eta munduan zehar hedatu zituzten, joko-etxearen zentzuan.\nKasino askok, joko eta apusturako aukeraz gain, festa, jatetxe, loleku eta abar luze bat eskaintzen dute.\nHistoria.\nAusazko jokoak antzinaroan agertu ziren. Arkeologo batzuek duela milaka urte sortutako dadoen prototipo batzuk aurkitu zituzten Kristoren aurretik, datu hauek magia-erritualetarako eta zorte ona erakartzeko erabiltzen zituztela uste da. Izan ere, Erroman, seigarren mendean, zirkua deritzon hura jendeak apustuak egiteko eta dadoetan jolasteko leku publikoa zen.\nHasierak.\nLegez ireki zen lehen kasinoa Il Ridotto izan zen, Venezian kokatua, Italian, 1638. urtean. Il Ridotto eraiki zen Palazzo Dandoloren hegoalde batean. Kasino terminoa etxe txikitik dator, zeren eta Il Ridotto ireki aurretik apustu-jokoak etxe pribatuetan egiten zirelako. Il Ridottoak hainbat erosotasun eskaintzen ditu, hala nola musika, janaria eta edaria. Joku ospetsuenak Birib\u00ed-a eta Basetta ziren. \"Birib\u00ed\"-a loteria eta bingoa bezalakoa da eta \"Basetta\" Blackjack moduko karta joko bat da. Jende pribilegiatua bakarrik sar zitekeen, eta, oro har, apustuak izugarri altuak izaten ziren, eta, gainera, hiru arau zorrotz bete behar izaten zituzten.\nElizak apustu-jokoari buruzko jarrera negatiboa zela eta, gobernua behartu zuen jokoa legez kanpo uztera. Il Ridotto kasinoa itxi egin behar izan zuten lege horrengatik. Baina ez zen kasinoen amaiera izango, jokoa galarazita egon arren, Italiatik kanpora hedatzen hasi ziren, Frantzian bezala.\nFrantzia.\n1765ean Paris hiriburuan kasino bat ireki zen Cardinal Mazarinen laguntzari esker, zeinak uste baitzuen estatuaren boterea berrezarri zezaketela jokoaren negozioan emandako zergei esker. Kasino horrek zerbait berria zeukan, lehen ikusi den joko bat, erruleta, jokalari asko erakarriz oso ezagun egiten dena. XVIII. mendearen hasieran, lehen kasinoak Europako herrialdeetan irekitzen hasi ziren, ospe handia lortu zuen eta jokoan parte hartzeko prest zeuden jokalari askorekin, irabaz zitezkeen diru-kopuruengatik.\nAmerikako Estatu Batuak.\nLas Vegas garatzen hasi zenean hasi ziren kasinoak sortzen eta ospea lortzen 1905 urtean. Baina jokoek legez kanpokoak izaten jarraitzen zuten eta mafiak apustuez jabetu ziren. 1931an, agintariek apustuak eta ausazko jokoak legeztatu zituzten, eta horrekin batera, Las Vegas hirian kasino eta joko-areto ugari irekitzen hasi ziren. Las Vegas, gaur egun, jolasteko leku aproposa modukoa ezagutzen da. Bellagio edo Caesars Palace kasino ikusgarriekin.\nEspainia.\nEspainian ireki ziren lehen kasinoak XIX. mendekoak izan ziren. Beste behin ere, pribilegiatuak eta aberatsak ziren, apustu handiak egiten zituztelako, eta jokoak Dominoa eta karta-jokoak ziren. 1923. urtean, Primo Riveraren diktaduran, zeinarekin helburuko era guztietako apustuak debekatu zituen kasinoei eta joko-aretoei dagokien guztia. Azkenik, 1977an Jokoaren Legea onartu zen, herritarren laguntzari esker. Ireki zen lehen kasinoetako bat Torrelodonesena izan zen. Kasino ospetsuenak gaur egun Casino Puerto Banus, Casino Barcelona edo Casino de Aranjuez dira.\nHelburua.\nKasinoak modu labur eta sinplean erabiltzen duen mekanismoa honako hau da:\nJokalariak A diruaren batura bat egiten du ausazko joko jakin batera. Joko horretan B baldintza bete behar da apustulariak irabazi-diruaren (I) batura bat irabaz dezan, (I) A baino handiagoa edo berdina izanik.\nB baldintza betetzen bada, orduan jokalariak I jasotzen du.\nB baldintza betetzen ez bada, orduan jokalariak ez du ezer jasotzen.\nHorrez gain, irabazi-kopuruak (I) aldez aurretik hitzartuta daude. Horiek zehazteko, mekanismo estatistiko konplexuak erabiltzen dira, kasinoari abantaila emateko. Jokalari batek betiko jokatzen badu, saldoa kasinoaren aldekoa izango da.\nKasinoak herri bateko jarduera turistikoa sustatzen duen arren, jokalariek hotel-zerbitzuak, gastronomia eta abar erabiltzen baitituzte, zerga-portzentaje handia eskatzen zaie, jokoari lotutako arazo sozialak direla eta.\nJokatzeko Moduak.\nErruleta.\nErruleta munduko zorizko jokorik ezagunena da, ezinbestekoa kasino batean. Erraz uler daitekeen jokoa da, eta, ziurrenik, dirua erraz irabaz daitekeen jokoa.\nMekanismoa oso sinplea da, 0tik 36ra bitarteko 37 zenbakiz osatutako erruleta txiki batek osatzen du. Erruleta horiek koloreak dituzte, 0ak kolore berdea du eta 1etik 36ra bitartean gorriaren eta beltzaren artean txandakatzen dira.\nErruletan apustu egiteko modu desberdinak daude:\nMakina Txanpojaleak/Slots.\nMakina txanponjaleak edo slots ausazko makinak dira, eta diru-kopuru jakin bat apostatzen da eskudirua irabazteko. Programatutako eta ausazko bi makina mota daude.\nProgramatutako makinetan saria makinaren barne-programa baten araberakoa da, eta jokaldi-sekuentzia baten ondoren, makinak bertan sartu den kantitate jakin bat itzuli behar du. Horri ingeleseko \"Return to Player\" (RTP) deitzen zaio. Horrelako makinak joko-aretoetan, tabernetan eta jatetxeetan egoten dira. Berriz, ausazko makinetan sariak zoriaren araberakoak dira. Ausazko makinak bakarrik daude kasinoetan eta joko-aretoetan.\nPoker.\nAusazkoak diren kasinoko beste joko batzuk ez bezala, pokerra adimen-trebetasuneko jokoa da eta ikasi egin behar da jokoan ondo jokatzeko.\nPokerra karta-joko bat da, non jokatu aurretik hasierako apustu bat egiten da, kartak banatzen dira eta konbinazio onena duen jokalariak partida irabazten du. Irabazteko gauzarik baxuena karta altua da, eta irabazteko garaiena kolorezko eskailera erreala da. Hainbat poker mota existitzen dira baina famatuena Texas Holdem izenekoa da.\nBlackjack.\nBlackjack edo hogeita bat kasinoetan jokatzen den karta-joko bat da. Croupierraren aurkako borroka da, croupierrak bi karta ditu jokalaria bezala, baina kroupierraren karta bat ahuspez dago. Jokalariak kartak eskatu edo planto egin behar du. Helburua da jokalariak, kartak eskatuz, hogeita batgarren zenbakira hurbiltzea, baina 21a gainditzen badu, automatikoki galtzen du.\nBaccarat.\nBaccarat Blackjack jokoaren oso antzekoa da: lau karta banatzen dira, bi jokalariarentzat eta beste bi croupierrarentzat. Batzuetan hirugarren bat ateratzen da. Jokoa jokalariari apustu bat jarriz hasten da. Helburua da lortzen duen eskua edo gehiago 9 hurbiltzea irabazten du. Jokalariak eta kroupierrak puntuazio bera lortzen dutenean, eskua berdinketatzat jotzen da.\nKeno.\nKeno bingoaren antzeko jokoa da. Jokalariek 1etik 20ra bitartean aukeratzen dituzte eta 1etik 80ra 80 zenbaki dituen txartel batean markatzen dira. 20 zenbaki zozketatzen dira ausaz eta jokalariak saria lortzen du bere apustuaren eta zozketan agertu diren zenbakien arteko kointzidentzia-kopuruaren arabera.\nCraps.\nCraps, pase ingelesa ere deitua, ausazko jokoa da, hurrengo jaurtiketan edo erronda oso batean bi dado jaurtitzean lortuko den emaitzari apustu desberdinak egitean datza.\nArauak.\nKasinoa arau zorrotzengatik ezagutzen da, bai portaeran, bai janzteko moduan.\nJanzkeran.\nKasinoak glamour handiko eta dotorezia handiko lekuak direlako ezagutzen dira, eta horregatik dituzte janzkerarako arau batzuk. Baina kasino guztietan ez dituzte arau horiek erabiltzen; kasino batzuek ez dituzte hain zorrotzak ez diren janzkera-arauak. Hauek dira janzkera araudi desberdinak.\nKasino Famatuak.\nBellagio.\nBellagio luxuzko hotel eta kasinoa da, AAAk 5 diamantez kalifikatua, Las Vegaseko (Paradise, Nevada) strip batean kokatua. Mundu osoko kasino ezagunenetako bat da bere dotoreziagatik eta aintziran duen ikusgarritasunagatik, musikarekin lagunduta.\nBellagio 1998ko urriaren 15ean ireki zen lehen aldiz. Bellagio kasinoan 2.700 makina txanpojale eta 173 joko mahai daude, eta 24 orduz irekita dago.\nMonte Carlo Kasinoa.\nMonte Carloko kasinoa Monakon dagoen luxuzko kasinoa da. Kasinoa Soci\u00e9t\u00e9 des Bains de Mer-en jabetzakoa da. Kasinoa 1863an eraiki zen. Kasinoa James Bond film famatuaren eszenak egiteko ere erabili izan da. \nCaesars Palace.\nCaesars Palace luxuzko hotel eta kasino bat da Paradise, Nevada. Las Vegas Strip mendebaldean dago hotela, Bellagio eta The Mirage artean. Las Vegasko monumentu handi eta ezagunenetako bat da. Caesars Palace 1966an sortu zuten Jay Sarnok eta Stanley Mallinek.\nCaesars Palace-k 185 joko mahai eta 1324 makina txanpojale ditu.\nThe Venetian Macao.\nThe Venetian Macao Macauko luxuzko kasino eta resort bat da. Munduko kasino handiena da eta Venetian Las Vegas kasinoaren eredu bera duen kasinoa da. Hotelaren dorre nagusia 2007ko uztailean amaitu zen, eta konplexua 2007ko abuztuaren 28an inauguratu zen ofizialki. The Venetian Macao 3.400 makina txanponjale eta 800 joko mahai ditu.\nKasino Online.\nLineako kasinoak edo online kasinoak oso ospetsu bihurtzen dira, kasino normal batek eskaintzen duen gauza bera eskaintzen baitu, baina etxetik slotetara edo Poker edo Blackjack bezalako jokoetara jokastearen diferentziarekin. Casino Barcelona bezalako kasino arruntek online kasinoa bihurtu dute. Online kasino ezagunenak Gamdom edo Stake dira. Online kasinoetako slotek barietate handia dute, askoz modernoagoak dira eta oso bonu interesgarriak dituzte, jokalariari ordaintzeko joera handiagoa dutenak, nahiz eta beti horrela ez izan. Online kasinoek beste aukera bat eman dute tresna horretaz baliatzeko; gaur egun, streamer asko daude Twitch plataforman zuzenekoak egiten dituztenak. Streamer batzuk oso ospetsu egin dira plataforman online kasinoak eskupetzen dituen slot-bonuen ondorioz diru-kopuru handiak irabazteagatik. Ezagunenak Roshtein eta Train dira.\nKasinoak Euskal Herrian.\nLuckia Kasino Bilbao.\nLuckia Casino Bilbao 2011 urtean inauguratu zen eta Luckia taldeari esker, bere kasino ezberdinengatik ezaguna Espainia osoan. Bilbon dago, Urkixo kalearen erdialdean. Joko-mahaiz eta slotez betetako bi solairu ditu.\nKasino Barri\u00e8re.\nBarri\u00e8re kasinoa Biarritzeko hirian dagoen kasinoa da, hondartzaren eta hiriaren artean hain zuzen ere.\nBarri\u00e8re kasinoak zentimo 1etik 200 eurorainoko slotak ditu. Slotak eta joku-mahaiak izateaz gain, kasinoak zuzeneko kontzertuak eta jarduera dibertigarriak eskaintzen ditu.\nSegurtasuna.\nKasinoetan diru asko mugitzen da, eta jende asko egoten da; horregatik, oso segurtasun zorrotza behar da. Hori dela eta, kasino osoan zaintza-kamerak dituzte, eta, horrez gain, seguru daude tranpak edo jokalarien jokabide txarra bezalako egoeretan esku hartzeko. Sekuraten helburua kasinoaren jabetza babestea eta gonbidatuak kasinotik babestea da. 1989an, The Mirage izan zen mahai-joko guztietan denbora osoko kamerak erabili zituen lehen kasinoa. Gaur egun, praktikan, kasino guztiek dute segurtasun mota hori, eta gero eta zailagoa da jokalariek tranpak egitea edo arazoren bat egotea.\nEkonomia.\nKasinoek eragiten duten ziurgabetasun ekonomikoak nabarmena izan behar du, kontsumitzailearen konfiantzak eta kontsumitzailearen gastuak ere eragin nabarmena dute kasinoetara egiten diren bisitetan, eta garrantzitsuena diru-sarreretan. Kasinoen industria atzeraldiaren aurka ez badago, orduan kasinoen presentziak oso gutxi lagunduko du balizko etenaldi batean.\nKontuan hartuta kasinoen hedapena saturazio-puntu batera irits daitekeela eta, horrekin, industriaren barruan eskumenak has daitezkeela, kasino baten inpaktu ekonomiko positiboa desagertzea ekar dezaketenak.\nZinema.\nZinematografia munduko kasinoek paper handia izan zuten. Kasino ezberdinetan eszena ezberdinak filmatu dira, adibidez Monte Carloko kasinoan 007 Agentearen sagaren eszenak filmatu dira, James Bond. Kasinoei buruzko filmak ere egin dira, hala nola \"Ocean 's Eleven\" edo \"The Hangover\". Kasinoek oso paper garrantzitsua jokatzen dute mafiei buruzko filmetan. Martin Scorsese zuzendariak zuzendutako \"Casino\" pelikula ospetsua bezalako filmak.\nKasinoekin zerikusia duten film ospetsuenetako batzuk hauek dira:\nLegedia.\nAmerikako Estatu Batuak.\nKasino estiloko jokoak, Estatu Batuetako bi estatutan bakarrik dira legezkoak: Nevada eta Louisiana. Nevada da, halaber, benetako diruarekin online kasinora jolastea legezkoa den lau estatuetako bat. Estatu batzuek kasinoko jokoak onartzen dituzte, baina eskualde batzuetan bakarrik.\nEspainia.\nEspainian, kasinoei eragiten dieten Joko eta Apustuen legeek zorrotz bete behar dituzten arau batzuk ezartzen dizkiete. Ezin dira 3 kasino baino gehiago egon herrialde bakoitzeko, hainbat zerbitzu izan behar dituzte, hala nola taberna edo jatetxeak. Jendearentzat irekita egon behar dute, eta kasinoan jokatzen diren joko guztiek praktikarako baimena izan behar dute.\nKrimena.\n2004an, Amerikako Estatu Batuetako Justizia Sailaren txosten batean. Ikertzaile batzuek Las Vegasen eta Des Moinesen atxilotu zituzten pertsonak elkarrizketatu zituzten, eta jakin zuten atxilotuen artean jokalari problematiko edo patologikoen ehunekoa biztanleria orokorrean baino hiru-bost aldiz handiagoa zela.\nMafia.\nBere ibilbidean zehar, kasinoak mafiarekin, mafia Italiar-Amerikarrekin eta Triada Sindikatuak mafiarekin erlazionatuak izan dira. Italiako agintariek iragarri zuten 80 milioi euro baino gehiago konfiskatu zituztela Siziliako Cosa Nostrari ustez lotutako 23 pertsonaren aurkako aktiboetan eta murrizketa-aginduetan, legez kanpoko ausazko jokoetan parte hartzeagatik, iruzur astunduagatik, zerga-ihesagatik eta dirua garbitzeagatik.\nMafiek ere legez kanpoko tinbak antolatzen zituzten, non ez zen soilik ausazko jokoetan jokatzen, edo legez kanpoko tinba mota horietan gehien jokatzen zen jokoa pokerra zen, eta horretaz gain, diruarekin eta substantzia estupefazienteekin trafikatzen zen. \nLudopatia.\nArazoa.\nJokoari eta kasinoari dagokienez, arrisku nabarmenetako bat Ludopatia izeneko adikzioa da. Ludopatia edo ludomania jokoarekiko mendekotasuna da. Beste adikzio batzuk ez bezala, kasu honetan ez dago inolako substantziarik tartean, baizik eta adikzioa jokatzea da, eta horrek eragina du garunaren sari-zentroetan. Hala ere, ludopatia maiz gertatzen da substantzien abusuarekin batera.\nEfektuak.\nLudopatia duten pertsonek osasun mentaleko arazoak garatzeko arrisku handiagoa dute. Ohikoenak depresioa edo antsietatea dira. Ludopatiak izan dezakeen beste ondorio bat da ludopatia duen pertsona bat ezin dela jokatzen eta apustuak egiten gelditu, bere familiarengandik eta lagunengandik aldendu daitekeela, eta, horrez gain, jarrera zakarra eta amorragarria izan dezakeela. Ludopatia duen pertsona baten kasurik okerrenean, banka porrot ekar dezake, eta horrek, ia erabat, estresari edo depresioari eragiten dio, eta horrek, aldi berean, suizidioa eragin dezake.\nIrtenbideak.\nHauek dira arazo garrantzitsu honen irtenbideak:\nJokoarekiko mendekotasuna gainditzeko, arazoa onartzea beharrezkoa da. Hurrengo urratsa horrelako kasuetan espezialista batengana jotzea da, hala nola, psikologoarengana. Horrez gain, familiarekin eta lagunekin babestuta egoteak lagunduko dio jokalariari, bakarrik mendekotasuna ez gainditzeko. Kasu garrantzitsu bat da apustuekin edo jokoarekin zerikusirik ez duten hobby berriak bilatzea; kirola egitea irteera onenetako bat izaten da. Pertsona bati kasinoan sartzea debekatzeko aukera ere badago, dela establezimenduan bertan, dela online kasinoan. Egin beharreko gauza bakarra datu pertsonalak sartzea da, eta pasaportearen bidez erregistratu ahal izango da, eta Estatuko Erregistroan edo autonomia-erkidegoen arabera egin ahal izango da."}
{"id": "363321", "revid": "922", "url": "https://eu.wikipedia.org/wiki?curid=363321", "title": "Hondartza naturista", "text": ""}
{"id": "363322", "revid": "105290", "url": "https://eu.wikipedia.org/wiki?curid=363322", "title": "Dreamer (Supertramp)", "text": "Dreamer (euskaraz \"Ameslari\") Supertramp britainiar rock musika tadelaren abesti bat da. 1974ko \"Crime of the Century\" diskoaren barnean merkaturatu zuten."}
{"id": "363323", "revid": "536", "url": "https://eu.wikipedia.org/wiki?curid=363323", "title": "The Logical Song", "text": "The Logical Song (euskaraz \"Abesti Logikoa\") Supertramp britainiar rock musika tadelaren abesti bat da. 1979ko \"Breakfast in America\" diskoaren barnean merkaturatu zuten."}
{"id": "363324", "revid": "646", "url": "https://eu.wikipedia.org/wiki?curid=363324", "title": "Supertramp", "text": "Supertramp britainiar rock progresiboko musika talde bat da. Garai arrakastatsuena 1970eko hamarkadan izan zuen, bere abesti ospetsuenak honako hauek direlarik: \"The Logical Song\", \"Dreamer\", \"Bloody Well Right\", \"Give a Little Bit\", \"Breakfast in America\", \"Goodbye Stranger\", \"Take the Long Way Home\", \"It's Raining Again\" eta \"Cannonball\".\n1969an sortua, taldeak rock progresibo deritzona landu zuen bere lehenengo urteetan. Urteen poderioz, baina, bere estiloak bilakaera musikala izan zuen, pop musikarantz eboluzionatuz. \nTaldearen sortzaileak eta abesti gehienen egileak Rick Davies eta Roger Hodgson izan ziren, azken hau izanik ere taldearen ahotsik ezagunena. XX. mendearen 70eko hamarkadaren bukaeran arrakasta handia lortu arren, taldearen kideak inoiz ez ziren musikaren izarrak izan, esaten baitzen Europako edo Amerikako edozein hiritako kaleetan ibil zitezkeela ezagutuak izan gabe. Izan ere, garai hartako rock izarren aldean, Supertrampek diskrezioa lehenetsi zuen beti, eta horrek anonimotasun handia eman zien taldekideei .\nBere karreraren gailurrean zela, taldeak 60 milioi disko baino gehiago saldu zituen . Breakfast in America bere lanik salduena bihurtu zen, 20 milioi aleko salmentekin .\nBanda Erresuma Batutik AEBetara, Kaliforniara, mugitu zen 1976an, ospe handia lortzen hasi zirenean.\nTaldearen abiapuntua 1969. urtea bada ere, bere lehenengo lan arrakastatsua ez zen 1974 arte iritsiko: Crime of the Century, Erresuma Batuko zerrendetan 4. tokira iritsi zena. Bere hurrengo lana Crisis, What Crisis? (1975) diskoak ez zuen lortu aurrekoaren arrakasta, ezta 1977an kaleratu zen Even in the Quietest Moments LPak, Erresuma Batuko zerrendetan 12. tokia lortu zuena. 1979an, ordea, Breakfast in America LPak gailurrera eraman zuen taldea, AEBko zerrendetan 1. tokira eta Erresuma Batukoen 3.era iritsi baitzen.\nRick Davies eta Roger Hodgsonen harreman pertsonal eta profesionala gero eta okerragoa izanik, Hodgsonek taldea utzi zuen 1983an; harrezkero Rick Davies izan da taldearen liderra."}
{"id": "363325", "revid": "336", "url": "https://eu.wikipedia.org/wiki?curid=363325", "title": "Thomas Beecham", "text": "Sir Thomas Beecham (Saint Helens, Lancashire, gaur egun Merseyside, 1879ko apirilak 29-Londres, 1961eko martxoak 8) bere garaiko britainiar orkestra zuzendaririk garrantzitsuenetako bat eta eragin handia izan zuenetako bat izan zen. Enpresaburua ere izan zen.\nSir Joseph Beecham dirudunaren semea eta Thomas Beechamen (1820-1907) biloba, garaiezina izan zen ingeles, alemaniar, frantziar eta errusiar errepertorioan. Orkestra zuzendari tiraniko eta latzaren irudi klasikoa definitzen du, iritzi zorrotz eta ironikokoa, bere leloa \"Ez zait bizitzaren gozamena eta, are gehiago bizitzaganako harrotasuna sustatzea lortzen ez duen musika edo beste arte lanik interesatzen\" zen. Bere pasadizoak eta esaerak zenbait liburutan argitaratuak izan dira.\nOxfordeko Unibertsitatean ikasi zuen, baina musikaren arloan autodidakta izan zen. Zenbait britainiar orkestra sortu zituen, horien artean Beecham Simphony Orchestra, Londresko Orkestra Filarmonikoa eta Royal Philharmonic Orchestra.\nBera izan zen Wagnerren \"Nurembergeko maisu kantariak\" eta Richard Straussen \"Elektra\" eta Salome operen britainiar estreinaldien arduraduna.\n1916an Britainiar Inperioko zaldun (\"sir\") izendatua izan zen, eta bere aita hil ondoren Baronet titulua heredatu zuen.\n1920ko hamarkadatik aurrera eta hil zen arte, Beecham eragin handiko pertsona izan zen Ingalaterrako bizitza musikalean.\nBere erreferentziazko grabaketen artean Handelen, Mozarten (\"Txirula Magikoa\"), Rimsky-Korsakoven (\"Scheherazade\") lanak, Jean Sibeliusen sinfoniak, Bizeten \"Carmen\" opera Victoria de los \u00c1ngelesekin, eta Giacomo Pucciniren \"La Boh\u00e8me\", 1953koa daude.\nEuropa guztian eman zituen emanaldiak (1936an Berlinen Hitler desafiatuz, nazien aurkari porrokatua baitzen), AEBeetan eta Buenos Airesko Teatro Col\u00f3nen 1958an.\nFrederick Deliusen biografia bat idatzi zuen 1959an, baita \"A Mingled Chime\" izeneko autobiografia bat ere 1944an.\nHiru aldiz ezkondu zen, Utica Celestia Wellsekin 1903 eta 1942 artean, Betty Hambyrekin 1943an eta hau 1957an hil zen arte, eta Shirley Hudsonekin 1959an.\nBere esaldirik ospetsuenen artean honakoak daude:"}
{"id": "363326", "revid": "4380", "url": "https://eu.wikipedia.org/wiki?curid=363326", "title": "Lourinha", "text": ""}
{"id": "363327", "revid": "96586", "url": "https://eu.wikipedia.org/wiki?curid=363327", "title": "La boh\u00e8me", "text": "La boh\u00e8me (frantsesez eta italieraz ahoskatua; ) lau zatitan banatutako opera bat da, Giacomo Pucciniren musikarekin eta Giuseppe Giacosa eta Luigi Illicaren italierazko libretoarekin, nortzuk 1845 eta 1849 bitartean, bost urtetan zehar \"El Corsario\" egunkarian argitaratutako Henri Murgerren \"Sc\u00e8nes de la vie de boh\u00e8me\" izenburuko entregako eleberriaren atalak sinplifikatu eta batu zituzten. Puccinik Milango kontserbatorioko ikasle urteetan izan zituen bizipenak islatzen ditu, non Pietro Mascagnirekin gela bera konpartitu zuen.\n\"La boh\u00e8me\" Turingo Teatro Region estreinatu zen 1896ko otsailaren 1ean oraindik gaztea zen Arturo Toscaniniren zuzendaritzapean. Opera honek harrera hotza izan zuen hala publikoaren nola kritikaren partetik. Gaur egun, \"La boh\u00e8me\" opera errepertorio estandarreko lanik nabarmenenetako bat da, eta mundu osoan gehien antzeztutako laugarrena bezala agertzen da 2005-2010 eperako. 1946an, estreinatua izan eta 50 urtera, Toscaninik opera honen antzezpen bat zuzendu zuen NBCko Orkestra Sinfonikoarekin. Antzezpen hau, denbora igaro ondoren, diskoan eta compact discean argitaratu zen. Bere jatorrizko zuzendariak eginiko Pucciniren opera baten grabaketa bakarra da (ikus Grabaketak sekzioa beherago).\nIstorioaren jatorria.\nBere azalaren arabera, La Boh\u00e8men libretoa Henri Murgerren \"Sc\u00e8nes de la vie de boh\u00e8me\" eleberrian oinarritzen da, 1840an Parisko Latin auzoan bizi diren bohemiar gazteak irudikatzen dituzten bineta bilduma bat. Ohi eleberri deitzen zaion arren, ez du istorio bateratu bat. Murger eta Th\u00e9odore Barri\u00e8ren 1849ko antzezlanean bezala, libretoa Rodolfo eta Mim\u00ecren arteko harremanean zentratzen da, hauen heriotzarekin amaituz. Lanean bezala, libretoak eleberriko bi pertsonaia, Francine eta Mim\u00ec, Mim\u00ecren pertsonaia bakarrean batzen ditu.\nLibretoaren zati handi bat jatorrizkoa da. II. eta III. zatietako istorio nagusiak libretogileek asmatuak dira, soilik aipamen gutxi batzuekin Murgerren laneko pertsonaia eta gertakarietara. I. eta IV. zatietako gertakari gehienek eleberria jarraitzen dute, zenbait ataletako gertakariak uztartuz. I. eta IV. zatietako amaierako eszenak (Rodolfo eta Mim\u00ecrekin) operan eta eleberrian agertzen dira. Euren topaketaren istorioak leialki jarraitzen du eleberriko 18. atala, non ganbara batean bizi diren maitaleak ez diren Rodolfo eta Mim\u00ec, baizik eta Jacques eta Francine. Mim\u00ecren heriotzaren istorioa operan eleberriko bi atal ezberdinetatik sortzen da, bata Francinen heriotzari buruzkoa eta bestea Mim\u00ecrenari buruzkoa.\nArgitaratutako libretoak laburki bere egokitzea eztabaidatzen duten libretogileen ohar bat du. Zuzenean antzezlana aipatu gabe, Francine eta Mim\u00ecren pertsonaiak pertsonaia bakar batean bateratu izana defendatu zuten: (Nork ezin dezake detektatu emakume baten profil delikatuan Mim\u00ec zein Francinen izaera?). Garai hartan, eleberria publikoa zen, Murger oinordekorik gabe hil ondoren, baina antzezlanaren eskubideak oraindik Barri\u00e8ren oinordekoek kontrolatzen zituzten."}
{"id": "363328", "revid": "56334", "url": "https://eu.wikipedia.org/wiki?curid=363328", "title": "La gallina de los huevos de oro (Mortadelo eta Filemon)", "text": "La gallina de los huevos de oro Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1976ko abentura bat da.\nIstorioa.\nBacterio profesoreak Sarita izeneko bere oiloarekin pentsu bat probatzen ari da urrezko arraultzak eman ditzan. Esperimentuak funtzionatu egiten du, baina Saritak ihes egiten du eta Mortadelok eta Filemonek aurkitu egin beharko dute beste norbaitek oiloak eman dezakeen aberastasuna aurkitu aurretik.\nBeste medio batzuetan.\nOsorik egokitu da pertsonaiei buruzko telesaileko atal batean."}
{"id": "363329", "revid": "105290", "url": "https://eu.wikipedia.org/wiki?curid=363329", "title": "Burdin-sulfurozko munduaren teoria", "text": "Burdin-sulfurozko munduaren teoria G\u00fcnter W\u00e4chtersh\u00e4user alemaniar kimikari eta patenteetan espezializatutako abokatutak proposatutako biziaren jatorriari buruzko hipotesi bat da. Hipotesi honetan espezie kimikoak eta burdin eta sufrezko konposatuek parte hartzen dute. W\u00e4chtersh\u00e4userrek metabolismo forma primitibo bat genetikaren aurretik existitu zela proposatzen du. Bere lanean, metabolismo bezala beste prozesu batzuek probesteko moduan energia sortzen duten erreakzio kimikoen ziklo bat ulertzen da. Ideia, behin metabolismo ziklo primitibo bat ezarri ondoren, hau geroz eta konplexuagoak diren konposatuak sortzen hasten dela da. Teoriaren funtsezko ideia bizitzaren kimika primitiboa ozeanoetan masazko disoluzio batean gertatu ez zela da, baizik eta pirita bezalako mineralen azalean, iturri hidrotermaletatik gertu. Giro anaerobio bat zen, eta tenperatura (100\u00a0\u00b0C) eta presio altukoa. Lehen zelulak mineralen azaleko burbuila lipidikoak izango ziren. W\u00e4chtersh\u00e4userrek ozpinean aurki daitekeen azido azetikoak (karbono, hidrogeno eta oxigeno konbinaketa sinple bat) funtsezko papera bete zuela dioen hipotesia garatu zuen. Azido azetikoa zelulen metabolismoarentzat funtsezkoa den azido zitrikoaren zikloaren zati da.\nBurdin-sulfuroaren teoriaren funtsezko ideietako batzuk honako \"bizitza sortzeko errezeta labur\"rean laburbildu daitezke: Ura irakitea, burdin eta nikelezko sulfuroetan astintzea. Karbono monoxido eta hidrogeno sulfurozko gasak burbuilatzea eta peptidoak eratu arte itxarotea.\nModu teknikoagoan, W\u00e4chtersh\u00e4userrek honako pausoak planteatu zituen proteinak agertzeko:\nHala azido azetikoa nola pirubikoa azido zitrikoaren zikloko funtsezko substratuak dira.\n1997an W\u00e4chtersh\u00e4userrek eta Claudia Huberrek karbono monoxidoa, hidrogeno sulfuroa eta nikel sulfurozko partikulak 100\u00a0\u00b0Ctan nahastu zituzten eta aminoazidoak era zitezkeela frogatu zuten. Hurrengo urtean, osagai berberak erabiliz peptidoak sortzeko gai izan ziren."}
{"id": "363330", "revid": "336", "url": "https://eu.wikipedia.org/wiki?curid=363330", "title": "Gaua Mendi Gorrian", "text": "Gaua Mendi Gorrian (errusieraz \"Ivanova noch' na Lisoy gore\", \"San Joan Gaua Mendi Gorrian\") Modest Musorgski errusiar konposatzailearen olerki sinfoniko bat da. Musikalan hau jatorriz Nikolai Gogol idazlearen ipuin batean oinarritua dago, bertan baserritar edo nekazari batek San Joan gauez Kiev hiritik hurbil dagoen Mendi Gorrian akelarre bat ikusten du (Walpurgis gauaren parekidea). Berritzailea izateaz gain, musikalanak osaketa bihurria du, eta bertsio ugari ezagutu ditu.\nM\u00fasorgskik musikalaren hasiera berak idatzitako oharrak ipini zuen, hauek hasiera batetik aurrera musikalanaren fantasiazko giroa hobekiago ulertzen lagundu zutelarik:\nMusorgskiren heriotzaren ondoren, haren lagun eta adiskidea zen Nikolai Rimski-Korsakovek musikalan bikain, koloretsu eta indartsu hau orkestratu eta moldatu zuen, ondorioz kontsertu eta musika emanaldi askotan ospetsu bilakatu delarik.\nOndarea.\n1940an Walt Disneyren Fantasia marrazki bizidun filmean musikalan hau Gaizkia edo Gaiztakeria irudikatzeko erabili zen."}
{"id": "363331", "revid": "13403", "url": "https://eu.wikipedia.org/wiki?curid=363331", "title": "Ivanova noch' na Lisoy gore", "text": ""}
{"id": "363340", "revid": "512", "url": "https://eu.wikipedia.org/wiki?curid=363340", "title": "Prisma oktogonal", "text": "Geometrian, prisma oktogonala oinarri oktogonaleko prisma da. Prisma oktogonala dekaedro bat da, 10 aurpegi (2 oktogono eta 8 paralelogramo), 24 ertz eta 16 erpin dituena."}
{"id": "363341", "revid": "512", "url": "https://eu.wikipedia.org/wiki?curid=363341", "title": "Prisma eneagonal", "text": "Geometrian, prisma eneagonala oinarri eneagonaleko prisma da. Prisma eneagonala endekaedro bat da, 11 aurpegi (2 eneagono eta 9 paralelogramo), 27 ertz eta 18 erpin dituena."}
{"id": "363342", "revid": "512", "url": "https://eu.wikipedia.org/wiki?curid=363342", "title": "Prisma dekagonal", "text": "Geometrian, prisma dekagonala oinarri dekagonaleko prisma da. Prisma dekagonala dodekaedro bat da, 12 aurpegi (2 dekagono eta 10 paralelogramo), 30 ertz eta 20 erpin dituena."}
{"id": "363345", "revid": "512", "url": "https://eu.wikipedia.org/wiki?curid=363345", "title": "Prisma endekagonal", "text": "Geometrian, prisma endekagonala oinarri endekagonaleko prisma da. Prisma endekagonala tridekaedro bat da, 13 aurpegi (2 endekagono eta 11 paralelogramo), 33 ertz eta 22 erpin dituena."}
{"id": "363346", "revid": "512", "url": "https://eu.wikipedia.org/wiki?curid=363346", "title": "Prisma dodekagonal", "text": "Geometrian, prisma dodekagonala oinarri dodekagonaleko prisma da. Prisma dodekagonala tetradekaedro bat da, 14 aurpegi (2 dodekagono eta 12 paralelogramo), 36 ertz eta 24 erpin dituena."}
{"id": "363347", "revid": "512", "url": "https://eu.wikipedia.org/wiki?curid=363347", "title": "2105 Gudy", "text": "2105 Gudy asteroide gerrikoan aurkitutako 2105. asteroidearen izena da. 1976ko otsailak 29an aurkitu zuen Hans-Emil Schusterrek La Sillako Behatokitik. Bere behin-behineko izendapen zientifikoa 1976 DA zen. Bere izena \"Gudrun Werner\"gatik jasotzen du, aurkitzailearen laguna zena."}
{"id": "363348", "revid": "512", "url": "https://eu.wikipedia.org/wiki?curid=363348", "title": "2106 Hugo", "text": "2106 Hugo asteroide gerrikoan aurkitutako 2106. asteroidearen izena da. 1936ko urriak 26an aurkitu zuen Marguerite Laugierrek Nizatik. Bere behin-behineko izendapen zientifikoa 1936 UF zen. Bere izena Victor Hugo frantziar idazleagatik jasotzen du."}
{"id": "363349", "revid": "512", "url": "https://eu.wikipedia.org/wiki?curid=363349", "title": "2107 Ilmari", "text": "2107 Ilmari asteroide gerrikoan aurkitutako 2107. asteroidearen izena da. 1941eko azaroak 12an aurkitu zuen Liisi Otermak Turkutik. Bere behin-behineko izendapen zientifikoa 1941 VA zen. Bere izena finlandiar mitologiako Ilmarinen pertsonaiagatik jasotzen du."}
{"id": "363350", "revid": "105290", "url": "https://eu.wikipedia.org/wiki?curid=363350", "title": "2108 Otto Schmidt", "text": "2108 Otto Schmidt asteroide gerrikoan aurkitutako 2108. asteroidearen izena da. 1948ko urriak 4an aurkitu zuen Pelageia Shajnek Simeisetik. Bere behin-behineko izendapen zientifikoa 1948 TR1 zen. Bere izena Otto Schmidt astronomoagatik jasotzen du."}
{"id": "363351", "revid": "512", "url": "https://eu.wikipedia.org/wiki?curid=363351", "title": "2109 Dhotel", "text": "2109 Dhotel asteroide gerrikoan aurkitutako 2109. asteroidearen izena da. 1950eko urriak 13an aurkitu zuen Sylvain Arendek Uccletik. Bere behin-behineko izendapen zientifikoa 1950 TH2 zen. Bere izena Andr\u00e9 Dhotel frantziar idazleagatik jasotzen du."}
{"id": "363352", "revid": "105290", "url": "https://eu.wikipedia.org/wiki?curid=363352", "title": "2110 Moore-Sitterly", "text": "2110 Moore-Sitterly asteroide gerrikoan aurkitutako 2110. asteroidearen izena da. 1962ko irailak 7an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1962 RD zen. Bere izena Charlotte Moore Sitterly estatubatuar astrofisikariagatik jasotzen du."}
{"id": "363353", "revid": "105290", "url": "https://eu.wikipedia.org/wiki?curid=363353", "title": "Optika fisiko", "text": "Optika fisikoa (edo optika ondulatorioa) argiaren uhin-propietateak eta horiekin lotutako fenomenoak (interferentziak. difrakzioa, polarizazioa...) aztertzen dituen optikaren atala da."}
{"id": "363354", "revid": "20653", "url": "https://eu.wikipedia.org/wiki?curid=363354", "title": "Optika ondulatorio", "text": ""}
{"id": "363355", "revid": "105290", "url": "https://eu.wikipedia.org/wiki?curid=363355", "title": "2111 Tselina", "text": "2111 Tselina asteroide gerrikoan aurkitutako 2111. asteroidearen izena da. 1969ko ekainak 13an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1969 LG zen. Bere izena 1953 eta 1958 artean Kazakhstango lurralde birjinean egindako kanpaina ospatzen duen Tselina edo Celinagatik jasotzen du."}
{"id": "363356", "revid": "105290", "url": "https://eu.wikipedia.org/wiki?curid=363356", "title": "2112 Ulyanov", "text": "2112 Ulyanov asteroide gerrikoan aurkitutako 2112. asteroidearen izena da. 1972ko uztailak 13an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1972 NP zen. Bere izena Leninen anaia zaharra zen Aleksandr Ilyich Ulyanovgatik jasotzen du."}
{"id": "363357", "revid": "105290", "url": "https://eu.wikipedia.org/wiki?curid=363357", "title": "Optika geometriko", "text": "Fisikan, optika geometrikoa argi-izpien hedapen zuzenean oinarrituriko argiaren deskribapena eta azterketa da. Hurbilketa honetan, argi-izpien islapena eta errefrakzioa soilik har daitezke kontuan, difrakzioaren fenomenoa alde batera utzita. Oso teoria erabilgarria da, besteak beste, tresna optikoak aztertzeko."}
{"id": "363360", "revid": "512", "url": "https://eu.wikipedia.org/wiki?curid=363360", "title": "Aleksandr Ilitx Ulianov", "text": "Aleksandr Ilitx Ulianov (errusieraz \u0410\u043b\u0435\u043a\u0441\u0430\u043d\u0434\u0440 \u0418\u043b\u044c\u0438\u0447 \u0423\u043b\u044c\u044f\u043d\u043e\u0432; Nizhni Novgorod, 1866ko apirilaren 12agreg./martxoaren 31jul. - Shlisselburg, 1887ko maiatzaren 20agreg./maiatzaren 8ajul.) errusiar iraultzaile bat izan zen, Vladimir Leninen anaia nagusia.\nBiografia.\nIlia Ulianov (1831-1886) eta Maria Alexandrovna Blanken (1835-1916) semea eta 5 anai-arrebaren artean nagusia (Aleksandr bera, Dmitri, Maria, Anna eta Vladimir), Aleksandr Simbirskeko eskolan graduatu zen 1883an urrezko dominarekin eta San Petersburgoko Unibertsitatean sartu zen, non natur zientzietan lizentziatu zen eta urrezko domina lortu zuen zoologia arloan eginiko bere lanagatik. Unibertsitatean legez kanpoko biltzar eta manifestaldietan parte hartu zuen, ikasle eta langileei hitzaldiak emateaz gain. 1886an \"Narodnaja Volja\" (Herriaren Borondatea) talde terroristako kide bihurtu zen.\n1887an Alexandro III.a Errusiakoa tsarra hiltzen saiatu zen talde bateko kide bihurtu zen; arrazoi horregatik, urte horretan bertan Shisselburgen urkatu zuten. Haren exekuzioak eragin handia izan zuen anaia Vladimirrengan (handik zenbait urtera, Sobietar Batasunaren lider eta sortzailea izan zen).\nOndarea.\n1972ko ekainaren 13an aurkitu zuen 2112 Ulyanov asteroidea haren omenez izendatu zen."}
{"id": "363361", "revid": "512", "url": "https://eu.wikipedia.org/wiki?curid=363361", "title": "Optika kuantiko", "text": "Fisikan, optika kuantikoa argiaren eta materiaren arteko interakzioak eta horren ondoriozko fenomenoak mekanika kuantikoa aplikatuz aztertzen dituen optikaren atala da."}
{"id": "363368", "revid": "119347", "url": "https://eu.wikipedia.org/wiki?curid=363368", "title": "Cambridge (Massachusetts)", "text": "Cambridge Ameriketako Estatu Batuetako Massachusetts estatuko hiria da, Boston Handia metropoli eremuan. Middlesex konderriko bi hiriburuetako bat da (bestea Lowell da). Ezaguna da, batez ere, munduko unibertsitate garrantzitsunetako bi, Harvard Unibertsitatea eta Massachusetts Institute of Technology, bertan daudelako. 2010ean 105.162 biztanle zituen eta estatuko bosgarren hiririk handiena zen, Boston, Worcester, Springfield eta Lowellen ondotik.\nHerri eta hiri senidetuak.\nCambridge ondorengo herri eta hiriekin senidetuta dago:"}
{"id": "363370", "revid": "512", "url": "https://eu.wikipedia.org/wiki?curid=363370", "title": "Balio (argipena)", "text": "Balioa zerbaiten garrantzia zenbatesten duen kopurua da. Zein arlotan erabiltzen den, hainbat esanahi eta erabilera ditu:"}
{"id": "363371", "revid": "17", "url": "https://eu.wikipedia.org/wiki?curid=363371", "title": "Balio", "text": ""}
{"id": "363372", "revid": "9270533", "url": "https://eu.wikipedia.org/wiki?curid=363372", "title": "Balio (etika)", "text": "Balioak pertsona edo talde baten moral eta etika-printzipioak dira, egoera batean balorazioak egin eta erabakiak hartzeko erabiltzen direnak. Balio-sistema balio multzo koherentea da, kultura eta ideologia baten adierazgarri direnak.\nBalio moralak, gizakiok gure artean eta gure bizitza garatzeko inguruarekiko ditugun harremanen kalitateak dira; moral eta etika printzipioak bereganatzen ditu. Gizakiok ditugun harremanetan, zenbait jokabideak (alde objektiboak) guztiz egokikotzat eta komenigarritzat (alde subjektiboa) hartzen ditugu; hori dela eta, gure bizitzan balio moral hauek beharrezkoak eta gustukoak ditugu, gure bizitzan lagungarriak direlako.\u00a0\nAurrekoa kontuan hartuta, egun (postmodernismoan), dena erlatiboa denez, zenbait egoeren aurrean, nolabaiteko ziurgabetasuna sentitzen dugu; balioekin gauza bera gertatzen da, erlatiboak bilakatu dira.\nIldo horretatik jarraituz, balio moralak, mikrosistemek zehazten dituzte; segun norekin zauden eta zein den testuingurua, balio horiek modu batean edo bestean hartzen ditugu. Erromantizismoan, balio moralak, sinesmen mistikoekin eta fedearekin parekatzen ziren, aldiz, gaur egun, industrializazioa eta ekoizpena sustatzen dutenarekin.\nBaumanen aburuz, errealitatea solidoa izatetik, likido izatera pasatu egin da; baloreekin gertatu den moduan.\nBalio moralen ezaugarriak hurrengo hauek dira:\nBalioak postmodernismoan.\nEtika postmodernoaren oinarrian autoritate krisi bat dago. Krisi honek instituzio tradizionalei (familia, eskola, eliza, estatua, justizia, polizia) eragiten die, horien bidez modernitateak gizarte arrazional eta aurrerakoia antolatzen saiatu zelarik. Krisi hori era ezberdinetan agertzen da: gaztetasunaren adorazia eta bere kapritxoen onarpena, dirua arrakasta eta zoriontasunaren sinbolo bezala; ekonomia bat non \"izatea\" konparatzea den, kontsumitzea, erabiltzea eta botatzea; merkatuko lorpenekin definitutako identitatea ez ideologiengatik\nBeste hitz batzuetan, itxurak errealitatea dominatzen du. Norbait izatea pantailaren baten edo web site batean agertzea da.\nAgertzen denak zer den definitzen du, ia inor arduratzen ez delarik ea \"benetan\" zer den: irudi publikoa adorazio objektu berria da. Gure kultura postmodernoak egiarengatik maitasuna galdu du.\nLanaren eta aurreztearen etikarekin kontrastean, modernitatean ohikoa, oraingo etikak kontsumoaren balorea baieztatzen du, denbora librea; baina honek ezingo luke funtzionatu indibidualtasunaren nagusitzea, karitatearen debaluazioa eta ongi publikoaren axolagabekeriarik gabe.\nHaborokina, plazerra eta errealizazioaren bilaketa pribatua da ideal nagusia. Independentzia pertsonalaren eta bizimodu estiloen dibertsitatea oso garrantzitsuak bilakatu dira. Pluralismoak balore asko eragiten ditu, aukera indibidual askorekin, baina horietako bat ere ez autentikoa. Ezberdintasun ideologiko eta erlijiosoak azaletik tratatuak dira modak balira bezala. Askatasun pertsonalaren kultura, ongi pasatzea, naturala, umorea, egia eta adierazpen askatasuna sakratuak bezala ulertzen dira. Irrazionala afektuen bidez legitimatzen da, intuizioa, sentimendua, haragikoitasuna, sentsualitatea eta sormena. Guzti hori ia mundu guztiagatik onartua dagoen axioma batean markoan gertatzen da: austeritate minimo bat eta desira maximo bat, diziplina gutxiago eta ulermen gehiago.\nEra beren, hedabideek iritzi publikoa zehazten dute, baita jokabide ereduak, eta kontsumozkoak ere. Komunikabideek interpretazio etiko eta erlijiosoak ordezkatzen dituzte informazio puntual, zuzen eta objektibo batengatik, eta errealitatea ongia eta txarra baino haratago kolokatzen dute. Pradojikoki, komunikabideen influentzia komunikazio krisia gertatzen denean handitu egiten da. Pertsonek bere buruaren inguruan soilik hitz egiten dute, beraiek entzutea nahi dute, baina beraiek ez dute entzun nahi. Konpromiso gabeko komunikazioa bilatzen da. Hortik urrutiko parte hartzearen bilaketa, lagun ikus ezinak, email eta txat lagunak."}
{"id": "363374", "revid": "1545", "url": "https://eu.wikipedia.org/wiki?curid=363374", "title": "Aleksandr Ilyich Ulyanov", "text": ""}
{"id": "363376", "revid": "1659", "url": "https://eu.wikipedia.org/wiki?curid=363376", "title": "Begetarianismo", "text": "Begetarianismoa animalia-haragia (behi, txerri, oilo, arrain edo besteena) baztertzen duen elikatze-modua da, eta dieta malguenetan, animalia-jatorrikoak izanik ere, esnekiak, arrautzak edo eztia onartzen dituena. Begetarianismo barruan kontzepzio eta planteamendu desberdinak ematen dira baina, Mendebaldean, animaliekiko errespetuan oinarritzen dira. Begetarianismoa jarraitzen dutenei begetariano edo barazkijale deritze.\nBegetarianoek ez dute animalien erabilera onartzen ez jateko ez eta dibertsio iturri moduan ere. Dena dela, badira bizimodu hori osasun argudioengatik hartzen duten begetariano asko, beste konnotaziorik gabe. Beste hainbat kasutan erlijio arauak egon daitezke horren jatorrian. Esaterako, budismoaren eta jainismoren aginduetan animaliekiko errespetua ezinbestekoa da eta horren ondorioz ez dute animaliarik jaten. Mendebaldeko gizarteetan begetarianismoa gehiago lotzen da ideologia ekologistekin edo animalien defentsarako ideologiekin.\nHistoria.\nBegetarianismoa oso ideia zaharra da. Indian eta Antzinako Grezian aurkitzen dira lehenengo testigantzak. Esaterako Pitagorasen jarraitzaileek dieta begetarianoa jarraitzen zuten; horregatik batzuetan \"dieta pitagorikoa\" ere deitu izan zaio.\nErromatar garaietatik XIX. mende arte ideologia hau desagertu zen, batik bat haragiaren kontsumoa oso mugatua zelako batez ere herri xehe artean. Begetariano kontzeptua 1842an erabili zen lehenengo aldiz; urte horretan, irailaren 30ean, Manchesterren, Vegetarian Society sortu zen, munduan ezagutzen den lehenengo elkarte begetarianoa. 1906an horrelako elkarteak koordinatu ziren International Vegetarian Union (IVU) sortuz.\nXX. mendean naturismoak, higienismoak eta anarkismoak, besteak beste, begetarianismoa bultzatu zuten.\nJoerak.\nBegetarianismoaren barruan joera asko daude. Hona hemen joera nagusien ezaugarri dietetikoak:\nArrazoiak.\nAsko izan daitezke barazkizale izateko arrazoiak. Batzuek, osasuna dela eta, nahiago dute haragirik ez jan. Argudio honen jatorria batetik haragiak duen kutsaduran egon daiteke: ezaguna da ekoizpena handitzeko mota askotako botikak eta hormonak erabiltzen direla. Produktu horiek, haragiaren bitartez, giza-gorputzetara igarotzen dira. Honekin lotuta, esaterako, behi eroen gaitza dugu baina maila horietara heldu gabe garbi dago gehiegizko animalien koipea jatea osasuntsua ez dela. Beste pertsonek argudio ekologistak defenditzen dituzte: Lurrak ezin du jasan egungo populazioa eta guztiak haragiaz elikatu. Animaliak hazteko energia eta elikagaien eskakizunak handiak dira. Badira ere argudio etikoak, bereziki animaliekiko errespetuari lotuak. Azkenik, zenbait erlijiok haragiaren kontsumoa debekatzen dute; horien artean jainismoa izan daiteke muturrekoena: jainistek ezin dute intsektu bat hil ere egin."}
{"id": "363378", "revid": "56334", "url": "https://eu.wikipedia.org/wiki?curid=363378", "title": "El caso del calcet\u00edn", "text": "El caso del calcet\u00edn Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1976ko abentura bat da.\nIstorioa.\nErakunde etsai batek ezkurretatik abiatuta energia nuklearra ekoizteko formula bat lapurtu du. Mugatik pasarazteko turista batek erositako galtzerdi batean ezkutatu dute. Baina turista horren arrastoa galdu zen, soilik bidaiatu zuen autobusa ezagutzen da. Mortadelok eta Filemonek, autobus horretako pasaiarien zerrenda baten laguntzarekin galtzerdia berreskuratu beharko dute etsaiak gauza bera egin aurretik."}
{"id": "363379", "revid": "1545", "url": "https://eu.wikipedia.org/wiki?curid=363379", "title": "Victor Bruce, Elgingo IX. kondea", "text": ""}
{"id": "363380", "revid": "17", "url": "https://eu.wikipedia.org/wiki?curid=363380", "title": "Emotikon", "text": ""}
{"id": "363382", "revid": "65203", "url": "https://eu.wikipedia.org/wiki?curid=363382", "title": "Santa Maria katedrala (Killarney)", "text": "Santa Maria katedrala (ingelesez \"St Mary's Cathedral\"), Irlandako Kerryko konderrian dagoen Killarneyko eliza nagusia da.\nHistoria.\nAugustus Welby Pugin arkitekto ingeles famatuak diseinatu zuen eta 1842 eta 1855 artean eraiki zen. Irlnadan dagoen XIX mendeko eliza neogotiko ederrenetakoa dela esaten da. Dorrea Dublingo Ashlin eta Coleman arkitektoek diseinatu zuten. Harri gris eta marroiak erabili zituzten eraikuntzan.\n60. hamarkadaren bukaeran diru bilketak egin ziren eta 1973an eliza berriztu ahal izan zen."}
{"id": "363383", "revid": "201", "url": "https://eu.wikipedia.org/wiki?curid=363383", "title": "Balore", "text": ""}
{"id": "363389", "revid": "98220", "url": "https://eu.wikipedia.org/wiki?curid=363389", "title": "Muckross etxea", "text": "Muckross etxea (; ) Irlandako Kerryko konderrian dagoen jauregi historikoa da. Killarneytik 6 kilometrotara dago, bertako aintziren ertzean.\nHistoria.\nWilliam Burn arkitekto eskoziarrak diseinatu eta eraiki zuen Henry Arthur Herbert eta bere emazte Mary Balfour Herbertentzat. Tudor estiloan diseinatua izan zen eta 65 gela ditu. 1861ean Viktoria Erresuma Batukoa bertan gelditzeko egokitzapenak egin ziren. Finantza arazoek eraginda 1899an etxea saldu beharra izan zuten. Hainbat jabe izan ondoren 1932an estatuak eskuratu zuen eta Killarney Parke Nazionala eratu zuen."}
{"id": "363390", "revid": "105290", "url": "https://eu.wikipedia.org/wiki?curid=363390", "title": "Protoi-protoi katea", "text": "Protoi-protoi katea izarretan hidrogenoa helio bihurtzeko gertatzen den bi fusio erreakzioetako bat da, bestea CNO zikloa delarik. Protoi-protoi kateak garrantzitsuagoak dira gure eguzkiaren tamainakoak edo txikiagoak diren izarretan. Prozesuaren balantze globala helio-4ko (2 protoi eta 2 neutroi) nukleo bat eratzeko lau nukleoi eta bi elektroi elkartzearen baliokidea da.\nBi hidrogeno nukleoren arteko aldentze elektromagnetikoa garaitzeko energia kopuru handia behar da. Hamar eta hogei milioi kelvineko izar tenperaturetan, erreakzioaren bataz besteko denbora 1000 milioi urtekoa da. Denbora oso luzea, baina nahikoa eguzkia jasateko eguzkiaren nukleoan dagoen hidrogeno kopuru izugarria, eta, erreakzio erritmo baxu horretan ere sortzen duen energia kopuru handia kontutan hartuta. Erreakzioaren bataz besteko denbora askoz azkarragoa izango balitz, eguzkiak jada bere hidrogeno guztia agortua izango zuen. Azkarregiak liratekeen erreakzio erritmoek ezinezko egingo lukete egonkortasun hidrodinamikoa izarretan, ia sortu bezain pronto eztanda batean desageraraziz.\nOrokorrean, protoi-protoi fusioa soilik protoien tenperatura (energia zinetikoa) elkar aldenketaren coulombdar indarrak gainditzeko bezain altua baldin bada gertatzen da. Protoiak izarrek euren energia sortzeko erabiltzen duten oinarrizko printzipioa izatearen teoria 1920ko hamarkadaren hasierakoa da, Arthur Eddingtonek bere lehen neurketak egin zituenean. Garai hartan Eguzkiaren tenperaturak coulombdar hesia igaro ahal izateko baxuegitzat hartzen ziren. Mekanika kuantikoaren garapenarekin tunel efektua aurkitu zen, eta honek, teorikoki ezinezkoak ziren tenperaturetan fusioa errazteko orduan duen eragina.\nPP kateen erreakzioak.\nLehen pausoak 1H hidrogenozko bi nukleo (protoiak) 2H deuterioan fusionatzera daroa, positroi bat eta neutrino bat askatuz protoi bat neutroi bihurtu ondoren.\nErreakzio honetan askatutako neutrinoek 0,42 MeV baino gutxiagoko energia dute.\nLehen pauso hau oso motela da, elkarreragin nuklear ahularen mende baitago protoi bat neutroi bihurtu ahal izateko. Izan ere, pp kate guztietako pausorik motelena da, honen ondorioz erreakzio mugatzaile ere baderitzolarik, protoi-nukleo kate guztiaren erritmoa ezartzen duena bait da.\nErreakzio horretatik sortzen den positroia berehala deusezten da elektroi batekin, eta bere massa gamma fotoien bidez askatutako energia bihurtzen da.\nErreakzio honen ondoren, lehen pausoan sortutako deuterioa beste hidrogeno batekin fusionatu daiteke 3He heliozko isotopo arin bat sortzeko.\nUne honetatik aurrera erreakzioa guztiak 4He nukleo baten sorreran amaitzen diren hiru adar ezberdinetan azpibanatzen da. PP-1ean Helio-4a bi Helio-3 nukleoren arteko fusioaren bidez sortzen da, beste bi adarrek, pp2 eta pp3, pp1ean sortutako Heli-4aren beharra dute, bi kateak, berilio-7ak har ditzakeen bi bideetatik sortzen dira. Eguzkian, pp1 katea %91ko maiztasunaz gertatzen da, pp2a %9koarekin, eta pp3a da ez ohikoena, %0,1eko maiztasunarekin.\nPP2 katea.\nPP2 nagusi da 14 eta 23 megakelvin bitarteko tenperaturetan\n7Be(e\u2212,\u03bde)7Li erreakzioan sortutako neutrinoen %90ak 0,861 MeVeko energia dute, beste %10ak 0,383 MeVeko energiarekin irtengo diren bitartean (Litio-7a kitzikatua egotearen ala ez egotearen arabera).\nPP3 katea.\nPP3 katea nagusi da 23 Megakelvin baino gehiagoko tenperaturatan.\nKate hau ez da Eguzkiaren energia iturri nagusia, bere nukleoko tenperaturak oraindik ez baitira horretarako behar haina handiak. Alabaina, oso garrantzitsua da eguzki neutrinoen arazoan, erreakzio hauek sortzen baitituzte neutrinorik energetikoenak (\u226414.06 MeV).\nPPIV edo Hep katea.\nHepk helio-protoi esan nahi du. Kasu honetan helio 3ak zuzenean protoi batekin erreakzionatzen du Heli-4a emateko.\nAskatutako energia.\nAzkeneko helio-4aren atomoaren masa hasierako 4 protoienarekin alderatuz gero, jatorrizko masaren %0,7a galdu egin dela ikus daiteke. Masa hau energia bihurtzen da, banakako erreakzioetan jaurtitako neutrino eta gamma izpi eran. Kate osoak askatutako energia garbia 26,73 MeVkoa da.\nSoilik gamma izpi eran askatutako energiak elkareragiten du protoi eta elektroiekin eta berotzen du Eguzkiaren barnealdea. Berotze honek jasaten du eta bere pisupean kolapsatzea eragozten du.\nNeutrinoek apenas elkareragiten dute materiarekin, eta grabitate kolapsoa eragozten ere ez dute laguntzen. Neutrinoek pp1, pp2 eta pp3 kateetan, hurrenez hurren, energiaren %2a, %4a eta %28,3a daramate.\nPep erreakzioa.\nPepk protoi-elektroi-protoi esan nahi du. Erreakzio hau oso arraroa da, aldi berean hiru partikulen arteko talka bat bait da, logikoki, askoz inprobableagoa dena. Pep erreakzioa pp erreakzioaren ordez gerta daiteke.\nEguzkian, pep erreakzioaren maiztasuna pp erreakzioarekin alderatuz 1/400ekoa da (400 erreakzioetatik behin). Hala eta guztiz ere, askatutako neutrinoak energetikoagoak dira: pp kateko lehen pausoko neutrinoek soilik 0,42 MeVeko energia duten bitartean, pep erreakziotik askatutako neutrinoek 1,44 MeVeko energia dute."}
{"id": "363391", "revid": "105290", "url": "https://eu.wikipedia.org/wiki?curid=363391", "title": "Muckross abade-etxea", "text": "Muckross abade-etxea Irlandako Kerryko konderrian dagoen abade-etxea da, Killarney herrian, Muckross etxe famatuaren ondoan.\nHistoria.\nFrantziskotarrek eraiki zuten 1448an izen bereko aintziraren ondoan. Fraideak sarritan izan ziren erasotuak eta eraikina bera ere hainbat aldiz suntsitu eta berreraiki zen. XVII mendeko Kerryko hainbat poeta bertan hilobiraturik daude, hala nola: O'Donoghue, O'Rathaille eta O'Suilleabhain.\nGaur egun abadetxearen aztarnak nahiko ongi mantentzen dira, nahiz eta teilatua galduta daukan. Klaustroan hagin zuhaitz bat du."}
{"id": "363393", "revid": "105290", "url": "https://eu.wikipedia.org/wiki?curid=363393", "title": "Sneem", "text": "Sneem (irlanderaz An tSnaidhm) Irlandako hego-mendebaldeko Kerryko konderriaren mendebaldean dagoen udalerri bat da. Iveragh penintsularen hegoaldeko kostaldean dago. Izen bereko Sneem ibaiaren itsasadarrean, ibai honek nahiz N70 errepideak udalerria zeharkatzen dutelarik. Herriaren erdigunean Sneem ibaia zeharkatzen duen harrizko zubi bat kokatzen da. 2002an 672 biztanle zituen.\nRing of Kerry ibilbide turistikoaren ohiko pasabide nahiz geldigunea ere bada."}
{"id": "363395", "revid": "336", "url": "https://eu.wikipedia.org/wiki?curid=363395", "title": "Tridimita", "text": "Tridimita edo asmanita kuartzoaren polimorfo bat da, eta bi eratara topa daiteke: tridimita alfa, sistema hexagonalean kristalizatzen dena, eta tridimita beta, sistema erronbikoan kristalizatzen duena.\nOhi, kuartzoa bezala, tektosilikatoen artean gehitua da, baina gaur egun Nazioarteko Mineralogia Elkarteak baliozkotzat onartutako Strunzen sailkapenaren 10. edizioaren arabera \"mineral oxido\"en 4. sailkapenan jarri beharko litzateke.\nPropietateak.\nOhi alkalinoak diren katioien ezpurutasunek egonkortua. Bere kristalek elkarhazkuntza izan dezakete kristobalitaren kristalekin.\nSilizio dioxidoaren polimorfo triklinikoa da, honakoen polimorfoa delarik: koesita (SiO/2 monoklinikoa), kristobalita (SiO2 tetragonala), kuartzoa (SiO2 trigonala) eta estishovita (SiO2 tetragonala).\nEraketa eta meak.\nMaiz agertzen da barrunbeetan mundu osoko arroka bolkanikoetan."}
{"id": "363396", "revid": "105290", "url": "https://eu.wikipedia.org/wiki?curid=363396", "title": "Waterville (Irlanda)", "text": "Waterville (irlanderaz \"An Coire\u00e1n\") Irlandako hego-mendebaldeko Kerryko konderriaren mendebaldean dagoen udalerri bat da, hain zuzen ere Iveragh penintsularen mendebaldeko muturrean kokatua dago, istmo estu batean. 2002ko erroldaren arabera 538 biztanle zituen. Ekialdean Lough Currane aintzira du eta mendebaldean Ballinskelligs badia (eta udalerria), biak Currane ibaiak elkarlotzen dituelarik. Udalerri hau N70 errepideak zeharkatzen du, Ring of Kerry ibilbide turistikoaren ohiko geldigunea delarik.\nHistoria.\nXVIII. mendearen amaieraldera bertako errekatxo batean Butler familiak heuren etxea edo egoitza eraiki zuen. Ziurrenik, kokalekuaren ondorioz lursailari \"Waterville\" (Uretako Udalerria) izena emanez. Gerora, jada XIX. mendearen hasieran, beste hainbat etxe eraiki ziren. Herrigune txikiak sortzaileek emandako leku izena mantendu zuen.\nUdalerriaren historia 1880an bertan ezarri eta lehenbiziko aldiz Amerika eta Europa elkarlotu zituen tsaspeko klabe transatlantikoari lotua doa, honek Waterville udalerria eta Eskozia Berriko Canso udalerria elkarlotu zituelarik. Dena dela, gaur egun den udalerri txikia izatetik ez zion inoiz ere laga izan.\nOndoren, Ingalaterrako Weston-super-Mare eta Frantziako Le Havre hiriekin ere kable bidez komunikatu zen. Irlandako Gerra Zibilan zehar, 1922ko abuztuaren 7an, Irlandako Armada Errepublikarrak kableak moztu eta Paris eta New York hiriak denboraldi batetarako kable bidezko komunikazioarik gabe utzi zituen.\nBitxikeriak.\nUdalerri honetan Charlie Chaplin ingeles aktore ospetsuak eta bere familiak oporraldiak igaro ohi zituzten, hain zuzen ere Butler Arms Hotel delakoan, bere oporleku gogokoenetako bat zelarik. Ondorioz, udalerrian aktorearen omenezko brontzezko estatua eta plaka batzuk ikusgai daude. Aktoreak udalerriari bere omenez urtero burutu ohi den Charlie Chaplin Comedy Festival zinemaldia ospatzeko baimena eman zion. Mick O'Dwyer futbol gaeliko jokalari eta entrenatzaile ospetsuaren jaioterria ere bada, bere omenezko estatua bat ere badagoelarik."}
{"id": "363397", "revid": "1545", "url": "https://eu.wikipedia.org/wiki?curid=363397", "title": "West Baray", "text": ""}
{"id": "363400", "revid": "9166008", "url": "https://eu.wikipedia.org/wiki?curid=363400", "title": "Izaskun Lesaka", "text": "Izaskun Lesaka Arg\u00fcelles (Burlata, 1975eko urtarrilaren 5a - ) Jarrai eta Segi erakundeetako ekintzailea eta Euskadi Ta Askatasunako kidea izan zen, 2012an frantziar poliziak Lyonetik gertu atxilotu zuena. Espainiar poliziak ETAren agiriak idatzi eta aparatu militarreko burua izatea leporatu zion."}
{"id": "363401", "revid": "105290", "url": "https://eu.wikipedia.org/wiki?curid=363401", "title": "Florence Nightingale efektu", "text": "Florence Nightingale efektua ospitaletako gaixoak beraiekin guztiz harreman profesionala izan arren erizain emakumeekin maitemintzeko joerari eta nahasmen psikiatrikoari deritzo. Florence Nightingale erizaintzaren aitzindariaren izena darama, hark nahasmen hori nozitu zuen berririk ez badago ere."}
{"id": "363402", "revid": "1545", "url": "https://eu.wikipedia.org/wiki?curid=363402", "title": "Keroseno", "text": "Kerosenoa (antzinako grezierazko \u03ba\u03b7\u03c1\u03cc\u03c2 \"keros\", \"argizari\" hitzetik eratorria) petrolioa destilatuz eskuratzen den likido gardena edo ia gardena da. Dentsitate ertaina du, gasolinaren eta gasolioaren bitartekoa da. Disolbatzaile eta erregai moduan erabiltzen da, bereziki hegazkinetan eta berogailuetan.\nPetrolio garbitik eratorritako gaia da, hidrokarburoez osatua. Petrolioa destilatuz lortzen da, destilazio zatikatuaren bidez. Isurkari zuria da, gasolina baino likatsuagoa. Usain sarkorra du, pozoitsua. Kerosenoa 1850ean lortu zen lehenengo aldiz, ikatz alkaternatik, eta 1859an hasi zen petroliotik ateratzen. Erreakzio motorren, berogailuen, eta gisakoen erregai gisa erabiltzen da, eta baita disolbatzaileak, intsektu hilkariak, aerosolak eta abar egiteko ere."}
{"id": "363403", "revid": "17", "url": "https://eu.wikipedia.org/wiki?curid=363403", "title": "Petroleo", "text": ""}
{"id": "363405", "revid": "39103", "url": "https://eu.wikipedia.org/wiki?curid=363405", "title": "Streisand effect", "text": ""}
{"id": "363408", "revid": "201", "url": "https://eu.wikipedia.org/wiki?curid=363408", "title": "Ingurugiro", "text": ""}
{"id": "363409", "revid": "59723", "url": "https://eu.wikipedia.org/wiki?curid=363409", "title": "Galdu arte", "text": "Galdu arte Juan Luis Zabalaren eleberria da, 1996an Susak argitaratua.\nSinopsia.\nBehin batean, Azkoitiko gazte batzuek bildu eta gaztetxea sortu zuten, etxe abandonatu bat horretarako hartuz. Ekintza hark eta ondoren etorri zirenek herrian ordu arte bizi zen bakea aldatu zuten. Eleberria Azkoitiko Gaztetxearen kronika dugu: Juan Luis Zabalaren nobela autofikzioa da, idazle bera izan baitzen kontatzen dituen gertaera guztien lekuko eta partaide. Nobelan bertan, Zabala pertsonaia gisa azaltzen zaigu, \u201cPipi\u201d ezizenaz.\nEleberria ez da bakarrik Azkoitiko Gaztetxeari buruzko kronika historiko bat edo bertara bildu ziren neska-mutilei buruzko istorioa. Juan Luis Zabalak berak sarrerako hitzetan azaltzen duenez, \u201cez da Azkoitiko gaztetxeari buruzko liburua, Azkoitiko gaztetxean girotutako nobela baizik\u201d. Batez ere, Xeperen istorioa da, protagonista, pertsonaia ilun, isil, uzkur, izua, hasieratik definitzen duten moduan. Nobela Xepe protagonistaren inguruan egitaratuta dago eta huraxe da pertsonaiarik nagusia: marjinala eta errebeldea, baina agian bere errebeldiaren nondik norakoa ondo ulertzen ez duena, bere errebeldiaren iturria non dagoen ondo ez dakiena; bizitzeko gogo izugarria du baina, era berean, gauza da heriotzaren etxean ate joka ibiltzeko\u2026\nNarratzaileak lehen lerrotik garbi uzten du zein den pertsonaia nagusia bere nobelan, zeinek daraman nobela behar duen narrazioaren haria eskutik hartuta. Gaineratzeko pertsonaiak \u2014eta pertsonaia ugari biltzen dira azkenik\u2014 pertsonaia nagusiaren kontrapuntu dira: haren jokabidea kokatzen eta ulertzen laguntzen dute."}
{"id": "363410", "revid": "201", "url": "https://eu.wikipedia.org/wiki?curid=363410", "title": "Coca (Segovia)", "text": ""}
{"id": "363411", "revid": "1519", "url": "https://eu.wikipedia.org/wiki?curid=363411", "title": "Ardfert katedrala", "text": "Ardfert katedrala (ingelesez \"Ardfert Cathedral\", irlanderaz \"Ardeaglais Ard Fhearta\"), Irlandako Kerryko konderrian dagoen abade-etxea da, Ardfert herrian kokaturikoa.\nHistoria.\nSan Brendan Clonfertgoak VI mendean sortu zuen abade-etxea, baina gaur egun dakusagun eraikinaren alde zaharrenak XII mendekoak dira. Anglo-normandiar estiloan eraiki zen eta sarrera erromanikoa da. XIV mendeko apezpiku baten eskultura dago, baina ez da ezagutzen nor zen.\nXV mendean hainbat zati gehitu zitzaizkion. 1641ean irlandar matxinadan teilatua suntsitu zen eta berria egin behar izan zuten.\nKatedralaren ondoan hilerria dago eta bertan eliza erromaniko baten aztarnak (\"Teampall na Hoe\") eta kapera gotiko bat (\"Teampall na Griffin\") ere badago. Azken honek hainbat Zelta gurutze ditu."}
{"id": "363415", "revid": "201", "url": "https://eu.wikipedia.org/wiki?curid=363415", "title": "Bizitzaren sorrera", "text": ""}
{"id": "363416", "revid": "201", "url": "https://eu.wikipedia.org/wiki?curid=363416", "title": "Biziaren sorrera", "text": ""}
{"id": "363417", "revid": "201", "url": "https://eu.wikipedia.org/wiki?curid=363417", "title": "Bizitzaren jatorria", "text": ""}
{"id": "363418", "revid": "201", "url": "https://eu.wikipedia.org/wiki?curid=363418", "title": "Biopoiesi", "text": ""}
{"id": "363419", "revid": "201", "url": "https://eu.wikipedia.org/wiki?curid=363419", "title": "Biopoiesis", "text": ""}
{"id": "363420", "revid": "6327", "url": "https://eu.wikipedia.org/wiki?curid=363420", "title": "Aurrekanbriko", "text": ""}
{"id": "363421", "revid": "201", "url": "https://eu.wikipedia.org/wiki?curid=363421", "title": "Geologiko", "text": ""}
{"id": "363422", "revid": "6327", "url": "https://eu.wikipedia.org/wiki?curid=363422", "title": "Barazkizale", "text": ""}
{"id": "363423", "revid": "6327", "url": "https://eu.wikipedia.org/wiki?curid=363423", "title": "Barazkijale", "text": ""}
{"id": "363424", "revid": "6327", "url": "https://eu.wikipedia.org/wiki?curid=363424", "title": "Begetariano", "text": ""}
{"id": "363425", "revid": "336", "url": "https://eu.wikipedia.org/wiki?curid=363425", "title": "Nikolas I.a Errusiakoa", "text": "Nikolas I.a (errusieraz: \u041d\u0438\u043a\u043e\u043b\u0430\u0439 I \u041f\u0430\u0432\u043b\u043e\u0432\u0438\u0447, \"Nikolai I Pavlovich\"; Gatchina, 1796ko uztailaren 6agreg./ekainaren 25ajul. - San Petersburgo, 1855eko martxoaren 2agreg./otsailaren 18ajul.) Errusiako enperadorea izan zen 1825-1855 urteetan.\nBizitza.\nTsar izendatu zuten egunean bertan matxinada aurrerazale bat, Dezenbristek (ideia liberaleko ofizialak) antolatua, desegin zuen. Nikolas I.aren erreinaldian zenbait gauzatan aurrera egin zen: lege bildumak osatu ziren, lehen errusiar burdinbidea egin zen eta estatuaren mende zeuden jopuen egoerak zertxobait hobera egin zuen. Aurrerabide politikorik, ordea, ez zen batere izan. Gutxiengoak gogor esetsi zituzten, \"autokrazia, ortodoxia eta abertzaletasuna\" ideien pean. Intelektualen artean eslaviarzaleen eta mendebalzaleen bereizketa hasi zen. Aldi berean, Gogol, Lermontov eta Puxkin idazleekin errusiar literaturaren urrezko aroa hasi zen. Nikolas I.ak oso gogor zapaldu zuen Poloniako matxinada (1830-31), eta 1839an Austriari lagundu zion Hungariako matxinada desegiten. Krimeako gerran hil zen eta semeak, Alexandro II.ak, hartu zuen aginpidea."}
{"id": "363426", "revid": "113572", "url": "https://eu.wikipedia.org/wiki?curid=363426", "title": "Polyporales", "text": "Polyporales edo Poliporaleak fungi erreinuko ordena bat da, Agaricomycetes klasekoa, eta zur-deskonposatzaile diren onddoek osatzen dute. Lehen Aphyllophorales ordenaren barruan sartuta egon ziren.\nOrdena hau anitza da eta bere baitan mota askotako familiak daude sartuta, hala nola, xaflarik gabeko basidiomyceteak edo boletalak eta agarikoak bezalako hymenomyceteak.\nHabitat.\nGehien bat bizirik nahiz hilda dauden zuhaitzen enborretan egoten dira."}
{"id": "363428", "revid": "336", "url": "https://eu.wikipedia.org/wiki?curid=363428", "title": "Polyporaceae", "text": "Poliporoak edo Polyporaceae Basidiomycotako onddoen familia bat da. Euren atal ugalkorraren haragia biguna, gogorra edo oso gogorra izan daiteke.\nFamilia honetako kide gehienek tutu bertikalez osatutako himenioa daukate, himenioko tutu horiek poroz amaituta daude euren txapelaren beheko aldean. Beste kide batzuk, ordea, xaflak dauzkate, \"Panus\" generokoek, edo xaflen antzeko egiturak, \"Daedaleopsis\" generokoek bezala, azken hauen tutuek labirinto harro bat eratzen dute.\nZenbait espeziek oina ondo osatua izaten dute, adibidez, \"Polyporus badius\".\nFamilia honetako onddo gehienek espora zuriak ematen badituzte ere, \"Abundisporus\" generokoek ez, horiek espora horixkak ematen dituzte. Ez daukate cistidiorik.\nGeneroak.\nPolyporaceae familiak honako generoak dauzka:"}
{"id": "363429", "revid": "105290", "url": "https://eu.wikipedia.org/wiki?curid=363429", "title": "Meza beltz", "text": "Meza beltza delakoak meza katolikoa emulatu nahi duen ospakizuna da. Nagusiki satanismoaren erritualtzat jo ohi da, bai eta mezaren parodiatzat ere. Orokorrean, ustezko izaera magikoa duten erritual multzo baten izendapena da, hauek hainbat siniskera berdintsuko pertsonen taldeek ospatu ohi dituzte, nagusiki satanismoa eta magia beltzaren zaletuak direlarik.\nMeza beltzaren jatorria eztabaidan dago, ospatzaileen siniskeren araberakoa izan ohi da, jada kristautasunaren hastapenetan bere aztarnak topatu izan direlari. Ospakizun hau hainat satanista edo magia beltz zaletuek ikertu izan dute, horien artean ezagunenak Aleister Crowley, Eliphas Levi edota gaur egungo Anton Szandor LaVey satanistak ere."}
{"id": "363430", "revid": "336", "url": "https://eu.wikipedia.org/wiki?curid=363430", "title": "Walpurgis gaua", "text": "Walpurgis gaua (; ) Erdialdeko Europa eta Iparraldeko Europan urtero apirilaren 30a eta maiatzaren 1aren arteko gauean ospatu ohi den jaia da. Sorginen gaua izenez ere ezaguna da, herrialde askotako antzinako sineskeren arabera gau honetan sorginak bildu ohi baitziren.\nZehazki urriaren 31eko Halloween gauetik sei hilabetetara ospatu ohi da.\nJatorria.\nZiur aski ohitura honek bikingo edota zelta jatorria luke, negua amaitu eta udaberria hasten den den data adierazten duelarik. Lekue askora suak piztu ohi dira, haren kearekin herriak eta bertako biztanleak garbitu edota berritu asmoz.\nIzenak.\nIparraldeko Europako hainbat herrialdeetan ospatu ohi denez, bertako hizkuntza bakoitzean izen bat du:"}
{"id": "363431", "revid": "6327", "url": "https://eu.wikipedia.org/wiki?curid=363431", "title": "Donostiako badia", "text": ""}
{"id": "363432", "revid": "98220", "url": "https://eu.wikipedia.org/wiki?curid=363432", "title": "Dingle badia", "text": "Dingle badia edota Dinglego badia (irlanderaz \"B\u00e1 an Daingin\" eta ingelesez \"Dingle Bay\") Irlandako hego-mendebaldeko Kerryko konderrian dagoen badia bat da. Badia ipar-ekialdetik hasi eta hego-mendebaldea norantzan Ozeano Atlantikoa arte 40 kilometro luze, banealdean 3 kilometro zabal eta sarreran 20 klometro zabal ditu. Iparraldean Dingle penintsula du, aldiz hegoaldean Iveragh penintsula, bi penintsula hauen artean kokatzen delarik. Maine ibaia badia honen barnealdean itsasoratzen da.\nFungi izurdearen bizilekua ere bada, Dingle udalerrian telebistako dokumentalei esker turisten artean aski ezaguna egin dena. Badia honetan ez dago uharte nabarmenik, baina barnealdera joan ezkero, hainbat penintsula topa daitezke, denetan nabarmenena Inch Strand delarik, penintsula hau badiaren zabaleraren bestaldean nahiko distantzia nabarmenean luzatzen da. Badia honetako udalerri garrantzitsuena Dingle da, hau badiaren iparraldeko kostaldean kokatzen da, izen bereko Dingle penintsulan hain zuzen ere."}
{"id": "363433", "revid": "13403", "url": "https://eu.wikipedia.org/wiki?curid=363433", "title": "Dinglego badia", "text": ""}
{"id": "363435", "revid": "17", "url": "https://eu.wikipedia.org/wiki?curid=363435", "title": "Meza beltza", "text": ""}
{"id": "363438", "revid": "105290", "url": "https://eu.wikipedia.org/wiki?curid=363438", "title": "Optika paraxial", "text": "Optika paraxiala (edo Gaussen hurbilketa) ardatz optikoarekin oso angelu txikiak eratzen dituzten izpiak darabiltzan optika geometrikoaren hurbilketa da. Angeluak eta horien sinu eta tangenteak ia berdinak direla onar daiteke."}
{"id": "363439", "revid": "20653", "url": "https://eu.wikipedia.org/wiki?curid=363439", "title": "Gaussen hurbilketa", "text": ""}
{"id": "363440", "revid": "105290", "url": "https://eu.wikipedia.org/wiki?curid=363440", "title": "Poliedro ahur", "text": "Geometrian, poliedro ahurra (edo poliedro konkaboa) aurpegi bat, edozein, daukan plano batek ondokoa ez duen poliedroaren beste aurpegiren bat ebakitzen duenean aplikatzen den terminoa da."}
{"id": "363441", "revid": "512", "url": "https://eu.wikipedia.org/wiki?curid=363441", "title": "Azalera polarreko diagrama", "text": "Azalera polarreko diagrama edo arrosa-diagrama zenbakizko datuak irudikatzeko datu-diagrama bat da, sektore-diagrama angeluen eta barra-diagrametan zutabeen luzeraren bitartez, angelu bereko eta azalera ezberdineko zirkulu-sektoreak irudikatzen dituena zenbakizko balioen arabera. Izar-diagramare antzekoa ere bada itxuraz, baina horretan datuak luzera ezberdineko puntu, marra edo zutabeen bitartez irudikatzen dira.\nGutxitan irudikatzen den datu-diagrama da eta soilik arrosa-diagramaren efektu grafikoa sortu nahi denean eratzen da. Florence Nightingale erizainak 1859 urtean eratu zuen \"coxcomb\" izeneko grafikoa da horren jatorria, baina grafiko hark angelu bereko sektoreetako erradioak, eta ez azalerak, luzatzen zituen datuetan oinarrituta.\nAngelu bereko sektoreak nahi den eran jar daitezke, zenbakizko dautak dataren arabera ordenaturik daudenean ezik. Orduan, ordena kronologikoari jarraitu behar zaio sektoreak osatzerakoan."}
{"id": "363442", "revid": "17", "url": "https://eu.wikipedia.org/wiki?curid=363442", "title": "Arrosa-diagrama", "text": ""}
{"id": "363445", "revid": "512", "url": "https://eu.wikipedia.org/wiki?curid=363445", "title": "Piramide karratu", "text": "Geometrian, piramide karratua poliedro bat da, oinarrian karratu bat eta beste aurpegiak triangeluarrak dituena. Alde triangeluarrek erpin bat partekatzen dute, \"goierpin\" deiturikoa; erpin hori ez dago oinarriaren plano berean.\nJohnson-en solidoak (J1).\nPiramidearen alboko aurpegi guztiak triangelu aldeberdinak badira, piramidea Johnsonen solidoetako bat da (J1). Johnsonen solidoak 92 dira; eta Norman Johnson-ek izendatu eta deskribatu zituen, 1966an.\nJohnsonen piramide karratuaren alboko ertza formula_1 bada, garaiera (formula_2) (oinarriaren erdigunetik kuspiderainoko distantzia), gainazalaren azalera (formula_3) (bost aurpegiena) eta bolumena (formula_4) formula hauen bidez kalkula daitezke:\nBeste piramide karratu batzuk.\nBeste piramide karratu batzuetan, alboko aurpegiak triangelu isoszeleak dira.\nOrokorrean, formula_8 oinarriko aldearen luzera eta formula_9 garaiera badira, piramidearen gainazalaren azalera eta bolumena honela kalkula daitezke:\nPoliedro duala.\nPiramide karratua, topologikoki, poliedro autoduala da."}
{"id": "363449", "revid": "17", "url": "https://eu.wikipedia.org/wiki?curid=363449", "title": "Sabel-haize", "text": ""}
{"id": "363454", "revid": "105290", "url": "https://eu.wikipedia.org/wiki?curid=363454", "title": "Zirkulu-sektore", "text": "Zirkulu batean, zirkulu-sektorea arku bat eta hori mugatzen duten bi erradioek mugatzen duten zirkuluaren zatia da.\nAzalera.\nAzalera bi parametroren mendean dago: arkua defintzen duen angelua eta zirkuluaren erradioa.\nformula_2 erradioa y formula_3 angeluaren neurria izanik, radianetan.\nAngelua formula_4 gradu sexagesimaletan emana badago, berriz:"}
{"id": "363455", "revid": "17", "url": "https://eu.wikipedia.org/wiki?curid=363455", "title": "Sektore zirkular", "text": ""}
{"id": "363456", "revid": "17", "url": "https://eu.wikipedia.org/wiki?curid=363456", "title": "Zirkulu sektore", "text": ""}
{"id": "363462", "revid": "512", "url": "https://eu.wikipedia.org/wiki?curid=363462", "title": "Teoria kimiosintetiko", "text": "Teoria biosintetikoa edo teoria kimiosintetikoa, biziaren sorrera fisiko-kimikoaren teoria ere deitua, lehen organismo biziak elementu abiotikoetatik abiatuta, atmosfera primitiboaren baldintzei esker sortu zirela dioena da.\nTeoria Aleksandr Oparinek eta John Burdon Sanderson Haldanek proposatu zuten 1924an, berezko sorkuntzaren teoriaren aurka eginez. Charles Darwin eta Friedrich Engelsen proposamenetan oinarritzen da.\nTesia.\nBig Bangaren teoria jarraituz, Lurra duela 5.000 milioi urte sortu zen, eguzki-sistemako gainontzeko planetekin batera. Baina duela 4.500 milioi urte gutxituko zuen Lurrak bere aktibitate bolkanikoa, hozten hasiz.\nOxigenoa, metanoa, amoniakoa eta hidrogenoa (atmosfera primitiboari izaera murriztailea ematen ziona) bezalako molekulen kontzentrazio eta konbinaketa handiaren ondorioz, masa molekular handiko konposatu organikoak sortu ziren. Eguzki erradiazioaren energia, atmosferako aktibitate elektrikoa, bertan etengabeko ekaitzak sortuz, eta sumendiak bezalako bero iturriak prozesu honetako katalizatzaile izan ziren.\nEmaitza bezala, konposatu horiek ozeanoetan disolbatuta jatorrizko salda sorrarazi zuten, nondik lehen bizi motak sortuko ziren.\nKoazerbatu eraketa.\nMiller-Urey esperimentuaren arabera, elementu sinpleen eraketa frogatuko zen jatorrizko atmosferaren baldintzetan (sufrez, ur lurrunez eta beste gas batzuez osatua). Teoriarekin jarraituz, litekeena de elementu horiek (N2, CO2 eta NH3 elkartu izana eta kate kimikoak eratzea, denborarekin proteinen adibide bihurtuko zirenak, eta, beranduago, azido nukleikozko molekula. Ozono geruzarik ez zegoenez, litekeena da zelula horiek sortu eta deuseztea etengabe zuzeneko eguzki erradiazioaren ondorioz.\nMilioika urteren ondoren, zelula horiek sistema organiko konplexuagoetara eboluzionatuko zuten, ugaltzea ahalbidetuko ziena. Banaketa honen ondorengo une batean bi zelulak egitura bakar batean elkartuko ziren, hala, organismo bakar bihurtuko zuten mintz bat hartuz. Beranduago, \"koazerbatu tanta\" hauek elikadura eguzki energiatik lortuko zuten, fotosintesi prozesua eginez eta atmosferara oxigeno garbia bidaliz, horrek, emaitza bezala, ozono geruzaren sorrera emango zuelarik.\nLurrean, orduan substantzia sinpleetan aberatsa zen eta oxigeno askerik ez zuen salda primitibo bat existituko zen."}
{"id": "363463", "revid": "512", "url": "https://eu.wikipedia.org/wiki?curid=363463", "title": "2113 Ehrdni", "text": "2113 Ehrdni asteroide gerrikoan aurkitutako 2113. asteroidearen izena da. 1972ko irailak 11n aurkitu zuen Nikolai Txernikhek Nauchnyjetik. Bere behin-behineko izendapen zientifikoa 1972 RJ2 zen. Bere izena Ehrdni Telegievitx Delikovgatik jasotzen du, Bigarren Mundu Gerrako sobietar heroia."}
{"id": "363464", "revid": "336", "url": "https://eu.wikipedia.org/wiki?curid=363464", "title": "2114 Wallenquist", "text": "2114 Wallenquist asteroide gerrikoan aurkitutako 2114. asteroidearen izena da. 1976ko apirilak 19an aurkitu zuen Claes Ingvar Lagerkvistek Stromlo Mendiko Behatokitik. Bere behin-behineko izendapen zientifikoa 1976 HA zen. Bere izena \u00c5ke Anders Edvard Wallenquistgatik jasotzen du, Kvistaberg Behatokiko zuzendari erretiratua. 1950ean 1980 Tezcatlipoca asteroidearen elkaraurkitzailea izan zen."}
{"id": "363465", "revid": "512", "url": "https://eu.wikipedia.org/wiki?curid=363465", "title": "2115 Irakli", "text": "2115 Irakli asteroide gerrikoan aurkitutako 2115. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UD zen. Bere izena Irakli Westgatik jasotzen du, aurkitzailearen semea."}
{"id": "363466", "revid": "119347", "url": "https://eu.wikipedia.org/wiki?curid=363466", "title": "Caherdaniel", "text": "Caherdaniel (irlanderaz \"Cathair D\u00f3nall\", euskaraz \"D\u00f3nall-en harrizko ringfort edo gotorlekua\" esan nahi du) Irlandako hego-mendebaldeko Kerryko konderriaren mendebaldeko kostaldean dagoen udalerri bat da, hain zuzen ere Iveragh penintsulako hego-mendebaldean dago, Ring of Kerry ibilbide turistikoan. Derrynane badian dago, N70 errepideak zeharkatzen duelarik.\nKokaleku honetan eta bere izenarekin loturik ringfort delako bat dago (\"harrizko gotorlekua\"), bai eta Derrynane House etxea ere, Daniel O'Connell irlandar nazionalista buruzagi ospetsuaren bizilekua. Leku honetan, kupre meatzeak zeuden, gutxienez K.a. 2000. urtetik haien aztarnak topatu izan direlarik.\n2010eko otsailean mendian jazotako sute baten ondorioz etxebizitza ugari kiskaldu eta landa/mendi ingurunea aski kaltetuak izan ziren. Suhiltzaileek sutea jazo eta ordu askotara kontrolpean izatea lortu zuten.\nLeku honetan Irlandan bersartua izan den itsas arrano buztanzuriaren ikusketa batzuk izan dira."}
{"id": "363467", "revid": "13403", "url": "https://eu.wikipedia.org/wiki?curid=363467", "title": "Cathair D\u00f3nall", "text": ""}
{"id": "363468", "revid": "13403", "url": "https://eu.wikipedia.org/wiki?curid=363468", "title": "An Coire\u00e1n", "text": ""}
{"id": "363469", "revid": "113605", "url": "https://eu.wikipedia.org/wiki?curid=363469", "title": "Piramide pentagonal", "text": "Geometrian, piramide pentagonala oinarritzat pentagono bat eta beste aurpegiak triangeluarrak dituen poliedroa da. Alde triangeluarrek erpin komuna dute, \"goierpin\" deiturikoa, eta ez dago oinarriaren plano berean.\nJohnsonen solidoak (J2).\nPiramidearen alboko alde guztiak hiruki aldeberdinak badira, piramidea Johnsonen solidoetako bat da (J2). Johnsonen solidoak 92 dira; eta Norman Johnson-ek izendatu eta deskribatu zituen, 1966an.\nJohnsonen piramide pentagonalaren alboko ertza formula_1 bada, garaiera (formula_2) (oinarriaren erdigunetik kuspiderainoko distantzia), gainazalaren azalera (formula_3) (sei aurpegiak barne) eta bolumena (formula_4) formula hauen bidez kalkula daitezke:\nPoliedro duala.\nPiramide pentagonala topologikoki poliedro autoduala da."}
{"id": "363470", "revid": "105290", "url": "https://eu.wikipedia.org/wiki?curid=363470", "title": "2116 Mtskheta", "text": "2116 Mtskheta asteroide gerrikoan aurkitutako 2116. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UM zen. Bere izena Georgiako Mtskheta hiriagatik jasotzen du."}
{"id": "363471", "revid": "512", "url": "https://eu.wikipedia.org/wiki?curid=363471", "title": "2117 Danmark", "text": "2117 Danmark asteroide gerrikoan aurkitutako 2117. asteroidearen izena da. 1978ko urtarrilak 9an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1978 AC zen. Bere izena Danimarka herrialdeagatik jasotzen du."}
{"id": "363472", "revid": "512", "url": "https://eu.wikipedia.org/wiki?curid=363472", "title": "2118 Flagstaff", "text": "2118 Flagstaff asteroide gerrikoan aurkitutako 2118. asteroidearen izena da. 1978ko abuztuak 5ean aurkitu zuen Henry Lee Giclasek Lowell Behatokitik. Bere behin-behineko izendapen zientifikoa 1978 PB zen. Bere izena Flagstaff hiriagatik jasotzen du."}
{"id": "363474", "revid": "512", "url": "https://eu.wikipedia.org/wiki?curid=363474", "title": "Numb (U2)", "text": "Numb (euskaraz \"lokartu\" edota \"lokartua\") U2 irlandar pop rock musika taldearen abesti bat da. 1993ko \"Zooropa\" diskoaren barnean argitaratu zuten.\nMusika talde honen abesti ia gehienetan ez bezala, honetan ez zuen Bono abeslariak abestu, modu ezohikoan abesti osoa The Edge gitarrajoleak abestu zuen, bere delarik abestiaren bideokliparen protagonista nagusia, nahiz eta beste taldekideeak ere noizbehinka azaldu."}
{"id": "363475", "revid": "105290", "url": "https://eu.wikipedia.org/wiki?curid=363475", "title": "2119 Schwall", "text": "2119 Schwall asteroide gerrikoan aurkitutako 2119. asteroidearen izena da. 1930eko abuztuak 30ean aurkitu zuten Max Wolfek eta Mario A. Ferrerok Heidelbergetik. Bere behin-behineko izendapen zientifikoa 1930 QG zen. Bere izena August Schwallgatik jasotzen du, behatokiko kideetako bat."}
{"id": "363476", "revid": "105290", "url": "https://eu.wikipedia.org/wiki?curid=363476", "title": "2120 Tyumenia", "text": "2120 Tyumenia asteroide gerrikoan aurkitutako 2120. asteroidearen izena da. 1967ko irailak 9an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1967 RM zen. Bere izena Errusiako Tiumen Oblastagatik jasotzen du."}
{"id": "363477", "revid": "512", "url": "https://eu.wikipedia.org/wiki?curid=363477", "title": "Pride (In the Name of Love)", "text": "Pride (In the Name of Love) (euskaraz \"Harrotasuna (Maitasunaren Izenean)\") U2 irlandar pop rock musika taldearen abesti bat da. 1984ko \"The Unforgettable Fire\" diskoaren barnean argitaratu zuten.\nAbesti hau Martin Luther King afroamerikar apaiz eta ekintzaileari buruzkoa da."}
{"id": "363478", "revid": "512", "url": "https://eu.wikipedia.org/wiki?curid=363478", "title": "In The Name Of The Father (abestia)", "text": "In The Name Of The Father (euskaraz \"Aitaren Izenean\") Bono eta Gavin Friday irlandar abeslarien abesti bat da. 1993ko izen bereko \"In The Name Of The Father\" filmaren soinu bandarako sortu zuten, gaitzat Ipar Irlandako gatazka duelarik."}
{"id": "363479", "revid": "512", "url": "https://eu.wikipedia.org/wiki?curid=363479", "title": "The Seabird (Eleanor McEvoy)", "text": "The Seabird (euskaraz \"itsas hegaztia\") Eleanor McEvoy irlandar kantautorearen abesti bat da. 1996ko \"Some Mother's Son\" filmaren soinu bandan argitaratua izan zen."}
{"id": "363481", "revid": "56334", "url": "https://eu.wikipedia.org/wiki?curid=363481", "title": "El brujo (Mortadelo eta Filemon)", "text": "El brujo Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1977ko abentura bat da.\nIstorioa.\nF.E.A.ko (Federaci\u00f3n Esp\u00edas Asociados) buruzagia den Atilo P\u00e9rrezek Aniceto Papandujo izeneko azti nahiko arrunt eta trakets baten zerbitzuak kontratatu ditu Superra akabatzeko asmoz. Aztiak, bere magiari esker Superraren bizitza arriskuan jarriko du. Mortadelok eta Filemonek euren nagusia aztiaren aztikerietatik babestu beharko dute, bertan begiratzen dena desagerarazten duen izpilu bat, historiaurrera daraman ate bat edo bere jabea igel bihurtzen duen bolatxo bat kasu. Aztia ere atxilotu beharko dute."}
{"id": "363482", "revid": "201", "url": "https://eu.wikipedia.org/wiki?curid=363482", "title": "Korronte jarrai", "text": ""}
{"id": "363483", "revid": "201", "url": "https://eu.wikipedia.org/wiki?curid=363483", "title": "Korronte jarraitu", "text": ""}
{"id": "363484", "revid": "336", "url": "https://eu.wikipedia.org/wiki?curid=363484", "title": "Kliska mikroskopio", "text": "Kliska mikroskopioa edo estereokonparagailua, astronomian zeru objektuetan mugimenduak edo distira aldaketak neurtzeko erabiltzen den tresna bat da. Estereokonparagailua oso erabilgarria zen kometak, izar bikoitzak, asteroideak, izar aldakorrak eta izarren desplazamendua detektatzeko.\nTresna hau, oinarrian modu optikoan bi argazki plaka gainjartzen diren mikroskopio bat da, azkar aldatuz batetik bestera. Honela bi irudiak alderatu eta euren artean diferentziak detekta daitezke. Gaur egun tresna hau funtsean lan bera baina abiadura eta zehaztasun gehiagoz egiten duten konputagailuen erabileragatik aldatu da.\nFuntzionamendu printzipioa.\nGaueko zeruaren eremu baten argazkiak hartzen dira une edo garai ezberdinetan, ondoren argazkiak sekuentzia azkar edo \"kliskatan\" aztertzen dira okular baten bidez. Hala posible da objektu baten distira edo posizioan aldaketak aurkitzea.\nPluton planetaren aurkikuntza.\n1930ean Clyde Tombaughek Pluton planeta estereokonparagailu bat erabiliz aurkitu zuen. Bere aurkikuntzarako alderatu zituen argazkiak 1930eko urtarrilak 23 eta 29ko gauetan hartuak izan ziren."}
{"id": "363487", "revid": "1545", "url": "https://eu.wikipedia.org/wiki?curid=363487", "title": "Ion Heliade-R\u0103dulescu", "text": ""}
{"id": "363490", "revid": "1545", "url": "https://eu.wikipedia.org/wiki?curid=363490", "title": "Jacinto Claver\u00eda Arangua", "text": ""}
{"id": "363491", "revid": "1545", "url": "https://eu.wikipedia.org/wiki?curid=363491", "title": "Jacinto Eskibel Ugalde", "text": ""}
{"id": "363492", "revid": "1545", "url": "https://eu.wikipedia.org/wiki?curid=363492", "title": "Jackie Ickx", "text": ""}
{"id": "363495", "revid": "1545", "url": "https://eu.wikipedia.org/wiki?curid=363495", "title": "Josquin Desprez", "text": ""}
{"id": "363499", "revid": "201", "url": "https://eu.wikipedia.org/wiki?curid=363499", "title": "Kliskada mikroskopio", "text": ""}
{"id": "363500", "revid": "201", "url": "https://eu.wikipedia.org/wiki?curid=363500", "title": "Estereokonparagailu", "text": ""}
{"id": "363501", "revid": "201", "url": "https://eu.wikipedia.org/wiki?curid=363501", "title": "Kliska konparagailu", "text": ""}
{"id": "363502", "revid": "336", "url": "https://eu.wikipedia.org/wiki?curid=363502", "title": "Sandro Cuomo", "text": "Sandro Cuomo (Napoli, 1962ko urriaren 21a) ezpata modalitateko italiar eskrimalari ohi bat da. Bi domina irabazi ditu Olinpiar Jokoetan, urrezko bat 1996an Atlantakoetan eta brontzezko bat 1984an Los Angelesen. Circolo Nautico Posillipon hasi zen eskriman txikitan."}
{"id": "363503", "revid": "119347", "url": "https://eu.wikipedia.org/wiki?curid=363503", "title": "San Martin eliza (Ezpeize)", "text": "Ezpeizeko San Martin eliza Ezpeizen (Ezpeize-\u00dcnd\u00fcreine, Zuberoa) dagoen eliza da. 1925etik aurrera monumentu historiko dago izendaturik. Eliza, barnean dituen margolanengatik da ezaguna batez ere.\nXVIII. mendeko oihal batzuk berritzerakoan, hauen atzean, XVII. mende hasierako beste margolan batzuk agertu ziren, freskoak, Kristoren bizitza adierazten zutenak. Irudiotan aurpegiera asiarreko hainbat norbanako agertzen diren aldetik, irudi hauek Jesusen Konpainiarekin zerikusia izan dezaketela uste da.\nBalizko erlazio honek ere azalduko luke jatorrizko irudi hauen ezkutatzea, 1764an Frantziak jesulagunak kanporatu baitzituen eta litekeena da kanporatze honen ondotik jesulagunen ondarea ezabatu nahi izana.\nMargolanen berritzeaz gain, lanetan teilatu berria ere jarri zitzaion elizari, euriaren ondorioz gerta zitezkeen balizko filtrazioak ekiditeko.\n2010eko azaroaren 11an, San Martin egunez, margolanen berritze lanak amaiturik, elizak berriz ireki zituen ateak."}
{"id": "363504", "revid": "535", "url": "https://eu.wikipedia.org/wiki?curid=363504", "title": "Ezpeizeko eliza", "text": ""}
{"id": "363505", "revid": "150876", "url": "https://eu.wikipedia.org/wiki?curid=363505", "title": "Sandy urakana", "text": "Sandy urakana 2012ko 18. ekaitza, eta denboraldiko hamargarren urakana izan zen. Denboraldiaren amaieran sortu zen urriaren 22an mendebaldeko Karibe itsasoan.\nUrakanaren bilakaera.\nUrriaren 22an sortu zen mendebaldeko Karibe itsasoan eta depresio tropikalak indarra hartu eta sei ordu beranduago ekaitz tropikal bihurtu zen Antilla txikietara ailegatuz. Urriaren 24an ekaitza urakan kategoriara igo zuten eta handik ordu gutxira urakanak Jamaika zeharkatu zuen. Hurrengo egunean ekaitzak itsasoan indarra hartu eta Kuba 2. kategoriako urakan moduan zeharkatu zuen. Urriaren 25eko arratsaldean urakanak indarra galdu zuen eta Floridako urakanen zentroak lehen kategoriara jaitsi zuen ekaitza.\nOndorengo egunetan lehen kategoriako urakanak iparralderantz jo zuen Golkoko korrontea jarraituz, baina urriaren 28an Ozeano Atlantikoaren erdian zegoen goi presio gune indartsu batek ekaitzek ipar atlantikoan urakanek duten ekialderanzko joera oztopatu eta Sandy urakanak mendebalderantz jo zuen, Ameriketako Estatu Batuetako ipar-ekialdeko kostaldean haize gogorrak eta olatu handiak eraginez.\nNorabide aldaketa urriaren 29ko goizeko 8etan hasi zen nabaritzen eta Sandy ipar-mendebalderako norabidea hartu zuen. Azkenik, egun bereko arratsaldeko 5:46etan urakanaren begia kostaldera ailegatu zen New Jersey estatuko Avalon eta Sea Isle city bitartean Cape May konderrian.\nUrriaren 29ko arratsaldeko zazpietan Sandy zikloi estratropikal izendatu zuten, hasierako ezaugarri tropikalak galtzean.\nUrakanaren eragina.\nHaiti.\nUrakanaren begia zuzenean Haititik igaro ez bazen ere, ekaitzaren haize eta euri-jasa indartsuek 52 hildako eragin zituzten eta beste 200.000 pertsona etxe gabe geratu dira. Herrialdearen hiriburuan, Port-au-Princen hainbat kale urez bete ziren eta 2010eko lurrikararen ondorioz altxatutako errefuxiatu kanpamenduek ere kalte handiak jasan zituzten.\nNazio Batuen elkartearen ustetan uholdeek Haitik bizi duen egoera oker lezakete.\nDominikar Errepublika.\nDominikar Errepublikan bi pertsona hil ziren eta beste 8755 pertsona euren etxeetatik atera behar izan zituzten euriteek eragin zezaketen lubiziengatik. CNN telebista kateak esandakoaren arabera herrialdeko hiriburuko kaleen %70ean uholdeak izan ziren.\nJamaika.\nJamaikan urakan baten begia lehen aldiz igaro zen lehen aldiz 24 urtean. Urakanak lehen kategoriako haizeekin jo zuen uhartea eta kalte material handiak eragin zituen. Haizeak zuhaitzak bota eta etxeetako teilatuak eraman zituen. Kingston hiriburutik gertu, gizon bat hil zen eta egoera aprobetxatuta lapurretan aritutako pertsonek polizia bat zauritu zuten.\nKuba.\nJamaikan kaltean eragin eta hurrengo egunean Sandyk itsasoan indarra hartu eta 2. kategoriako urakan modura ailegatu zen Kubara. Gobernuak 55.000 pertsona ebakuatu zituen isasoaren igoerak eragin zezakeen uholdetik babesteko. Urakanaren begia Santiago de Cuba hiritik mendebaldera igaro zen, herrialdeko bigarren hiririk jendetsuena.\nGuztira bederatzi pertsona hil ziren Santiago de Cubako probintzian eta beste bi pertsona Guantanamo probintzian. Gehienak haizeak botatako teilatu edo zuhaitzengatik hil ziren. Sandy urakana Kuban 2005ean izandako Dennis urakanetik egon den ekaitzik hilgarriena izan zen.\nAmeriketako Estatu Batuak.\nUrriaren 28an urakanak ipar-mendebalderako norabidea hartzean Ameriketau Estatu Batuetako ipar-ekialdeko estatuek Sandy ekaitzaren eragina zuzenean jasan zuten. Kalte gehien jasan zuten estatuak Virginia, Washington DC, Maryland, Delaware, Connecticut, Pennsylvania, Rhode Island, New Jersey, New York eta Massachusetts izan ziren.\nVirginian estatuaren mendebaldean urakanaren hezetasunari Kanadatik etorritako haize hotzari batu zitzaion eta metro erdirainoko elurra jausi zen lekurik menditsuenetan. Ekaitzaren haizerik indartsuenen momentuan 200.000 etxebizitza izan ziren argindarrik gabe eta hurrengo egunean kopuru hori oraindik 92.000koa zen.\nWashington DC estatuan, AEBetako hiriburuan erakunde publikoetako langileak etxera bidali zituzten urriaren 29tik urriaren 30era bitartean, lan egitera etortzeak zekarren arriskua zela eta. Hiriko aireportu nagusia itxita egon zen urriaren 29an 120 kilometro ordu arteko haize boladengatik.\nMaryland estatuan Ocean Cityn itsasoak kostaldeko egurrezko kaia eta hainbat etxe kaltetu zituen. Horrez gain, estatuko gobernadoreak Millard E. Tydings Memorial eta Chesapeake badiaren gaineko zubiak itxi zituen. AEBetako meteorologia zerbitzuak 500mm-ko prezipitazioak neurtu zituen urriaren 29an Cheasapeake badiaren inguruan.\nDelaware estatuan, Rehoboth Beachen 160mm jausi ziren eguneko lehen orduetan eta 13.900 etxe argindarrik gabe geratu ziren, haize gogorrengatik. Kostaldea hegoaldetik iparraldera zeharkatzen duen Delaware estatuko \"Route 1\" errepidea moztu behar izan zuten, olatuek eta itsasgorak eragindako uholdearengatik.\nNew Jersey estatuak, urakanaren indarra gogorren jasan zuen estatua izan zen New Yorkekin batera. Hoboken eta Atlantic City hiriak ia erabat bete ziren urez. Gobernadoreak Goardia Nazionalaren laguntza eskatu behar izan zuen.\n\"Jersey Shore\" edo Jerseyko kostalde osoa urez bete zen urriaren 29 eta urriaren 30aren bitarteko gaueko itsasgoran.\nNew York estatuan kaltetuena New York hiria izan zen. Arratsaldean haizeak One57 eraikitzen zegoen etxeorratzaren garabia bat bota zuen eta hiriko suhiltzaileek 57. kalea itxi behar izan zuten, kalera jausi zitezkeen garabia zatiengatik. Manhattanen bertan Chelsea auzoan, haizeak lau solairuko fatxada oso bat eraitsi zuen. Gaueko hamaiketan itsasgorak Manhattan hegoaldeko Battery park urez bete zuen eta gauak aurrera egin ahala gorantz jarraitu zuen eta uholdea Chinatown, 33th street edo First Avenue bezalako guneetara hedatu zen.\nUrriaren 30eko gauerdiko ordu bietan itsasgoraren gorengo momentuan ura World Trade Center berriaren eraikuntza gunera, New Yorkeko metrora, eta burtsako sotora ailegatu zen."}
{"id": "363510", "revid": "119347", "url": "https://eu.wikipedia.org/wiki?curid=363510", "title": "Ballyvaughan", "text": "Ballyvaughan edo Ballyvaghan (irlanderaz Baile U\u00ed Bheach\u00e1in, euskaraz \"\u00d3 Beach\u00e1n-en herria\" esan nahi du) Irlandako Clareko konderriaren iparraldean dagoen udalerri bat da. Bbadia txiki batean kokatua dago, hau era berean Galwayko badian dagoelarik. N67 errepideak zeharkatzen du.\nThe Burren eremuaren ipar-mendebaldean kokatua dago."}
{"id": "363511", "revid": "13403", "url": "https://eu.wikipedia.org/wiki?curid=363511", "title": "Baile U\u00ed Bheach\u00e1in", "text": ""}
{"id": "363512", "revid": "119347", "url": "https://eu.wikipedia.org/wiki?curid=363512", "title": "Kermorvan uharteko gotorlekua", "text": "Kermorvan uharteko gotorlekua (frantsesez \"Fort de l'\u00celette de Kermorvan\") Bretainiako Finist\u00e8re departamenduko Le Conquet udalerriko kostaldean dagoen gotorleku bat da, hain zuzen ere Bro Leon lurralde historikoan.\nJada 1847an aipatua da, 1889an desarmatua izan zen eta \"batterie sud de Kermorvan\" izendapena jaso zuen. Gaur egun nahiko egoera onean mantentzen da, bertara oinez iristeko modu bakarra itsas behera dagoenean delarik."}
{"id": "363514", "revid": "13403", "url": "https://eu.wikipedia.org/wiki?curid=363514", "title": "Fort de l'\u00celette de Kermorvan", "text": ""}
{"id": "363515", "revid": "105290", "url": "https://eu.wikipedia.org/wiki?curid=363515", "title": "Aillwee leizea", "text": "Aillwee leizea (irlanderaz \"Pluaiseanna na hAille Bu\u00ed\", ingelesez \"Aillwee Cave\" eta, batzutan, \"McGann's Cave\" ere deitua, hots, \"McGannen Leizea\") Irlandako mendebaldean dagoen Clareko konderriaren iparraldean kokatzen den leize bat da. hain zuzen ere The Burren izeneko eremu karstikoan kokatua dago. Ballyvaughan udalerriaren lursailetan kokatua dago, herrigunetik nahiko hurbil.\nIngelesezko \"Aillwee\" izena, irlanderazko \"Aill Bhu\u00ed\" izenetik dator, honek \"Labar Horia\" esan nahi duelarik. Leizeak 1944an topatu zituzten, 1973 inguruan ikertuak izan zirelarik.\nLeizea osatzen duen pasabide sistema mendi barnean kilometro batez barneratzen da. Bere ezaugarrien artean lurpeko ibaia eta urjauzi daude, bai eta estalaktita eta estalagmitak ere."}
{"id": "363517", "revid": "105290", "url": "https://eu.wikipedia.org/wiki?curid=363517", "title": "Untxi-hazkuntza", "text": "Kunikultura edo untxi-hazkuntza untxien hazkuntza da, gatibutasun egoeran zein erdi-askatasunez, untxien haragia edo larrua ustiatzeko helburuarekin. Maskota edo laborategiko animalia moduan ere hazten da. Kunikultura Erdi Aroko Europan hasi eta bereziki XX. mendean garatu zen."}
{"id": "363518", "revid": "17", "url": "https://eu.wikipedia.org/wiki?curid=363518", "title": "Kunikultura", "text": ""}
{"id": "363520", "revid": "17", "url": "https://eu.wikipedia.org/wiki?curid=363520", "title": "Giniren indize", "text": ""}
{"id": "363521", "revid": "105290", "url": "https://eu.wikipedia.org/wiki?curid=363521", "title": "Kontingentzia", "text": "Filosofian, kontingentzia izan daitekeen eta izan ez daitezkeen proposizioak dira, guztiz egiazkoak edo faltsuak ez direnak. Hedaduraz, kontingentzia etorkizunean izan daitezkeen (edo izan ez daitekzeen) gertaerei ere aplikatzen zaie; orduan, gertaera kontingenteak direla esaten da."}
{"id": "363522", "revid": "17", "url": "https://eu.wikipedia.org/wiki?curid=363522", "title": "Kontinjentzia", "text": ""}
{"id": "363523", "revid": "10891", "url": "https://eu.wikipedia.org/wiki?curid=363523", "title": "Kontingentzia (argipena)", "text": "Kontingentzia terminoak esanahi zenbait ditu:"}
{"id": "363524", "revid": "17", "url": "https://eu.wikipedia.org/wiki?curid=363524", "title": "Kontingentzia-taula", "text": ""}
{"id": "363525", "revid": "17", "url": "https://eu.wikipedia.org/wiki?curid=363525", "title": "Kontingentzia-koefiziente", "text": ""}
{"id": "363526", "revid": "17", "url": "https://eu.wikipedia.org/wiki?curid=363526", "title": "Lojika", "text": ""}
{"id": "363527", "revid": "17", "url": "https://eu.wikipedia.org/wiki?curid=363527", "title": "Logiko", "text": ""}
{"id": "363528", "revid": "17", "url": "https://eu.wikipedia.org/wiki?curid=363528", "title": "Lojiko", "text": ""}
{"id": "363529", "revid": "512", "url": "https://eu.wikipedia.org/wiki?curid=363529", "title": "Spie diagrama", "text": "\"Spie\" diagrama elementu edo unitate berdinen gainean jasotako bi datu-multzo irudikatzeko datu-diagrama bat da, sektore-diagraman oinarritzen dena. Lehenengo datu-multzoa sektore-diagrama arrunt batez irudikatzen da, angeluak zenbakizko datuen arabera eratuz. Bigarrena, berriz, aurreko sektoreak oinarritzat hartu eta horien erradioak bigarren datu-multzoko balioen arabera luzatzen ditu. Erreferentzia moduan erradiotzat bigarren datu-multzo horretako datuen batezbestekoa duen zirkunferentzia bat era daiteke, batezbestekotik gora eta behera geratzen diren unitateak hautemateko.\nAdibide bat.\nLau ikastetxeetako ikasle kopuruak eta ikasle bakoitzeko kostuak jaso dira:\nDiagramako zirkulu-sektorren angelua bigarren zutabeko ikasle kopuruen arabera ezartzen dira. Ondoren, sektore horietako bakoitza ikasleko kostuen arabera luzatzen da. Erreferentzia moduan, ikastetxe guztietako batezbesteko ikasleko kostua erradiotzat duen zirkulu oso bat marrazten da. Ikasle kopuruak ezberdinak direnez, batezbesteko hau batezbesteko aritmetiko haztatua erabiliz kalkulatu da:\nEratutako irudia artikuluaren hasiera ilustratzen duena da. Interpretazio moduan, A eta C ikastetxe txikiek (angelu txikia hartzen baitute) ikasle kostu handia dute, batezbestekotik gora hain zuzen; B eta D ikastetxe handiek, berriz, batezbestekotik beherako ikasleko kostua dute."}
{"id": "363531", "revid": "512", "url": "https://eu.wikipedia.org/wiki?curid=363531", "title": "Coxcomb (Florence Nightingale)", "text": "Coxcomb izeneko diagrama Florence Nightingalek, erizaintzaren aitzindaritzat jotzen denak, 1859 urtean argitaratu zuen datu-diagramari emandako izena da, lehen aldiz eratutako azalera polarreko diagramatzat jotzen dena eta datuen irudikapenaren historian mugarri garrantzitsutzat jotzen dena. Diagraman 1854ko apiriletik 1856ko martxora bitartean Britainiar Armadaren baitan Krimeako Gerran izandako heriotzen bilakaera eta horien kausak agertzen ditu, hiru sailetan banaturik: infekzio-gaixotasunak, zauriak eta bestelako kausak. Diagraman infekzio-gaixotasunen pisu nabarmena azalerazten da, gerrak eragindako kausen gainetik. Horren bitartez, gerran higienearen eta osasun-arreta zorrotzaren beharra nabarmendu nahi zuen, infekzioek eragindako heriotzak murrizteko. Diagramak \"Diagram of the causes of mortality in the East\" (euskaraz, \"Ekialdeko hilkortasunaren kausen diagrama\") izenburua darama eta \"A contribution to the sanitary history of the British army during the late war with Russia\" liburuskan (euskaraz, \"Britainiar Armadaren osasun-historiari ekarpena Errusiaren aurkako azken gerran\") agertzen da.\nAzalera polarreko lehen diagramatzat jotzen bada ere, frogatu da diagramako sektoreko azalerak ez baizik eta horien luzerak direla datuak irudikatzen dituztenak. Horrela, heriotzetan infezkio-gaixotasunek duten pisua artifizialki nabarmentzen da, luzeratik azalerara efektu bisuala askoz ere handiagoa baita."}
{"id": "363532", "revid": "105290", "url": "https://eu.wikipedia.org/wiki?curid=363532", "title": "2121 Sevastopol", "text": "2121 Sevastopol asteroide gerrikoan aurkitutako 2121. asteroidearen izena da. 1971ko ekainak 27an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1971 ME zen. Bere izena Sebastopol hiriagatik jasotzen du."}
{"id": "363533", "revid": "105290", "url": "https://eu.wikipedia.org/wiki?curid=363533", "title": "2122 Pyatiletka", "text": "2122 Pyatiletka asteroide gerrikoan aurkitutako 2122. asteroidearen izena da. 1971ko abenduak 14an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1971 XB zen. Bere izena SESBeko ekonomia nazionalarentzako bost urteko planengatik jasotzen du."}
{"id": "363534", "revid": "105290", "url": "https://eu.wikipedia.org/wiki?curid=363534", "title": "2123 Vltava", "text": "2123 Vltava asteroide gerrikoan aurkitutako 2123. asteroidearen izena da. 1973ko irailak 22an aurkitu zuen Nikolai Txernikhek Nauchnyjetik. Bere behin-behineko izendapen zientifikoa 1973 SL2 zen. Bere izena Moldava ibaiagatik jasotzen du."}
{"id": "363535", "revid": "105290", "url": "https://eu.wikipedia.org/wiki?curid=363535", "title": "2124 Nissen", "text": "2124 Nissen asteroide gerrikoan aurkitutako 2124. asteroidearen izena da. 1974ko ekainak 20an aurkitu zuen Felix Aguilar Behatokiak. Bere behin-behineko izendapen zientifikoa 1974 MK zen. Bere izena Felix Aguilar Behatokiko lehen zuzendaria izan zen Juan Jose Nissengatik jasotzen du."}
{"id": "363536", "revid": "105290", "url": "https://eu.wikipedia.org/wiki?curid=363536", "title": "2125 Karl-Ontjes", "text": "2125 Karl-Ontjes asteroide gerrikoan aurkitutako 2125. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 2005 P-L zen. Bere izena Karl-Ontjes Groeneveld alemaniar fisikariagatik jasotzen du."}
{"id": "363537", "revid": "512", "url": "https://eu.wikipedia.org/wiki?curid=363537", "title": "2126 Gerasimovich", "text": "2126 Gerasimovich asteroide gerrikoan aurkitutako 2126. asteroidearen izena da. 1970eko abuztuak 30ean aurkitu zuen Tamara Smirnovak Nauchnyjetik. Bere behin-behineko izendapen zientifikoa 1970 QZ zen. Bere izena Boris Gerasimovitx errusiar astronomoagatik jasotzen du."}
{"id": "363538", "revid": "105290", "url": "https://eu.wikipedia.org/wiki?curid=363538", "title": "2127 Tanya", "text": "2127 Tanya asteroide gerrikoan aurkitutako 2127. asteroidearen izena da. 1971ko maiatzak 29an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1971 KB1 zen. Ondoren izena Tanya Savitxeva (1930-1944), Bigarren Mundu Gerran, Leningradeko setioan egunerokoa idatzi zuen sobietar nerabea omentzeko ezarri zioten."}
{"id": "363539", "revid": "105290", "url": "https://eu.wikipedia.org/wiki?curid=363539", "title": "2128 Wetherill", "text": "2128 Wetherill asteroide gerrikoan aurkitutako 2128. asteroidearen izena da. 1973ko irailak 26an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1973 SB zen. Bere izena George Wetherillgatik jasotzen du."}
{"id": "363540", "revid": "119347", "url": "https://eu.wikipedia.org/wiki?curid=363540", "title": "Donibane-Hondarribia Maratoi Erdia", "text": "Donibane Lohizune-Hondarribia urtero ospatzen den lasterketa amateurra da.\nDistantzia 21,100 km-koa da, (Frantziako Atletismo Federazioak homologatua). Ondorioz \"Maratoi erdia\" da. 2012an bere XV. edizioa ospatu zuen eta urteen zehar ibilbidea aldaketarik gabe mantentzen da. Donibane Lohizunetik Hendaiako hondartzarako bidea \"corniche\"-eko errepide gorabeheratsuan egiten da. Ondoren Hendaia eta Irun zeharkatzen dira Hondarribiko erdigunean amaitzeko.\n2012an, Espainiako atletismo federazioak bere egutegitik kendu zuen lasterketa, antolatzaileak kanona ordaindu ez zuten eta. Honen ondorioz korrikalarien maila baxuagoa izan zen urte horretan."}
{"id": "363542", "revid": "1310", "url": "https://eu.wikipedia.org/wiki?curid=363542", "title": "Kibutz", "text": ""}
{"id": "363544", "revid": "12788", "url": "https://eu.wikipedia.org/wiki?curid=363544", "title": "John Millais", "text": ""}
{"id": "363546", "revid": "336", "url": "https://eu.wikipedia.org/wiki?curid=363546", "title": "Oxigeno likido", "text": "Oxigeno likidoa oinarrizko oxigenoaren egoeratako bat da, kondentsazio-puntutik behera hozten denean (90,188 K edo -182,96 \u00b0C) presio atmosferikoan (101,325 kPa edo 760 mmHg). Arlo batzuetan, batez ere aeroespazio, itsaspeko eta gas industrian, LOx, LOX edo Lox laburdurak erabiltzen dira, ingelesezko terminotik (\"liquid oxygen\"). Oxigeno likidoak kolore urdin ahula du eta oso paramagnetikoa da.\nOxigenoaren aurkikuntza.\nXVII eta XVIII. mendeetan, Robert Hookek, Ole Borchek, Mikhail Lomonosovek eta Pierre Bayenek oxigenoa ekoiztu zuten egindako zenbait esperimentutan, baina, inork ez zuen elementutzat hartu.\nOxigenoa aurkitu zuen lehena, Carl Wilhelm Scheele suediar botikaria izan zen. Honek, oxigenoa (gas egoeran) merkurio oxidoa eta zenbait nitrato berotuz lortu zuen. Oxigenoari \"Suzko airea\" izena eman zion, eta bere berri, 1777an argitaratutako \u00ab\"Chemische Abhandlung von der Luft und dem Feuer\"\u00bb izeneko eskuizkribuan eman zuen, nahiz eta hau 1775an bidalia izan argitara emateko.\nBitartean, 1774eko abuztuaren 1ean, Joseph Priestley britainiar elizgizonak, eguzki-argia beirazko tutu baten barnean zegoen merkurio oxidora zuzentzen zuen ikerketa bat burutu zuen. Hau egitean, konturatu zen gas bat jaregiten zuela eta gas honek zenbait eragin zituela; besteak beste, kandelen suak indar gehiago edukitzea edota arratoiak gas hori arnastean, denbora gehiagoz eta gogotsuago bizitzea. Ondorio hauek ikusita, Priestleyek berak gasa arnastea erabaki zuen, eta hau izan zen sentitu zuena: \"Gasaren sentsazioa nire biriketan ez zen, itxuraz behintzat, aire arruntaren desberdina, baina, nire bularraldea bereziki arina eta lasaitua sentitu nuen denbora tarte batean\".\nNahiz eta Scheele izan oxigenoa aurkitzen lehena, Priestleyi eman ohi zaio lehentasuna, bera izan baitzen bere aurkikuntzak argitaratzen lehena, 1775ean argitaratutako \u00ab\"An Account of Further Discoveries in Air\"\u00bb artikuluan.\nOxigenoaren likidotzea.\nLouis Paul Cailletet izan zen oxigenoa likidotzen lehena, 1877an. Oxigeno tanta hauek lortzeko, Joule-Thomson prozesua erabili zuen; oxigenoa konprimituta zegoen hoztu egiten zuen bitartean. Prozesu honen bitartez, presioa eta hotza gehitzen zitzaion oxigenoari. Presio (760 mmHg) eta tenperatura egokia (90.19 K - 182.96\u00a0\u00b0C) lortzean, oxigeno tanta txiki batzuk ekoiztea lortu zuen Cailletetek.\nHala eta guztiz ere, oxigeno likido kantitate gogoangarri bat lortzen lehenak Krakoviako Unibertsitateko Zygmunt Wr\u00f3blewski eta Karol Olszewski irakasleak izan ziren, 1883ko irailaren 5an.\nErabilera.\nOxigeno likidoa esparru askotan erabiltzen da gaur egun:"}
{"id": "363547", "revid": "1545", "url": "https://eu.wikipedia.org/wiki?curid=363547", "title": "Aillwee Cave", "text": ""}
{"id": "363548", "revid": "63274", "url": "https://eu.wikipedia.org/wiki?curid=363548", "title": "Ringfort", "text": "Ringfort (ingeles izena, \u00aberaztun gotorlekua\u00bb esan nahi duena; , \u00ablis\u00bb ahoskatua) Burdin Aroan hasi eta Goi Erdi Aroa arte eraiki ziren gotorleku zirkularrak dira, gutxi gorabehera K.a. 800-400 eta K. o 1000. urteen artekoak. Iparraldeko Europan daude, bereziki Irlandan; Gales eta Kornuallesen ere ohikoak dira, eta azken herrialde bi horietan deritze ingelesez.\nRingfort gotorlekuak hainbat neurritakoak izaten dira, eta harriz nahiz lurrez eraikiak. Lehenbiziko ringfort gotorlekuak oholesiez ere sendotu ohi ziren. Haien helburua bertako biztanleriari babesa eskaintzea zen.\nIrlanderak ringfort gotorlekuak izendatzeko hainbat hitz erabili izan ditu, horietako asko gerora ohiko irlandar leku izenak ere bilakatu direnak, adibidez: \"r\u00e1th\" (), \"lios\" (ingelesez: \"lis\"; kornubierazko \"lis\" hitzaren parekide, \u00abgorte\u00ab), \"caiseal\" (ingelesez: \"cashel\"), \"cathair\" (ingelesez: \"caher\" edota \"cahir\"; ; eta ) eta \"d\u00fan\" (ingelesez: \"dun\" edota \"doon\"; ).\nIrlanda osoan mota honetako 40.000 eraikin identifikatu dira, baina uharte osoan 50.000 edo gehiago bide direla ere kalkulatu da. Eraikin hauetako adibide nabarmenen eta ospetsuenak Grianan Aileachkoa (Donegalgo konderria) eta D\u00fan Aonghasa (Aran uharteak) dira."}
{"id": "363549", "revid": "448", "url": "https://eu.wikipedia.org/wiki?curid=363549", "title": "Naturista", "text": ""}
{"id": "363550", "revid": "336", "url": "https://eu.wikipedia.org/wiki?curid=363550", "title": "Buenaventura Zapirain", "text": "Buenaventura Zapirain Uribe (Lekeitio, Bizkaia, 1873ko uztailaren 14a - Donostia, Gipuzkoa, 1937ko uztailaren 8a) euskal konposatzaile eta organista bat izan zen. 1899an euskarazko lehenbiziko opera musikatu zuen: \"Txanton Piperri\", hitzak Toribio Altzagak idatzi zituelarik.\nBiografia.\nMusikalki bere anaia Jose Luisekin batera Lekeitioko elizan lehenbiziko hezkuntza jaso zuen. Hamalau urte zituela anaiarekin batera Kantabriako C\u00f3breces udalerrira joan zen, Jose Luis anaia bertako San Bernardo ikastetxeko kapelau izendatu baizuten. Buenaventura organoa jotzen ikasten hasi zen. Denboraldi baten ondoren, Donostiara lekualdatu zen, eta 1891an Burgos hirira joan zen, han urte batez San Jeronimo seminarioko organista izan zelarik.\nBerriz ere Donostiara itzulita, Marianisten ikastetxean zegoela, bertan kargu berberan egoteaz gain musika irakasle ere izan zen. BHan zegoela zenbait musikalan erlijiotsu sortuz bere konposatzaile ibilbideari hasiera eman zion, horien artean Salve bat dagoelarik, gainera abesbatzetzanko musikalan profanoak ere konposatu zituen (haietako bat \"Uxo gaxoa\"), bai eta orkestra eta bandetarako musikalanak ere, hortaz gain Toribio Altzagaren liburua oinarritzat hartuz euskarazko lehenbiziko opera konposatu zuen: \"Txanton Piperri\", 1899an Donostiako Zentru Katolikoan lehenbizikoz estreinatu zelarik. Ondoren, hiri honetako Principal antzokian ere taularatu zuen, bai eta Bilbon ere. Handik aurrera maiz entzun zen, esate baterako Donostiako Orfeoiak abestua eta baita Bilbon ere, 1919 eta 1920an, eta 1952ko abenduaren 25an Gipuzkoako hiriburuko Kursaal kasinoan ere.\nBere musika ekoizpen lirikoari esker Donostiako Udala eta Gipuzkoako Foru Aldundiak bere hezkuntzak areagotzeko bekak eman zizkioten, ondorioz Paris hirira joan eta han Alexandre Guilmantek kontrapuntu eta fugei buruzko ikastaroak eman zizkion, ondoren Madrilera joan eta Valentin Arin gipuzkoarrarekin batera instrumentazioa perfekzionatu zuen. 1905an Donostiako Bernardotarren Ikastetxeko irakasle izendatu zuten, 1928. urterarte kargu horretan egon zelarik. Euskarazko bigarren opera bat konposatu zuen: \"Anboto\", 1909ko maiatzaren 20an lehenbiziko aldiz Bilbon estreinatu zelarik. Musikalan honetako \"Eskaria\" izeneko zatia oso goraipatua izan zen."}
{"id": "363551", "revid": "336", "url": "https://eu.wikipedia.org/wiki?curid=363551", "title": "Kupido", "text": "Mitologia klasikoan, Kupido (latinez: Cup\u012bd\u014d [k\u028a\u02c8pi\u02d0do\u02d0], \u00abdesira\u00bb euskaraz) desiraren, amodio erotikoaren, erakarpenaren eta maitasunaren jainkoa da. Sarritan, Venus maitasunaren jainkosaren eta Marte gerraren jainkoaren seme gisa irudikatua da. Latinez Amor (\u00abAmodioa\u00bb) bezala ere ezagutzen da. Bere baliokide greziarra Eros da. Eros, greziar arte klasikoan, oro har, gazte argal eta hegodun moduan erretratatu zuten arren, garai helenistikoan, gero eta gehiago, haur lodikote gisa erretratatu zuten. Garai horretan, Kupidoren ikonografiak bere boterearen iturria irudikatzen duten arkua eta gezia bereganatu zituen: Kupidoren geziak pertsona bat edo, are, jainko bat harrapatzen duenean, kontrolatu ezineko desira batez betetzen du. Mitoetan garrantzi gutxiko pertsonaia da Kupido, eta trama martxan jartzeko balio du batez ere. Kupido eta Psikeren mitoan baino ez da pertsonaia nagusia, bere armek zaurituta amodioaren oinazea jasaten baitu Kupidok. Berari buruzko beste istorio luzerik kontatzen ez den arren, gai poetiko eta agertoki bisual askotako motibo da, hala nola den \u00abOrori garaitzen zaio Maitasuna\u00bb lanean eta Kupidoren zigorra edo tortura errepresalian.\nArtean, Kupido sarri agertzen da Amores (edo amorini, artearen historiako terminologia berriagoaren arabera) deituriko forma anitzetan, eta horiek greziar eroteen baliokideak dira. Kupidoak ohiko motiboa dira erromatar artean eta tradizio klasikoaren ondorengo mendebaldeko artean. XV. mendean, Kupidoren ikonografia eta puttoa bereizezinak izaten hasi ziren.\nKupidok pertsonaia ezaguna izaten jarraitu zuen Erdi Aroan. Izan ere, kristautasunaren eraginez, sarri izaera bikoitza zuen, zeruko nahiz lurreko amodioa irudikatzen baitzuen. Pizkundean, filosofia klasikoarekiko interes berritu batek esanahi alegoriko konplexuz hornitu zuen. Gaur egungo herri kulturan, amodio erromantikoa inspiratzeko bere arkua tenkatzen agertzen da Kupido, askotan San Valentin eguneko ikono gisa.\nJatorria eta jaiotza.\nErromatarrek greziar Erosen mitoak eta kontzeptuak berrinterpretatu zituzten Kupidorentzat euren literatura eta artean, eta Erdi Aroko eta Pizkundeko mitografoek bi bertsioak uztartu zituzten libreki. Greziar tradizioan, Erosek genealogia bikoitza eta kontraesankorra zuen: Sexu-elkarketarik gabe sortutako jatorrizko jainkoetako bat zen; bere belaunaldiaren ondoren, ordea, jainko-jainkosak gizon-emakume elkarketen bidez sortu ziren. Hesiodoren Teogonian, Kaos eta Gaia (Lurra) baino ez dira zaharragoak. Hala, genero-dikotomia existitu aurretik, Erosek ez ditu bi pertsonak elkartzen hirugarren bat sortzeko, baizik eta izate baten barnean dagoen bikoiztasuna agerian uzten du.\nAldi berean, Eros ume edo gazte argal bat bezala irudikatzen zen eta bikote jainkotiar baten semetzat hartzen zen. Bikotearen identitatea iturriaren arabera aldatzen zen. Natale Contik, eragin handiko mitografo errenazentistak, Kupido/Erosi buruzko kapituluaren hasieran zioen greziarrak berak ere ez zeudela ziur zein ziren gurasoak: Zerua eta Lurra, Ares eta Afrodita, Nix eta Eter, edo Eris eta Zefiro. Gainera, Contik dio Pausanias greziar bidaia-idazleak kontraesanak dituela, batzuetan Eros Afroditaren gurasoa izan zela dioelako, eta beste batzuetan Eros izan zela Afroditaren semea eta baita jainkoen artean gazteena ere.\nLatinezko literaturan, Venusen semetzat hartu ohi da Kupido, aitari erreferentziarik egin gabe. Senekak dio Venusen senarra, Vulkano, dela Kupidoren aita. Zizeronek, bestalde, hiru Kupido zeudela zioen, eta baita hiru Venus ere: lehen Kupidoa Merkurioren eta Dianaren semea zen; bigarrena, Merkurioren eta bigarren Venusena; eta, hirugarrena, Marteren eta hirugarren Venusena. Azken Kupido hori Anteros \u00abelkarrenganako amodioa\u00bbren baliokidea zen, hau da, Erote bat, amodioaren alderdiak irudikatzen dituzten jainkoetariko bat. Kupido alai eta anitzak maitasun eta desira horien adierazpen apaingarriak dira. Ingalaterrako Pizkundean, Christopher Marlowek \u00abHamar mila Kupido\u00bbri buruz idatzi zuen; Ben Jonsonen \"Hymenaei\" ezkontza-maskaradan, \u00abkolore askotariko hamaika amodiok... ezkontza-gelatik salto egiten dute\u00bb.\nOndorengo tradizio klasikoan, Kupido maizago hartzen da Venus eta Marteren seme gisa, eta horien amodio-istorioak Amodioaren eta Gerraren alegoria irudikatzen du. Jatorrizko Erosen eta sexualki kontzebitutakoaren arteko bikoiztasuna Zeruko eta Lurreko Amodioaren kontzeptu filosofikoetara egokitu zen, baita kristau aroan ere.\nEzaugarriak eta gaiak.\nKupido hegoduna da, ustez maitaleak txoriburuak direlako eta iritziz aldatzen dutelako; eta gaztea da, maitasuna irrazionala delako. Gezia eta argi-zuzia dira haren ikurrak, \u00abmaitasunak bihotza zauritzen eta sutzen duelako\u00bb. Ezaugarri horiek eta beren interpretazioa Antzinaroan ezarri ziren, Isidoro Sibiliakoak (K.o. 636) bere \"Etymologiae\" lanean laburbildu zuenez. Batzuetan, Kupido begi estaliekin irudikatzen da, itsua balitz bezala deskribatuz: ez hainbeste ikusmen faltagatik (maitatua ikustea amodioarentzako akuilua izan daitekeelako), baizik eta kabestruak balitu bezala eta zentzu arbitrarioan. Shakespearek \"Uda-gau bateko ametsa\" (1590ko hamarkada) lanean aipatu zuen bezala:\nBotticelliren \"Udaberria\"n (1482), italieraz \"La Primavera\" deiturikoan, Kupidok begiak estalita ditu gezia jaurtitzen duenean eta Venusen irudi zentralaren gainean kokatuta agertzen da.\nAntzinako Erromako artean bereziki, fruituak, animaliak, Urtaroen ikur diren jakiak edo Dioniso ardoaren jainkoaren osagaiak besoetan dituztela edo, bestela, horietaz inguratuta agertzen dira kupidoak, lurraren gaitasun sortzailea sinbolizatzeko.\nKupidoren geziak.\nKupidok bi gezi edo dardo mota daramatza, urrezko punta zorrotza duen bat eta berunezko punta duen beste bat. Urrezko geziaz kolpatutako pertsona desira menderaezinaz beteko da, baina berunezko geziak kolpatzen duenak gorrotoa sentituko du, eta ihes egitea desiratuko du soilik. Gezi horien erabilera azaltzen da Ovidio olerkari latindarraren \"Metamorfosiak\" lanaren lehenengo liburuan. Apolok Kupidori iseka egiten dionean arkulari txarragoa dela esanez, Kupidok urrezko gezia jaurtitzen dio, baina berunezkoarekin Dafne ninfa kolpatzen du, Apolok desiratzen duena. Dafnek bere burua ihesbiderik gabe ikustean, aitari, ibaiaren jainko Peneori, erregutzen dio ereinotz bihur dezala, gerora Apoloren zuhaitz sakratua izango zena, alegia. Hori izango da Apoloren hainbat amodiozko porrot edo tragedietan lehenengoa.\nBariazio bat agertzen da \"The Kingis Quair\"ren, Jakue I.a Estuardori esleitzen zaion XV. mendeko poema batean, non Kupidok hiru gezi dituen: urrezkoa, erraz sendatzen den \u00abzauri\u00bb bat gauzatzen duena; zilarrezkoa, sendoagoa dena; eta altzairuzkoa, maitasun zauri sendaezin bat eragiten duena.\nKupido eta erleak.\nKupido ezti lapurraren ipuinean, erleek ume-jainkoa ziztatzen dute hark erlauntzatik eztia lapurtzen dienean. Kupidok negar egiten du eta amarengana, Venusengana, doa korrika, izaki \u00f1imi\u00f1oek zauri hain mingarriak sor dezaketela kexaka. Venusek barre egin eta justizia poetikoa azpimarratzen du: bera ere txikia da, eta, hala ere, maitasunaren ziztada ematen du.\nIstorioa Erosi buruz lehen aldiz Teokritoren Idilioetan (K.a. III. mendean) kontatu zen. Pizkundean hainbat alditan kontatu zen berriro ere, artean zein olerkigintzan. Gaiak Edmund Spenserren \"Amoretti\" olerkigintza zikloari (1595) amaiera eman zion, eta Lucas Cranach Zaharraren gutxienez hogei artelan hornitu zituen. Karl Philipp Conz (1762-1827) olerkari eta klasizista alemanak ipuina \"Schadenfraude\" (\u00abbeste norbaiten oinazearekin plazera sentitzea\u00bb) hitzarekin azaltzen du olerki homonimo batean. Alemaniako Ilustrazioko Gotthold Ephraim Lessing idazlearen bertsio batean, gertakariak Kupidok bere burua erle bihurtzea eragiten du:\nKupido erle bat balitz bezala irudikatzeak bere egiten ditu tradizio konplexudun hainbat irudi poetiko: gaztetasunaren lorea, maitasunaren eztena desloratze gisa irudikatzea, eta, eztia, maitasunaren jariakin gisa.\nKupido eta izurdeak.\nAntzinako zein geroagoko artean, Kupido sarritan izurde baten gainean ibiltzen ageri da. Antzinako Erromako sarkofagoetan, irudi horrek arimaren bidaia irudikatzen duela dirudi. Irudi hori hasiera batean dionisiar erlijioarekin erlazionatzen zen. Erromako Behe Inperioko Britanian aurkitutako mosaiko batean, itsasoko jainko Neptunoren ahotik desfile bat irteten ikus daiteke, lehenengo izurdeak eta gero txoriak gorantz abiatzen dira, Kupidorengana. Alegoria horren interpretazio baten arabera, Neptunok arimaren jatorria irudikatzen du, bizitza sortu zeneko materian, eta Kupidok garaitzen du, arimak desiratzen duen patu gisa.\nBeste testuingurutan, motibo jolastia da Kupido izurde batekin egotea. Ponpeiako lorategi bateko estatuetan, esaterako, izurde batek Kupido olagarro batengandik salbatzen du eta Kupidok izurde bati heltzen dio. Izurdea, maiz modu fantastikoan egina, iturri bateko turrusta gisa ere ager daiteke. Florentziako (Italia) Palazzo Vecchion dagoen Aro Modernoko iturri batean, badirudi Kupidok izurde bat itotzen duela.\nAntzinaroan, izurdeak gizakiekin adiskidetsu irudikatzen ziren maiz, eta izurdeak berak maitasuna irudika zezakeen. Pliniok izurde baten ipuina kontatzen du: Pozzuoli hirian, izurdeak egunero laku bat zeharkatzen zuen eskolara joan behar zuen mutiko bat bizkarrean hartuta. Mutikoa hil zenean, izurdeak hil arte egin zuen negar.\nMitologiako eszena erotikoetan, Kupido izurdearen gainean ibiltzeak amodioaren leuntasuna irudika lezake, edo, bestela, baliteke Kupido itsasoko piztia baten gainean zangalatrau egoteak amodioaren bidaia basatiaren alderdi lasaigarria irudikatzea. Izurde baten gainean dabilen Kupido Neptuno eta Anfitriteren ezkontza irudikatzen duten eszenetan ager daiteke, edota Neptunoren Garaipenean, itsasoko \"thiasos\" izenez ere ezaguna den eszenan, alegia.\nLarrua jotzearen deabrua.\nMitoak Kristautasunera egokitzeko, Erdi Aroko mitografoek moralki interpretatu zituzten. Haien arabera, Kupido \u00ablarrua jotzearen deabrua\u00bb izan daiteke. Orleanseko Teodulfo berritzaileak, Karlomagnoren erreinuaren garaiko idazleak, Kupido berriro interpretatu zuen figura seduktore baina maltzur gisa: jendea bizioaren infernu alegorikora eramateko, desioa erabiltzen duen pertsonaia. Teodulforen arabera, Kupidoren gezi-ontziak haren buru biziotsua irudikatzen zuen, arkuak maltzurkeria, geziek pozoia eta argi-zuziak pasio erretzailea. Aproposa zen Kupido biluzik erretratatzea, haren iruzurra eta maltzurkeria ez estaltzeko.\nKupido lotan.\nPizkundeko olerkigintzan eta artean (gaur egun galduta dagoen Michelangeloren \"Kupido Lotan\" (1496) margolana barne), Kupido lotan ageri den irudia amodio galdu edo ahularen ikur bihurtu zen. Antzinaroan, literatura klasikoko deskribapenen bidez ezagutzen zuten Kupido, eta gutxienez ale bat 1488tik Lorenzo Mediciren eskultura lorategian egon zen erakusgai. K.o. I. mendean, Pliniok marmolezko bi \"Kupido\" (Eros) bertsio deskribatu zituen, bat Tespiasen eta beste bat biluzik Parionen. Azken hori lilura erotikoz beterik zegoen.\nMichelangelok Kupido irudikatzeko egin zuen lana garrantzitsua izan zen garai hartan 20 urte bakarrik zituen artista gaztearen ospea finkatzeko. Haren mezenasak hala eskatuta, eskulturaren balioa handitu zuen, nahita \u00abantzinakoa\u00bb balitz bezala eginez. Horrela, bere \u00abfaltsifikaziorik nabarmenena\u00bb sortu zuen. Iruzurra ezagutu zenean, \"Kupido Lotan\" artistaren birtuosismoaren froga moduan erakutsi zuten, Praxitelesi egotzitako lehoi-larru baten gainean lo zegoen Kupidoren marmolezko eskultura baten ondoan.\n1625eko Giambattista Marinoren olerkietan, lokartutako Kupidok edo \"Amore\"k Amodioaren nagikeria irudikatzen du Alferkeriaren altzoan. Bestalde, Gaspare Murtolak (Caravaggioren aurkari literarioa eta haren lanak deskribatzeagatik ezaguna) gaiari buruzko margolanak egiteko eskatu zien artistei madrigal batean. Caravaggioren mezenas zen Mattei familiak antzinako lanak biltzen zituen katalogo bat zuen, eta bertan agertzen ziren, besteak beste, Erromako Venus Erycinaren tenpluko eskulturan oinarritutako kupido lokartuen zirriborroak. Lan haiek ikusita, Caravaggiok erronka onartu zuen, eta 1608ko \"Kupido Lotan\" lana egin zuen. Lan horrek ume gaixoti eta immobilizatu baten itxura kezkagarria zuen: \u00abazal horixka, masaila gorriak, ezpain eta belarri urdinxkak, bular zargaldua eta sabela puztua, gihar ahulak eta handitutako artikulazioak\u00bb. Uste denez, modeloak gaztaroko erreuma-artitrisa pairatu zuen. Caravaggioren lokartutako Kupido fresko bihurtu zuen Giovanni da San Giovannik, eta gai hori bera garai hartako erromatar eta italiar lanetan errepikatu zen.\n\"Orori garaitzen zaio Maitasuna\".\nBere karreraren hasieran, Caravaggiok aurre egina zien garaiko sentikortasunei \"Maitasun Garaile\" \u00absexualki probokatzaile eta anti-intelektuala\u00bb erabiliz, \"Orori garaitzen zaio Maitasuna\" (\"Amor Vincit Omnia\") bezala ere ezaguna, non Kupido biluzi batek musika, arkitektura, gerra eta erudizioa zapaltzen dituen.\nLeloa K.a. I. mendearen amaieran idatzi zuen Virgilio poeta agustindarrak. Haren egloga-bilduma bere esaldi ospetsuena izan daitekeenarekin amaitzen da:\"Omnia vincit Amor: et nos cedamus Amori.\"\nOrori garaitzen zaio Maitasuna, gibela gakizkiola gu ere Maitasunari.Gaiari \u00abKupidoren garaipena\u00bb izena ere eman zioten, Petrarcaren \"Garaipenak\" lanari erreferentzia eginez."}
{"id": "363552", "revid": "56334", "url": "https://eu.wikipedia.org/wiki?curid=363552", "title": "\u00a1Soborno!", "text": "\u00a1Soborno! Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1977ko abentura bat da.\nIstorioa.\nHirian zenbait eroskeria gertatzen ari da. Erruduna den Rodolfo Cobardinok eta bere taldeak mundu guztia erosten dute euren helburuak lortzeko. Mortadelok eta Filemonek frogak lortu beharko dituzte Rodolfo eta bere taldea gartzelaratzeko.\nBeste medio batzuetan.\nOsorik egokitu da pertsonaiei buruzko telesaileko atal batean baina \"El caso de los sobornos\" izenburuarekin.\nEragina.\nIstorioaren hasiera, non erositako futbol epaile batek taldeetako bati mesede egiteko tranpa sinestezinak egiten dituen, zenbait alditan erabili da Interneteko foroetan futbol zaletuen artean zirikatzeko. Gainera, eskena horretako zenbait bi\u00f1eta \"El rayo transmutador\" komiki labur apokrifoan kopiatu ziren."}
{"id": "363556", "revid": "1545", "url": "https://eu.wikipedia.org/wiki?curid=363556", "title": "Marte (jainkoa)", "text": ""}
{"id": "363557", "revid": "1545", "url": "https://eu.wikipedia.org/wiki?curid=363557", "title": "Merkurio (jainkoa)", "text": ""}
{"id": "363558", "revid": "10891", "url": "https://eu.wikipedia.org/wiki?curid=363558", "title": "David Olaizola", "text": "David Olaizola, frantsesez David Ola\u00efzola (1973ko uztailaren 2a, Itsasu, Lapurdi) euskal herritar abeslari bat da, euskaraz eta frantsesez abesten duena.\nBiografiak.\n1973ko uztailaren 2an Lapurdiko Itsasu udalerrian jaio zen, Ipar Euskal Herrian. 1996an ustekabean bere ibilbide artistikoari ekin zion. Ondoren, Pierre Oteizaren enpresako langilea zelarik, Colmar (Rhin Garaia) udalerriko euskal tabernako musika taldeko abeslaria ordezkatu eta taldeak kide bilakatzeko eskaintza egin zion, Olaizolak eskaintza onartu eta Oteizaren enpresa laga zuen. Ordutik aurrera, abestea bere lanbide bilakatu zen. Urte berean, \"Aquitaine sport pour tous\" (\"Akitania, denontzako kirola\") kirol erakundeak bere ekintzak atzerrian sustatu eta ezagutarazteko kontratatu zuen. Honela David Tailandia, Australia, Alemania... eta herrialde ugaritara bidaiatu zuen.\n1998an Ipar Euskal Herrian osatzen ari zen gizonezko abesbatzara elkartu zen, bertan solista bilakatu zelarik. 1999an bere lehenbiziko diskoa argitaratu zuen.\n2000. urtea ospati asmoz, Euskal Kultur Erakundeak San Francisco hiriko gau-ikuskizuna animatzeko kontratatu zuen. Urte hau abeslariarentzat bikaina izan zen, Akitaniako enbaxadore lanetan ere ibil baitzen. Eskualde Batzordeko kide bihurtu eta munduko hainbat hirietan barna ibili zen: Wiesbaden, Viena, Montreal, Toronto, New York, Chicago, Londres, Brusela, Amsterdam... Abeslariak egindako lanarekin gustura zegoenez, Batzordeak eskualdearen sustapenerako diskoa abestekoe eskaria luzatu zion. 2002an, Pabe hiriko Section Paloise errugbi taldearen ereserkia sortu eta idatzi zuen.\nHurrengo urteetan zehar kontzertu eta disko berriak argitaratu zituen, maiz musikari berriekin elkarlanean. 2000ko hamarkadan, Lurdako santutegiko eskaileratan egindako hiru musika emanalditan abestu zuen, haietako bakoitzean 25.000 inguru entzuleen aurrean. 2008an musika emanaldi haiei buruzko DVDa argitaratu zen.\n2007an, bertako produktuak sustatu eta eskualde arteko kultura nahiz gastronomia harremana bultzatzeko asmoz, Itsasuko Gerizaren Anaidia sortu zuen. Uztailean, Itsasuko plazan emanaldi bat izan zen: Chanteurs Pyr\u00e9n\u00e9ens de Tarbes eta Ch\u0153urs Basques abesbatzek, Davidek berak eta Daviden musikariek eskainitako emanaldia.\n2008ko azaroaren 8an Frantziako Errugbi Federazioak hala eskatuta, Frantziako errugbi selekzioaren udazkeneko birako lehen partiduan \"La Marseillaise\" ereserkia abestu zuen, hain zuzen ere, Marsella hiriko belodromoan Frantziako eta Argentinako errugbi selekzioak jokatutako norgehiagokan.\n2010ean, 40 urtez frantziar eszenatokietan jardun zuen \"Les Compagnons de la chanson\" abesbatzaren ibilbidearen amaieraren 25. urteurrenean, David Olaizola eta bere taldekideek Paueko Z\u00e9nith pabilioian 3.000 pertsonen aurrean omenaldia egin zioten."}
{"id": "363559", "revid": "13403", "url": "https://eu.wikipedia.org/wiki?curid=363559", "title": "David Ola\u00efzola", "text": ""}
{"id": "363560", "revid": "1545", "url": "https://eu.wikipedia.org/wiki?curid=363560", "title": "Vulcano (mitologia)", "text": ""}
{"id": "363563", "revid": "1545", "url": "https://eu.wikipedia.org/wiki?curid=363563", "title": "Fortuna (jainkosa)", "text": ""}
{"id": "363565", "revid": "1545", "url": "https://eu.wikipedia.org/wiki?curid=363565", "title": "Jupiter (jainkoa)", "text": ""}
{"id": "363566", "revid": "90700", "url": "https://eu.wikipedia.org/wiki?curid=363566", "title": "F\u00f3rmula V", "text": "F\u00f3rmula V (\"F\u00f3rmula Quinta\" ahoskatua) hasieran Paco Pastorrek (ahotsa), Antonio Sevillak (bateria), Mariano Sanzek (baxua), Amador Flores \"Chapete\"k (organoa) eta Joaqu\u00edn de la Pe\u00f1a \"Kino\"k (gitarra) osatutako espainiar popeko madrildar musika talde bat da.\nBiografia.\n\"F\u00f3rmula V\"ren hasiera 1967an da bi madrildar talde elkartu ondoren, \"Los Rostros\" eta \"Los J\u00edbaros\", talde hauetako kideak jada hiriko kontzertu batzuetan ezagutu zirelarik eta \"Los Cambios\" deitu ziren.\nJauzia 1968an eman zen. \"Los Pekenikes\" taldeko kide ohia zen Jos\u00e9 Nietok taldea entzun zuen eta talde honen existentzia jakinarazten dio Maryn\u00ed Callejori, \"Los Brincos\" eta \"Los Rel\u00e1mpagos\"ekin jada arrakasta lortu zuen zuzendari artistikoa zena. Callejok etorkizun handiko bost musikari gazteak hartu zituen Phillips zigiluaren zaintzapean, ez aurretik taldearen izena \"F\u00f3rmula V\"ra aldatu gabe. Callejok berak, moldatzaile eta ekoizle bezala, \"Los Rel\u00e1mpagos\"eko kideak ziren Pablo Herrero eta Jos\u00e9 Luis Armenterosen laguntzarekin espainiar musikako promesa gazteak leunduko zituen 1960ko hamarkadaren amaierako eta 1970eko hamarkadaren hasierako udako musikaren erreferentzia bihurtzeko. Hala, Formula Vk bere lehen \"single\"a grabatzea lortu zuen \"Mi d\u00eda de suerte es hoy\" eta \"Vuelve a casa\"rekin, Dave Clark Five britainiar taldearen \"Come home\" arrakastaren itzulpena. Jada single horietan taldearen ezaugarri bereizgarria nabari daiteke: abesti komertzialak, gazteak, umoretsuak eta gogoraerrazak, oso bat zetozenak garai hartan entzuten zen musika motarekin.\n1968an lortu zuten euren lehen arrakasta \"Tengo tu amor\" abestiarekin, talde errebelazio bezala ezagutarazi zituen, azkar salduenen zerrendako lehen posturaino igoz. Hortik aurrera arrakastak bata bestearen atzean datoz: \"Cu\u00e9ntame\" eta \"Cenicienta\" 1969an, \"Jenny Artichoke\" 1970ean, \"Vacaciones de verano\" 1972an, \"Eva Mar\u00eda\" 1973an, \"Loco, Casi Loco\" eta \"La Fiesta de Blas\" 1974an. Taldearen ospea, orduan, Hegoamerika zati batetik eta Kubatik hedatu zen, non taldeak oraindik ospe handia duen, bertan 1990eko hamarkadako euren berrelkartze biretan egon zirelarik. Euren jantziak ere bereizgarriak ziren: esmokin zuria, praka beltzak eta beige edo urdin kolore bakarreko alkandorak.\nFormula Vk bi film ere protagonizatu zituen, \"Un, dos, tres, al escondite ingles\" 1968an, Iv\u00e1n Zuluetak zuzendua, eta \"A 45 revoluciones por minuto\" 1969an, Pedro Lazagak zuzendua.\n1975ean, taldeko bost kideek, elkarren artean hala adostuz, taldea desegitea erabaki zuten. 1986an elkartuko ziren berriz TVEn Fernando Navarretek eginiko gala batean, hamaika urte elkar ikusi gabe eman ondoren.\n1995etik aurrera \"Los Diablos\"ekin batera aldika kontzertuak ematen dituzte, eta zenbait CD grabatu dituzte, horietako lehena, \"F\u00f3rmula Diablos\" izenekoa, urrezko diskoa ere izan zelarik.\nKideak.\nEgungoak.\nBitxikeria bezala, 2002tik aurrera \"Los Diablos\" eta \"Los Salvajes\" taldeetako kide ohiekin batera euren kontzertuetan \"Formula V\", \"Los Diablos\" eta \"Los Salvajes\" taldeen arrakasta guztiak abesten dituen musika talde berri bat osatzen dute. Talde berriak abestutako hiru talde hauen arrakasta guztien zenbait bilduma merkaturatu dituzte CDan.\nBitxikeriak.\nDrindots taldeak \"Eva Mar\u00eda se fue\" abestia moldatu zuen 1996an, Ebamirentxu joan zen."}
{"id": "363567", "revid": "336", "url": "https://eu.wikipedia.org/wiki?curid=363567", "title": "LHS 292", "text": "LHS 292, GJ 3622 edo LP 731-58 gure eguzki-sistematik 15 argi urte baino gutxiagoko distantziara, Sextans konstelaziorantz dagoen izar txiki bat da. Oso distira ahul eta +15,60ko itxurazko magnitudeko nano gorri bat da. Gertuen dituen izarrak Ross 128 (FI Virginis) eta DEN 1048-3956 dira, hurrenez hurren 5,8 eta 7,1 argi urteko distantziara.\nLHS 292 gure inguruko nano gorririk ilunenetako bat da, +17,32ko magnitude absolutuarekin. Bere masa gure eguzkiarenaren %8,3koa da, eta bere argitasuna gure eguzkiarenaren 100.000garren zatia. M6.5V espektro motakoa da, bere ezaugarriak DX Cancrirenen antzerakoak direlarik. Bere ardatzaren inguruan 3,0 kilometro segundoko proiektatutako errotazio abiadurarekin biratzen du.\nLHS 292 izar \u00f1ir\u00f1irkari bat da, hau da, batzuetan bere distira nabarmen handitzea eragiten duten erupzioak jasaten dituela, izar aldakor izendapenik ez duen arren. Azken ikerketek izar bitar espektroskopiko bat dela diote, osagaietako bat bestea baino distira apalagokoa delarik."}
{"id": "363568", "revid": "201", "url": "https://eu.wikipedia.org/wiki?curid=363568", "title": "Oxigeno likidoa", "text": ""}
{"id": "363569", "revid": "46380", "url": "https://eu.wikipedia.org/wiki?curid=363569", "title": "Louis Paul Cailletet", "text": "Louis-Paul Cailletet (Ch\u00e2tillon-sur-Seine, 1832ko irailaren 21a \u2013 Paris, 1913ko urtarrilaren 5a) fisikari eta asmatzaile frantsesa izan zen.\nCh\u00e2tillon-sur-Seinen eta Parisen ikasketak egin ondoren, Parisko Goi-mailako Mina Eskola Nazionalean sartu zen. Ikerketei jarraiki, bere aitarekin ere lanean hasi zen, honek bi errementeria baitzituen. Ikerketa hauek guztiak Ch\u00e2tillon-sur-Seinen zuen laborategian egiten zituen.\nIkerketa hauetan zebilela, gasen munduak erakarri zuen, eta eremu honetan egin zituen ekarpen handienak. 1877an, nitrogeno dioxidoaren urtze prozesua aurrera eraman zuen. Urte honetan bertan, oxigenoa eta hidrogenoa atmosferan urtzen, aire likidoa sortuaz. Kasu honetan, oxigenoa urtzeko, Raoul Pictetek erabili zuenaren prozesu desberdina erabili zuen.\nHonez gain, burdinaren propietate kimiko eta fisikoak aztertu zituen.\nBere lorpenen artean, ondorengo hau dago: Eiffel dorrean manometro bat ipini zuen, erortzen ari diren gorputzen airearen erresistentzia ikertzeko. Baita ere, hainbat gailu aztertu zituen, horra hor, kamera automatikoak, altimetroa eta airearen laginen biltzaileak, atmosfera ikertzeko.\nLan hauek guztiak sarituak izan ziren, 1878an Davy domina eman baitzioten eta Frantziako Zientzia Akademiako kide izendatu baitzuten 1884ean.\nCailleteten aurkikuntzak hotzaren industria modernoaren eta presio handien inguruko teorien aitzindaritzat hartzen dira. Aurkikuntza hauen aplikazio zuzentzat, elikagaien kontserbazioa, organoen kontserbazioa, erregaien biltegiratzea eta espazio-ontziak azpimarratu behar dira."}
{"id": "363570", "revid": "201", "url": "https://eu.wikipedia.org/wiki?curid=363570", "title": "Izeberg", "text": ""}
{"id": "363573", "revid": "201", "url": "https://eu.wikipedia.org/wiki?curid=363573", "title": "Cailletet", "text": ""}
{"id": "363574", "revid": "201", "url": "https://eu.wikipedia.org/wiki?curid=363574", "title": "Paramagnetiko", "text": ""}
{"id": "363575", "revid": "105290", "url": "https://eu.wikipedia.org/wiki?curid=363575", "title": "Brocarden aieru", "text": "Zenbakien teorian, Brocarden aieruak n&gt;1 balioetarako (pn)2 eta (pn+1)2ren artean gutxienez lau zenbaki lehen daudela dioen aierua da, non pn \"n\"garren zenbaki lehena den. Aieru honek egia dioela uste da, baina egundaino oraindik ez da frogatu.\nJarraikako zenbaki lehenen karratuen artean dauden zenbaki lehenen kopurua 2, 5, 6, 15, 9, 22, 11, 27... da.\nJarraikako bi karraturen artean gutxienez zenbaki lehen bat dagoela dioen Legendreren aieruak pn \u2265 3rentzat jarraikako bi zenbaki lehenen karratuen artean gutxienez bi zenbaki lehen daudela esan nahi du, \"p\"\"n\"+1 - \"p\"\"n\" \u2265 2 bait da."}
{"id": "363576", "revid": "201", "url": "https://eu.wikipedia.org/wiki?curid=363576", "title": "KPa", "text": ""}
{"id": "363577", "revid": "12788", "url": "https://eu.wikipedia.org/wiki?curid=363577", "title": "Dante Rossetti", "text": ""}
{"id": "363578", "revid": "201", "url": "https://eu.wikipedia.org/wiki?curid=363578", "title": "Lox", "text": ""}
{"id": "363579", "revid": "336", "url": "https://eu.wikipedia.org/wiki?curid=363579", "title": "Jonathan Winters", "text": "Jonathan Harshman Winters III (Bellbrook, Ohio, 1925eko azaroaren 11 - Montecito, Kalifornia, 2013ko apirilaren 11), Estatu Batuetako aktore eta umorista izan zen."}
{"id": "363580", "revid": "65203", "url": "https://eu.wikipedia.org/wiki?curid=363580", "title": "Jack Angel", "text": "Jack Angel (Modesto, Kalifornia, 1930ko urriaren 24a - Malibu, 2021eko urriaren 18a), Estatu Batuetako ahots-aktorea izan zen, hainbat telesail, bideo-joko eta iragarkitan lan egin zuena."}
{"id": "363581", "revid": "201", "url": "https://eu.wikipedia.org/wiki?curid=363581", "title": "Nazioarteko espazio estazio", "text": ""}
{"id": "363582", "revid": "336", "url": "https://eu.wikipedia.org/wiki?curid=363582", "title": "Permakultura", "text": "Permakultura gizakiok lurrean kokatzeko sistema jasangarria eta harmonikoa da, inguruan integratzeko modu egokia kontsumismotik kanpo eta naturaren baliabideak gordetzen. Permakultura hitza ingelesetik dator, \"permaculture\", eta bi hitzen arteko kontrakzioa da: permanent eta culture, hau da, kultura (eta nekazaritza) iraunkorra. Permakulturak izadian behatutako patroiak jarraituz, giza-habitat iraunkorrak sortu nahi ditu. Diseinu ekologikoa, ingeniaritza ekologikoa eta ingurumen diseinua konbinatzen ditu nekazaritza eredu berri bat sortzeko.\nHiru dira David Holmgrenen arabera permakulturaren oinarriak:\nPermakulturaren erantzuna normalean erantzun osoa da eta, horregatik, ekoherrixken ideia oso lotuta dago haren filosofiaz.\nPermakultura, diziplina arteko filosofia.\nPermakulturak zientzia eta diziplina desberdinetatik jaso ditu bere oinarriak eta planteamenduak:\nHistoria.\n1929an Joseph Russell Smithek \"Tree Crops: A permanent agriculture\" liburua argitaratu zuen. Lan horretan bere zuhaitzekin izandako esperientzia jaso zuen. Haren ustez mundua elkar lotutako sistema konplexu bat zen. Liburu horretan zuhaitz eta laborantza arteko konbinaketa proposatu zuen, zuhaitz azpian landareak lantzeko aukera. Mende bereko hirugarren hamarkadan Japonian Toyohiko Kagawa-k proposamena praktikara eraman zuen. Hauek izan ziren permakulturaren hastapenak.\nAurrekari horiekin, XX.mendeko 70ko hamarkadan, Australian, bi ekologista, Bill Mollison eta David Holmgren, bigarren mundu gerra ondorengo nekazal sistema berriak oso agresiboak zirela konturaru ziren. Urte horietan nekazal ustiapenak ikuspuntu industrial batetik planteatzen ziren eta lurren etorkizuna ez zen kontutan hartzen. Bi ikerlari hauen ustez ekoizpen sistema horiek urak eta lurrak pozointzen ari ziren eta lurra bera txirotzen ari zen; bestetik biodibertsitatea bera arriskuan jartzen zuen plantemendu horrek. Ausnarketa eta Tasmanian egindako esperientzia horien ondorioz, 1978an, \"Permaculture One\" liburua argitaratu zuten. Liburuak arrakasta handia izan zuen. Ondoren, aldizkari bat argitaratu zuten, \"The International Permaculture Magazine\", eta laster eztabaida Australia osoan zabaldu zen. Permakultura habitat sustengarriak sortzeko tresna moduan ikusi egin zen. Hasierako arrakasta honen ondoren liburu gehiago etorri ziren eta permakulturaren oinarriak mundu osoan zabaldu ziren; denbora laburrean ehun estatutan permakultura taldeak sortu ziren.\nPermakulturaren 12 hastapenak.\nMandamendu izango balira bezala permakultura 12 hastapen ditu. Hona hemen guztiak banan-banan:"}
{"id": "363583", "revid": "6327", "url": "https://eu.wikipedia.org/wiki?curid=363583", "title": "Lourdesko Santutegia", "text": ""}
{"id": "363584", "revid": "98220", "url": "https://eu.wikipedia.org/wiki?curid=363584", "title": "George Lopez", "text": "George Lopez (Los Angeles, 1961eko apirilaren 23a - ), Estatu Batuetako aktore eta umorista da, bere \"talk show\" duena."}
{"id": "363585", "revid": "13403", "url": "https://eu.wikipedia.org/wiki?curid=363585", "title": "Lourdesko santutegia", "text": ""}
{"id": "363586", "revid": "119347", "url": "https://eu.wikipedia.org/wiki?curid=363586", "title": "Lurdako santutegia", "text": "Lurdako Andredena Mariaren santutegia () Frantziako hegoaldeko Pirinio Garaiak departamenduan dagoen Lurda udalerriko santutegi ospetsua da. Okzitania eskualde historiko edo herrialdean dago.\nHistoria.\n1858an, santutegiaren azpialdean dagoen leizean, Bernadette Soubirous neskatoak erran zuenez Ama Birjina agertu zitzaion. Hasiera hartan artzain herrixka xume bat zena, hartara, Frantziako turismo-gune garrantzitsuenetako bat bilakatu da, batez ere sinestun katolikoentzat, santutegia bera ere urte hartatik aurrera eraikitzen eta handitzen joan zen, gaur egun ikusten den eraikin multzo ikusgarrian bilakatuz.\nUsadioaren arabera hara bertaratu diren askok mirariak jasan omen dituzte: gaixo larrien eta elbarrien sendaketak."}
{"id": "363588", "revid": "141593", "url": "https://eu.wikipedia.org/wiki?curid=363588", "title": "Vueling Airlines", "text": "Vueling Europan dagoen kostu baxuko hegaldi konpainia da. Bere egoitza nagusia Bartzelonan dago, eta Euskal Herrian Bilboko, Hondarribiko eta Iru\u00f1eko aireportuetatik lan egiten du.\nGuztira 106 bide dauzka irekita Europa osoan.\nHistoria.\n2010etik asko hazi zen Bartzelona-El Praten eta gaur egun aireportuko konpainiarik garrantzitsuena da.\n2013an International Airlines Group taldeak akzioen gehiengoa erosi zuen eta 2013ko abuztuan Josep Piqu\u00e9k dimisioa aurkeztu eta ordutik Alex Cruz da Vueling airlineako presidentea."}
{"id": "363589", "revid": "4380", "url": "https://eu.wikipedia.org/wiki?curid=363589", "title": "Vueling", "text": ""}
{"id": "363590", "revid": "512", "url": "https://eu.wikipedia.org/wiki?curid=363590", "title": "Ken Page", "text": "Kenneth \"Ken\" Page (St. Louis, Missouri, 1954ko urtarrilaren 20a - ), Estatu Batuetako abeslari eta aktorea da. Broadwayko antzerkietan askotan egin du lan."}
{"id": "363591", "revid": "512", "url": "https://eu.wikipedia.org/wiki?curid=363591", "title": "Al Roker", "text": "Albert Lincoln \"Al\" Roker, Jr. (Queens, New York, 1954ko abuztuaren 20a - ), Estatu Batuetako telebista aurkezle eta meteorologoa da. Horri esker, hainbat \"cameo\" egin ditu film eta telesailetan."}
{"id": "363594", "revid": "336", "url": "https://eu.wikipedia.org/wiki?curid=363594", "title": "Zeladura-puntu", "text": "Matematikan, zeladura-puntua (edo zela-puntua) funtzio baten lehen deribatu partzialak zero diren baina funtzioaren maximo edo minimoa ez den puntua da; hau da, funtzio baten mutur-balioa ez den puntu kritikoa."}
{"id": "363595", "revid": "20653", "url": "https://eu.wikipedia.org/wiki?curid=363595", "title": "Zela-puntu", "text": ""}
{"id": "363596", "revid": "6327", "url": "https://eu.wikipedia.org/wiki?curid=363596", "title": "Izar-poliedro erregular", "text": ""}
{"id": "363599", "revid": "1545", "url": "https://eu.wikipedia.org/wiki?curid=363599", "title": "Konpota", "text": "Konpota fruitu zenbaiten mamiarekin egindako konfitura bat da, pure moduan edo fruitu zatikatuekin, azukre gutxirekin egina eta azkenburu edo beste janarien goarnizio edo osagarri moduan erabiltzen dena. Euskal Herrian, ohikoak dira sagarrarekin egindako konpotak.\nErrezeta.\nEgosi kazola batean, ardo beltzean, orejoiak (melokotoi lehortuak), aran pasak eta piku melatuak, kanela-zotz batekin.\nGuritu direnean, erantsi neguko udare gogorrak eta errezil sagarrak, pusketan. Eduki hauek samurtu arte, zuzendu gozo-puntua, azukrea edo ardoa erantsiz, itzali sua eta utzi pausatzen.\nBezperakoa goxoago izaten da."}
{"id": "363602", "revid": "105290", "url": "https://eu.wikipedia.org/wiki?curid=363602", "title": "Pure", "text": "Sukaldaritzan, purea barazkiak eta fruituak zatikatu, egosi eta xehatu ondoren prestatzen den janari bat da, erdilikidoa edo trinkotasun ertainekoa, zopa moduan (barazkien kasuan) edo konpota moduan (fruituen kasuan) jaten dena."}
{"id": "363603", "revid": "6327", "url": "https://eu.wikipedia.org/wiki?curid=363603", "title": "Ramon Berenguer III.a", "text": ""}
{"id": "363604", "revid": "6327", "url": "https://eu.wikipedia.org/wiki?curid=363604", "title": "Ramon Berenguer I", "text": ""}
{"id": "363605", "revid": "1519", "url": "https://eu.wikipedia.org/wiki?curid=363605", "title": "Man vs. Wild", "text": "Man vs. Wild (), baita Born Survivor: Bear Grylls, Ultimate Survival, Survival Game, edota Erresuma Batuan soilik Bear Grylls deitua () Bear Grylls britainiar abenturazalea protagonistan duen Discovery Channel telebista kateko telesaila bat da.\nBertan Grylls abenturazaleak bere biziraupen ezagutzak erabiliz munduko hainbat lekutako muturreko baldintza, klima eta erliebeei aurre egin beharko die. Saioak bere abentura surrealistei esker mundu osoan ospe handia bereganatu du, batez ere abenturazale eta naturazaleen artean, nahiz eta batzuen ustez saioa iruzurra izan eta egoera asko moldatuak egon.\n2012ko martxoaren 13an Bear Grylls abenturazaleak Discovery Channel katearen 2 proiektuetan parte hartzeari uko egitearen ondorioz kaleratua izan zen. Gaur egun, telesailak ordezkoa izango duen, edota behin betiko amaitu den ezezaguna da.\nHego Euskal Herrian Discovery Channel telebista kateak aireratu zuen, Ipar Euskal Herrian aldiz NT1 eta Discovery Channel telebista kateek.\nDenboraldiak.\nTelesaioak 7 denboraldi izan ditu:"}
{"id": "363608", "revid": "13403", "url": "https://eu.wikipedia.org/wiki?curid=363608", "title": "Ultimate Survival", "text": ""}
{"id": "363609", "revid": "6327", "url": "https://eu.wikipedia.org/wiki?curid=363609", "title": "Bartzelonako konde", "text": ""}
{"id": "363610", "revid": "6327", "url": "https://eu.wikipedia.org/wiki?curid=363610", "title": "Bartzelonako kondea", "text": ""}
{"id": "363611", "revid": "59723", "url": "https://eu.wikipedia.org/wiki?curid=363611", "title": "Anne Etxegoien", "text": "Anne Etxegoien Iturriria \u2014frantses grafiaz eta izen artistikoaz Anne Etchegoyen\u2014 (Donapaleu, Nafarroa Beherea, 1980) Euskal Herriko kantautore eta abeslaria da.\nIbilbidea.\nZortzi urterekin hasi zen abesten, haren amak zuzentzen zuen ume abesbatzan. Geroxeago Baionako kontserbatorioan ikasi zuen. Batxilergoa bukatu ondoren, merkataritza ikasketak egin zituen.\nEuskaraz, frantsesez eta gaztelaniaz kantatzen du. Lau disko bakarlari gisakaleratu ditu, eta beste bi, \"Aizkoa\" gizonezko koruarekin. Frantzian arrakasta handia izan du, 2012an \"\" (\u00abHerriko Abesbatza\u00bb) dokumental saileko seigarren eta azken atalean hainbat talderekin kantatu eta gero; France 3 telebista kateak eman zuen sail hori, 2013an.\nEra berean, fama handia hartu du, ospakizun handietan \"Marseillesa\" frantses ereserkia hiru aldiz kantatu duelako: 2003an Parisen munduko atletismo txapelketan, 2009an munduko saskibaloi txapelketan, eta 2010ean Frantziaren eta Argentinaren arteko errugbi partidan Montpellierren.\nHaren azken disko \"Les Voix Basques\" urrezko diskoa izan da Frantzian, 60.000 kopia baino gehiago saldurik. Kontzertuak egin ditu munduko beste hainbat herrialdetan ere, hala nola Argentinan, Ameriketako Estatu Batuetan, Ingalaterran, Irlandan eta Espainian. \"Basque eta\" \"Paz Tour\" izeneko bira egin zuen hainbat herrialdetan barrena: izenburu horretan bilduta daude kantatzean darabiltzan hiru hizkuntza nagusiak (euskara, frantsesa eta gaztelania), bai eta Euskal Herrirako nahi lukeen bakearen ideia ere.\nAnne Etchegoyen lagunez inguratu da berriro bere disko berria osatzeko, \u2018Emazte\u2019. Diskaren barruan \"Ez da ez\" abestia dago, Itziar Itu\u00f1o abeslari eta aktorearekin batera grabatua, euskaraz, gaztelaniaz eta frantsesez. 2022an beste remix bat atera zuten Hego nahiz Ipar Euskal Herriko hainbat ezagunekin, hala nola, Ander Gonzalezek, Ma\u00eftena Birabenek, S\u00e9bastien Boueilhek, Yasmina Jaafarrek, Francine Massianik, Jean-Pierre Papinek, Afrika Baetak, Ilaski Serranok, Jean-Pierre Pernautek eta Asun Casasolak."}
{"id": "363612", "revid": "13403", "url": "https://eu.wikipedia.org/wiki?curid=363612", "title": "Anne Etchegoyen", "text": ""}
{"id": "363613", "revid": "512", "url": "https://eu.wikipedia.org/wiki?curid=363613", "title": "2129 Cosicosi", "text": "2129 Cosicosi asteroide gerrikoan aurkitutako 2129. asteroidearen izena da. 1973ko irailak 27an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1973 SJ zen. Bere izena indiferentea esan nahi duen \"cosicosi\" italierazko hitzagatik jasotzen du."}
{"id": "363614", "revid": "512", "url": "https://eu.wikipedia.org/wiki?curid=363614", "title": "2130 Evdokiya", "text": "2130 Evdokiya asteroide gerrikoan aurkitutako 2130. asteroidearen izena da. 1974ko abuztuak 22an aurkitu zuen Liudmila Zhuravlyovak Nauchnyjetik. Bere behin-behineko izendapen zientifikoa 1974 QH1 zen. Bere izena Evdokiya Efimovna Scelokovagatik jasotzen du, aurkitzailearen ama."}
{"id": "363615", "revid": "105290", "url": "https://eu.wikipedia.org/wiki?curid=363615", "title": "2131 Mayall", "text": "2131 Mayall asteroide gerrikoan aurkitutako 2131. asteroidearen izena da. 1975eko irailak 3an aurkitu zuen Anthony Richard Klemolak Lick Behatokitik. Bere behin-behineko izendapen zientifikoa 1975 RA zen. Bere izena Nicholas Mayallgatik jasotzen du."}
{"id": "363616", "revid": "105290", "url": "https://eu.wikipedia.org/wiki?curid=363616", "title": "2132 Zhukov", "text": "2132 Zhukov asteroide gerrikoan aurkitutako 2132. asteroidearen izena da. 1975eko urriak 3a aurkitu zuen Liudmila Txernikhek Nauchnyjetik. Bere behin-behineko izendapen zientifikoa 1975 TW3 zen. Bere izena Georgy Zhukovgatik jasotzen du."}
{"id": "363617", "revid": "512", "url": "https://eu.wikipedia.org/wiki?curid=363617", "title": "2133 Franceswright", "text": "2133 Franceswright asteroide gerrikoan aurkitutako 2133. asteroidearen izena da. 1976ko azaroak 20an aurkitu zuen Oak Ridge Behatokiak. Bere behin-behineko izendapen zientifikoa 1976 WB zen. Bere izena Frances Woodword Wrightgatik jasotzen du."}
{"id": "363618", "revid": "512", "url": "https://eu.wikipedia.org/wiki?curid=363618", "title": "2134 Dennispalm", "text": "2134 Dennispalm asteroide gerrikoan aurkitutako 2134. asteroidearen izena da. 1976ko abenduak 24an aurkitu zuen Charles Thomas Kowalek Palomar Behatokitik. Bere behin-behineko izendapen zientifikoa 1976 YB zen. Bere izena behatokiko langilea zen Dennis Palmgatik jasotzen du."}
{"id": "363619", "revid": "512", "url": "https://eu.wikipedia.org/wiki?curid=363619", "title": "2135 Aristaeus", "text": "2135 Aristaeus asteroide gerrikoan aurkitutako 2135. asteroidearen izena da. 1977ko apirilak 17an aurkitu zuten Eleanor Francis Helinek eta Schelte John Busek aurkitu zuten Palomar Behatokitik. Bere behin-behineko izendapen zientifikoa 1977 HA zen. Bere izena greziar mitologiako Aristeo jainkoagatik jasotzen du."}
{"id": "363621", "revid": "105290", "url": "https://eu.wikipedia.org/wiki?curid=363621", "title": "2136 Jugta", "text": "2136 Jugta asteroide gerrikoan aurkitutako 2136. asteroidearen izena da. 1933ko uztailak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1933 OC zen. Bere izena Jay U. Gunter estatubatuar medikuagatik jasotzen du."}
{"id": "363622", "revid": "105290", "url": "https://eu.wikipedia.org/wiki?curid=363622", "title": "Episodios Nacionales", "text": "Episodios Nacionales (euskaraz: \"pasarte nazionalak\") Benito P\u00e9rez Gald\u00f3s kanariar idazleak 1872 eta 1912 bitartean idatzi zituen 46 eleberri historikok osatzen duten bilduma bat da. Bost sailetan banatuta daude, eta gutxi gora-behera 1805 eta 1880 bitarteko Espainiako historia jorratzen dute. XIX. mendeko Espainiako gertakari historikoetan fikziozko pertsonaien bizipenak sartzen dituzten eleberriak dira, independentzia gerra kasu, zeinekin egilea oso hurbil sentitzen zen, bertan bere aitak borrokatu baitzuen. Gaur egun, bere kalitate literarioaz gain lan hau erreferentzia historiko garrantzitsutzat ere baloratzen da.\nLehen saila.\n\"Gerona\" izan ezik, istorio guztiek hasiera batean Frantziak domeinatutako Espainian zehar eta ondoren Independentzia gerran, Trafalgarreko gudutik frantziar armadaren porroteraino (1805-1814) Gabriel de Araceli mutikoaren abentura eta maitasunezko bizipenak jarraitzen dituzte. Hamar dira saileko lanak:\nBigarren saila.\n1875 eta 1879 artean idatzia, hamar lanez osatua dago. Bertako pertsonaia zuzendaria, ez beti protagonista, Salvador Monsalud gerlari liberala da, hasieran Jose I.a Espainiakoa erregearen soldadu zinemana, Fernando VII.a Espainiakoaren lehen sei urteetan (1814-1820) gorrotatua, Hirurte Liberalean (1820-1823) goratua eta Hamarkada Doilorrean (1823-1833) jazarria. Bere etengabeko asezintasunak Fernando VII.aren garaiko Espainiatik gidatzen du, non jada ernaltzen diren etorkizuneko gatazkak. Honakoak dira lanak:\nSail honen ondoren Gald\u00f3sek ez jarraitzea zin egin zuen, baina 1898ko desastrearen ondoren bere lanarekin jarraitzea erabaki zuen hurrengo sailetan.\nHirugarren saila.\nLehen Karlistadak eta Maria Cristinaren erregeordetzak urratutako Espainia da hurrengo lanen garaia, bere ardatza Fernando Calpena erromantikoa delarik. Honakoak dira saileko hamar lanak:\nLaugarren saila.\nJos\u00e9 Garc\u00eda Fajardo, politikagatik interesa galdutako bat aurrekoak ez bezala, da jada egilearen garaikidea den Elisabet II.a Espainiakoaren erregealdi guztia hartzen saiatzen den hamar laneko sail honen protagonista.\nBosgarren saila.\nTitok, pertsonaia erreal baten ordez elkarrizketa hausnartzailea sortzeko egilearen kontzeptu bat dirudien lehen pertsonako narratzaile bat, protagonizatzen du amaitu gabeko sail hau, Espainiako Iraultza Loriatsuan hasten dena eta amaitutako sei lan eta proiektu bat dituena. Honakoak:"}
{"id": "363623", "revid": "512", "url": "https://eu.wikipedia.org/wiki?curid=363623", "title": "Bill Mollison", "text": "Bruce Charles Mollison (Stanley, Tasmania, 1928ko maiatzaren 4a - Hobart, Tasmania, 2016ko irailaren 24a) ikertzaile, zientzialari, irakasle eta naturzale australiarra, permakulturaren bultzatzaile nagusietariko bat izan zen.\nPermakulturaren aita bezala ezaguna, David Holmgrenekin batera habitat sustengarriak sortzeko ikerketa berritzailea eraman zuen aurrera. Arkitektura, basogintza, nekazaritza, ekonomia eta beste zenbait diziplina desberdinen aportazioak jasoz nekazaritza eta abeltzaintzaren ikuspegi berri bat sortu zuen. 1981an Patrick van Rensburgekin batera Right Livelihood Award saria jaso zuen."}
{"id": "363624", "revid": "512", "url": "https://eu.wikipedia.org/wiki?curid=363624", "title": "Singulartasun (matematika)", "text": "Matematikan, singulartasuna aldagai erreal edo konplexuz osatutako funtzio bat analitikoa ez den puntua edo balioa da, hau da, ondo definituta ez dagoen puntua.\nAdibidez,\nfuntzioak singulartasun bat du \"x\" = 0 puntuan.\nDefinizioa.\nSingulartasuna estuki lotua dago funtzioaren jarraitutasun kontzeptuarekin. Matematika analitikoan eta funtzio errealentzat, funtzio batek \"x=a\" puntuan singularitate bat duela esaten da azpiko baldintzetako bat betetzen bada:\nBatzuetan, ordena goragoko deribatuekin ere aplikatzen da legea."}
{"id": "363627", "revid": "17", "url": "https://eu.wikipedia.org/wiki?curid=363627", "title": "Asoziazio neurriak", "text": ""}
{"id": "363628", "revid": "1545", "url": "https://eu.wikipedia.org/wiki?curid=363628", "title": "F\u00f3rmula Quinta", "text": ""}
{"id": "363631", "revid": "1545", "url": "https://eu.wikipedia.org/wiki?curid=363631", "title": "Reno (Nevada)", "text": ""}
{"id": "363632", "revid": "512", "url": "https://eu.wikipedia.org/wiki?curid=363632", "title": "Espresionismo", "text": "Espresionismoa 1905-1925 urteetan Ipar Europan eta, bereziki, Alemanian zabaldutako abangoardiako arte mugimendua izan zen. Artearen arlo ezberdinetan garatu zen, hala nola, margolaritza, arkitektura, literatura, antzerkia, zinema, musika eta dantza. Espresionismoa Alemanian hasi zen hedatzen, eta Europa guztira zabaldu zen Lehen Mundu Gerraren ondoren.\nXIX. mendearen bukaeratik 1925. urte ingurua arte, Lehen Mundu Gerraren aurreko giro gorabeheratsu eta ilunaren inguruan zabaldu zen espresionismoa, Alemaniatik Europa guztira. Garai honetan Alemanian Weimar Errepublika eman zen. Margolaritzari dagokionez, inpresionismoaren eta naturalismoaren kontrako erreakzio gisa antolatu zen higikunde espresionista. Aitzindariak Vincent van Gogh, Edvard Munch, James Ensor, Georges Rouault eta Gustav Klimt izan ziren. Artista espresionistak bere sentiberatasunaren arabera irudikatzen du mundua: norberaren ikuspuntuak eta ikusmoldeak moldatzen dute errealitatea. Honela, emoziak aurreko ilustrazio garaian izan ez duten garrantzia izango dute.\nAlemanian bi taldek jarri zituzten estetika modu berri haren oinarriak: \"Die Br\u00fccke\" eta \"Der Blaue Reiter\" taldeek hain zuzen. Die Br\u00fccke (euskaraz \"Zubia\") taldea 1905ean sortu zen, Dresden hirian, tradizio akademikoarekin hautsi eta orduko gizarteari aurre egin nahiak elkartzera bultzatu zituen artista batzuen ekimenez. Talde hartatik sortu ziren Alemaniako espresionismoaren lehenengo adierazpenak. Taldearen burua Ernst Ludwig Kirchner pintorea (1880-1938) izan zen. \"Der Blaue Reiter\" (euskaraz \"Zaldun urdina\") taldea, berriz, 1910ean sortu zen, Munichen, artearen adierazpideak berriztatzeko asmoz bildu ziren pintore batzuen ekimenez. Taldearen fundatzaileak Vasili Kandinski (1866-1944) eta Franz Marc (1880-1916) margolariak izan ziren.\nEspresionismo zinematografikoa.\nEspresionismo zinematografikoari dagokionez, hainbat ezaugarri erkide izan zituen garaiko abangoardia estetikoekin, besteak beste Sobietar Batasuneko artearekin eta surrealismoarekin; hiru ezaugarri orokorretan bildu daitezke:\nSiegfried Kracauerek zinema espresionistaren irakurketa psikologikoa egiten du masen profil psikologikoan oinarriturik. Bere ustez, Alemaniako Weimar garaiko kaosa autoritatea edo diktadorearen gizarte beharra irakurtzen du; horregatik, garaiko filma espresionistetan, horrelako tirano bat agertzen zen beti. Lotte H. Eisnerek germaniarren berezko arima krisi egoeretan azalaratzen zela esan zuen; kasu horretan, demiurgoa izango zen berezko jokaera, zeinek borondaterik gabeko automatak sortuko zituen; horrek boteretsuaren eta botererik gabeko pertsonaren arteko dikotomiak sortu zituen zineman.\nGizarte irakurketez gain teknikoki bide zehatzak erabili ziren. \"Doppelganger\", adibidez, sarritan ematen zen argia eta iluna edo itzalen bitartez, izaera bikoitzeko pertsonaiak irudikatzeko. Sigmun Freudek landutako \"Unheimlicha\" sarritan agertzen da garai horretako filmetan ere, kasu horretan patu tragikoari loturik (sarritan patu tragikoa aurreratzeko ere erabiltzen ziren itzalak).\nEgileei dagokienez, artistek beraien barne mundua irudikatu nahi zuten, eta ez errealitatea; horretarako, pertsonai baten subjektibotasunaren bitartez, plano hermetikoak sortzen ziren. Filmako pertsonaien egoera abiapuntu gisa hartuz eraikitzen ziren inguruak (primitibismoaren eragina agerikoa da eraikitze prozesu horietan)."}
{"id": "363634", "revid": "105290", "url": "https://eu.wikipedia.org/wiki?curid=363634", "title": "Andre Mariaren Jasokundearen katedrala (Thurles)", "text": "Andre Mariaren Jasokundearen katedrala Irlandako Thurles herriko katedrala da. Cashel eta Emlyko Artzapezpiku katolikoaren egoitza bertan dago James Butler II (1774\u201391) Casheletik hona etorri zenez geroztik.\nPatrick Leahyk 1857an erabaki zuen Cashel eta Emlyko Artzapezpiku katolikoak merezi zuen bezalako katedrala izan behar zuela. Katedrala neorromaniko estiloan diseinatu zuen J.J McCarthy arkitektuak, fatxadak Pisako katedralaren antza zeukalarik. Lanak 1865ean hasi ziren eta katedrala 1879ko ekainaren 21ean sagaratu zuen Thomas Croke artzapezpikuak.\nBereziki aipagarriak dira arrosa leihoa eta baptisterioa."}
{"id": "363635", "revid": "448", "url": "https://eu.wikipedia.org/wiki?curid=363635", "title": "Erramun Berenguer I.a", "text": ""}
{"id": "363636", "revid": "448", "url": "https://eu.wikipedia.org/wiki?curid=363636", "title": "Erramun Berenguer III.a", "text": ""}
{"id": "363637", "revid": "512", "url": "https://eu.wikipedia.org/wiki?curid=363637", "title": "Maurice LaMarche", "text": "Maurice LaMarche (Toronto, Ontario, 1958ko martxoaren 30a - ) Kanadako ahots-aktore eta umorista da. \"Futurama\"n Kif Krokerren, \"The Real Ghostbusters\" Egon Spenglerren, \"Captain Planet and the Planeteers\"en Verminous Skumm eta Duke Nukemen, \"Hey Arnold!\"en Big Bob Patakiren, \"Tiny Toon Adventures\"en Dizzy Devilen, \"Animaniacs\"en The Brainen eta \"\"n Mr. Freezeren ahotsa egiteagatik ezaguna da."}
{"id": "363638", "revid": "15795", "url": "https://eu.wikipedia.org/wiki?curid=363638", "title": "Gartzia III.a Santxez Nafarroakoa", "text": ""}
{"id": "363639", "revid": "15795", "url": "https://eu.wikipedia.org/wiki?curid=363639", "title": "Gartzia I.a Eneko Nafarroakoa", "text": ""}
{"id": "363640", "revid": "105290", "url": "https://eu.wikipedia.org/wiki?curid=363640", "title": "Lurdako gaztelua", "text": "Lurdako gaztelua () Frantziako hegoaldeko Pirinio Garaiak departamenduan dagoen Lurda udalerrian kokatzen den gaztelu-gotorleku bat da, Okzitanian. Udalerria bere itzalpean du, bertako edozein lekutatik ikus daitekeelarik.\nLeku estrategikoan dago, Lavedango zazpi haranen sarreran, Espainiako mugatik hurbil, Lurdako santutegiaren alboan eta Gizateriaren Ondare den Pirinioetako Parke Nazionalatik oso hurbil ere.\nHistoria.\nEraikin multzoa 778 baino aurreagokoa da, urte honetan Karlomagnoren gudarosteen setioa jasan baitzuen. XI. mendea eta XII. mendearen artean Bigorrako kondeen egoitza izan zen.\nXIII. mendean gaztelua eta bere jabetzako lurraldeak Champagneko kondeen eskuetara igaro ziren, hauek era beran Nafarroako Erresumako erregeak ere bazirelarik, ondoren Filipe IV.a Frantziakoaren erregealdian Frantziako Erresumako zati izatera iragan zelarik. 1360ko Br\u00e9tignyko Akordioaren ondorioz Ingalaterrako Erresumaren eskuetara igaro zen, XV. mendean Frantziako Erresumara itzuliz, aurretik bi setio pairatuz.\nXVII. mendean gaztelua errege espetxe bilakatu zen, eta Frantziako Iraultzaren ondoren, Estatu espetxea, XX. mendea arte mantendu zuen funtzioa izan zelarik.\n1921an bere instalakuntzak Mus\u00e9e Pyr\u00e9n\u00e9en museoren egoitza izan ziren, eskualde guztiko handi eta garrantzitsuena, gaur egun arte bisitariei eskualdearen artea eta bizimoduaren inguruko ezaugarriak erakusgai dituelarik, okzitaniar sukaldaritzatik hasi eta janzkera arte. 1933an aurrera Frantziako Kultur Ministerioak Monumentu Nazional izendatu zuen.\nEraikina.\nGazteluaren antzinako egiturak mendeetan zehar handitze eta zaharberritze lan ugari izan ditu, bai harresi nahiz gotorlekuan."}
{"id": "363641", "revid": "336", "url": "https://eu.wikipedia.org/wiki?curid=363641", "title": "Junon", "text": "Erromatar mitologian Junon (, ahoskatua) antzinako Erromako erlijioan jainkosarik nagusienetariko bat izan zen eta Jupiter eta Minervarekin batera Kapitolioko hirukoa osatzen zuen. Hera greziar jainkosaren baliokidea zen.\nGenealogia.\nSaturno (Kronos grekoa) eta Opsen (Rea grekoa) alaba, Jupiterren (Zeus grekoa) arreba eta emaztea zen, eta seme bi, Marte (Ares) eta Vulkano (Hefesto) hain zuzen ere, izan zituen.\nFuntzioak.\nJainko-jainkosen erregina zen, zeruko eta lurreko andrea eta erreinuen eta inperioen babeslea. Haren presentzia ez zen inoiz falta jaiotzetan eta ezkontzetan, eta babes berezia ematen zitzaien emazte bertutetsuei.\nJatorrian, eta tradizio erromatarrean, ilargi-zikloa ere pertsonifikatzen du. Argiaren jainkosa ere bada.\nEzaugarriak.\nEskultore batzuek tronu batean eserita irudikatu dute, bere kopetan diadema bat eta bere eskuan urrezko zetroa izanik. Bere oinetan indioilar bat edo gehiago agertzen dira. Batzuetan, bi indioilar ere ikusten dira gurdia arrastatzen, eta, haren atzean, ortzadarraren kolore desberdinak zabaltzen ditu Irisek.\nEpitetoak.\nJunonek hainbat epiteto izan zituen:\nGurtza.\nAurrena Kirinalen eta gero Kapitolioan, Hirukoaren parte zen Jupiter eta Minervarekin batera. \"Juno Moneta\" (\"Ohartarazten duen Juno\", \"Gogorarazten duen Juno\") gisa beste tenplu batzuk ere bazituen, hala nola, Erromako \"Arx\" edo Zitadelan zegoen \"Juno Moneta\" tenplua.\nUrtero martxoaren 1ean, martxoko kalendedan, bere omenez emakumeek \"Matronalia\" izeneko jaiak ospatzen zituzten. Uztailaren 7an, \"Nonas Caprotinas\" jaiek ere Junon zuten patroi. Latinez bere izena daraman ekaina (\"Iunius\") ezkontzeko hilabeterik aproposena zen antzinako erromatarrentzat, batez ere kalendak."}
{"id": "363642", "revid": "13403", "url": "https://eu.wikipedia.org/wiki?curid=363642", "title": "Lourdesko gaztelua", "text": ""}
{"id": "363643", "revid": "6327", "url": "https://eu.wikipedia.org/wiki?curid=363643", "title": "Gartzia Ximenez Iru\u00f1ekoa", "text": ""}
{"id": "363645", "revid": "15795", "url": "https://eu.wikipedia.org/wiki?curid=363645", "title": "Ximena leinua", "text": ""}
{"id": "363647", "revid": "15795", "url": "https://eu.wikipedia.org/wiki?curid=363647", "title": "Ximeno Gartzia Nafarroakoa", "text": ""}
{"id": "363649", "revid": "1545", "url": "https://eu.wikipedia.org/wiki?curid=363649", "title": "Discovery Channel", "text": "Discovery Channel EEBBko kable bidezko telebista katea bat da, Discovery Communications konpainiaren jabetzakoa. Bertako saioak aisia, kultura eta hezkuntzaren ingurukoak dira, mundu osoan zehar tokian-tokiko ordaindutako telebista kateen bidez hedatzen delarik. Naguziki zientzia eta naturaren inguruko saioak nahiz dokumentalak izateagatik ezaguna da, beste gaietako saioak ere badituelarik.\nLehenbiziko aldiz EEBBtan 1985eko ekainaren 17an aireratu zen.\nMundua.\nDiscovery Channel telebista kateak 160 herrialdeetan ikusi ahal da, bere seinalea 450 milioi etxebizitzetara iristen delarik. Hauetako herrialde askotan, Discovery Channel katea satelite bidezko plataforma digitaletan ikusgai dago, jatorriz ingelesez aireratzen da baina aipatutako herrialde hauetan hizkuntza ezberdinetan nahiz azpitituluekin ere ikus daiteke (hizkuntza horien artean honako hauek daude: gaztelania, alemana, italiera, daniera, portugesa, greziera, poloniera, hungariera, errumaniera eta hindia).\nMerkatua eta markak.\n2004ko Frantziako Tourran Discovery Channel konpainiak 2005an Discovery Channel Pro Cycling Team txirrindularitza taldea babestuko zuela iragarri zuen, bertan Lance Armstrong txirrindularia zegoelarik.\nBestalde, Discovery Channel kateak eta Lowell Behatokiak Discovery Channel Telescope teleskopioa eraiki dute."}
{"id": "363650", "revid": "105290", "url": "https://eu.wikipedia.org/wiki?curid=363650", "title": "La segunda casaca", "text": "La segunda casaca (1875) Benito P\u00e9rez Gald\u00f3s kanariar idazlearen \"Episodios Nacionales\" lan ezaguneko bigarren saileko hirugarren eleberria da. Hirurteko Liberalera eraman zuten gertakariak kontatzen ditu.\nIstorioa.\nDon Miguel de Barahona, absolutista konbentzitua, Madrilen bizi da Genara izeneko bere bilobarekin eta honen senarrarekin, Carlos Navarro gerrillaria. Navarro Trevi\u00f1ora kontu batzuk konpontzera doanean Barahona eta Genara Juan Bragasen etxera joaten dira.\nSalvador Monsalud Espainiara itzuli da eta Bragas bere lagun zaharrari aurkezten zaio, bere bitartekaritza eskatzen du bere ama zaharra askatzeko, Logro\u00f1on preso eta Inkisizioak torturatua dagoena Barahona eta Navarroren azpijokoen ondorioz.\nBragas, Kontseiluan postu bat lortzea espero zuena, baztertua da. Antonio Ugartek liberalekin elkartzea gomendatzen dio unea iristen denean eurekin negozioak egiteko. Bitartean, Genarak gau eta egun lan egiten du Monsalud dagoen tokia topatzeko.\nSalvador Monsalud da Juan Bragas de Pipa\u00f3n konspiratzaile liberalen batzar batean aurkezten duena; \"kobatxuelistak\", kasakaz aldatuz, hitzaldi liberal arrakastatsu bat ematen du.\n1820ko urtarrilean Rafael del Riegoren matxinadaren berria iristen da, espero zen arrakastarik lortu ez zuen arren, gar iraultzailea hedatu egiten da eta Fernando VII.ak Konstituzioa zin egiten amaitzen du eta \"Goazen zintzo, neugandik hasita, konstituzioaren bidetik\" esaldi ospetsua duen manifestua argitaratzen da. Pipa\u00f3nek bere pribilegio egoera berreskuratzen du administrazioan, orain, zorigaitzean erortzen direnak mendekoak direlarik.\nBarahona, matxinadetan zauritua, Monsaludek hartu eta bere etxera eramaten du, Navarrok preso hartzen du, baina Genarak askatzen du gerrillariaren jelosia piztuz."}
{"id": "363651", "revid": "56334", "url": "https://eu.wikipedia.org/wiki?curid=363651", "title": "Los guardaespaldas", "text": "Los guardaespaldas Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1977ko abentura bat da.\nIstorioa.\nMortadelok eta Filemonek Francis Urracson izeneko atso batekin joan beharko dute munduan zehar plazerezko bidaia batean. Atsoak bidaian zehar bere oinordekoetakoren batek hil nahiko duela susmatzen du bere diru guztiarekin geratzeko. Mortadelo eta Filemon bere bizkarzain bihurtuko dira.\nIruzkinak.\nMortadelo despistatu egiten da gidatzerakoan eta Poloan amaitzen dute. Antzeko zeozer gertatu zitzaion Filemoni Seul 88n Olinpiar Jokoetara zihoazenean.\nAbenturaren amaiera Los mercenarios abenturakoaren antzerakoa da. Misioa arrakastaz betez itzultzen dira, eta, agindu zitzaien bezala, diru kopuru garrantzitsu bat jasotzen dute txanpon batean, trukean sekulako dirutza dena. Alabaina, diru hori jaso eta laster, txanpon horren balioa jaitsi egiten da, eta pezetetarako bere trukek apenas baliorik izatea eragiten du."}
{"id": "363653", "revid": "132187", "url": "https://eu.wikipedia.org/wiki?curid=363653", "title": "Fatimako santutegia", "text": "Fatimako santutegia (portugesaz \"Santu\u00e1rio de F\u00e1tima\") Portugalgo Santarem barrutian dagoen Cova da Iria udalerrian kokatutako santutegi ospetsu bat da. Our\u00e9m udalerritik 11 kilometrora dago, Leiria hiritik 25 kilometrora, Lisboa hiritik 120 kilometrora eta Oporto hiritik 180 kilometrora.\n1917an L\u00facia de Jesus, Francisco Marto eta Jacinta Marto haurrek Fatimako Ama Birjina agertu zitzaiela baieztatu zuten (ordutik aurrera \"Hiru Artzaintxoak\" ezizena jaso zutelarik). Agerpen horietako batean Ama Birjinak leku hartan kapera bat eraikitzeko esan ziela aipatu zuten, hain zuzen ere gaur egun santutegiren erdigunea dena, bertan \"Nossa Senhora\" edo Gure Amaren irudia dagoelarik. Santutegia 1928an eraikitzen hasi eta 1953ko urriaren 7an sagaratu zen. Denbora igaro hala, santutegia handituz joan zen, azkenik gaur egun ezagutzen dugun eraikin multzoa izatera iritsi arte, bi basilika izatera ailegatuz."}
{"id": "363654", "revid": "46380", "url": "https://eu.wikipedia.org/wiki?curid=363654", "title": "Hirurteko Liberala", "text": "Hirurteko Liberala edo konstituzionala () Espainiaren historia garaikideko 1820tik 1823ra bitarteko epea da, eta Fernando VII.a Espainiakoaren erregealdia osatzen duten hiru garaietatik bigarrena, Seiurteko absolutistaren ondoren eta Hamarkada Doilorraren aurretik.\nRiegoren pronuntziamendua.\n1820ko urtarrilaren 1ean Sevillako probintziako Las Cabezas de San Juan udalerrian Rafael del Riego teniente koronelaren jazarraldi militarra gertatu zen, Amerikako kolonietan matxinatuen aurkako espedizio bat zuzentzeko enkargua jaso zuenean.\nHasieran arrakasta txiki bat lortu ondoren, Riegok, berehala, 1812ko Espainiako Konstituzioaren (\"Pepa\" izenaz ezaguna, martxoaren 19an San Jose egunez onartu zelako) eta autoritate konstituzionalen berrezarpena aldarrikatu zituen. Kolpe militarraren aldeko babes txikia denborarekin handituz joan zen, eta matxinada martxoaren 10 arte luzatu zuen. Data horretan argitaratu zen Fernando VII.aren manifestu bat, bi egun lehenago (martxoaren 8an) Madrilen zin egina zuen Cadizko Konstituzioa onartzekoa.\nHirurteko bizitza politikoa.\nHerrialdea ezegonkortasun garai luze batean murgildu zen, erregea erregimen konstituzionalaren aurkakoa izatearen eta bi alde elkarren aurka zituen areriotasunaren eraginez. Bi alde hauek ziren: batetik, liberal \"docea\u00f1ista\" edo moderatuak, 1812ko konstituzioan aurreikusitako Gorteen eta Erregearen arteko botere orekaren aldekoak zirenak; eta, bestetik, \"veintea\u00f1ista\" edo \"asaldatu\"ak, botere exekutiboa legegilearen mende zegoela eta erregea herriaren subiranotasunaren mende zegoela argi utziko zuen konstituzio berri bat (1820koa izango zena) idaztearen eta askatasunen eta gizarte erreformen irekiera handiago bat bultzatzearen aldekoak (horietako batzuk, gutxiengoa, nabarmen ziren errepublikarrak).\nHasierako gobernuak moderatuek eratu zituzten (Evaristo P\u00e9rez de Castro, Eusebio Bardaj\u00ed Azara, Santa Cruzeko markesa eta Francisco Mart\u00ednez de la Rosa). Eusebio Bardaj\u00edren agintaldian Ramon Olaguer Feliu izendatua izan zen Penintsulako Gobernazio Idazkaritzan aritzeko, kabineta liberaleko benetako gizon indartsu bihurtuz. Hain handia izan zen bere eragina bigarren gobernu konstituzionala \"Bardaj\u00ed-Feliu ministerioa\" izenez ezagutzen dela. Bigarren hauteskundeen ondoren, 1822ko martxoan ospatu zirenak, Riegok presiditutako Gorte berriak nabarmen domeinatuak zeuden asaldatuen partetik. Urte horretako uztailean, erregeak egoera bere alde berbideratzeko ekintza bat egin zuen, bere aldeko talde militar baten nahigabea (Erregezainen matxinada) erabiliz, Milizia Nazionalak apaldu zuena Madrilgo Plaza Nagusian gertatuko enfrentamendu baten uztailak 7an. Orduan, Evaristo Fern\u00e1ndez de San Miguel buru zuen gobernu \"asaldatu\" bat eratu zen abuztuak 6an.\nDesadostasunak arlo guztietan geratzen ziren agerian: Gortea, prentsa eta Masoneria (liberal moderatua), eraztunaren elkartea (moderatua) eta Zaldun Komuneroen Elkartea (liberal asaldatua) elkarte sekretuen arteko enfrentamenduak. Komuneria 1823 hasieran bi elkarte independentetan banandu zen, bata moderatua eta bestea muturrekoa, Karbonarien espainiar adarrera lotua zegoena. Barne borrokak erregeak berak ere jotzen zituen, aldi berean ezkutuan Aliantza Santuarekin Espainiaren inbasioa negoziatzen ari zena, eta bere aldeko zenbait unitate militarren nahigabea probesten zuen (Errege Guardia), eta tokiren batzuetan gerrilla absolutisten eraketa (ondorengo karlismoaren lehen bertsioa), iraultza liberalarekin gustura ez zeuden nekazariek osatuak, mesede egin ordez kalte egin ziena, eta faltan botatzen zuten Antzinako Erregimena (abiatu ziren gutxien ezeraginkortasun eta ahalketasunak, hamarren erdia kasu, ez zuten jaurerrien jabegoaren errekonozimendu politikorako zapuzketa konpentsatzen). Ogasunaren erorketak, gainera hondamendizko jesapen bat negoziatu zuena, are gehiago ezinezkotu zuen espainiar gizartean iraultza liberal sakon bat benetan egitea.\nHirurtekoaren amaiera.\nIbilbide oso zoritsu baten ondoren, 1823an Aliantza Santuak (Prusia, Austria, Errusia eta berriki sartutako Frantziak osatua), 1822ko urriak 22an Veronako biltzarrean, isilpeko ituna sinatuta, Espainiako historiografiaren tradizioaren arabera, - nahiz eta XX. mendearen hasieratik itun hori ondorengo prentsan azaldutako asmakizuna izan zela argitua geratu zen-. borboitar Espainiari laguntzera joatea erabaki zuen.\nJasotako laguntzaren ondorio da San Luisen Ehun Mila Semeen bidalketa (frantziar armadako 95.000 soldadu, Luis Antonio Borboikoa, Angulemako dukearen zuzendaritzapean) 1823ko apirilean. Pirinioak zeharkatu ostean, \"Ehun Milek\" ez zuten benetako erresistentziarik topatu, eta indar liberalak inguratu zituzten, Cadizeraino atzera egin zutenak gobernua eta erregea berarekin batera, praktikan euren bahitua zena.\nErrege boterean Fernando VII.a berrezarri izanak Hamarkada Doilor deritzon garaia abiarazi zuen (1823-1833), non \"Desiratua\"k absolutismoa berrezarri zuen. Herrialdeko ia intelektual guztiek alde egin behar izan zuten (emigratuak deritzenak), Londresera batez ere, Somerstown auzoan bilduz, eta ahal zuten moduan moldatuz ingeles diru laguntza urrituarekin, batzuei Independentzia Gerran Napoleonen aurka borrokatu izanagatik ematen zitzaiena. Geratu zirenek garbiketa prozesu bat jasan behar izan zuten edo exekutatuak edo marjinatuak izan ziren.\nRafael del Riego urkatua hil zen 1823ko azaroak 7an Madrilgo Plaza de la Cebada plazan."}
{"id": "363655", "revid": "98220", "url": "https://eu.wikipedia.org/wiki?curid=363655", "title": "Ormonde gaztelua", "text": "Ormonde gaztelua (ingelesez \"Ormonde Castle\", irlanderaz \"Caisle\u00e1n Urmhumhan\") Carrick-on-Suiren ekialdean an kokatzen den gaztelua da, Irlandako Errepublikako Tipperaryko konderrian. Suir ibaiaren ertzean dago.\nHistoria.\nButler familiak 1315 urtearen aurretik eraiki bazuen ere, gaur egun gelditzen diren zatirik zaharrenak XV mendeko harresia eta dorreak dira.\nThomas Butler Ormondeko 3. kondea Elisabet I.a Ingalaterrakoaren gortean bizi izan zen 1565 arte eta handik elisabetar estiloa ekarri zuen eta Tudor estiloko jauregia eraiki zuen gazteluaren ondoan. XVII mendean James Butler Ormondeko Konde-duke handiaren jauregi gustokoena zen baina 1688an hau hiltzean familiak bertan behera utzi zuen eraikina.\nButler familiak 1947an gobernuari eman zion eta honek hainbat egitura historiko berriztu ditu.\nJauregia.\nBi solairu ditu eta gablete itxurako hirugarren batek teilatua osatzen du. Solairu bietan mainelaturiko leihoak ditu. Lehenengo solairuan aipagarriak dira harriaren barnean egindako tximiniak.\nJauregiak U itxura du eta barrenean patio bat iparraldera irekia."}
{"id": "363656", "revid": "201", "url": "https://eu.wikipedia.org/wiki?curid=363656", "title": "Castellon", "text": ""}
{"id": "363657", "revid": "1982", "url": "https://eu.wikipedia.org/wiki?curid=363657", "title": "Hirurte Liberal", "text": ""}
{"id": "363658", "revid": "6327", "url": "https://eu.wikipedia.org/wiki?curid=363658", "title": "Madrilgo Plaza Nagusia", "text": ""}
{"id": "363659", "revid": "201", "url": "https://eu.wikipedia.org/wiki?curid=363659", "title": "Madrileko plaza nagusia", "text": ""}
{"id": "363660", "revid": "63274", "url": "https://eu.wikipedia.org/wiki?curid=363660", "title": "Antzinako Erromako erlijioa", "text": "Antzinako Erromako erlijioa denboraren poderioz aldatuz joan zen. Jatorrizkoa inguruko etruskoen eragin handia zuen, gero greziar jainkoak erromatartu zituzten, ondoren, Ekialdeko kultuak zabaldu ziren eta, azkenean, kristautasuna nagusitu eta jainko tradizionalak ordezkatu zituen.\nEtxe barruko kultua, kultu publikoa eta pertsonala zeuden.\nJatorrizko erlijioa.\nLehenengo erromatarren bizitzan alde publiko eta pribatuak zeharo bereiziak ziren eta, era berean, gurtza pribatu eta publikoa bereizten zituzten.\nEtxeetan, derrigorrezkoa zen etxeko izpiritu edo jainkoak (larak, manak eta penateak) gurtzea, familia desagertu ez zedila etxeko sua babesten zutelako. \"Pater familias\" apaizaren ezaugarriak zituen eta errituak etxeko \"lararium\" edo santutegian egiten zituzten. Etxeko jainko hauek ugariak ziren, behintzat etxeko-lanak beste. Horrela,\n\"Fabulinus\", \"Farinus\" eta \"Locutius\" hitz egitea irakasten zuten; \"Rucina\", \"Messia\", \"Tutulina\", \"Terensis\", \"Apulino\", \"Tellumo vervactor\", \"Tellumo occator\" edo \"Tellumo Messor\" nekazaritzaz arduratzen ziren edo Flora edo Silvanus abeltzaintzaz. Manak hildakoen arimak ziren, errausketa. eta gero infernura joaten zirenak. Izpiritu edo jainko kaltegarriak ere baziren, adibidez Laverna lapurren jainkosa zen. Mamuak ere beldurgarriak ziren oso.\nGurtza publikoaren apaiz gorena \"Pontifex Maximus\" izan zen, Erromako kargu nagusienetariko bat zena. Errituak zuzentzeaz gain, egutegia eta jaiak ere finkatzen zituen. Jainko garrantzitsu batzuek bere apaizak zituen, \"flamen\" izenekoak. Horrela Martek \"Flamen Martialis\", Kirinok \"Flamen Quirinalis\" edo Jupiterrek \"Flamen Dialis\" izeneko apaizak zituzten. Jainkoei santutegiak, tenplu itxurako eraikin txikiak (\"aedicula\"), eta tenpluak (\"templum\") eskaini zizkioten, normalean jainkoaren estatua eta batzuetan inguruko lurraldeen jabetza zituztenak. Etruskoen tradizioetan oinarrituak, igarleak edo augureak beso luzekoak ziren oso. Hauek hegaztien hegaldiak edo animalien erraiak ikertzen zituzten jainkoen mezua asmatzeko.\nErromako fundatzailea zen Romulo jainkotu ondoren, Jupiter eta Marterekin hirukotea osatu zuen. Greziarren eraginpean, hau aldatu eta Jupiter, Junon eta Minerva kapitoliotar hirukotea osatu zuten. Inperioan enperadoreek gurtza inperiala hedatu zuten eta horietako asko jainkotu zituzten. Flamen bereziak ere sortu zituzten enperadoreen kultua antolatzeko eta probintziak politikoki eta erlijioaren aldetik antolatzeko.\nEkialdeko erlijioak.\nEkialdeko erlijioak (Mediterraneo ekialdea) Errepublikar garaian txertatu ziren hiriburuan inperioaren hedapenaren ondorioz. Zabalpen handia izan zuten, bestak beste, Cibele eta Attis, Isis, Mitra eta helenizatutako Alexandrian sortu zen Serapis.\nApaizak.\nErromatar erlijioaren alde publikoa magistratuen esku zegoen, magistratu zibilak, edo espezializatuak. Kultu pribatu edo publikoetan (Estatuak antolatuak edo fededunen lagunarteek antolatuak) parte hartu zezaketen espezialista hauetako batzuk ziren: fetialak edo fezialak, augures, flamineak, rex sacrorum-a, arval anaiak, pontifizeak, Vestaren birginak, salioak, aruspizeak, Zibeleren \"galliak\" eta ekialdeko jainko-jainkosen apaiz bereziak, eta abar.\nErromatar erlijioaren helenizatzea.\nLurralde berriak konkistatu ahala, erromatarrek ohitura eta jainko berriak hartu zituzten. Frigiatik Zibele edo Antzinako Egiptotik Isis eta Osiris ekarri bazituzten ere, jainko gehienak Greziatik ekarri zituzten; askotan euren jainko eta jainkosekin parekatu zituzten,eta gainera, greziarren bertsioan jainko-jainkosa horiek zituzten hainbat ezaugarri jainko-jainkosa italiarrei egotzi zizkieten. Horrela Afrodita, Venus jainkosarekin identifikatu zuten, Apolo Feborekin, Ares Marterekin edo Poseidon Neptunorekin. Greziarren mitologia ere bereganatu zuten. Erromatarren erlijioak ez zuen mitologia zabala, baina grekoen eraginez jainkoen eta jainkosen inguruko istorioetara zaletu ziren.\nErromatar genealogia Kaosekin hasi zen, seme bi, la Gaua eta Erebo (Herio), zituen anabasa. Hauek Amor sortu zuten eta honek, era berean, Argia eta Eguna. Gero Lurra (Tellus/Gea) eta Zerua (Urano) sortu zituen.\nZuhaitz genealogiko luze baten ostean, Jupiter agertu zen, jainko gorena eta jainko eta gizakien aita. Junon bere emaztea zeruen eta ezkontzaren babeslea zen. Zeruetan ere, Vulkano, suaren jainkoa, Minerva, jakinduria eta gerraren jainkosa eta Febo, argia, poesia eta musikaren jainkoa, bizi ziren. Vesta, etxeko jainkosa, eta Merkurio, jainkoen mezularia, beste jainkoak biltzea zuten helburu.\nErlijioa eta Estatua.\nErromatar hiritarrentzat, jainkoekiko errespetua, betebeharra (\"Pietas\" delakoa), oso garrantzitsua zen. Augusto enperadoreak erreforma sakona egin zuen erlijio tradizionalean, apaiztegia berrantolatu zuen eta jainko tradizionalak bultzatu zituen.\nMilitarren artean ere jai santuen egutegi bat jarraitzen zuten eta honek erromatartze prozesuan lagundu zuela esaten da.\nprobintzietan, enperadorearen kultua egitera behartuta zeuden. Probintzia bakoitzeko Flamne provincialis bat zegoen, eta probintziaren hiriburuan elkartzen zen enperadorearen gurtzarako beste flamineekin. Kargu hau publikoa zenez eta maila altukoa, askotan agertzen da epigrafeetan, pertsonai publikoek, beren karguak zerrendatzen baitzituzten harrizko objektuetan: hilarriak, aldareak, estatuentzako euskarriak, leku publikoetan ipintzen ziren harrizko plakatan, eta abar.\nErromatar tenplua oro har, greziarrenen antza zeukan, baina desberdintasunak zeuden. Erromatarrek tenplu etruskoen eragina zuten, luzexkaka ziren, oinarri oso altua zuen, zutabe \"libreak\" aurrealdean zituen eta horman itsatsitakoak aldeetan, dekorazio gutxi zuten eta bertikalitatea markatzen zuten.\nErlijio monoteistak.\nErlijio monoteistak.\nJudaismoaren zehaztasun monoteistak zailtasunak ekarri zizkion erromatar politikari, batzuetan konpromiso eta salbuespen bereziak ematera eraman zituena. Tertulianok adierazi zuen erlijio judua, kristauena ez bezala, erlijio \"lizitoa\" zela, \"erlijio legitimoa\". Erromatarren eta juduen arteko gerrak gatazka, politikoa zein erlijiosoa, trataezina bihurtu zenean gertatu ziren. Kaligulak bere urrezko estatua bat jarri nahi zuenean Jerusalengo Tenpluan, ustezko sakrilegioa eta gerra eragotzi zuen bakarra bere heriotza izan zen. K.o. 70. urtean Jerusalemen setioak tenplua arpilatzea eta botere politiko judua sakabanatzea ekarri zuen (ikus diaspora judua).\nKristautasuna Judean sortu zen, I. mendean juduen erlijio-sekta gisa. Erlijioa, pixkanaka, Jerusalemetik kanpo zabaldu zen, eta, hasieran, oinarri nagusiak ezarri ziren Antiokian, gero Alexandrian, eta denborarekin Inperio osoan eta haratago. Inperioak baimendutako jazarpenak mugatuak eta noizbehinkakoak ziren, eta martiriak maizago gertatzen ziren tokiko funtzionarioen agintepean.\nEnperadore baten lehen jazarpena Neronen menpean gertatu zen, Erromara mugatuta. Tazitok kontatzen duenez, 64. urtean Erroman izandako sute handiaren ondoren herriaren zati batek Neroni leporatu zion erantzukizuna, eta enperadorea errua kristauengana desbideratzen saiatu zen. Neronen ondoren, jazarpen handia gertatu zen Domiziano enperadorearen agindupean, eta 177. urtean jazarpena areagotu zen Lugdunumen, galiar-erromatar hiriburu erlijiosoan. Plinio Gazteak, Bitiniako gobernadoreak, Trajano enperadoreari idatzitako gutun batek, bere jazarpena eta kristauen exekuzioak deskribatzen ditu. 246-251eko Dezioren jazarpena mehatxu larria izan zen Elizarentzat, baina, azken buruan, jarrera kristaua indartu zuen. Dioklezianok kristauen aurkako jazarpenik gogorrena izango zenari ekin zion, 303 eta 311 artean iraun zuena.\nIV. mendearen hasieran, Konstantino I.a izan zen kristautasunera konbertitutako zen lehen enperadorea. Elizari laguntza ekonomikoa eman zion eta haren aldeko legeak aldarrikatu zituen, baina erlijio berria Konstantino baino lehen ere ezarri zen arrakastaz. Masa kritikoa 150. eta 250. urte bitarteko ehun urteetan lortu zen, kristautasuna 50.000 baino gutxiago izatetik milioi bat fededun baino gehiago izatera igaro zenean. Zenbaki absolutuen hazkundea III. eta IV. mendeetan gertatu zen. Konstantinok eta bere ondorengoek sakrifizio publikoak debekatu eta beste praktika pagano batzuk onartzen zituzten bitartean. Konstantinok ez zuen inoiz purgarik egin, ez zen martiri paganorik izan bere erregealdian, eta jentilak bere gorteko postu garrantzitsuetan geratu ziren. Juliano Apostata enperadorea sakrifizio publiko tradizionalak eta erlijio helenistikoa berpizten saiatu zen, baina ez zuen herriaren babesik lortu. Bere erreformak kristau erresistentziarekin eta gizartearen inertziekin egiten zuten talka.\nII. mendetik aurrera, Elizaren Gurasoak Inperio osoan praktikatutako erlijio ezberdinak \"pagano\" gisa gaitzesten hasi ziren kolektiboki. IV. mendeko kristauek uste zuten Konstantinoren konbertsioak frogatzen zuela kristautasunak arrakasta izan zuela paganismoarekiko (Zeruan), eta erretorika horretaz gain, ekintza gehigarri gutxi behar zela: dena egina zegoen, ikuspegi kristauaren ekorketa izan ezik. Ondorioz, IV. mendeak heresiaren ikuspegia sartu zuen paganismoa baino lehentasun handiago gisa. Peter Brownen arabera, \"eremu gehienetan, politeistak ez ziren gogaikarriak izan, eta tokiko indarkeria istilu desatsegin gutxi batzuez gain, komunitate juduek ere mende bateko bizitza egonkorra izan zuten, baita pribilegiatua ere\". Hala, VI. mendera arte, paganismo-zentroak zeuden oraindik Atenasen, Gazan, Alexandrian eta beste leku batzuetan.\nJudutarren ikerleen arabera, juduen \"erlijio baimendu\" estatusak zekarren tolerantzia ikuspegia enperadore kristauen menpe mantendu zen. Hori ez zen heretikoetara hedatu. Teodosio I.aren garaian, oraindik ez zitzaien eskatzen pagano edo juduei kristautasunera bihurtzeko, baina kristau elizkoi nizear gisa, Teodosiok lege ugari aldarrikatu zituen eta kristautasun forma alternatibo guztien aurka egin zuen. Erromatar gobernuak eta Elizak heretiko kristauak jazarri, derrigortu eta hil zituzten Antzinate Berantiar osoan, baina kristauak ez zirenak ez ziren bizitza publikotik baztertuak izan, ezta jazarriak ere, VI. mendeko Justino eta Justiniano I.aren erregealdietara arte. Erromaren jatorrizko erlijio-hierarkiak eta bere erritualaren alderdi askok eragina izan zuten kristau formetan, eta kristau aurreko sinesmen eta praktika askok bizirik iraun zuten kristau jaietan eta tokiko tradizioetan."}
{"id": "363661", "revid": "201", "url": "https://eu.wikipedia.org/wiki?curid=363661", "title": "Phoudhon", "text": ""}
{"id": "363662", "revid": "201", "url": "https://eu.wikipedia.org/wiki?curid=363662", "title": "Federalista", "text": ""}
{"id": "363663", "revid": "201", "url": "https://eu.wikipedia.org/wiki?curid=363663", "title": "Francisco Pi y Margall", "text": ""}
{"id": "363664", "revid": "201", "url": "https://eu.wikipedia.org/wiki?curid=363664", "title": "Pi y Margall", "text": ""}
{"id": "363667", "revid": "1545", "url": "https://eu.wikipedia.org/wiki?curid=363667", "title": "Baiona-Euskal Herriko Merkataritza eta Industria Ganbera", "text": ""}
{"id": "363668", "revid": "1545", "url": "https://eu.wikipedia.org/wiki?curid=363668", "title": "Hans Jaeger", "text": ""}
{"id": "363670", "revid": "105290", "url": "https://eu.wikipedia.org/wiki?curid=363670", "title": "Plaza de la Cebada", "text": "Plaza de la Cebada Madrilgo plazarik zaharrenetako bat da. Bertan izen bereko merkatua egoteagatik da ezaguna. La Latina auzoan dago, Toledo, Cebada eta Humilladero kaleen eta Plaza de Puerta de Moros plazaren artean. XIX. mendean hiltzera zigortuak zeuden presoak exekutatzeko erabili zen.\nHistoria.\nPlazaren izenaren etimologia gertuko izen bereko kaleagatik du, non garagarra banatzen zen, erregearen zaldientzako bazka bezala erabiliko zena eta zaldieria erregimenduak hornitzen zituena bananduz. Alea plazara Madrilgo probintziatik gertuko nekazariak ekartzen zuten saltzera. Lehen erakundeetako bat La Latinako Ospitalea izan zen, Beatriz Galindok Elisabet I.a Gaztelakoa Katolikoak Puerta de Morosen zituen beste lur batzuekin trukatu zituen lurretan eraiki zena. Plaza, plaza bezala XVI. mendetik aurrera eratu zen, eta barazki, labore eta zerrikien azoka bezala erabiltzen zen. Gunea Moratalazeko enkomiendari ematen zaio, Calatravako Ordenarena zena, 1536an Rodrigo de Coallak emandako idazteunaren arabera ikus daitekeen bezala. XVII. mendean iturri bat jarri zen plazan.\nPlaza Madrilen Teixeiraren planoan agertzen da, eta Madrilgo Plaza Nagusiak hainako eremua hartzen du. 1622ko ekainak 19an lorategi publiko bezala egokitu zen San Isidro Nekazariaren Jaien ospakizunagatik. Plazan XVIII. mendean Madrilgo Feriak deritzenak ospatu ziren. 1823ko azaroak 7an Hirurteko Liberalaren pronuntziamenduaren ondoren Rafael del Riego hiltzera zigortua eta exekutatua izan zen plaza honetan, gutxi lehenago goratu egin zuen madrildar publiko beraren irainen artean."}
{"id": "363672", "revid": "105290", "url": "https://eu.wikipedia.org/wiki?curid=363672", "title": "Holy Cross abade-etxea (Tipperary)", "text": "Holy Cross abade-etxea (ingelesez \"Holy Cross Abbey\", irlanderaz \"Mainistir na Croise Naofa\") Irlandako Thurles herriaren ondoan dagoen abade-etxea zistertar berriztua da.\nAbade-etxea beneditar monjeek sortu zuten 1169an. baina berehala zistertarrek hartu zuten, 1180an hain zuzen ere. Angoul\u00eameko Isabel erreginak (Joanes Lur Gabearen alargunak) gurutze santuaren ezpal bat ekarri zuen 1233an eta hortik datorkio izena abade-etxeari. Erlikia honi esker erromes lekua bihurtu zen, eta Erreforma Protestantearen garaian ihesi zetozen katolikoen babeslekua ere bai.\nGurutze santuaren ezpala azken aldiz 1632an erakutsi zen publikoan eta Cromwelldar gerraren ondoren abade-etxea bertan behera gelditu zen. 1740etik aurrera hilerri funtzioak egin zituen bertako jendearentzako. 1880an mantendu beharreko monumentua\" zela, \"errezatzeko erabiliko ez zena\" erabaki zen. Baina bere berreraikuntza ez zen 1969 arte martxan jarriko. Vatikanoko sakristauak gurutze santuaren ezpal berri bat eman zion."}
{"id": "363673", "revid": "1545", "url": "https://eu.wikipedia.org/wiki?curid=363673", "title": "Harreman Arriskutsuak", "text": ""}
{"id": "363674", "revid": "1545", "url": "https://eu.wikipedia.org/wiki?curid=363674", "title": "Les Liaisons dangereuses", "text": ""}
{"id": "363676", "revid": "512", "url": "https://eu.wikipedia.org/wiki?curid=363676", "title": "Lambda (argipena)", "text": "Lambda hitzak esanahi zenbait ditu:"}
{"id": "363679", "revid": "25421", "url": "https://eu.wikipedia.org/wiki?curid=363679", "title": "Koherentzia (argipena)", "text": "Koherentzia terminoak hanibat erabilera ditu:"}
{"id": "363680", "revid": "17", "url": "https://eu.wikipedia.org/wiki?curid=363680", "title": "Koherentzia", "text": ""}
{"id": "363681", "revid": "512", "url": "https://eu.wikipedia.org/wiki?curid=363681", "title": "Jatetxe-zubi", "text": "Jatetxe-zubi bat errepide baten gainean dagoen zubi batean eraikitako jatetxea da, normalki autobidetan. Normalki errepidearen bi aldeei ematen die zerbitzua, tunelik edo zubirik gurutzatzeko beharrik gabe. Gidariek erraz aurkitzen dituzte, bidean gogoratzen den elementua izan ohi delako."}
{"id": "363682", "revid": "119347", "url": "https://eu.wikipedia.org/wiki?curid=363682", "title": "Jartxa", "text": "Jarcha edo jartxa (arabieraz, \u062e\u0631\u062c\u0629 jar\u0177a, \"amaiera\" edo \"irteera\") Hispania musulmanean sortutako herri-lirika mota bat da, moaxaja izeneko lirika lanen azken zatiari, erromantzez zegoen zatiari, deitzen zitzaion jarcha.\nErdi Aroan, X-XI. mendeetan dokumentatu dira. Garai hartako dialekto erromantze-arabiarrean sortu ziren, bere garaian andalusiar askok erabiltzen zuten hizkera.\nUste da poeta arabiarrek eta poeta judutarrek sortuak zirela, baina, batez ere, aristokraziako emakumezkoek sortu zituztela uste da. Iberiar penintsulan topatu diren erromantzez idatzitako poemarik zaharrenak dira jarchak."}
{"id": "363683", "revid": "1545", "url": "https://eu.wikipedia.org/wiki?curid=363683", "title": "Calatravako Ordena", "text": "Calatravako Ordena ordena militar eta erlijiosoa da, Raimundo Fiterokoa abadeak XII. mendean sortutakoa, Gaztelako Erresuman, gaur egungo Ciudad Realetik gertu, dagoen Calatrava hiribildua babesteko hasierako helburuarekin. Zistertar ordenen taldekoa da, eta gaur egun ohorezko eta noblezia izaera du soilik.\nHistoria.\nBere jatorria ekintza heroiko batean du. Calatrava hiria, Guadiana ibaiaren ondoan, Alfontso VII.a Gaztelakoak 1147an kendu zien musulmanei. Musulmanen aurrean Toledoren gotorleku aurreratu bezala tokiak zuen garrantzi estrategikoaren ondorioz zenbait magnatek denbora laburrez euren eskuetan eduki ondoren, erregeak bere defentsa 1150ean Tenpluko Ordenari emanez ziurtatu nahi izan zuen, garai hartan armada erregularrik ez baitzegoen, eta mugako eremuak birpopulatzea ere ez zen erraza. Urte batzuk beranduago, islamiar bultzadaren aurrean, Tenpleak enpresa galdutzat eman zuen, eta gotorlekua Alfontso VII.aren oinordekoa zen Antso III.a Gaztelakoari itzuli zion.\nSortutako egoera eta islamiar arriskuaren aurrean, honek bere gizonik garrantzitsuenak bildu zituen eta Calatrava bere defentsaz arduratzen zenari eskaini zion. Nobleen sorpresa eta txantxen artean, Raimundok, Fiteroko zistertar monasterioko abadea zena, bere monasterioko monjea zen Diego Vel\u00e1zquezek animatua, aurretik gerlaria izan zena, erronka onartu zuen. Alternatibarik ez zegoenez, erregeak bere hitza bete zuen, Calatrava Fiteroko monjeei emanez 1158an Almazanen eginiko dohaintza bidez. Eurek, euren aldetik, denbora gutxian 20.000 monje eta soldaduzko armada bat osatu zuten, Diego Vel\u00e1zquezek Calatravatik gertu antolatzea lortu zituenei Don Raimundok Aragoiko Erresuman bildu zituenak elkartuz. Jendetza horren aurrean, arabiarrek guduan sartzeari uko egin zioten, hegoalderantz erretiratuz.\nCalatrava defendatzeko konpromisoa mantentzen zenez eta, denborarekin, zaldunak buruzagi bezala Zisterreko abade bat izatearekin eta monjeen artean bizitzearekin ados ez zeudenez, Ordenako Maisu bat aukeratu zuten. Monjeak Ciruelosera eta zaldunak Oca\u00f1ara erretiratu ziren, non ordena militar bihurtu ziren, tokiko izena jaso zuen lehen hispaniar ordena. Ordenako lehen Maisua Don Garc\u00eda izan zen, Zisterra eta Aita Santuagandik lehen araua jaso zuena. Arau honek, zistertar ohituren gainean laikoentzat egokitua, zaldunei, hiru boto erlijiosoez gain (obedientzia, kastitatea eta pobrezia) logelan, errefektorioan (jangela) eta otoitz-gelan isilik egotea, astean lau egunetan barau egitea, euren armajantziarekin lo egitea, eta, jantzi bakar bezala, zistertar habitu zuria zitorioritutako gurutze beltz sinple batekin (ondoren gorria) eramatea: muturretan zitorioriak zituen greziar gurutze bat, XVI. mendean gaur egun ezagutzen den bezala egituratu zena.\nZorita de los Canes gotorlekua eta bere alfoz guztia 1174an eman zizkien Alfontso VIII.a Gaztelakoak calatravatarrei, almohadeek azken bi urteetan eginiko erasoen ondoren Tajo ibaiaren ekialdeko muga guztia babesteko. 1180an errege berak Zoritari forua eman zion.\n1179an Alfontso II.a Aragoikoak Alca\u00f1izeko gaztelua eman zion Calatravako Ordenari musulmanen aurkako bere zerbitzuengatik sari bezala.\nAben\u00f3jarreko Bazkalekua eta bere lurraldea 1183an eman zion Alfontso VIII.a Gaztelakoak ordena honi 1814 arte (urte honetan lurraldea Don Carlos Infanteak berreskuratuz), herria Aben\u00f3jar de Calatrava deitzera pasa zen. Gertaera honen froga bezala Calatravako gurutzea ikus daiteke forjatua herriko elizako teilatuetako baten.\nSortu zenetik XIII. mendearen hasiera arte, ordenak zenbait gorabehera jasan zituen. Alfontso VIII.ak 1195ean Alarcosko guduan jasandako porrota kristauaren ondoren bere jabetzak ebakuatu ere egin behar zituen, Toledoko Ciruelosera erretiratuz. Esku kolpe bat eman ondoren, Ordenako zenbait zaldunek ustekabean hartu zuten Salvatierrako gaztelua, Sierra Morenatik gertu, euren mende mantendu zutena, batere laguntzarik gabe, 1211 arte. Horregatik, urte gutxi horietan Ordenak Salvatierrako Ordena izena jaso zuen.\nOrdena behin betiko 1212an Navas de Tolosako guduan sendotu zen, bere egoitza Calatrava la Nueva gotorleku berri eta seguruagoan ezarri zuenean 1218an (antzinako Due\u00f1aseko gazteluan, Salvatierrako gazteluaren aurrean), gehienbat preso musulmanek eraiki zutena, eta sekula gehiago utziko ez zuena.\nCalatravaren egoitza zaharra, Ordenaren sorlekua zena, Guadiana ibaiaren ondoan, enkomienda baten egoitza bihurtu zen, eta, une horretatik aurrera Calatrava la Vieja deitu zen.\nDenbora gutxian, bere giza eta ekonomia baliabide handiek Ordenari botere politiko eta militar itzel bat eman zioten, Errekonkista amaitu arte iraun zuena. Gaztela eta Aragoiko muga guztian zehar lurrak eta gazteluak zituen, milaka basailuren gaineko jaurerri feudal bat eginez. Bere izen propioan gudu zelaira 2000 zaldun eman zitzakeen, Erdi Arorako nahiko indar handia. Gainera, autonomia zuen, honek erregeekin zenbait gatazka izatera eraman zuelarik, Ordenak ez baitzien eurei obeditzen, Maisu Handiari baizik. Euren gainetik soilik pertsonaia erlijiosoak ziren errekonozituak: Frantziako Morimondeko abadea, eta, goren-gorenean, Aita Santua\n1228tik aurrera Ordenak Andaluzian enkomiendak izan zituen, Fernando III.a Gaztelakoak Alcaudete, Porcuna, Martos eta V\u00edboras herriak eman baitzizkion, Errekonkistan emandako zerbitzuengatik esker on bezala. Era berean, XIV. mendean eta XV. mendean calatravatarrek euren andaluziar domeinuak handitu zituzten Jaenen (Lopera, Jimena, Arjona etab...) Kordoban (Fuente Obejuna, B\u00e9lmez, Villafranca de C\u00f3rdoba etab...) eta Sevillan (Osuna) enkomienda berriak sortuz.\nFernando II.a Aragoikoa Katolikoak Aita Santuaren bulda bati esker 1477an Ordenako Maisu Handi aukeratua izatea lortu zuen, eta, beragandik hasita, ondorengo espainiar errege guztiek titulua heredatu zuten.\nOndorengo erregeen agintepean, eta errekonkista jada amaitua, pixkanaka, izpiritu militar zein erlijiosoa galtzen hasi ziren. Denborarekin, existitzeko bere arrazoi bakarra irabaziak sortzea zen, euren domeinu handietatik zetozenak, eta euren erlikien kontserbazioa.\nJose I.a Espainiakoak 1808an hala erabakita Ordenaren ondasunak konfiskatu ondoren, 1814an Fernando VII.ak itzuli zizkien, azkenean sekuarizatuak amaituz 1855ean Pascual Madozen partetik. Espainiako Lehen Errepublikak Ordena ezabatu zuen, 1875ean berrezarri zena Aulki Santua bere barne diziplina erregulatzeko arduraduna zelarik. Gaur egun, ordena ohorezko erakunde bat da.\nDuintasunak.\nOrdenako duintasun handiak denboraren igaroan agertzen joan ziren, 1467an behin betiko estatutuetan berretsiak izan zirelarik. Hierarkia ordenaren arabera, honako zazpiak ziren:"}
{"id": "363684", "revid": "1545", "url": "https://eu.wikipedia.org/wiki?curid=363684", "title": "Ana Branza", "text": ""}
{"id": "363689", "revid": "17", "url": "https://eu.wikipedia.org/wiki?curid=363689", "title": "Cramerren V", "text": ""}
{"id": "363691", "revid": "1545", "url": "https://eu.wikipedia.org/wiki?curid=363691", "title": "Gabor Boczko", "text": ""}
{"id": "363697", "revid": "1545", "url": "https://eu.wikipedia.org/wiki?curid=363697", "title": "Marianne Horv\u00e1th", "text": ""}
{"id": "363699", "revid": "17", "url": "https://eu.wikipedia.org/wiki?curid=363699", "title": "Adierazle (estatistika)", "text": ""}
{"id": "363701", "revid": "1545", "url": "https://eu.wikipedia.org/wiki?curid=363701", "title": "Sophie Moresse-Pichot", "text": ""}
{"id": "363702", "revid": "105290", "url": "https://eu.wikipedia.org/wiki?curid=363702", "title": "Adierazle (argipena)", "text": "Adierazle hitzak zenbait adiera eta erabilera ditu:"}
{"id": "363703", "revid": "1545", "url": "https://eu.wikipedia.org/wiki?curid=363703", "title": "Timea Nagy", "text": ""}
{"id": "363704", "revid": "536", "url": "https://eu.wikipedia.org/wiki?curid=363704", "title": "Indize", "text": "Indizea fenomeno baten ezaugarri orokor baten egoera azaltzen duen neurri bat da, maiz jasotako neurketa edo datu batzuk edo kalkulatutako adierazle zenbait bateratuz kalkulatzen dena. Maiz, adierazle terminoaren sinonimo moduan erabiltzen da."}
{"id": "363709", "revid": "105290", "url": "https://eu.wikipedia.org/wiki?curid=363709", "title": "2137 Priscilla", "text": "2137 Priscilla asteroide gerrikoan aurkitutako 2137. asteroidearen izena da. 1936ko abuztuak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1936 QZ zen. Bere izena Priscilla Fairfield Bokgatik jasotzen du."}
{"id": "363710", "revid": "105290", "url": "https://eu.wikipedia.org/wiki?curid=363710", "title": "2138 Swissair", "text": "2138 Swissair asteroide gerrikoan aurkitutako 2138. asteroidearen izena da. 1968ko apirilak 17an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1968 HB zen. Bere izena Swissair suitzar aire konpainiagatik jasotzen du."}
{"id": "363711", "revid": "91206", "url": "https://eu.wikipedia.org/wiki?curid=363711", "title": "2139 Makharadze", "text": "2139 Makharadze asteroide gerrikoan aurkitutako 2139. asteroidearen izena da. 1970eko ekainak 30ean aurkitu zuen Tamara Smirnovak Nauchnyjetik. Bere behin-behineko izendapen zientifikoa 1970 MC zen. Bere izena Georgiako Ozurgeti hiriagatik jasotzen du."}
{"id": "363712", "revid": "105290", "url": "https://eu.wikipedia.org/wiki?curid=363712", "title": "2140 Kemerovo", "text": "2140 Kemerovo asteroide gerrikoan aurkitutako 2140. asteroidearen izena da. 1970eko abuztuak 3an aurkitu zuen Liudmila Txernikhek Nauchnyjetik. Bere behin-behineko izendapen zientifikoa 1970 PE zen. Bere izena Kemerovo Oblastagatik jasotzen du."}
{"id": "363713", "revid": "105290", "url": "https://eu.wikipedia.org/wiki?curid=363713", "title": "2141 Simferopol", "text": "2141 Simferopol asteroide gerrikoan aurkitutako 2141. asteroidearen izena da. 1970eko abuztuak 30ean aurkitu zuen Tamara Smirnovak Nauchnyjetik. Bere behin-behineko izendapen zientifikoa 1970 QC1 zen. Bere izena Simferopol hiriagatik jasotzen du."}
{"id": "363714", "revid": "336", "url": "https://eu.wikipedia.org/wiki?curid=363714", "title": "2142 Landau", "text": "2142 Landau asteroide gerrikoan aurkitutako 2142. asteroidearen izena da. 1972ko apirilak 3an aurkitu zuen Liudmila Txernikhek Nauchnyjetik. Bere behin-behineko izendapen zientifikoa 1972 GA zen. Bere izena Lev Landau sobietar fisikariagatik jasotzen du."}
{"id": "363715", "revid": "512", "url": "https://eu.wikipedia.org/wiki?curid=363715", "title": "2143 Jimarnold", "text": "2143 Jimarnold asteroide gerrikoan aurkitutako 2143. asteroidearen izena da. 1973ko irailak 26an aurkitu zuen Eleanor Francis Helinek Palomar Behatokitik. Bere behin-behineko izendapen zientifikoa 1973 SA zen. Bere izena James Richard Arnoldgatik jasotzen du."}
{"id": "363716", "revid": "105290", "url": "https://eu.wikipedia.org/wiki?curid=363716", "title": "2144 Marietta", "text": "2144 Marietta asteroide gerrikoan aurkitutako 2144. asteroidearen izena da. 1975eko urtarrilak 18an aurkitu zuen Liudmila Txernikhek Nauchnyjetik. Bere behin-behineko izendapen zientifikoa 1975 BC1 zen. Bere izena Marietta Shaginyangatik jasotzen du."}
{"id": "363717", "revid": "1545", "url": "https://eu.wikipedia.org/wiki?curid=363717", "title": "Hugo Kollataj", "text": ""}
{"id": "363719", "revid": "56334", "url": "https://eu.wikipedia.org/wiki?curid=363719", "title": "Mundial 78 (komikia)", "text": "Mundial 78 Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1977 eta 1978 bitarteko abentura bat da.\nIstorioa.\nAfrikako fikziozko errepublika den Mondongoko presidentea den Mondonguillo I.ak munduko futbol txapelketa bat antolatu nahi du, baina FIFAk ez dio antolakuntza eman. Mondonguillo I.a mendekatzan saiatuko da Argentinan ospatu beharreko 1978ko Munduko Futbol Txapelketa saboteatuz. Mortadelok eta Filemonek eragotzi egin beharko dute. Susmorik ez pizteko, espainiako futbol selekzioarekin jokatuko dute. Hori gutxi balitz, Bacterio profesoreak lagunduko die bere asmakizunekin.\nIruzkinak.\nHasieran, abentura honen izenburua soilik \"Mundial\" izan zen, baina ondoren urtearen zenbakia jarri zioten. Mortadelok eta Filemonek jada jokatu zuten futbolean 1976ko \"\u00a1A por ese bal\u00f3n!\" abentura laburrean, baina abentura honetan parte hartzen dute lehen aldiz munduko txapelketa batean. Argitaletxearen inposizioagatik (Ib\u00e1\u00f1ezi futbola ez baitzaio batere gustatzen, eta, gainera, gorrotu du jokalariak \"takoz betetako euren botatxoekin\" marraztea) komikigileak bere pertsonaia protagonistak ordutik aurrerako munduko futbol txapelketa guztietan sartu behar izan zituen, M\u00e9xico 86an izan ezik, Bruguera Equipek egin zuena Ib\u00e1\u00f1ez Grijalbora joan ondoren.\nIrudi anakroniko bezala, Espainiako presidente izandako Adolfo Su\u00e1rez Alemaniako f\u00fchrer izandako Adolf Hitlerren ondoan agertzen da, bi pertsonaia hauek garai ezberdinetan bizi izan baitziren."}
{"id": "363722", "revid": "336", "url": "https://eu.wikipedia.org/wiki?curid=363722", "title": "William Holman Hunt", "text": "William Holman Hunt (Cheapside, Londres, 1827ko apirilaren 2a - Kensington, Londres , 1910eko irailaren 7a) margolari ingelesa eta Anaidi prerrafaelitaren sortzailetako bat izan zen.\nPrerrafaelisten artean izadiaren aldezle sutsuenetakoa izan zen. Bere koadro askotan errealismoa xehetasunez erakusten duten paisajeak erabili zituen hondo gisa. Argitasuna eta xehetasunen erreprodukzio zehatza dira, hain zuzen ere, bere margolanen ezaugarri berezienak.\nErlijio gaietako obretan eta xede moralizatzailea dutenetan, alegoria tankera hartzen du egiaren aldeko grina sutsu horrek.\nJoera horri jarraituz margotu zituen, besteak beste, \"Munduaren argia\" (\"The Light of the World\", 1853-54, Keble College, Oxford), \"Kontzientziaren iratzartzea\" (\"The Awakening Conscience\", 1853, Tate Britain, Londres), egilearen beraren hitzetan \"errealismo sinbolikoaren\" eredua, eta \"Heriotzaren itzala\" (\"The Shadow of Death\", 1870-73, Leeds Art Gallery, Leeds). Gainerako prerrafaelistak bezala, gai literarioak (\"Isabel eta albahaca edalontzia\", 1867) eta eguneroko bizitzako eszenak (\"Ontzia\", 1875, Tate Gallery, Londres) erabili zituen, batez ere, bere koadroetan."}
{"id": "363724", "revid": "12788", "url": "https://eu.wikipedia.org/wiki?curid=363724", "title": "William Hunt", "text": ""}
{"id": "363725", "revid": "6327", "url": "https://eu.wikipedia.org/wiki?curid=363725", "title": "Ardashir I.a", "text": ""}
{"id": "363729", "revid": "1545", "url": "https://eu.wikipedia.org/wiki?curid=363729", "title": "FF Virginis", "text": "FF Virginis (FF Vir) Virgo konstelazioko +7,12 itxurazko magnitudeko izar bat da. Fi Virginisetik 3\u00ba Iparraldera dago. Hipparcosen paralaje datuen murrizketa berriaren arabera gure eguzki-sistematik 347 \u00b1 24 argi-urteko distantziara dago.\nFF Virginis A2p espektro motako izar zuri bat da, non \"p\"ak izar kimikoki berezi bat dela adierazten duen. Bere tenperatura efektiboa 9330 eta 9500 kelvin bitartekoa da eta bere argitasuna gure eguzkiarena baino 32 aldiz handiagoa da. Bere erradioa gure eguzkiarena baino 2,15 aldiz handiagoa da eta bere ardatzaren inguruan 3,0 kilometro segunduko proiektatutako abiadura erradialarekin biratzen du, bira bat 130 egunetik behin betez. Bere masa gure eguzkiarena baino 2 eta 2,3 aldiz bitartean handiagoa da, baina ez dago adostasunik bere adinari buruz. Iturri baten arabera izar honek soilik 11 milioi urte dituen bitartean, beste batek 114 milioi urte dituela dio.\nFF Virginis 0,06 magnitudeko dizdira bariazio bat duen Alfa2 Canum Venaticorum izar aldakor bat da. Bere espektroak kromo eta estrontziozko xurgaketa lerro indartsuak ditu, eta izar aldakor hauengan bereizgarria den bezala, eremu magnetiko handi bat du (&lt;Be&gt; = 1859 G). Izar hau Prestonen izarra bezala ere ezagutzen da, George W. Preston astronomoa izan baitzen 1970ean izar honen eremu magnetikoa eta espektroa aldakorrak zirela deskubritu zuena, baita elementurik astunenak azaleko eremua biziena den tokietan kontzentratzen direla ere."}
{"id": "363730", "revid": "336", "url": "https://eu.wikipedia.org/wiki?curid=363730", "title": "Ford Madox Brown", "text": "Ford Madox Brown (Calais, 1821eko apirilaren 16a \u2013 Londres, 1893ko urriaren 6a) britainiar margolaria izan zen.\nAnaidi prerrafaelistaren sortzaileetakoa, zentzu hertsian, izan ez bazen ere, antzinako margolariekiko interes handia izan zuenez, eta klasizismo akademikoaren kontrako sutsua zenez, higikunde honetako kidetzat hartu ohi da. Bere obraren ezaugarri nagusiak xehetasunak zehatz-mehatz adierazteko joera eta teknika trebea dira.\nBrownek bidaia asko egin zuen, eta Europan zehar egin zituen pinturako ikasketak, Flandrian eta Erroman, besteak beste. Obra aipagarrienak \"Wycliffe John Gaunti Bibliaren bere itzulpena irakurtzen\" (\"Wycliffe Reading His Translation of the Bible to John Gaunt\", 1848, Bradfrodeko hiriko arte galeria) konposizio orekatu eta barekoa, eta \"Azken begirada Ingalaterrari\" (\"The Last of England\", 1852-1853, Birminghamgo hiriko museoa eta arte galeria) Ingalaterrako emigrazioari buruzko margolan biribila."}
{"id": "363731", "revid": "336", "url": "https://eu.wikipedia.org/wiki?curid=363731", "title": "Edward Burne-Jones", "text": "Edward Burne-Jones (Birmingham, 1833ko abuztuaren 28a - Londres, 1898ko ekainaren 17a) britainiar margolaria izan zen, prerrafaelisten bigarren belaunaldikoa. Prerrafaelismoaren eta XIX. mende amaierako arte sinbolista dekadentearen arteko maisutzat hartua da.\nHarreman estua izan zuen Dante Rossetti eta William Morrisekin. Rossettiren irakaspenak hartu zituen oinarritzat, eta haietatik abiatuta estilo landuagoa eta irudi idealizatuagoak erabili zituen, baina Veneziako maisuen kromatismo aberatsa eta giroa ageri da bere obretan. Maisuarengandik hartu zuen, orobat, emakumeak irudikatzeko zaletasuna, nahiz eta ez zituen hark bezain irudi sentsualak egin. Morrisekin batera, bestalde, beirate diseinuetarako kartoi ugari margotu zituen.\nGaiei dagokienez, erlijio gaiak eta mitologia klasikoari eta Erdi Aroko elezaharrei buruzko lanak egin zituen. Aipagarriak ditu, besteak beste, \"Pygmalion eta Galatea\" saila (\"Pygmalion and Galatea\", 1869-1879, Birminghameko hiriko museoa eta arte galeria) eta \"Belengo izarra\" (\"The Star of Bethlehem\", 1890, Birminghameko hiriko museoa eta arte galeria) eta bere maisulana, \"Arturo erregearen azken ametsa Avalonen\" (\"The Last Sleep of Arthur in Avalon\", 1881\u20131898, Museo de Arte de Ponce, Puerto Rico)."}
{"id": "363732", "revid": "56334", "url": "https://eu.wikipedia.org/wiki?curid=363732", "title": "Felix Baumgartner", "text": "Felix Baumgartner (1969ko apirilaren 20a, Salzburgo) austriar paraxutista eta BASE jauskari bat da. Bere ibilbide osoan burututako jauzi arriskutsuengatik ezaguna da. Baumgartnerrek soldaduskan parakaidismoan jardun zuen eta leku arriskutsuen gain jauzi egiten espezializatu zen.\n2012ko urriaren 14an 39.000 metroko garaieratik erorketa librean jauzi egin eta hiru errekor berri gauzatu zituen: garaiera handieneko erorketa libreko jauzia (39.068 metroko garaieratik jauzi egin eta duela 52 urtetako 31.333 metroko garaieratik eginiriko jauziaren errekorra hautsiz), soinuaren abiaduran burututako lehenbiziko erorketa jauzia inongo laguntza mekanikorik erabili gabe burutzea (1173 km/orduko abiadura lortuz) eta lur zorutik urrunen burututako globo hegaldia (40.000 kilometroko garaiera gaindituz)."}
{"id": "363736", "revid": "46380", "url": "https://eu.wikipedia.org/wiki?curid=363736", "title": "Leiria", "text": "Leiria (portugesez ahoskatua) Portugalgo Kostaldeko Pinhal azpieskualdeko izen bereko Leiria barrutian dagoen hiri bat da. 2011ko erroldaren arabera 126.879 biztanle zituen.\nHistoria.\nLeiriako lehen populatzailea \"Turduli Oppidani\" leinu zeltiarra izan zen, Lusitanoen taldekoa. \"Collippo\" izena eman zioten eta erromatarrek konkistatzerakoan izena mantendu zuten.\n414 urtean sueboek okupatu zuten eta 585 urtean Leovigildok bisigodoen erresuman sartu zuen. Ondoren mairuek eskuratu zuten eta azkenik 1135ean Afonso Henrikesek konkistatu zuen kristauentzat. Dena dela, 1142an foruak eskuratu zituen arte mairu eta kristauen artean eskuz esku ibili zen. Afonso eta haren seme Antsok harresiak altxatu eta Leiriako gaztelua eraiki zuten.\nErdi Aroan garrantzia handia hartu zuen eta Portugalgo Gorteak ere bildu izan ziren bertan. XIV Dinis I.ak egoitza ezarri zuen bertan, izan ere denboraldi luzeak igarotzen baitzituen bertan, eta pinuak landatzeko agindua ere eman zuen. Pinudi horietako egurra erabili zen Portugalgo XV eta XVI mendeetako espediziotako itsasuntziak egiteko. Manuel I.ak hiri izendatu zuen eta XVI mendean Leiriako katedrala eraiki zen.\nNapoleondar gerratan 1808an eta 1811an kalte handiak jasan zituen, nagusiki 1811ko sute handian.\nXX mendean hiri industria asko garatu da.\nAuzoak.\nLeiriako udalerriak (\"concelho\") 29 auzo (\"fregues\u00eda\") ditu:\nKlima.\n&lt;noinclude&gt;"}
{"id": "363738", "revid": "512", "url": "https://eu.wikipedia.org/wiki?curid=363738", "title": "2145 Blaauw", "text": "2145 Blaauw asteroide gerrikoan aurkitutako 2145. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UF zen. Bere izena Adriaan Blaauwgatik jasotzen du."}
{"id": "363739", "revid": "105290", "url": "https://eu.wikipedia.org/wiki?curid=363739", "title": "2146 Stentor", "text": "2146 Stentor asteroide gerrikoan aurkitutako 2146. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UQ zen. Bere izena greziar mitologiako Estentor pertsonaiagatik jasotzen du, Troiako gerran parte hartu zuena. Jupiter troiar bat da, greziar alderdikoa."}
{"id": "363740", "revid": "105290", "url": "https://eu.wikipedia.org/wiki?curid=363740", "title": "Estentor", "text": "Greziar mitologian Estentor (\u03a3\u03c4\u03ad\u03bd\u03c4\u03c9\u03c1) Troiaren setioan parte hartu zuen, Hermes desafiatzera ausartu zen eta borrokan hil zen heroi bat izan zen. Homerok Iliadan Estentor bere ahots indartsuagatik ezaguna zela dio, berak bakarrik berrogeitamar gizonek haina zalaparta sor baitzezakeen.\nHeroi honen omenez jasotzen du bere izena 2146 Stentor asteroideak."}
{"id": "363741", "revid": "105290", "url": "https://eu.wikipedia.org/wiki?curid=363741", "title": "Kinvara", "text": "Kinvara (irlanderaz \"Cinn Mhara\") Irlandako Galwayko konderrian dagoen udalerri bat da,\nDunguaire gazteluarengatik ezaguna. 1.160 biztanle ditu (2006), erdia herrian bertan.\nEtimologia.\nIrlanderazko \"Cinn Mhara\" izenak \"itsasoaren burua\" esan nahi du, izan ere Kinvara Galway badiaren muturrean baitago.\nHistoria.\n\u00d3 hEidhin (O Hynes) leinua bizi izan zen antzina Kinvara inguruan. Hauen dorretxe nagusia Dunguaire gaztelua zen, XVI mendearen inguruan herriaren ekialdean eraiki zena. Kinvarak garagarra, karea eta egurra esportatu izan du itsasontziz eta zohikatza ekartzen zuen, bertan zohikaztegirik ez baitzegoen.\nJaialdiak.\nKinvaran bi jaialdi ospatzen dira urtero:"}
{"id": "363742", "revid": "336", "url": "https://eu.wikipedia.org/wiki?curid=363742", "title": "Connemara Parke Nazionala", "text": "Connemara Parke Nazionala (ingelesez \"Connemara National Park\", irlanderaz \"P\u00e1irc Naisi\u00fanta Chonamara\"), Galwayko konderriaren mendebaldeko kostaldean kokatzen den Connemara eskualdeko Parke Nazionala da. 1980an eratu zen eta Clifden herrian dauka sarrera.\n2.957 hektareatako azalera du eta basoek, txilardiek, belardiek eta zingirek estaltzen dute eremua. Twelve Bens mendilerroak zeharktzen du eskualdea.\nHegaztiak ugariak dira parkean, batez ere txoriak, hala nola: Negu-txirta, pitxartxarra, txonta, txantxangorria eta txepetxa. Harraparien artean ohikoenak belatz gorria, gabiraia, belatz handia eta txikia dira. Hegazti migrarien pausalekua ere basda.\nParkeko ugaztunik handiena Connemarako ponia da.\nGizakiaren presentzia oso nabaria ez bada ere, badaude aipatu beharreko toki batzuk, Kylemore abade-etxea eta duela 4.000 urteko hilobi megalitikoak besteak beste."}
{"id": "363745", "revid": "3591", "url": "https://eu.wikipedia.org/wiki?curid=363745", "title": "Aari", "text": ""}
{"id": "363746", "revid": "105290", "url": "https://eu.wikipedia.org/wiki?curid=363746", "title": "2147 Kharadze", "text": "2147 Kharadze asteroide gerrikoan aurkitutako 2147. asteroidearen izena da. [[1976]ko [[urriaren 25|urriak 25ean]] aurkitu zuen [[Richard Martin West]]ek [[La Sillako Behatokia|La Sillako Behatokitik]]. Bere behin-behineko izendapen zientifikoa 1976 US zen. Bere izena [[Evgenijj Kirilovic Haradze]]gatik jasotzen du.\nKanpo estekak.\n[[Kategoria:Asteroideak]]\n[[Kategoria:Pertsona baten omenez izendatutako gorputz-txikiak]]"}
{"id": "363747", "revid": "512", "url": "https://eu.wikipedia.org/wiki?curid=363747", "title": "2148 Epeios", "text": "2148 Epeios asteroide gerrikoan aurkitutako 2148. asteroidearen izena da. 1976ko urriak 24an aurkitu zuen Richard Martin Westek La Sillako Behatokitik. Bere behin-behineko izendapen zientifikoa 1976 UW zen. Bere izena greziar mitologiako Epeogatik jasotzen du, Troiako gerran parte hartu zuena. Greziar alderdiko Jupiter troiar bat da."}
{"id": "363748", "revid": "105290", "url": "https://eu.wikipedia.org/wiki?curid=363748", "title": "2149 Schwambraniya", "text": "2149 Schwambraniya asteroide gerrikoan aurkitutako 2149. asteroidearen izena da. 1977ko martxoak 22an aurkitu zuen Nikolai Txernikhek Nauchnyjetik. Bere behin-behineko izendapen zientifikoa 1977 FX zen. Bere izena Lev Abramovitx Kassil sobietar idazlearen \"Konduit i Svambranija\" laneko Schwambraniya fikziozko kontinenteagatik jasotzen du."}
{"id": "363749", "revid": "201", "url": "https://eu.wikipedia.org/wiki?curid=363749", "title": "CMYK kolore", "text": ""}
{"id": "363750", "revid": "105290", "url": "https://eu.wikipedia.org/wiki?curid=363750", "title": "2150 Nyctimene", "text": "2150 Nyctimene asteroide gerrikoan aurkitutako 2150. asteroidearen izena da. 1977ko urriak 13an aurkitu zuen William Lawrence Sebokek Palomar Behatokitik. Bere behin-behineko izendapen zientifikoa 1977 TA zen. Bere izena greziar mitologiako Niktimeno pertsonaiagatik jasotzen du."}
{"id": "363753", "revid": "201", "url": "https://eu.wikipedia.org/wiki?curid=363753", "title": "RGB kolore-eredu", "text": ""}
{"id": "363755", "revid": "201", "url": "https://eu.wikipedia.org/wiki?curid=363755", "title": "CMYK kolore-eredu", "text": ""}
{"id": "363756", "revid": "512", "url": "https://eu.wikipedia.org/wiki?curid=363756", "title": "2151 Hadwiger", "text": "2151 Hadwiger asteroide gerrikoan aurkitutako 2151. asteroidearen izena da. 1977ko urriak 3an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1977 VX zen. Bere izena Hugo Hadwigergatik jasotzen du."}
{"id": "363757", "revid": "512", "url": "https://eu.wikipedia.org/wiki?curid=363757", "title": "2152 Hannibal", "text": "2152 Hannibal asteroide gerrikoan aurkitutako 2152. asteroidearen izena da. 1978ko azaroak 19an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1978 WK zen. Bere izena Gerra Punikoetan erromatarren arerioa izan zen Anibalgatik jasotzen du."}
{"id": "363758", "revid": "6327", "url": "https://eu.wikipedia.org/wiki?curid=363758", "title": "Gor-mutuen hizkuntza", "text": ""}
{"id": "363759", "revid": "448", "url": "https://eu.wikipedia.org/wiki?curid=363759", "title": "Zeinu hizkuntza", "text": ""}
{"id": "363760", "revid": "448", "url": "https://eu.wikipedia.org/wiki?curid=363760", "title": "Espainiako zeinu hizkuntza", "text": ""}
{"id": "363761", "revid": "448", "url": "https://eu.wikipedia.org/wiki?curid=363761", "title": "Amerikar zeinu hizkuntza", "text": ""}
{"id": "363763", "revid": "56334", "url": "https://eu.wikipedia.org/wiki?curid=363763", "title": "Los gamberros", "text": "Los gamberros Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1978ko abentura bat da. Abentura honetan agertzen da lehen aldiz Ofelia idazkaria, paper garrantzitsu bat duena, komikiaren atal bakoitzean Mortadelogatik sentitzen duen maitemina eta bi agente protagonistek ematen dioten tratu zakarraren arteko kontrastea agertzen bait da.\nIstorioa.\nH.I.G.A (Hermandad Insoportable de Gamberros Arrejuntados) herrialdeko erakundeetan kaosa eragiteko barrabaskeriak egitera dedikatzen den talde berri bat da. Mortadelok eta Filemonek ganberro horiek harrapatu beharko dituzte.\nBeste medio batzuetan.\nOsorik egokitu da pertsonaiei buruzko telesailean baina \"El caso de los gamberros\" izenburuarekin.\nEraginak.\nMortadelok Ofelia bien inizialak horma batean idazten ari dela uste duen txistea, azkenean katu bat marrazten ari dela deskubritzeko, Tom\u00e1s el Gaferen 324. tirako txistearen antzekoa da."}
{"id": "363764", "revid": "448", "url": "https://eu.wikipedia.org/wiki?curid=363764", "title": "Frantziako zeinu hizkuntza", "text": ""}
{"id": "363765", "revid": "105290", "url": "https://eu.wikipedia.org/wiki?curid=363765", "title": "Alpha\u00b2 Canum Venaticorum izar aldakor", "text": "Alpha\u00b2 Canum Venaticorum izar aldakorrak B8p eta A7p bitarteko espektro motako sekuentzia nagusiko izar aldakorrak dira. Eremu magnetiko biziak dituzte eta bereziki silizioan, estrontzioan, kromoan eta lur arraroetan indartsuak diren espektro lerroak erakusten dituzte. Bere distira 0,01 eta 0,1 magnitude bitartean aldatzen da 0,5 eta 160 egun bitarteko epean. CU Virginis, 0,5207 eguneko ziklo batekin, ziklorik laburrenetako bat duena da, V3961 Sagittarii izarrak oso ez ohikoa den 2300 eguneko ziklo luzea duen bitartean.\nIzar mota honetako izarrik eredugarri eta aztertuena Cor Caroli (\u03b12 Canum Venaticorum) da. Jarraian ikus daitekeen taulan mota honetako izarrik distiratsuenak ikus daitezke.\nOharra: Nashira (\u03b3 Capricorni) Alpha\u00b2 Canum Venaticorum izar aldakor bezala katalogatua dago SIMBAD datu basean."}
{"id": "363766", "revid": "1545", "url": "https://eu.wikipedia.org/wiki?curid=363766", "title": "V3961 Sagittarii", "text": "V3961 Sagittarii (V3961 Sgr / HD 187474 / HR 7552) Sagitarius konstelazioko +5,32 itxurazko magnitudeko izar bat da. A0pCrSr espektro motakoa, 9260 kelvineko tenperatura eta eguzkiarena baino 82 aldiz handiagoa den argitasuna ditu. Gure eguzki-sistematik 339 argi-urteko distantziara dago.\nAlfa2 Canum Venaticorum izar aldakor bezala sailkatua, V3961 Sagittarii errotazio moteleko izar talde batekoa da, bere errotazio periodoa oso luzea delarik, 2300 egunekoa (6,3 lurtar urte). Periodo hori luzetaranzko eremu magnetikoaren neurketatik abiatuta kalkulatua izan da, eta behaketa fotometrikoek baieztatu dute. V3961 Sagittariiren distira 0,06 magnitudetan aldatzen da 2300 eguneko epe batean, salbuespenik luzea Alfa2 Canum Venaticorum motako izar aldakorretan, mota hauetako izarren periodoak 0,5 eta 160 egun bitartekoak baitira. Kromo, manganeso, burdina, silizio, neodimio eta praseodimioaren espektro lerroak nabarmen aldatzen dira izarrak biratzen duen heinean. Dipolo magnetikoa izarraren erdigunearekiko 0,055 aldiz izar erradioa mugitua dagoela aurkitu da, dipoloaren tamaina 0,035 aldiz izar erradioa delarik.\nV3961 Sagittarii 690 eguneko orbita periodoa duen izar bitar espektroskopiko bat da. Nabarmengarria da errotazio periodoa orbita periodoa baino askoz luzeagoa dela."}
{"id": "363767", "revid": "1545", "url": "https://eu.wikipedia.org/wiki?curid=363767", "title": "Sagitarius (konstelazioa)", "text": ""}
{"id": "363769", "revid": "1545", "url": "https://eu.wikipedia.org/wiki?curid=363769", "title": "Alfa2 Canum Venaticorum izar aldakor", "text": ""}
{"id": "363770", "revid": "6327", "url": "https://eu.wikipedia.org/wiki?curid=363770", "title": "Alexander Txuprov", "text": ""}
{"id": "363771", "revid": "512", "url": "https://eu.wikipedia.org/wiki?curid=363771", "title": "Txuproven T", "text": "Estatistikan, Txuproven T aldagai nominalen arteko asoziazioa neurtzen duen koefiziente bat da, 0-1 bitarteko balioak hartzen dituena, 1 balioa asoziazioa maximoa denean hain zuzen. Aleksandr Txuprov matematikariak garatu zuen 12939 urtean. Honela kalkulatzen da, formula_1 phi izeneko asoziazio-neurria, formula_2 khi-karratu estatistikoa eta r eta c errenkada eta zutabe kopuruak izanik hurrenez hurren:"}
{"id": "363772", "revid": "105290", "url": "https://eu.wikipedia.org/wiki?curid=363772", "title": "Avestera", "text": "Avestera ekialdeko iraniar hizkuntza da, egun bakarrik zoroastrismok eliz-hizkuntza moduan erabiltzen duena.\nArakosia/S\u012bst\u0101n, Herat, Merv eta Baktria inguruan sortu zen."}
{"id": "363773", "revid": "336", "url": "https://eu.wikipedia.org/wiki?curid=363773", "title": "Feniziera", "text": "Feniziera \ud802\udd03\ud802\udd01\ud802\udd13\ud802\udd09\ud802\udd0c \ud802\udd0a\ud802\udd0d\ud802\udd0f\ud802\udd0d\ud802\udd09\ud802\udd0c bertoko hizkuntzaz, arabieraz, hebreeraz eta arameraz \"Kanaan\", antzinako grezieraz eta latinez \"Fenizia\" eta egiptoeraz \"P\u016bt\" izeneko eskualdean mintzatzen zen hizkuntza izan zen. Feniziera kanaandar taldeko hizkuntza semitikoa izan zen, egungo hebreera senide hurbila zuena. Egungo Libanon, kostaldeko Sirian, Palestinan eta iparraldeko Israelen hitz egiten zuten (eta baita Zipre eta Anatoliako eskualde batzuetan ere). Hegoaldeko eta mendebaldeko Mediterraneoan zeuden feniziar kolonietan ere fenizieraz egiten zuten eta Kartagori esker VII. mendera arte iraun zuen.\nEgun idazkunetan eta beste hizkuntzetan dauden liburuetako glosetan baino ez dago."}
{"id": "363775", "revid": "512", "url": "https://eu.wikipedia.org/wiki?curid=363775", "title": "Hititera", "text": "Hititera (\"ne\u0161ili\", euskaraz \"Ne\u0161ako hizkuntza\") hititen hizkuntza hila da. Badaude K.a. XVI. eta K.a. XIII. mende arteko idazkun kuneiformeak, baina lehenagotik lekukotzen dela esan dezakegu, K.a. XX. mendetik akadieran hititerazko maileguak eta pertsona-izenak lekukotzen direlako.\nJadanik Brontze Aroaren amaieran, hititera luviterak ordezkatua izan zen eta K.a. XIII. mendean hititen hiriburua zen Hattusasen ez zen hizkuntza nagusia. Inperioaren desagertzearekin batera hizkuntza ere galdu zen. Edonola ere, hititera indoeuropar hizkuntzarik zaharrena da."}
{"id": "363776", "revid": "336", "url": "https://eu.wikipedia.org/wiki?curid=363776", "title": "Zaldiketa", "text": ""}
{"id": "363777", "revid": "201", "url": "https://eu.wikipedia.org/wiki?curid=363777", "title": "Alexander Alexandrovitx Txuprov", "text": ""}
{"id": "363778", "revid": "201", "url": "https://eu.wikipedia.org/wiki?curid=363778", "title": "Aleksandr Txuprov", "text": ""}
{"id": "363780", "revid": "46380", "url": "https://eu.wikipedia.org/wiki?curid=363780", "title": "Guarda (Portugal)", "text": "Guarda Portugalgo Iparraldeko Beira Interior azpieskualdeko Guardako barrutiko hiriburua da. 2011ko erroldaren arabera 42.541 biztanle zituen.\nHistoria.\nI mendeko kastro erromatar-lusitaniar batean dago hiriaren jatorria.\nGuarda Antso I.a Portugalgoak sortu zuen 1199 urtean, diozesia Egitaniatik bertara pasatzerakoan eta katedrala eraikitzeari ekin zion. Erromanikoa zen baina ez zuen asko iraun, beste bat eraiki baitzuten bere lekuan, hau ere nahiko xumea. XIII mendean herriko juderia garrantzitsua zen jada, eta XV menderako 600-850 biztanle artean izan zituen, tartean Espainiatik kanporatuak izan zirenak.\nXIV mendean Fernando I.a Portugalgoak Guarda gotortzea erabaki zuen, Gaztelarekiko mugan baitzegoen eta gaztelua eraiki zuen. 1390an Katedral handia eraikitzen hasi ziren, gaur egungo Guardako katedral ezaguna, 1540an bukatu zuten.\nGeografia.\nSerra da Estrela mendizerraren ipar-ekialdean dago eta Portugalgo hirien artean garaiera handienean kokaturik dagoena da, 1.056 metrotan. \nKlima.\nGuardak Csb10 klima mediterraneoa du (epela, uda lehor eta epelarekin), K\u00f6ppen sailkapen klimatikoaren arabera."}
{"id": "363782", "revid": "25421", "url": "https://eu.wikipedia.org/wiki?curid=363782", "title": "Mileto (argipen)", "text": "Mileto hitzak hainbat adiera ditu:"}
{"id": "363783", "revid": "512", "url": "https://eu.wikipedia.org/wiki?curid=363783", "title": "George Takei", "text": " (Los Angeles, 1937ko apirilak 20) telebistako estatubatuar aktore bat da.\nEstatubatuar telebistan \"Star Trek\" telesailean Hikaru Sulu pertsonaiaren papera egiteagatik ezagun egin zen.\nBerrikiago NBC telebista kateko \"Heroiak\" telesailean Kaito Nakamuraren papera egin zuen. \"The Big Bang Theory\" telesaileko atal batean ere agertu zen bere burua interpretatuz (gehiegizko modu umoretsuan).\nBizitza pertsonala.\n2005eko urrian homosexuala zela eta berarekin 19 urte eman dituen bere bikotekidea adierazi zituen \"Frontiers\" aldizkarian. 2008ko irailak 14an Brad Altmanekin ezkondu zen Kaliforniako estatuan. Takei budista da, baita anglofilo porrokatu bat ere."}
{"id": "363784", "revid": "54185", "url": "https://eu.wikipedia.org/wiki?curid=363784", "title": "Sora", "text": "Sora hitzak hainbat adiera ditu:"}
{"id": "363798", "revid": "105290", "url": "https://eu.wikipedia.org/wiki?curid=363798", "title": "Leslie Winkle", "text": "Leslie Winkle Sara Gilbertek \"The Big Bang Theory\" telesailean antzezten duen pertsonaia da.\nLesliek fisikari teoriko bezala lan egiten du Kaliforniako Teknologia Institutuan eta biolinjolea da. Leonard Hofstadterren emakumezko bertsioa dela esan daiteke. Harreman labur bat izan zuen Leonard Hofstadterrekin, baina hautsi egin zuten Leonardek korden teoria defendatzen baitu, Lesliek kiribilen grabitate kuantikoarena defendatzen duen bitartean, seme-alabak hezterakoan diferentzia gaindiezina izango litzatekeena. Howard Wolowitzekin ere harreman txiki bat izan zuen, paintball gudu batean hasi zena.\nEtsaitasun sakona du Sheldon Cooperrekin (iraganean negarrarazi egin zuena), eta sarri elkar iraintzen dute. Bitxia bada ere, bere jarrera sexuala promiskuoa da, Leonardi dioenaren arabera, sexu askea proiektuen artean erlaxatzeko izaten baitu, baina ezezagun taldeekin esnatzeaz aspertuta dago. Bere esaldi oso interesgarri bat \"Titietan falta dena garunean sobera dago\" da."}
{"id": "363803", "revid": "98220", "url": "https://eu.wikipedia.org/wiki?curid=363803", "title": "Claire Forlani", "text": "Claire Antonia Forlani (Twickenham, Londres, 1971ko abenduaren 17a) ingeles aktore bat da.\nAma Barbara (ezkongabeko abizena Dickinson), ingelesa eta aita berriz Pier Luigi, jaiotzez Italiako Ferrara hiriko musika ekoizlea ditu."}
{"id": "363804", "revid": "336", "url": "https://eu.wikipedia.org/wiki?curid=363804", "title": "Gizarte-markatzaile (internet)", "text": "Gizarte-markatzaile zerbitzuak interneten, --edo intranet batean--, nabigatzen duten erabiltzaileei gustuko estekak edo laster-markak, --gustuko helbideak--, gordetzeko, etiketatzeko, sailkatzeko, editatzeko, bilatzeko eta partekatzeko aukera ematen duen \"online\" zerbitzuak dira.\n1996. urtetik aurrera hasi ziren horrelako zerbitzuak interneten hedatzen. 2003. urtean Yahoo enpresak Delicious sortu zuen, hasieran \"del.icio.us\". Delicious horrek arrakasta handia izan zuen eta etiketatzeko sistema interneteko komunitatean hedatzen asko lagundu zuen. Erabiltzaileak gero eta gehiago hasi ziren gustuko webguneen URL helbideak etiketatzen, eta etiketa horiek editatzen, gordetzen, sailkatzen eta modu askotan partekatzen.\nHistoria.\nFitxategiak partekatzen ibiltzen ziren batzuk azkar konturatu ziren nahikoa zela fitxategiaren kokapena partekatzea, fitxategia non zegoen adieraztea. Parteka zitezkeen fitxategiak edo aplikazioak osorik elkarri igorri beharrean, haien kokapena, haiek topatzeko edo deskargatzeko laster-markak edo laster-bideak elkarri igortzea nahikoa zen. Baina interneten eta intranetetan hamaika kontu interesgarri eta guztien kokapenak gordetzeko, deskribatzeko, sailkatzeko eta partekatzeko sistema gero eta hobeak behar ziren. Bildutako gustuko webguneen kokapenak eta beste datu jakingarriak gordetzeko eta partekatzeko sortu ziren gizarte-markatzaileak.\nBadirudi 1996. urteko apirilean aurkeztu zen \"itList\" izeneko aplikazioa izan zela laster-markak modu pribatuan zein publikoan gordetzeko, sailkatzeko eta partekatzeko lehen aplikazio hedatua. Hurrengo hiru urteetan lehia egon zen ea zerbitzu onena nork eskaintzen zuen eta \"Backflip, Blink, Clip2, ClickMarks, HotLinks\" bezalako enpresak, hortxe ibili ziren lehia horretan baina inork ez zuen lidergoa argi eskuratu.\n2003. urtean \"del.icio.us\" sortu zen, geroago Delicious izenarekin hedatu den zerbitzua. Delicious izan zen laster-markak biltzeko lana etiketatzeko sistema arrakastatsu batekin bideratu zuen lehen zerbitzua. Etiketak editatu, sailkatu eta gorde egiten dira handik aurrera, horixe bihurtu da sistemarik hedatuena. Etiketak modu pribatuan gorde daitezke edo publikoak bihurtu eta hainbat modutan partekatu.\nEgun interneten arrakasta gehien daukaten aplikazioen artean, hainbat bilatzaile eta nabigatzaileekin batera, gizarte-markatzaile zerbitzu batzuk daude. Ikus Gizarte-markatzaileen zerrenda."}
{"id": "363805", "revid": "336", "url": "https://eu.wikipedia.org/wiki?curid=363805", "title": "Come Together", "text": "Come Together (euskaraz \"Zatozte Elkarrekin/Batera\") The Beatles ingeles rock musika taldearen abesti bat da. Hitzak John Lennonek idatzi zituen, eta abestia Lennon\u2013McCartney bikotearen izenpean merkaturatu zen. 1969ko \"Abbey Road\" diskoaren barnean argitaratu zuten."}
{"id": "363806", "revid": "105290", "url": "https://eu.wikipedia.org/wiki?curid=363806", "title": "Hurriera", "text": "Hurriera K.a. 2300 inguruan iparraldeko Mesopotamian sartu eta K.a. 1000 inguruan desagertu ziren hurriten hizkuntza izan zen. Hurriera Mitanni erresumako hizkuntza izateaz gain, litekeena da Sirian zeuden hurriten hirietakoa ere izatea. Adituen arabera, lehenengo hiztunak Armeniako mendietakoak ziren eta K.a. II. milurtekoan hegoaldeko Anatoliatik eta iparraldeko Mesopotamiatik zabaldu ziren."}
{"id": "363807", "revid": "17", "url": "https://eu.wikipedia.org/wiki?curid=363807", "title": "Entzutegi Nazional", "text": ""}
{"id": "363809", "revid": "105290", "url": "https://eu.wikipedia.org/wiki?curid=363809", "title": "Madrid Arenako zorigaitza", "text": "Madrid Arenako zorigaitza 2012ko azaroaren 1ean Madrilgo Madrid Arena pabiloian Halloween jaiaren baitan Steve Aoki musikariaren emanaldi batean zehar izandako jende-oldea izan zen, zeinaren ondorioz 5 neska gazte hil ziren. Itxura guztien arabera, jende oldea eragin zuen kausa zuzena, pabiloiko edukiera gaindituta zegoelarik, segurtasun-neurri eskasekin batera."}
{"id": "363810", "revid": "90204", "url": "https://eu.wikipedia.org/wiki?curid=363810", "title": "Jackie Chan", "text": "Jackie Chan (jaiotze izenez Chan Kong-sang, ; 1954ko apirilaren 7a, Victoria Peak, Hong Kong) txinatar aktore, akzio ekintzetako koreografo, umorista, zinema zuzendari, zinema ekoizle, borroka-artista, zinema gidoilari, enpresari, abeslari eta eszena arriskutsuetako espezialista bat da."}
{"id": "363813", "revid": "105290", "url": "https://eu.wikipedia.org/wiki?curid=363813", "title": "Lidiera", "text": "Lidiera mendebaldeko Anatolian zegoen Lidiako hizkuntza hila da. Nahiz eta erabateko adostasuna izan ez, adituek anatoliar hizkuntzen artean sailkatzen dute..\nEgunera arte ehun testu inguru ailegatu zaizkigu, denak Lidiako hiriburuaren inguruan topatuak; izan ere, Estrabonek lidiera jada bere garaian Lidian galdutako hizkuntza zela zioen, gertuko Kibirako (egungo G\u00f6lhisar) kolonoek bakarrik mantentzen zutena."}
{"id": "363814", "revid": "17", "url": "https://eu.wikipedia.org/wiki?curid=363814", "title": "Maiztasun banaketa", "text": ""}
{"id": "363815", "revid": "448", "url": "https://eu.wikipedia.org/wiki?curid=363815", "title": "Liziera", "text": "Liziera hego-mendebaldeko Anatolian zegoen Liziako hizkuntza hila da.\nHedapena.\nLizia egungo hegoaldeko Turkian dauden Antalya eta Fethiye hirien arteko eskualdea izan zen, eta batez ere Fethiyeko badia eta Antalyako golkoaren arteko mendiak. Antzinako Egiptoko agiriek \"Lukka\" zioen eskualdeari eta gertuko Likaoniako Itsasoko herrien artean kokatzen zuten.\nSailkapena.\nLiziera anatoliar hizkuntzen luviterazko multzoan zegoen indoeuropar hizkuntza izan zen. Multzoan luviteraz gain, kariera, sidetiko eta pisidiera ere baziren."}
{"id": "363817", "revid": "63274", "url": "https://eu.wikipedia.org/wiki?curid=363817", "title": "Luvitera", "text": "Luvitera anatoliar hizkuntzen kideetako bat edo gehiago izan ziren. Luvitek hitz egiten bazuten ere, izena anbiguo da oso erabileraren arabera: idazteko bi modu zeuden, luvitera kuneiforme edo K-luvitera eta luvitera hieroglifiko edo H-luvitera. Adituek bere zalantzak dituzte idatzitakoa hizkuntza bakarra zela edo bi; edonola ere, etengabeko dialektoa izan zitekeela adostu dute.\nLuviteratik hainbat hizkuntza jaio ziren eta anatoliar hizkuntzen azpimultzoa ere bada."}
{"id": "363818", "revid": "105290", "url": "https://eu.wikipedia.org/wiki?curid=363818", "title": "Meroera", "text": "Meroera K.a. 300 eta k. o. 400 inguruan Meroen eta Sudanen hitz egindako hizkuntza izan zen. Meroerazko alfabetoan idatzia, elebidun testurik apenas ez daudenez ez da guztiz ulertua. Edonola ere, Claude Rillyk 2007an nilo-saharar hizkuntzen ekialdeko multzoen artean sailkatzea proposatu zuen, nubieraren senidea omen zelako."}
{"id": "363819", "revid": "1545", "url": "https://eu.wikipedia.org/wiki?curid=363819", "title": "Pali", "text": ""}
{"id": "363821", "revid": "105290", "url": "https://eu.wikipedia.org/wiki?curid=363821", "title": "Asoziazio ordinal", "text": "Estatistikan, asoziazio ordinala bi aldagai ordinalen arteko estatistika edo erlazio maila da (adibidez, \"\"errenta txikia/ertaina/handia\" eta \"behe/goi ikasketa maila\"\" aldagaiei buruzko datuak batera jaso eta errenta handiko pertsonek goi ikasketa mailak dituzten frogatu nahi denean).\nAsoziazio ordinalerako neurriak dira honako hauek:"}
{"id": "363823", "revid": "336", "url": "https://eu.wikipedia.org/wiki?curid=363823", "title": "Goodman eta Kruskalen gamma", "text": "Estatistikan, Goodman eta Kruskalen gamma bi aldagai ordinalen arteko asoziazio ordinalaren maila eta zentzua neurtzen duen koefiziente estatistiko bat da. Bere kalkulurako datuetan dauden \"konkordantzia\" eta \"diskordantzia\" kopuruak eman behar dira, bi elementuek bi aldagaietan hartzen dituzten mailak alderatuz eskuratzen direnak. Izaten dira, halaber, \"berdinketak\" edo konkordantzia edo diskordantzia ez diren kasuak ere, baina horiek ez dira koefizientearen kalkuluan kontuan hartzen. Konkordantzia (Ns) eta diskordantzia (Nd) kopuruak eskuraturik, honela kalkulatzen da Goodman eta Kruskalen gamma koefizientea:\nKoefizienteak [-1,1] tarteko balioak hartzen ditu. Negatiboa denean, bi aldagaien artean alderantzizko asoziazioa dagoela ondorioztatzen da, orduan eta intentsitate handiagoz, -1 baliotik zenbat eta gertuago egon. Positiboa denean, berriz, asoziazio zuzena dagoela esango da, orduan eta intentsitate handiagoz, 1 baliotik zenbat eta gertuago egon.\nKonkordantziak eta diskordantziak.\nBi elementuren arteko konkordantzia kasu bat gertatzen dela esaten da, elementu batek aldagai ordinal batean beste elementuak baino maila handiagoa hartzea suertatzean, beste aldagaian ere maila handiagoa hartzea gertatzen denean. Diskordantzia dagoela esaten da, berriz, bi elementuetako batek aldagai batean duen maila handiagoarekin batera beste aldagaian beste elementua baino maila txikiagoa gertatzen denean. Konparazioa konkordantzia edo diskordantzia ez denean, \"berdinketa\" bat gertatzen dela esaten da.\nAdibidez, hainbat pertsonaren gainean errenta maila (txikia, ertaina, handia) eta heziketa maila (oinarrikoa, ertaina, goi mailakoa) jaso nodoren, lauu pertsona hauen datuak isolatu dira:\nPraktikan, konkordantziak eta diskordantziak ez dira elementuak binaka alderatuz hautematen, baizik eta maila-konbinazio bietan dauden elementu kopuruak hartuz. Adibidez, errenta ertaina eta ertain mailako ikasketak dituzten pertsonak 8 badira eta errenta txikia eta oinarriko ikasketak dituzten pertsonak 3 badira, horiek guztiak alderatuz 8\u00d73=24 konkordantzia sortuko dira.\nKontingentzia taula baterako kalkulua.\nElementuak kontingentzia-taula batean bildu direnean, konkordantzia eta diskordantzia kopurua modu bateratuan kalkulatzen dira, elementu bikoteak alderatu gabe, aurreko atalean azaldu bezala. Adibidez,\nKonkordantzia kopurua honela kalkulatzen da, beheko eskuineko izkinako gelaskatik (errenta altua / goi ikasketak):\nDiskordantzia kopurua, berriz, beheko ezkerreko izkinako gelaskatik (errenta txikia / goi ikasketak):\nGamma koefizientea hau izango da, azkenik:\nBeraz, alderantzizko asoziazioa dagoela esan daiteke (zenbat eta ikasketa maila altuagoa, orduan eta errenta txikiagoa), intentsitate ertainekoa."}
{"id": "363824", "revid": "105290", "url": "https://eu.wikipedia.org/wiki?curid=363824", "title": "Pehleviera", "text": "Pehleviera ekialdeko irandar hizkuntza da.\nSasaniar Inperioaren garaian (224-654) prestigiozko hizkuntza bilakatu eta beste eskualdetan ere mintzatua izan zen. Antzinako persieraren ondorengoa, IX. mendean egungo persierak ordezkatua izan zen. Adituek pehleviera Erdi Aroko persiera ere izendatu dute, baina bertoko hizkuntzan \"p\u0101rs\u012bk\", (euskaraz: \"P\u0101rsko hizkuntza\" esan nahi duena) zuen izena.\nIdazleko pahlavi izeneko alfabetoa erabili zuten. Bere ISO 639 kodea '\"pal\"' da."}
{"id": "363826", "revid": "336", "url": "https://eu.wikipedia.org/wiki?curid=363826", "title": "Kaus Australis", "text": "Kaus Australis (Epsilon Sagittarii / \u03b5 Sgr / 20 Sgr) Sagitarius konstelazioko izarrik distiratsuena da greziar alfabetoko bosgarren hizkia den epsilon bayerren izendapena daraman arren. +1,79 itxurazko magnitudeko oso izar argitsu batek eta askoz ilunagoa den 14 magnitudeko beste izar batek osatutako izar bikoitz bat da.\nIzena.\nKaus Australis izenak jatorri misto bat du: Kaus arabieratik dator eta arkua esan nahi du, eta Australis latinetik dator eta hegoaldekoa esan nahi du.\nNash (\u03b32 Sagittarii) eta Kaus Meridionalisekin (\u03b4 Sagittarii) akadieraz izar hau \"Sin-nun\u2011tu o Si-nu-nu\u2011tum\" (enara) zen. Antzinako Arabian, oraingoan ere Kaus Meridionalis eta Nashekin batera, eta, gainera, \u03b7 Sagittariirekin \"Al Na'am al Warid\" (ostrukak joanean) eratzen zuen, zeruko ibaia (Esne Bidea) zeharkatu izanari erreferentzia eginez.\nEufratesen \"Nibat Anu\" deitua izan zitekeen.\nEzaugarri fisikoak.\nGalaxia erdialderanzko norabidean 145 argi-urteko distantziara, Kaus Australis A B9.5III espektro motako izar zuri-urdinska bezala katalogatua dago, 9200 kelvineko tenperaturarekin. Bere argitasuna gure eguzkiarena baino 375 aldiz handiagoa da, bere ezaugarriak dituen izar erraldoi batentzat ohikoa litzatekeena baino altuagoa, honen ondorioz erraldoi argitsu bezala ere katalogatua izan delarik. Bere erradioa, bere diametro angeluarraren neurketa zuzenetik abiatuta kalkulatua, eguzki erradioa baino 7 aldiz handiagoa da. Jada hidrogenozko erregai guztia agortua, ziur asko karbonoa oxigenoan fusionatzen hasi aurretik berotzen eta uzkurtzen ari den bizigabeko heliozko nukleo bat du. Bere adina 300 milioi urtean estimatua dago.\nKaus Australisek metaltasun txikia du, metal hauek izarraren barnealdean egoteagatik izan daitekeena, zuzeneko behaketarekiko ikusezinak, gure eguzkiarena baino 70 aldiz handiagoa den bere errotazio abiadura altuak eratutako kanpoko gas estalki baten ondorioz."}
{"id": "363827", "revid": "59723", "url": "https://eu.wikipedia.org/wiki?curid=363827", "title": "Prakrito", "text": "Prakritoa (\"prak\u1e5bta\") antzinako Indian mintzatzen zen indoariar hizkuntzen multzo bat izan zen.\nSanskritoa brahmanek (apaiz) erritu erlijiosoetan erabilitako hizkuntza jasoa zen eta, prakritoa, berriz, erlijio heterodoxoetan (jainismoan eta budismoan). Izena sanskritozko \u092a\u094d\u0930\u093e\u0915\u0943\u0924 \"pr\u0101krita\" (\u2018jatorra\u2019) hitzetik dator.\nHizkuntza prakrito nagusiak honakoak dira:"}
{"id": "363828", "revid": "69477", "url": "https://eu.wikipedia.org/wiki?curid=363828", "title": "Kartesiar diagrama", "text": ""}
{"id": "363829", "revid": "17", "url": "https://eu.wikipedia.org/wiki?curid=363829", "title": "Independentzia estatistiko", "text": ""}
{"id": "363831", "revid": "105290", "url": "https://eu.wikipedia.org/wiki?curid=363831", "title": "Urartuera", "text": "Urartuera antzinako Urartuko biztanleen hizkuntza izan zen, Van aintzirako eskualdean eta Zab Handiko ibaiaren haranean mintzatua.\nLehenengo testuak K.a. IX. mendekoak dira eta, ziur asko, K.a. 585ean Urarturekin batera desagertu zen, ziur asko aurre-armenierak ordezkatua."}
{"id": "363832", "revid": "90204", "url": "https://eu.wikipedia.org/wiki?curid=363832", "title": "Jos\u00e9 Mar\u00eda Yanguas", "text": "Jos\u00e9 Mar\u00eda Yanguas Air Pyr\u00e9n\u00e9es konpainiako pilotu ospetsu bat zen. Nahiz eta haren kontra zeuden frankistekiko kolaborazio susmoak Jose Antonio Agirre bere postuan mantendu zuen. 1937ko ekainaren 21an, matxura bat simulatuz, Zarauzko hondartzan hartu zuen lurra berarekin zoazten pertsonalitateak frankisten eskuetan utziz; atxilotutako guztiak Gasteizera eraman zituzten eta guztiei heriotz-zigorra ezarri zieten; azkenik, 1937ko ekainaren 26an, bi izan ziren erailak: Jose Agirre kapitaina eta Alfredo Espinosa, Jaurlaritzaren Osasun Kontseilaria. Ekintzaren helburua, dena dela, Jose Antonio Agirre bera zen baina Yanguasek ez zuen lortu.\nBiografia.\nJose Maria Yanguas Asturiasen jaiotako hegazkin-pilotua zen. Bilboko Aero Clubeko partaidea zen eta Push Moth abioneta zahar bat zuen. Pilotu bezala \"Air Pyr\u00e9n\u00e9es\" konpainian lan egiten zuen. Garaiko Eusko Jaurlaritzaren errespeto zuen eta gerra zibilaren hasieran Arabako Villarrealen borroka batzutan hartu zuen parte. Gerra garaian 60 pertsonalitate baino gehiago eraman zuen batetik bestera: Jesus Maria Leizaola, Julian Zugazagoitia, Andres Irujo, Mijail Koltsov, Juan Astigarribia. 1937an zehar interes handia erakutsi zuen Agirre bera eramateko eta hori susmagarria egin zuen bere interesa. 1937ko ekainean Eliodoro de la Torre Bego\u00f1ako Andre Mariaren bitxiak eta Emakume Abertzale Batzaren emakume batzuenak Toulousera eramateko enkargua jaso zuen, Bilbon arriskuan baitzeuden, eta horrela egin zuen, Toulouseko Banca Courtoisen utzirik. Bueltarako Alfredo Espinosak, Jaurlaritzaren Osasun Kontseilaria, Jaurlaritza zegoen tokira eramateko eskaera jaso zuen. Espinosa Frantzian zebilen euskal erbesteratuen kanpamenduak prestatzen. Ekainaren 21an Yanguasek lurra Zarautzeko hondartza hartu zuen eta berarekin zoazten errepublikarrak Julian Troncoso komandante frankistaren eskuetan gelditu ziren. Atxilotutako guztiak (Emilio Ubierna, Georges Roug\u00e9, Eugenio Urgoiti, Pablo Mart\u00ednez Baigorri, Jose Agirre eta Alfredo Espinosa Gasteizera eraman zituzten eta guztiei heriotz-zigorra ezarri zieten; azkenik, 1937ko ekainaren 26an, bi izan ziren erailak: Jose Agirre kapitaina eta Alfredo Espinosa. Hondartzan dena prest zegoen hegazkinaren etorrerako: bai\u00f1u-etxetxoak kenduta, herriaren argi nagusiak kenduta eta frankisten itsas-ontziak Zarautzen aurrean; horrek guztiak dena aurretik prestatu zegoela erakusten zuen.\nYanguas libre gelditu zen eta Joaquin Goyoagarekin batera, automobil lantegi baten gerentea eta frankista ezaguna; automobilez Toulousera itzuli zen eta han utzitako bitxi guztiak hartu zituen. Bego\u00f1akoak santutegira itzuli ziren eta besteak, EABrenak, betirako desagertu ziren. Antza, Yanguasek eta Goyoagak bitixiak Troncosoren eskuetan utzi zituzten eta honek, ondoren, Fidel D\u00e1vila Arrondo generalari eman omen zizkion. Birjinaren bitxien itzulera Erregimenak erabili zuen helburu propagandistikoz eta nazionalisten aurkako publizitate egiteko.\nOfizialki Goyoaga izan zen bitxiak \"berreskuratu\"\" zituena.\nYanguas, frankistek traidorea gaizki ikusten zutelako edo, agian, bere lana jarraitzeko, Frantziara itzuli zen. 1937ko amaieran Mexikon erbesteratu zen."}
{"id": "363833", "revid": "105290", "url": "https://eu.wikipedia.org/wiki?curid=363833", "title": "Aldagai independente eta dependenteak", "text": "Zientzian, aldagai independente (edo aldagai aske) eta aldagai dependente (edo mendeko aldagai) terminoak maiz erabiltzen dira aldagaien arteko erlazioa zehazteko.\nMatematikan.\nMatematikan, \"y=f(x1, x2, ..., xn)\" funtzio batean, aldagai independenteak \"(x1, x2, ..., xn)\" aldagaiak dira, jatorri-multzo bat osatzen dutenak; aldagai dependentea, berriz, helburu-multzoko \"y\" aldagaia da.\nModelizazioa.\nEredu zientifiko batean, aldagai independentea beste aldagai baten mendean ez dagoen aldagaia da eta testuingurua zein den, aldagai aske edo aldagai exogeno izenak ere hartzen ditu. Aldagai dependentea beste baten mendean dagoen aldagaia, haren ondorioa edo hark eragiten duena."}
{"id": "363834", "revid": "17", "url": "https://eu.wikipedia.org/wiki?curid=363834", "title": "Aldagai independente", "text": ""}
{"id": "363835", "revid": "17", "url": "https://eu.wikipedia.org/wiki?curid=363835", "title": "Aldagai dependente", "text": ""}
{"id": "363836", "revid": "119347", "url": "https://eu.wikipedia.org/wiki?curid=363836", "title": "Vediko", "text": "Vediko hizkuntza indoariar historiko bat da, sanskritoaren arbasoa dena. Avesteraren senide estua, ezagutzen dugun indoirandar hizkuntzarik zaharrena da.\nVeden hizkuntza, \"\u015arauta\" izeneko kantuek vedikoaren ahoskera mantendu arren, litekeena da jatorrizko ahoskera ezberdina izatea. \"P\u0101\u1e47ini\" izeneko gramatikaren arabera, K.a. VI. mendean, Indiako Burdin Aroan vediko sanskrito bilakatu zen."}
{"id": "363837", "revid": "105290", "url": "https://eu.wikipedia.org/wiki?curid=363837", "title": "Kilmacduagh monasterioa", "text": "Kilmacduagh monasterioa (ingelesez \"Kilmacduagh monastery\", irlanderaz \"Cill Mhic Dhuach\"), Irlandako Kilmacduagh herrian dagoen monasterioa da, Galway konderrian eta Gort herritik 5 bat kilometrora.\nEtimologia.\nIrlanderazko \"Cill Mhic Dhuach\" izenak \"Duagh-en semearen eliza\" esan nahi du.\nHistoria.\nDuaghen semea zen San Colmanek sortu zuen monasterioa VII. mendean. Kondairak dio The Burren aldean osteratxo bat egiten ari zela gerrikoa erori zitzaiola, eta hau seinaletzat hartuta, bertan eliza bat egitea otu zitzaiola. Eliza eraiki ahal izateko bere lehengusua zen Guaire Aidne mac Colm\u00e1in Connachteko erregeak eman zion lurra.\nXI. mendean dorre irlandarra gehitu zitzaion. 30 metrotako altuera du eta ate bakarra lurretik zazpi metrotara kokaturik dago. Gaur egun dorrea okerturik dago. Halako garrantzia zeukan XII menderako Kilmacduagheko elizbarrutia sortu zela. XIII mendean ordea eraso ugari izan zituen eta sarritan arpilatu zuten.\nDorrearen ondoan Teampall elizaren aztarnak eta hilerria daude."}
{"id": "363838", "revid": "3307547", "url": "https://eu.wikipedia.org/wiki?curid=363838", "title": "Jose Maria Yanguas", "text": ""}
{"id": "363841", "revid": "119347", "url": "https://eu.wikipedia.org/wiki?curid=363841", "title": "Tubbercurry", "text": "Tubbercurry (irlanderaz \"Tobar an Choire\") Irlandako Sligoko konderriko bigarren hiria da. Ox mendien barrenean kokaturik dago eta 15.344 biztanle ditu (2011).\nEtimologia.\nIrlanderazko \"Tobar an Choire\" izenak \"zirkuko putzua\" esan nahi du, zirkua glaziar batek sortutako depresio bezala ulertuta.\nHistoria.\nTubbercurryren lehenengo aipamen idatzia 1397koa da. Bertan Sligoko O'Connor eta Roscommongo O'Connor familien artean borroka izan zela esaten da.\nJaialdiak.\nIrlanda mendebaldeko bi jaialdi arrakastatsuenak izaten dira urtero Tubbercurryn, \"Humbert Summer School\" irlandar musika tradizionalarena eta Antzerki jaialdi handia. Honetaz gain Halloween ospatzeko \"Samhain\" jaialdia eta mozorro desfilea egiten dira. Azkenik abuzturo feria izaten da herrian."}
{"id": "363842", "revid": "1545", "url": "https://eu.wikipedia.org/wiki?curid=363842", "title": "Epsilon Sagittarii", "text": ""}
{"id": "363844", "revid": "1545", "url": "https://eu.wikipedia.org/wiki?curid=363844", "title": "Lissadell House", "text": ""}
{"id": "363846", "revid": "6327", "url": "https://eu.wikipedia.org/wiki?curid=363846", "title": "Gladys del Estal zubia", "text": ""}
{"id": "363847", "revid": "3276", "url": "https://eu.wikipedia.org/wiki?curid=363847", "title": "Gladys del Estal pasarela", "text": ""}
{"id": "363848", "revid": "6327", "url": "https://eu.wikipedia.org/wiki?curid=363848", "title": "Keopsen piramidea", "text": ""}
{"id": "363849", "revid": "336", "url": "https://eu.wikipedia.org/wiki?curid=363849", "title": "William Morris", "text": "William Morris (Walthamstow, Essex, 1834ko martxoaren 24a - Hammersmith, Londres, 1896ko urriaren 3a) margolari, idazle, marrazkilari eta sozialista libertario ingelesa izan zen. Arts and Crafts mugimenduaren sortzailea izan zen.\nPrerrafaelismoaren baitan sailkatzen da, baina eragin handia izan zuen Art nouveau edo modernismoan, arkitekturaren eta teoria sozialisten harremanari buruzko idatzien bidez batez ere. Prerrafaelisten taldeko gainerako margolariek baino kezka handiagoa erakutsi zuen gizarte gaiekiko.\nUrte batzuetan margolari gisa lan egin ondoren, elezaharretan oinarrituriko olerkiak idatzi zituen. Baina politika eta gizartea eraberritu beharra zegoela sinetsita, eta sozialismo utopikoaren bidetik, Erdi Aroko esku langintza berreskuratzea ikusi zuen lan molde kapitalistak gainditzeko bide bakar gisa. Horrela, 1861ean, Morris, Dante Gabriel Rossetti, Edward Burne-Jones, Ford Madox Brown eta Philip Webbek \"Morris, Marshall, Faulkner &amp; Co.\" esku langintzako lantegia sortu zuten. 1875ean konpainiak \"Morris and Co.\" izena hartu zuen, jabe bakarra Morris zelako. Lantegi horretan beirateak, mosaikoak, tapizak eta oihalak egin ziren, eta Ingalaterrako dekorazioa eraberritu zuen."}
{"id": "363853", "revid": "46640", "url": "https://eu.wikipedia.org/wiki?curid=363853", "title": "Nora Brockstedt", "text": "Nora Brockstedt, ezkondu aurretik Nora Berg, (Oslo, 1923ko urtarrilak 20 - Oslo, 2015eko azaroaren 5a) Norvegiako abeslari arrakastatsu bat izan zen.\nBere karrera 20 urte zituenean hasi zuen Chat Noir kabaret ospetsuan lan eginez, Oslon. Hurrengo bi hamarkadetan Norvegiako abeslaririk ezagunenetakoa bihurtu zen. 1950eko hamarkadan \"En liten pike i lave sko\", \"Augustin\" eta \"Tango for to\" bezalako abestiekin arrakasta lortu zuen. 1950 eta 1954 bitartean The Monn Keys taldeko sei kideetako bat izan zen, Arne Bendiksen eta Egil Monn-Iversenekin beste batzuen artean. Brockstedtek Alf Pr\u00f8ysen konposatzailearentzat interpreterik hoberena izatearen ospea lortu zuen.\nBrockstedtek bi aldiz ordezkatu zuen Norvegia Eurovision Abesti Txapelketan. Lehena 1960an izan zen, Londresen, \"Voi Voi\" abestia abestuz, lehen norvegiar ordezkaria izanik, eta 1961ean bigarren aldiz, \"Sommer i Palma\" abestiarekin, non Palma de Mallorcan udako maitasun bat deskribatzen duen.\nAzken urteetan, Nora bere jazz karreran zentratu da, 2004ko \"As Time Goes By\" edo 2005eko \"Christmas Songs\" bezalako bildumekin."}
{"id": "363856", "revid": "512", "url": "https://eu.wikipedia.org/wiki?curid=363856", "title": "2153 Akiyama", "text": "2153 Akiyama asteroide gerrikoan aurkitutako 2153. asteroidearen izena da. 1978ko abenduak 1ean aurkitu zuen Harvard Unibertsitateak Oak Ridge Behatokitik. Bere behin-behineko izendapen zientifikoa 1978 XD zen. Bere izena Kaoru Akiyamagatik jasotzen du, Hosei Unibertsitateko irakaslea izan zena."}
{"id": "363857", "revid": "105290", "url": "https://eu.wikipedia.org/wiki?curid=363857", "title": "2154 Underhill", "text": "2154 Underhill asteroide gerrikoan aurkitutako 2154. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 2015 P-L zen. Bere izena Anne B. Underhill kanadar astrofisikariagatik jasotzen du."}
{"id": "363858", "revid": "105290", "url": "https://eu.wikipedia.org/wiki?curid=363858", "title": "2155 Wodan", "text": "2155 Wodan asteroide gerrikoan aurkitutako 2155. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 6542 P-L zen. Bere izena eskandinaviar mitologiako Odin jainkoagatik jasotzen du."}
{"id": "363859", "revid": "105290", "url": "https://eu.wikipedia.org/wiki?curid=363859", "title": "2156 Kate", "text": "2156 Kate asteroide gerrikoan aurkitutako 2156. asteroidearen izena da. 1917ko irailak 23an aurkitu zuen Sergei Belyavskik Simeisetik. Bere behin-behineko izendapen zientifikoa A917 SH zen. Bere izena L. K. Kristensen astronomoaren emazteagatik jasotzen du."}
{"id": "363862", "revid": "512", "url": "https://eu.wikipedia.org/wiki?curid=363862", "title": "2157 Ashbrook", "text": "2157 Ashbrook asteroide gerrikoan aurkitutako 2157. asteroidearen izena da. 1924ko martxoak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa A924 EF zen. Bere izena Joseph Ashbrookgatik jasotzen du."}
{"id": "363864", "revid": "105290", "url": "https://eu.wikipedia.org/wiki?curid=363864", "title": "2158 Tietjen", "text": "2158 Tietjen asteroide gerrikoan aurkitutako 2158. asteroidearen izena da. 1933ko uztailak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1933 OS zen. Bere izena Friedrich Tietjengatik jasotzen du."}
{"id": "363865", "revid": "105290", "url": "https://eu.wikipedia.org/wiki?curid=363865", "title": "2159 Kukkam\u00e4ki", "text": "2159 Kukkam\u00e4ki asteroide gerrikoan aurkitutako 2159. asteroidearen izena da. 1941eko urriak 16an aurkitu zuen Liisi Otermak Turkutik. Bere behin-behineko izendapen zientifikoa 1941 UX zen. Bere izena Tauno Johannes Kukkam\u00e4ki finlandiar geodesialariagatik jasotzen du."}
{"id": "363866", "revid": "105290", "url": "https://eu.wikipedia.org/wiki?curid=363866", "title": "2160 Spitzer", "text": "2160 Spitzer asteroide gerrikoan aurkitutako 2160. asteroidearen izena da. 1956ko irailak 7an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1956 RL zen. Bere izena Lyman Spitzer astrofisikariagatik jasotzen du."}
{"id": "363868", "revid": "56334", "url": "https://eu.wikipedia.org/wiki?curid=363868", "title": "Contrabando (komikia)", "text": "Contrabando Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1978ko abentura bat da.\nIstorioa.\nSuperrak Mortadelo eta Filemoni bete beharreko zenbait misio emango dizkie kontrabandoarekin amaitzea lortzeko.\nBeste medio battzuetan.\nOsorik egokitu da pertsonaiei buruzko telesaileko atal batean, baina \"El contrabando\" izenburuarekin."}
{"id": "363869", "revid": "56334", "url": "https://eu.wikipedia.org/wiki?curid=363869", "title": "Ofelia idazkaria", "text": "Ofelia Michel\u00ednez idazkaria Francisco Ib\u00e1\u00f1ezek bere pertsonaiarik ezagunenak diren Mortadelo eta Filemonen abenturetarako sortutako pertsonaia bat da. Lehen aldiz 1978ko Los gamberros abenturan agertu zen.\nVicente Superintendentearen idazkari partikularra da, emakume handi eta lodi bat, ile kizkur eta horiduna eta eskote handiko jantzi estu eta gorri bat eta bota beltzak janzten dituena.\nSarri errepikatzen diren gag batzuen protagonista izaten da:\nOhikoa da Bacterio profesoreak berarekin probatzea bere asmakizunetakoren bat, orokorrean emaitza negargarriekin.\nOfeliak Superrarekin eta Bacteriorekin ere izaten ditu ikamikak.\nLodi egotearen konplexua duela aipatu behar da, honen ondorioz Mortadelok honi buruzko iruzkinak egiten dituelarik.\nSorrera.\nOfeliaren sorrerarako eragin bat Jeannen pertsonaia izan liteke, Gaston Lagaffen lankidea dena eta honetaz maitemindua dagoena. Mortadelo ez bezala, Gaston ez da apropos zakarra bere lankidearekin, soilik despistatua honen sentimenduen aurrean. Ofelia James Bonden idazkaria den Miss Moneypennyren parodia bat ere izan liteke."}
{"id": "363870", "revid": "119347", "url": "https://eu.wikipedia.org/wiki?curid=363870", "title": "We've the Zenith", "text": "We've the Zenith Hego Koreako Busan hiriko Haeundae barrutian 2011 eraikitzen amaitutako etxebizitza konplexua da. Guztira 265 eta 301 metro arteko hiru etxebizitza dorre eraiki ziren.\nEraikuntza 2007ko azarotik 2011ko azarora arte luzatu zen."}
{"id": "363872", "revid": "105290", "url": "https://eu.wikipedia.org/wiki?curid=363872", "title": "Emirates Park dorreak", "text": "Emirates Park dorreak edo Emirates Park Towers Hotel &amp; Spa Arabiar Emirerri Batuetako Dubai hirian eraikitako dorre bikiak dira. Dorreak 2006 eta 2011 urteen artean eraiki ziren eta 490 milioi dolarreko aurrekontua izan zuten.\nDorretan Marriott International nazioarteko hotel katearen 1608 gelako hotela eta luxuzko apartamentuak daude."}
{"id": "363873", "revid": "105290", "url": "https://eu.wikipedia.org/wiki?curid=363873", "title": "The Landmark", "text": "The Landmark Arabiar Emirerri Batuetako Abu Dhabi hirian eraikitako bulego dorrea da. Dorrea 2006 eta 2012 urteen artean eraiki zen eta 324 metro eta 72 solairu dauzka izan zuten.\n\"Cesar Pelli &amp; Associates Architects\" arkitekto taldeak diseinatu zuen."}
{"id": "363876", "revid": "119347", "url": "https://eu.wikipedia.org/wiki?curid=363876", "title": "Pilar Prieto Rubio", "text": "Pilar Prieto Rubio (Bilbo, Bizkaia, 1903ko azaroaren 29a - Palentzia, 2015eko urtarrilaren 27a) ehun urtedun bizkaitarra izan zen. Lau anaietatik nagusiena izan zen eta 1991tik Palentzian dagoen \"Puente de Hierro\" izeneko egoitzan bizi izan zen.\n bizi izan zen, luzaroen bizi izandako bigarren euskal herritarra (Francisca Garc\u00eda Torresen ondoren), eta Euskal Autonomia Erkidegoan luzaroen bizi izan dena izanik."}
{"id": "363878", "revid": "105290", "url": "https://eu.wikipedia.org/wiki?curid=363878", "title": "Parke's gaztelua", "text": "Parkeren gaztelua (ingelesez \"Parke's Castle\") Leitrimeko konderrian Dromahair herrixkatik gertu dagoen gaztelua da, Sligotik 12 kilometro eskasera. Gill aintziraren ertzean dago.\nKolonizazioaren barnean Roger Parkek eraiki zuen 1610an, aurretik O'Rourketarren gaztelua egon zen tokian. Hauen dorrea bota eta harriak bere gaztelua eraikitzeko erabili zituen. Harresi pentagonala bere horretan mantendu zuen.\nXX mendearen bukaeran gaztelua berriztua izan zen XVII mendeko teknikak erabiliz."}
{"id": "363879", "revid": "98220", "url": "https://eu.wikipedia.org/wiki?curid=363879", "title": "Lissadell etxea", "text": "Lissadell House (irlanderaz \"Caisle\u00e1n Urmhumhan\") Sligoko konderrian Carney herrian kokaturiko jauregia da.\nHistoria.\n1830 hamarkadan Francis Goodwin arkitekto ingelesak Sir Robert Gore-Booth baroiarentzat eraikitako etxea da. Estilo neoklasikoa dauka.\nArkitekturak baino, bertan bizi izan zirenek eman diote sona jauregiari. Constance Markievicz iraultzaile irlandarrak bertan pasa zuen haurtzaroa eta William Butler Yeats poeta ere bertan izaten zen oporretan.\nKontzertuak.\nHainbat kontzertu egin izan dira Lissadell Housen. Aipagarrienak 2010an Leonard Cohenek emandakoa."}
{"id": "363880", "revid": "98220", "url": "https://eu.wikipedia.org/wiki?curid=363880", "title": "Allen aintzira", "text": "Allen aintzira (ingelesez \"Lough Allen\" eta irlanderaz \"Loch Aillionn\") Irlandako mendebaldean dagoen Connacht probintziako aintzira bat da, Leitrimeko konderrian kokatzen dena.\nShannon ibaiak bere ibilbidean eratzen dituen aintziren artean iparralderen dagoena da."}
{"id": "363884", "revid": "512", "url": "https://eu.wikipedia.org/wiki?curid=363884", "title": "2161 Grissom", "text": "2161 Grissom asteroide gerrikoan aurkitutako 2161. asteroidearen izena da. 1963ko urriak 17an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1963 UD zen. Bere izena Virgil Ivan Grissom astronautagatik jasotzen du, Edward Higgins White II.a eta Roger Bruce Chaffeerekin batera Apolo 1ak su hartu zuenean hil zena."}
{"id": "363885", "revid": "512", "url": "https://eu.wikipedia.org/wiki?curid=363885", "title": "2162 Anhui", "text": "2162 Anhui asteroide gerrikoan aurkitutako 2162. asteroidearen izena da. 1966ko urtarrilak 30ean aurkitu zen Nankingo Mendi Gorrindoleko Behatokitik. Bere behin-behineko izendapen zientifikoa 1966 BE zen. Bere izena Anhui probintziagatik jasotzen du."}
{"id": "363886", "revid": "336", "url": "https://eu.wikipedia.org/wiki?curid=363886", "title": "2163 Korczak", "text": "2163 Korczak asteroide gerrikoan aurkitutako 2163. asteroidearen izena da. 1971ko irailak 16an aurkitu zuen Krimeako Astrofisika Behatokiak Nauchnyjetik. Bere behin-behineko izendapen zientifikoa 1971 SP1 zen. Bere izena Janusz Korczak poloniar idazleagatik jasotzen du, haurrentzako literatura idazten zuena."}
{"id": "363887", "revid": "336", "url": "https://eu.wikipedia.org/wiki?curid=363887", "title": "2164 Lyalya", "text": "2164 Lyalya asteroide gerrikoan aurkitutako 2164. asteroidearen izena da. 1972ko irailak 11n aurkitu zuen Nikolai Txernikhek Nauchnyjetik. Bere behin-behineko izendapen zientifikoa 1972 RM2 zen. Bere izena Elena (Lyalya) Konstantinovna Ubijovkgatik jasotzen du, Erresistentziako beste zenbait kiderekin batera Gerra Abertzale Handian hil zen Kharkoveko Unibertsitateko astronomia ikasle bat."}
{"id": "363889", "revid": "336", "url": "https://eu.wikipedia.org/wiki?curid=363889", "title": "2165 Young", "text": "2165 Young asteroide gerrikoan aurkitutako 2165. asteroidearen izena da. 1956ko irailak 7an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1956 RJ zen. Bere izena Charles Augustus Young estatubatuar astronomoagatik jasotzen du."}
{"id": "363890", "revid": "512", "url": "https://eu.wikipedia.org/wiki?curid=363890", "title": "2166 Handahl", "text": "2166 Handahl asteroide gerrikoan aurkitutako 2166. asteroidearen izena da. 1936ko abuztuak 13an aurkitu zuen Grigory Neujminek Simeisetik. Bere behin-behineko izendapen zientifikoa 1936 QB zen. Bere izena Violet Handahl Greengatik jasotzen du, Daniel W. E. Green estatubatuar astronomoaren ama zena."}
{"id": "363891", "revid": "512", "url": "https://eu.wikipedia.org/wiki?curid=363891", "title": "2167 Erin", "text": "2167 Erin asteroide gerrikoan aurkitutako 2167. asteroidearen izena da. 1971ko ekainak 1ean aurkitu zuen Pertheko Behatokiak Bickleytik. Bere behin-behineko izendapen zientifikoa 1971 LA zen. Bere izena behatokiko langileetako bat zen George Punko astronomoaren alabagatik jasotzen du."}
{"id": "363892", "revid": "105290", "url": "https://eu.wikipedia.org/wiki?curid=363892", "title": "2168 Swope", "text": "2168 Swope asteroide gerrikoan aurkitutako 2168. asteroidearen izena da. 1955eko irailak 14an aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1955 RF1 zen. Bere izena Henrietta Hill Swope estatubatuar astronomoagatik jasotzen du."}
{"id": "363894", "revid": "512", "url": "https://eu.wikipedia.org/wiki?curid=363894", "title": "Henrietta Hill Swope", "text": "Henrietta Hill Swope (1902ko urriaren 26a - 1980ko azaroaren 24a) estatubatuar astronomo bat izan zen. Gerard Swoperen alaba eta Herbert Bayard Swoperen alaba zen.\nSwopek Walter Baaderekin lan egin zuen eta artikulu oso garrantzitsuak idatzi zituen.\n1968an Astronomiako Annie Jump Cannon Saria irabazi zuen. Txileko Las Campanas behatokiko Swope teleskopioa eta asteroide gerrikoko 2168 Swope asteroidea bere omenez izendatuak izan ziren."}
{"id": "363901", "revid": "336", "url": "https://eu.wikipedia.org/wiki?curid=363901", "title": "Lagash", "text": "Lagash Mesopotamiako hiri-estatua izan zen, hasieran Sumerren eta gero Babilonian garrantzi handia izan zuena. Egungo Irakeko Ash Shatrah hiritik gertu zegoen, Eufrates eta Tigris ibaien bilgunetik ipar-mendebalderantz. Aztarnategia Ernest de Sarzec frantziarrak aurkitu zuen 1877an. Indusketa lan garrantzitsuak bideratu ziren ordurik aurrera, Sumerko zibilizazioko berri interesgarri batzuk argitu zituztenak. E-Ninnu tenplua, Ningirsu jainkoari eskainitakoa, da eraikin nagusia."}
{"id": "363904", "revid": "58701", "url": "https://eu.wikipedia.org/wiki?curid=363904", "title": "Fiona Apple", "text": "Fiona Apple McAfee Maggart (Manhattan, New York, 1977ko irailaren 13a) estatubatuar kantautore eta pianojole bat da. Brandon Maggart aktorea eta Diane McAfee abeslariaren alaba da, bai eta Maude Maggart kabaret abeslariaren ahizpa eta Garett Maggart aktorearen arrebaordea ere."}
{"id": "363906", "revid": "1545", "url": "https://eu.wikipedia.org/wiki?curid=363906", "title": "Virgil Ivan Grissom", "text": "Virgil Ivan \"Gus\" Grissom (Mitchell, Indiana, 1926ko apirilaren 3a - Ca\u00f1averal lurmuturra, Florida, 1967ko urtarrilak 27) estatubatuar pilotu eta astronauta bat izan zen.\n\"Gus Grissom\" Mercury programaren hegaldietako bigarren estatubatuar astronauta izan zen, eta estatubatuar espazio lasterketako lehen biktimetako bat Edward Higgins White II.a eta Roger Chaffeerekin batera \"Apolo 1\"aren sutean. Bere lorpenen artean, bi misiotan hegan egin izana dago, baita espazio kapsula baten espazioaren onartutako mugatik haratuago bi aldiz hegan egin zuen lehen gizona izatea ere.\nVirgil Grissom Mitchelleko goi eskolan graduatu zen, ondoren diplomatura bat lortuz ingeniaritzan Purdueko Unibertsitatean 1950ean. Betty Moore Grissomekin ezkondua, Scott eta Mark izeneko bi semeren aita izan zen.\nKarrera militarra.\nGrissom Ameriketako Estatu Batuetako Aire Armadan teniente koronel mailara iritsi zen. Pilotu bezala eman zuen karreraren hasieratik 100 borroka misiotan hegan egin zuen Koreako Gerran ehiza-hegazkin harraparien 334. eskuadroiko North American F-86 Sabre ehiza-hegazkinetan. Koreatik itzuli ostean hegaldi irakasle bezala lan egitera pasa zen Bryanen, Texas.\n1955eko abuztuan, Grissom Aire Armadako Teknologia Institutuan sartu zen, Ohio estatuko Wright-Patterson basean, non ingeniaritza aeronautikoa ikasi zuen. 1956ko urrian proba pilotu bezala lan egitera pasa zen Edwards Aire Armadaren basean, Kalifornian, eta Wright-Pattersonera itzuli zen proba pilotu bezala ehiza sekzioan.\nCa\u00f1averal lurmuturrean hil zen 1967ko urtarrilak 27an bere kide Edward Higgins White II.a eta Roger Chaffeerekin batera \"Apolo 1\" espazio-ontziaren sutean."}
{"id": "363907", "revid": "336", "url": "https://eu.wikipedia.org/wiki?curid=363907", "title": "Zerrenda beltz", "text": "Zerrenda beltz bat osatzen duten pertsona edo erakundeei zerbitzuak emateari utzi edo beste harreman mota bat etetea erabaki du beste pertsona edo erakunde batek. Kontzeptua pertsona, erakunde edo estatu batek beste pertsona edo erakundeen aurkako eraso edo jazarpen-zerrendei ere aplikatzen zaie. Pertsona eta erakundeez gainera, produktu eta beste gauzez osaturiko zerrenda beltzak ere badaude, hala nola toxikoak izateagatik arriskutsuak diren produktuei zein pertsona batek jan ezin ditzakeen elikagaiei buruzkoak."}
{"id": "363908", "revid": "90204", "url": "https://eu.wikipedia.org/wiki?curid=363908", "title": "Finlandiako geografia", "text": "Finlandia, \"Suomen tasavalta/Republiken Finland\") Europa iparraldeko estatu bat da, iparraldegoago dagoena. Haren muga geografikoak hauexek dira: Baltikoa itsasoa, Botniako golkoa eta Finlandiako golkoa, Suedia eta Errusia artean. Geografia politikoaren ikuspuntutik Suedirarekin, mendebaldean, 540 kilometro ditu, iparraldean Norvegiarekin 720 km., ekialdean Errusiarekin 1268 km. eta Estoniarekin kostaldea. Finlandiako lurraldearen laurden bat Zirkulu Polar Artikoaren barruan dago, 60\u00b0 ipar-latitude baino gorago, Laponia. Iparraldeko zati bat Eskandinaviar penintsulan dago.\nGeografia fisikoa.\nErliebea.\nFinlandiaren zabalera 338.145 km\u00b2koa da; horietatik 304.623 km\u00b2 lehorrekoak dira eta 33.552 km\u00b2 ur-kontinentalekoak.\nGeografia horren ezaugarri nagusiak glaziar kontinentalen ondorioa da: orain 10.000 urte glaziarrak atzera egin zutenean morrenen eta eskerren paisaia utzi zuten. Prozesu horren ondorioak dira baita ere hegoaldean aurkitzen diren milaka laku.\nFinlandiako paisaia gehien batean laua da; horretan mendixka batzuk ikus daitezke. Gailur altuena Laponia iparraldean dago eta Haltitunturi mendia da, (1.328 metro). Finlandiaren beste ezaugarri geografikoa lakuen eta uharten ugaritasuna da: 190.000 laku inguru daude zenbatuta eta 98.000 uharte. Paisaia lakustrean, hau da, lakuen ingurukoa baso borealez inguratuta daude; lur horiek nekazaritzarako ez dira oso egokiak. Uharte gehienak, bestetik, Turku artxipelago eta \u00c5land uhartearen inguruaren hegomendebaldean eta hegoaldeko itsasertzean Finlandiako golkoan daude.\nIbaiak, lakuak eta kostaldea.\nFinlandiak 187.888 laku ditu, 5.100 ibai-lasterrak eta 179.584 uharte. Lakuak oso zabalera desberdinekoak dira: adibidez,Saimaa lakuak 4.400 km\u00b2 ditu eta P\u00e4ij\u00e4nne eta Inari 1.000 km\u00b2 bakarrik.\nKostaldeak 1.107 kilometro ditu: Finlandiako golkoa (hegoaldean), Baltiko itsasoa (hego-mendebaldean), eta Botniako golkoa (mendebaldean). Turkuren hegoaldean itsas-ertza oso zaila da; bertan itsasmuturrak, uharteak eta uharriak ugariak dira. Finlandiak 179.584 uharte ditu, gehienak \u00c5land artxipelagoan eta hegoaldeko kostaldean, Finlandiako golkoan, bereziki Turku artxipelagoan.\nFinlandiako artxipelago garrantzitsuena \u00c5land artxipelagoa da (\"Ahvenanmaa\" bertako hizkuntzaz). Lurraldek horrek estatu barruan autonomia handia du eta Finlandiako sei lurralde administratiboetako bat da. 1.552 km\u00b2 ditu.\nKlima.\nFinlandian klima sasi kontinentala, hezea eta freskoa da: epela eta hotza tartekoa, batzutan oso negu gogorrez eta uda nahiko beroak. Finlandiako lurraldearen laurden bat Zirkulu Polar Artikoaren barruan dago, Laponia, eta, ondorioz, udan eguzkia 73 egun jarraian agertzen da eta neguan 51 egun desagertu egiten du. Beraz, latitudea faktore nagusia da Finlandiako hotza ulertzeko garaian. Negua urtaro luzeena da: hegoaldean 105-120 egun eta Laponian 180 egun inguru. Beste modu batez esanda, iparraldean elur egunek 7 hilabete irauten dute; hegoaldean, aldiz, 3 edo 4 hilabete.\nTenperaturak ikaragarri hotzak izan daitezke Finlandian. Hegoaldean 0 azpiko -25 C graduetara jaitsi daiteke; iparraldean, -40\u2070 C. Dena dela, lurraldeen arabera tenperatura asko alda daiteke nahiz eta neguan izan.\nEurien erregimena bata bestekoa 500-600 mm.koa izaten da, iparraldean batez ere elur moduan.\nIngurugiroa.\nIa Finlandia osoan taiga bioma dugu; salbuespenak iparraldeko eta hegomendebaldeko tundra eta hostozabalen baso misto epel hurrenez-hurren.\nWWF erakundearen arabera Finlandian hiru lurralde ekologiko bereiztu daitezke:\nEuropar Batasunaren legediaren arabera, Finlandian bi eremu biogeografiko bereizten dira: boreala eta alpetarra.\nNatura ondarean Unescok inguru bat bereizi du izendapen horrekin, Finlandia Suediarekin konpartituta: H\u00f6ga Kusten-Kvarken artxipelagoa. (2000). Gainera bi biosfera erreserba daude: Ipar Karelia (1992) eta Sk\u00e4rg\u00e5rdshavets Nationalpark edo Itsas Artxipelagoaren Parke Nazionala (1994).\nBeste aldetik, 799.518 hektarea hezeguneak bezala babestuta daude eta Ramsar hitzarmena barruan nazioarteko garrantziko hezeguneak bezalakoak.\nParke nazionalak hogeitamar baino gehiago dira. Garrantzitsuenetarikoak Lemmenjoki Parke Nazionala eta Salamaj\u00e4rvi Parke Nazionala izanik.\nGiza geograf\u00eda.\nFinlandiak 5.250.275 biztanle ditu (2009ko uztailean). Talde etniko naguia finlandiarra da, %93,4. Horiekin badira beste talde etniko txikiagoak:\nHizkuntza ofizialak suomia, %91,2 hiztun, eta suediera, %5,5, dira. Hitz egiten diren beste hizkuntzak: errusiera eta samia.\nErlijio nagusia luteranismoa da (%82,5). Eliza ortodoxoak %1,1 du.\nFinlandiako hiri nagusiak hauek dira:\nEstatuan administratiboki sei probintzi edo \"l\u00e4\u00e4ni\" bereizten dira (2009):"}
{"id": "363909", "revid": "1545", "url": "https://eu.wikipedia.org/wiki?curid=363909", "title": "Edwards Aire Armadaren basea", "text": "Edwards Aire Armadaren basea (; Aireportuen NAGE kodea: \"EDW\", Aireportuen NAZE kodea: \"KEDW\", Hegazkintza Administrazio Federalaren Kokapen Identifikatzailea: \"EDW\")) Kalifornia estatuko Los Angeles konderria eta Kern konderriaren arteko mugan dagoen Ameriketako Estatu Batuetako Aire Armadaren base bat da. \"Air Force Flight Test Center\" (AFFTT) bezala katalogatua, Edwardsek aire armadaren proba pilotuen eskola eta Dryden hegaldi ikerketa zentrua ditu. 1950eko hamarkadatik AEBetan garatutako hegazkin militar gehienak, partzialki behintzat, Edwardsen testatuak izan dira, base hau, hegazkintzan egin dituen garapen garrantzitsuengatik ezaguna delarik. Izen hau Ameriketako Estatu Batuetako Aire Armadako Glen Edwards proba pilotuagatik jasotzen du, basean hil zena Northrop YB-49 prototipoa probatzen ari zenean.\nEdwards basea zenbait alditan espazio transbordadoreen lurreratze toki bezala erabili izan da. 1981ean transbordadoreen programa hasi zenetik lurreratu diren 111 hegaldietatik 40 Edwardsen lurreratu dira, 61 Florida estatuko Kennedy Espazio Gunean eta 1 Mexiko Berrian. NASAk nahiago du Kennedyn lurreratzea, transbordadoreak, horretarako espresuki prestatutako Boeing 747 hegazkin baten gainean Floridarako itzulera bidaian jasan litzakeen kalteengatik milioi bat dolarretako gastua eragozteko."}
{"id": "363910", "revid": "56334", "url": "https://eu.wikipedia.org/wiki?curid=363910", "title": "La m\u00e1quina de copiar gente", "text": "La m\u00e1quina de copiar gente ]Francisco Ib\u00e1\u00f1ez kataluniark komikigilearen pertsonaiarik ezagunenak diren Mortadelo eta Filemonen 1978ko abentura bat da.\nIstorioa.\nBacterio profesorearen azken asmakuntza den \"jendea kopiatzeko makina\" lapurtu dute. Makina honek pertsonak izaera ezberdin batekin kopiatzeko balio du. Alde batetik, kopiatu nahi den pertsonaren argazki bat sartzen da, eta, bestetik, enzefalograma bat nahi den mentalitatearekin. Emaitza pertsonaren kopia zehatz bat da, baina mentalitate ezberdin batekin.\nMortadelo eta Filemon izango dira lapurtutako makina berreskuratzearen eta lapurrak eginiko pertsonen kopiek delituak egitea eragoztearen arduradunak."}
{"id": "363911", "revid": "1545", "url": "https://eu.wikipedia.org/wiki?curid=363911", "title": "Arkab Posterior", "text": "Arkab Posterior (\u03b22 Sagittarii / \u03b2&lt;su&gt;2 Sgr / HD 181623) +4,28ko itxurazko magnitudeko izar bat da. Arkab Priorrekin (\u03b21 Sagittarii) batera Beta bayerren izendapena konpartitzen du, Sagitarius konstelazioan, bi izar hauek elkarrengandik erabat independenteak diren arren. Arkab Posterior 139 argi-urteko distantziara dago, Arkab Prior baino hiru aldiz hurbilago. Arkab izena arabierazko \"Al'Urkub\"etik dator, arkulariaren Akilesen tendoia bezala itzultzen dena. Era berean, Zakariya al-Qazwini pertsiar astronomoak izar hau, Rukbat (\u03b1 Sagittarii) eta Arkab Priorrekin batera \"Al Suradain\", \"bi Suradak\" (basamortuko hegaztiak) bezala ezagutzen zuen.\nArkab Posterior F2III espektro motako izar erraldoi bezala katalogatua dago, 6900 kelvineko tenperaturarekin eta gure eguzkiarena baino 27 aldiz handiagoa den argitasunarekin, ia guztia argi ikusgarri bezala igorria. Bere masak eta diametroak, hurrenez hurren gure eguzkiarenak baino 2 eta 1,4 aldiz handiagoak direnak, Arkab, izatez, izar erraldoi bat ez dela adierazten dute, baizik eta hidrogeno fusioaren azken etapetan dagoen sekuentzia nagusiko izar bat. 1200 milioi urte inguruko adinarekin, gehienez ere azpierraldoi bat da. Bere metal ugaritasunari dagokionez, gure eguzkiarenaren 2/3 ditu ([Fe/H] = -0,17).\nArkab Posteriorren errotazio abiadura gutxienez 126 kilometro segundokoa da, eguzkiarena baino 63 aldiz handiagoa, bira bat 1,4 egun baino gutxiagoan betez. Diferentzia hau, gure eguzkia bezalako izar hotzen kasuan (F5 ondoren espektro motakoa) euren errotazio abiadura euren eremu magnetikoen ondorioz murriztua den bitartean, izar beroagoetan hau gertatzen ez delako dago, abiadura askoz handiagoan biratuz."}
{"id": "363912", "revid": "17", "url": "https://eu.wikipedia.org/wiki?curid=363912", "title": "Populazio-piramide", "text": ""}
{"id": "363913", "revid": "1545", "url": "https://eu.wikipedia.org/wiki?curid=363913", "title": "Gus Grissom", "text": ""}
{"id": "363914", "revid": "336", "url": "https://eu.wikipedia.org/wiki?curid=363914", "title": "Elvis Gregory", "text": "Elvis Gregory (Habana, 1971ko maiatzak 18) kubatar eskrimalari ohi bat da, florete modalitatekoa. Zilarrezko domina bat eta brontzezko beste bi lortu ditu Olinpiar Jokoetan. Munduko Eskrima Kopa bat ere irabazi du.\nBiografia.\n2000n, Sydneyko Olinpiar Jokoak amaitu ondoren, Italiara joan behar izan zuen, non gaur egun bizi eta lan egiten duen. Elvis Gregory, gaur egun, Italiako dominarik gehien dituen akademietako bat den C.S.R. (Club Scherma Roma) akademiako florete modalitateko prestatzaileetako bat da."}
{"id": "363915", "revid": "1545", "url": "https://eu.wikipedia.org/wiki?curid=363915", "title": "\u03922 Sagittarii", "text": ""}
{"id": "363916", "revid": "1545", "url": "https://eu.wikipedia.org/wiki?curid=363916", "title": "Beta2 Sagittarii", "text": ""}
{"id": "363920", "revid": "1545", "url": "https://eu.wikipedia.org/wiki?curid=363920", "title": "Naram-Sin Akadekoa", "text": ""}
{"id": "363921", "revid": "6327", "url": "https://eu.wikipedia.org/wiki?curid=363921", "title": "Manishtusu", "text": ""}
{"id": "363922", "revid": "6327", "url": "https://eu.wikipedia.org/wiki?curid=363922", "title": "Shar-kali-sharri", "text": ""}
{"id": "363923", "revid": "1545", "url": "https://eu.wikipedia.org/wiki?curid=363923", "title": "Susa (antzinateko herria)", "text": ""}
{"id": "363928", "revid": "56334", "url": "https://eu.wikipedia.org/wiki?curid=363928", "title": "Errentaren banaketa", "text": "Errentaren banaketak herrialde edo eskualde batean ekoiztutako Barne Produktu Gordinaren ondorioz jasotako errenta guztien totala pertsona edo familien artean nola banatzen den adierazten du. Ez da per capita errentarekin nahastu behar: per capita errenta batezbesteko hutsa izanda, ez du islatzen errentaren banaketan dauden ezberdintasunak. Errentaren banaketa aztertzeko tresna estatistiko zenbait garatu dira, hala nola Lorenz kurba eta Giniren koefizientea. Badira probabilitate banaketa zenbait, beste alde batetik, errentaren banaketa modu egokian modelizatzen dutenak, Paretoren banaketa kasu.\nEkonomialari klasikoek, hala nola Adam Smith-ek (1723\u20131790), Thomas Malthus-ek (1766\u20131834) eta David Ricardok (1772\u20131823), faktoreen arteko banaketan jarri zuten arreta, hau da, diru-sarreren banaketa nola banatzen den ekoizpen-faktore primarioen artean (lurra, lana eta kapitala). Ekonomialari modernoek arreta handiagoa jarri dute gizabanakoen edo familien arteko errentaren banaketan. Errenta-oreka eta hazkunde ekonomikoaren arteko oreka eta haien arteko erlazioa aztertu dituzte, frogatuz askotan alderantzizko erlazioa dagoela.\nBerdintasuna handitzeko hainbat estrategia proposatu dira: zergak igotzea, elikagaien eta bestelako gaien transferentzia, diru-laguntzak etxebizitzarako edota langabetuentzat, oinarrizko errenta unibertsala... \nErrentaren banaketa neurtzen munduan.\nGiniren koefizienteak erabiliz, zenbait erakundek, hala nola Nazio Batuek (NBE) eta Estatu Batuetako Inteligentzia Agentzia Zentralak (CIA), herrialde bakoitzeko errenta desberdintasuna neurtu dute. Giniren koefizientea zehatza eta fidagarritzat hartzen da, eta asko erabiltzen da Munduko Bankuan. Neurketak 0tik 1era bitartekoak dira, 1 desberdintasun perfektua izateko eta 0 berdintasun perfektua izateko. Munduko Gini koefizientea 2016an 0,52 zen.\nJoerak.\nTeoria ekonomiko estandarraren arabera, desberdintasuna handitu egiten da denborarekin herrialde bat garatu ahala, eta murriztu egiten da batez besteko diru-sarrera jakin bat lortu ahala. Teoria horri Kuznets kurba esaten zaio. Hala ere, ekonomialari garrantzitsu asko ez daude ados herrialde bat garatu ahala desberdintasuna handitzeko beharrarekin. Gainera, desberdintasunaren ondorengo murrizketa aldarrikatuari buruzko datu enpiriko kontraesankorrak daude.\nEkonomia Lankidetza eta Garapenerako Antolakundeak (ELGA) 2011ko maiatzeko txosten batek adierazi zuen ELGEko herrialdeen barruan aberats eta pobreen arteko arrakalak esanez \"bere mailarik altuenera iritsi dela azken 30 urteetako balioak gaindituz, eta gobernuek berehala jardun behar dutela desberdintasunari aurre egiteko\"."}
{"id": "363930", "revid": "1545", "url": "https://eu.wikipedia.org/wiki?curid=363930", "title": "Naram-Simen hilarria", "text": ""}
{"id": "363931", "revid": "15795", "url": "https://eu.wikipedia.org/wiki?curid=363931", "title": "Putreen hilarria", "text": ""}
{"id": "363932", "revid": "98220", "url": "https://eu.wikipedia.org/wiki?curid=363932", "title": "Roscommon", "text": "Carrick-on-Shannon (irlanderaz \"Ros Com\u00e1in\") Irlandako Roscommoneko konderriko hiriburua da. 5.693 biztanle ditu (2011).\nEtimologia.\nIrlanderazko \"Ros Com\u00e1in\" izenak \"San Comanen basoa\" esan nahi du.\nHistoria.\nK.a. 2000 urte inguruko aztarnak aurkitu dira indusketetan, zehazki esanda urrezko lepokoa eta bi disko.\nComan mac Faelchon abadeak V mendean monasterioa eraiki zuen bertan eta Roscommoneko apezpikua bihurtu zen. Probintziako nagusi izan zen Connachta dinastiaren sorlekua da Roscommon. XIII mendean Felim O' Connor Connachteko erregeak dominikarrentzako abade-etxea eraiki zuen eta bertan lurperatu zuten bera 1265ean. Abade-etxeak ez zuen zorte handirik izan 1270an suak eta 1308an tximistak asko kaltetu baitzuten eta Lord Audleyk jasotako dirua gerrarako erabiltzean monasterioa bertan behera gelditu zen.\nGarai hartakoa da Roscommon gaztelua ere, 1269an eraiki baitzen. 1340an O\u2019Connortarrek eskuratu zuten eta bi mendez beraiena izan zen 1569an ingelesek hartu eta Sir Nicholas Malbieren esku utzi zuten arte. 1645ean irlandarrek gaztelua hartzea lortu zuten baina Oliver Cromwellen soldaduek 1652an berreskuratu zuten. Azkenik 1690an erre egin zuten."}
{"id": "363934", "revid": "105290", "url": "https://eu.wikipedia.org/wiki?curid=363934", "title": "Castlerea", "text": "Castlerea (irlanderaz \"An Caisle\u00e1n Riabhach\"), Irlandako Roscommoneko konderriko bigarren herria da. 3.055 biztanle ditu (2011).\nEtimologia.\nIrlanderazko \"An Caisle\u00e1n Riabhach\" izenak \"Gaztelu margotua\" edo \"Gaztelu zikindua\" esan nahi du. Baliteke irlanderaz \"An Caisle\u00e1n R\u00ed\" izatea ere, orduan \"erregearen gaztelua\" esan nahiko luke.\nHistoria.\nXVII mendean ingelesek O'Conor familiari lurrak kendu eta Theophilus Sandfordek eskuratu zituen. Hauen gaztelua bota eta Castlerea etxea eraiki zuen 1640 inguruan. Sandfordtarrek destilategi bat ireki zuten eta herriaren garapena ekarri zuen honek. XIX mende bukaerarako Castlerea herriak bazituen 1.146 biztanle, astero egiten zuen merkatua eta urtean lau feria antolatzen zituen, baina herritarrak ez zeuden gustora Sandfortarrekin eta XX mendea hastearekin batera lurrak berreskuratu zituzten."}
{"id": "363937", "revid": "1545", "url": "https://eu.wikipedia.org/wiki?curid=363937", "title": "Maarten Harpertszoon Tromp", "text": ""}
{"id": "363938", "revid": "1545", "url": "https://eu.wikipedia.org/wiki?curid=363938", "title": "Walter Frederick Mondale", "text": ""}
{"id": "363939", "revid": "1545", "url": "https://eu.wikipedia.org/wiki?curid=363939", "title": "Madeleine de Scud\u00e9ri", "text": ""}
{"id": "363940", "revid": "1545", "url": "https://eu.wikipedia.org/wiki?curid=363940", "title": "Manuel Mar\u00eda Ponce", "text": ""}
{"id": "363941", "revid": "1545", "url": "https://eu.wikipedia.org/wiki?curid=363941", "title": "Marc S\u00e9guin", "text": ""}
{"id": "363942", "revid": "512", "url": "https://eu.wikipedia.org/wiki?curid=363942", "title": "Two and a Half Men", "text": "Two and a Half men (euskaraz: \"Bi gizon eta erdi\"), gaur egun Jon Cryerrek, Ashton Kutcherrek eta Angus Turner Jonesek protagonizatutako komedia generoko estatubatuar telesail bat da. Telesaila, zazpi aldiz Emmy Sarietarako izendatua izan dena eta horietako lautan saria lortu duena, CBS telebista katean ematen da. Arazoetan murgildu zen ordura arte protagonistetako bat zen Charlie Sheenen aferak argitara eman zirenean. Orduan erabaki zen 16ra murriztea zortzigarren denboraldiko atal kopurua eta aktorea kanporatzea, Ashton Kutcherrengatik ordezkatua izan zena. Telesailak, bataz beste, AEBetan 13,4 milioi ikusle ditu, eta mundu mailan telesailik ikusienetako bat da.\nLaburpena.\nGaur egun, AEBetan 9 denboraldi oso eman dira, 10.a oraindik ematen ari den bitartean. Honakoa da laburpena:\n1.etik 8.erako denboraldiak.\nCharlie (Charlie Sheen) Malibun luxuzko bizitza bat bizi duen ezkongabe alkoholiko eta emakumezale bat da. Bere bizitza aldatu egiten da bere anaia Alan (Jon Cryer) dibortziatu eta berarekin bizitzera doanean, honen seme Jaken (Angus Turner Jones) bisitak jasoz asteburuetan.\n9. denboraldia.\nCharlie hil ondoren, Alanek ez du etxea saldu eta bere semearekin beste etxe bat bilatzea beste erremediorik. Une horretan bertan Walden iristen da, dibortzio baten murgilduta dagoen informatikako handi-mandi bat, nork, Malibuko hondartzan suizidatzen saiatu ondoren etxea erostea erabakitzen duen, eta, bere emazte ohia berreskuratzen saiatzen laguntzeagatik eta bakarrik ez egoteagatik, Alan eta honen semea bere etxean hartzea erabakitzen du.\n10. denboraldia.\nTwo and a Half Men telesailaren hurrengo denboraldia bigarrena izango da Ashton Kutcherrentzat, nor aktore taldera Charlie Sheenen ordez batu zen. Hau, ofizial, CBSk eginiko komunikatu baten bidez egin zen, zeinek berriztapenen zikloa ixten duen 2012/13 denboraldiko programaziorako.\nAtalak.\nArtikulu nagusia: Two and a Half Men telesaileko atalak\nCBSk sinatutako azken kontratuaren arabera, telesaila 2013raino hedatuko litzateke 10 denboraldi osatuz. Alabaina, Charlie Sheen eta produkzio-etxearen arteko etengabeko ika-miken ondorioz, aktorea kaleratua izan zen eta telesaila suspenditua. 2011ko maiatzean Warner Brosek Ashton Kutcher kontratatu zuen telesaila Charlie Sheen gabe jarraitzeko. Honela, 9. denboraldia 2011ko irailak 19an estreinatu zen.\nParte-hartze aipagarriak.\nEstatubatuar komedietan ohikoa den bezala, musika, zinema eta telebistako zenbait izarrek parte-hartze berezia izan dute telesailean zehar:\n\"Two and a Half Wits\".\n\"Two and a Half Men\"ek iradokitako satira bat, \"Two and a Half Wits\" (Bi tonto eta erdi) izenekoa \"MAD\" estatubatuar aldizkariaren 450. zenbakian argitaratu zen. Tom Richmond marrazkilariak egin zuen, showa ikusgarritzat jotzen duena. Showaren sortzailea den Chuck Lorrek \"MAD\"ek \"Two and Half Men\" satirizatu izanagatik oso emozionatua zegoela adierazi zuen. Edizioa argitaratu aurretik, Lorrek aldizkariarekin kontaktatu zuen, eta ondoren marrazkilariarekin jatorrizko alea lortzeko, eta, trukean, aktore taldeko aktore guztiek sinatutako kopia bat bidali zuen.\nAipatu behar da, baita ere, Chuck Lorrek, 2010ean bere beste saioetako bat den \"The Big Bang Theory\"ren \"MAD\"en satira ere erosi zuela, aldizkari honen 503. alean argitaratu zena.\nKontratu berrikuntza eta Charlie Sheenen kaleratzea.\nBerrikuntza.\n2010eko otsailean Charlie Sheen berrabiltze prozesuan zegoela iragarri ondoren, saioaren grabaketa denbora batez suspenditu egin zen. Telesailaren grabaketa 2010eko martxoak 16an berrabiatu zen. 2010eko apirilak 1ean, People.comek, 7 denboraldiren ondoren, Charlie Sheen saioa uztea pentsatzen ari zela iragarri zuen.\n7. denboraldiko azken atala grabatu ondoren, eta hilabete askotan suposaketa ugari egin ondoren, Charlie Sheenek, bere agentearen bidez CBSrekin telesailaren 8. eta 9. denboraldietarako kontratua berritu zuela iragarri zuen, hala, bere aldegitearen zurrumurruekin amaituz.\nCBSk kaleratua.\nChuck Lorre, polemika eta Charlie Sheenen kaleratzea.\nAzken garaietako komediarik arrakastatsuenetako bat den \"Two and a Half Men\" bere zortzigarren denboraldiaren erdialdean suspenditua izan zen, Charlie Sheen aktoreak telesailaren sortzailea iraindu zuenean. CBSko estudioek telesaila bertan behera uztea erabaki zuten, grabaketa otsailak 28an berrabiatzea espero zen arren. Sheen Los Angeleseko klinika batean egon zen berrabiltzen, eta, azkenik, 2011ko martxoak 7an telebista kateak kaleratu egin zuen prentsa komunikatu baten bidez.\nAshton Kutcherren sarrera.\n2011ko martxoak 13an \"Two and a Half Men\" telesaileko aktore taldera batuko zela iragarri zen telesail honen 9. denboraldian, non Charlie Sheenek antzeztutako pertsonaia trenbidera erori ondoren hil zen. Hiltzean, bere etxea salmentan jarri zen joko zorrengatik eta beste zenbait konturengatik. Alan eta bere semea hurrenez hurren anaia eta osaba zutenaren galeragatik triste dauden bitartean, Ashton Kutcherren pertsonaiak etxea erosten du, eta, bere tragedia ezagutzean, berarekin bizitzen uzten die. Bederatzigarren denboraldia 2011ko irailak 19an estreinatu zen.\nBitxikeriak.\nJon Cryer (Alan Harper) eta Ryan Stilesek (Herb Melnick doktorea) aurretik Charlie Sheenekin \"Hot Shots!\" filmean lan egin zuten."}
{"id": "363945", "revid": "448", "url": "https://eu.wikipedia.org/wiki?curid=363945", "title": "Lourdeseko santutegia", "text": ""}
{"id": "363946", "revid": "448", "url": "https://eu.wikipedia.org/wiki?curid=363946", "title": "Lurdako santutegi", "text": ""}
{"id": "363947", "revid": "448", "url": "https://eu.wikipedia.org/wiki?curid=363947", "title": "Anpudia", "text": ""}
{"id": "363948", "revid": "448", "url": "https://eu.wikipedia.org/wiki?curid=363948", "title": "Lermako Dukerria", "text": ""}
{"id": "363950", "revid": "1982", "url": "https://eu.wikipedia.org/wiki?curid=363950", "title": "Errenta desberdintasunaren neurketa", "text": ""}
{"id": "363952", "revid": "2241", "url": "https://eu.wikipedia.org/wiki?curid=363952", "title": "Item", "text": "Item bat zerrenda bateko elementuetako bakoitza da. Erabilera zenbait ditu:"}
{"id": "363955", "revid": "336", "url": "https://eu.wikipedia.org/wiki?curid=363955", "title": "Heinen korrelazio", "text": "Heinen korrelazioa item edo elementu zerrenda bat bi aldagai edo gehiagori buruz sailkatu edo ordenatu ondoren, aldagaien arteko korrelazioa aztertzen duen tekniken multzoa da. Bereziki psikometrian eta beste gizarte zientzietan erabiltzen da, non neurketa zehatza konplexua eta subjektiboa den eta elementuak irizpide baten arabera ordenatzea askoz ere sinpleagoa den."}
{"id": "363956", "revid": "119347", "url": "https://eu.wikipedia.org/wiki?curid=363956", "title": "Johnson-en solido", "text": "Geometrian, Johnsonen solidoak poliedro hertsiki ganbilak dira, bi baldintza hauek betetzen dituztenak: aurpegi guztiak poligono erregularrak dira; eta ez dira uniformeak (hau da, ez dira ez solido platonikoak, ez Arkimedesen solidoak, ez prismak, ezta antiprismak ere). Aurpegi guztiak ez dira zertan izan poligono bera, ezta berdinak diren poligonoak erpin berean elkartu ere; esaterako, alboko aurpegiak triangelu aldeberdinak eta oinarria karratua dituen piramide karratua (\"J\"1) Johnsonen solidoetako bat da.\nJohnsonen solidoak 92 dira, eta \"J\"1, ..., \"J\"92 ikurrekin adierazten dira.\n1966an, 92 solidoren zerrenda bat argitaratu zuen Norman Johnson-ek, izen eta zenbaki banarekin. Johnsonek ez zuen frogatu 92 baino ez zirela, baina aieruz esan zuen besterik ez zela egongo. Eta 1969an, Viktor A. Zalgaller-ek halaxe frogatu zuen: Johnsonen zerrenda oso-osoa zen.\nJohnsonen solidoetako bat, girobikupula karratu elongatua (\"J\"37), erpin uniformeak dituen bakarra da: 4 aurpegi erpin bakoitzeko, eta haien kokapena beti da berbera: 3 karratu eta triangelu bat.\nIzenak.\nJohnsonen solido gehienak beste poliedro batzuk erabiliz eraiki daitezke; adibidez, piramide, kupula eta errotondetatik abiatu, eta haiei solido platoniko bat, edo Arkimedesen solido bat, edo prisma bat, edo antiprisma bat lotuta.\nHona hemen Johnsonen solidoen izenetan agertzen diren elementu batzuk:\nAzken hiru eragiketak \u2014gehitzea, gutxitzea, eta biratzea\u2014 behin baino gehiagotan egin daitezke solidoa aski handia bada. Hala, bi aldiz egin badugu, \"bir-\" aurrizkia gehitzen diogu eragiketaren izenari; esate baterako, solido \"birbiratu\" bat da bi kupula biratu dituena. \"Tri-\" aurrizkiak adierazten du eragiketa hiru aldiz egin dela; esate baterako, solido \"trigutxitu\" bat da hiru piramide edo hiru kupula kendu zaizkiona.\nBatzuetan, \"bi-\" eta \"tri-\" aurrizkiak ez dira aski zehatzak. Solido baten bi aurpegi paralelo ala bi aurpegi zeihar aldatu diren bereiztekotan, \"para-\" eta \"meta-\" aurrizkiak erabiltzen dira, hurrenez hurren; esaterako, solido \"parabigehitu\" bat da bi aurpegi paralelo gehitu zaizkiona; eta solido \"metabigehitu\" bat, aldiz, bi aurpegi zeihar gehitu zaizkiona.\nSailkapena.\nLegenda:"}
{"id": "363959", "revid": "1712", "url": "https://eu.wikipedia.org/wiki?curid=363959", "title": "Ama hizkuntzaren nazioarteko eguna", "text": ""}
{"id": "363961", "revid": "6327", "url": "https://eu.wikipedia.org/wiki?curid=363961", "title": "Andrij Xevtxenko", "text": ""}
{"id": "363962", "revid": "448", "url": "https://eu.wikipedia.org/wiki?curid=363962", "title": "Andrei Xevtxenko", "text": ""}
{"id": "363963", "revid": "448", "url": "https://eu.wikipedia.org/wiki?curid=363963", "title": "Manuel M\u00fajica La\u00ednez", "text": ""}
{"id": "363964", "revid": "105290", "url": "https://eu.wikipedia.org/wiki?curid=363964", "title": "2169 Taiwan", "text": "2169 Taiwan asteroide gerrikoan aurkitutako 2169. asteroidearen izena da. 1964ko azaroak 9an aurkitu zen Nankingo Mendi Gorrindoleko Behatokitik. Bere behin-behineko izendapen zientifikoa 1964 VP1 zen. Bere izena Taiwan uharteagatik jasotzen du."}
{"id": "363965", "revid": "56334", "url": "https://eu.wikipedia.org/wiki?curid=363965", "title": "Jakoba Errekondo", "text": "Jakoba Errekondo (Usurbil, 1961- ) agronomo eta paisajista da. Ezaguna da hainbat hedabidetan landare gaien inguruan parte hartzeagatik. Hala nola \"Argia\" aldizkarian 1995 urteaz geroztik ari da astero landareen kulturari buruz idazten. Era berean \"www.bizibaratzea.eus\" webguneko arduraduna da. Baita ere, Euskadi irratian 1985 urteaz geroztik astero landareei buruzko zuzeneko kontsultategi publiko irekia dauka, azken urte hauetan larunbat goizeroko \"Landaberri\" saioan. \"Elhuyar\" zientzia aldizkarian ere kolaboratzaile gisa aritu da.\nUrte luzez Landa Garapeneko herri txikien biziberritze proiektuetan jardun du teknikari gisa, eta baita proiektuak sortzen, diseinatzen eta zuzentzen ere."}
{"id": "363966", "revid": "512", "url": "https://eu.wikipedia.org/wiki?curid=363966", "title": "2170 Byelorussia", "text": "2170 Byelorussia asteroide gerrikoan aurkitutako 2170. asteroidearen izena da. 1971ko irailak 16an aurkitu zuen Krimeako Astrofisika Behatokiak Nauchnyjetik. Bere behin-behineko izendapen zientifikoa 1971 SZ zen. Bere izena Bielorrusia herrialdeagatik jasotzen du."}
{"id": "363967", "revid": "105290", "url": "https://eu.wikipedia.org/wiki?curid=363967", "title": "2171 Kiev", "text": "2171 Kiev asteroide gerrikoan aurkitutako 2171. asteroidearen izena da. 1973ko abuztuak 28an aurkitu zuen Tamara Smirnovak Nauchnyjetik. Bere behin-behineko izendapen zientifikoa 1973 QD1 zen. Bere izena Ukrainako hiriburu den Kievgatik jasotzen du."}
{"id": "363968", "revid": "105290", "url": "https://eu.wikipedia.org/wiki?curid=363968", "title": "2172 Plavsk", "text": "2172 Plavsk asteroide gerrikoan aurkitutako 2172. asteroidearen izena da. 1973ko abuztuak 31n aurkitu zuen Tamara Smirnovak Nauchnyjetik. Bere behin-behineko izendapen zientifikoa 1973 QA2 zen. Bere izena Plavsk hiriagatik jasotzen du."}
{"id": "363969", "revid": "105290", "url": "https://eu.wikipedia.org/wiki?curid=363969", "title": "2173 Maresjev", "text": "2173 Maresjev asteroide gerrikoan aurkitutako 2173. asteroidearen izena da. 1974ko abuztuak 22an aurkitu zuen Liudmila Zhuravlyovak Nauchnyjetik. Bere behin-behineko izendapen zientifikoa 1974 QG1 zen. Bere izena Aleksei Maresievgatik jasotzen du."}
{"id": "363970", "revid": "512", "url": "https://eu.wikipedia.org/wiki?curid=363970", "title": "2174 Asmodeus", "text": "2174 Asmodeus asteroide gerrikoan aurkitutako 2174. asteroidearen izena da. 1975eko urriak 8an aurkitu zuten Schelte John Busek eta John Huchrak Palomar Behatokitik. Bere behin-behineko izendapen zientifikoa 1975 TA zen. Bere izena Asmodeo deabruagatik jasotzen du."}
{"id": "363971", "revid": "512", "url": "https://eu.wikipedia.org/wiki?curid=363971", "title": "2175 Andrea Doria", "text": "2175 Andrea Doria asteroide gerrikoan aurkitutako 2175. asteroidearen izena da. 1977ko urriak 12an aurkitu zuen Paul Wild suitzar astronomoak Zimmerwaldetik. Bere behin-behineko izendapen zientifikoa 1977 TY zen. Bere izena Andrea Doriagatik jasotzen du."}
{"id": "363972", "revid": "512", "url": "https://eu.wikipedia.org/wiki?curid=363972", "title": "2176 Donar", "text": "2176 Donar asteroide gerrikoan aurkitutako 2176. asteroidearen izena da. 1960ko irailak 24an aurkitu zuten Cornelis Johannes van Houtenek Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 2529 P-L zen.Bere izena eskandinaviar mitologiako Thor jainkoagatik jasotzen du."}
{"id": "363973", "revid": "119347", "url": "https://eu.wikipedia.org/wiki?curid=363973", "title": "Kiriki\u00f1ausi", "text": "Kiriki\u00f1ausi edo gaztain hespilak gaztainak bildu eta egoera onean kontserbatzeko erabiltzen ziren harrizko gordailuak dira.\nIzenak.\nErakuntza hauek izen desberdin ugari hartzen dituzte euskaraz: \"kiriki\u00f1ausie\", \"kiriki\u00f1osie\", \"kiriki\u00f1ausia\", \"kiriki\u00f1otokie\", \"kiriki\u00f1o-ezie\", \"gaztaine-ezie\" (Gorbeialdea), \"kiriki\u00f1usie\" (Zeberio), \"kortina\" (Aiaraldea), \"izki\u00f1ue\" (Malerreka), \"gaztaindegie\", gaztandeie, espille (Baztan), gaztain espil (Sara), kurtsila (Lapurdi) eta \"eskorta\".\nDeskripzioa.\nGaztain hespilak harrizko hesi biribil edo eliptikoak dira. Gorbeialdean biribilek 2 eta 8,6 metro arteko diametroa dute, eta eliptikoek 1,55 - 4,1 mko luzera eta 1,15 - 4,8 mko zabalera. Hesia 1,1 - 2,15 metro gora izaten da. Gehienek ate-zuloa dute, baina badira irekigunerik gabekoak ere.\nGuregana harrizkoak iritsi diren arren, behinola hesola eta adarrekin ere egiten zituzten.\nErabilpena.\nGaztainak morkots eta guzti pilatzen ziren kiriki\u00f1ausiaren barnean. Ondoren, iratze, belar, gaztainondo-adar, elorri edota zakuekin estaltzen ziren. Era horretan, gaztainak egoera onean kontserbatzeaz gain, zerri edo basurdeek jatea eragozten zen. Gehienean, abenduan hasten ziren kiriki\u00f1ausietan gordetako gaztainak jaten. Morkotsak arrasteluekin ateratzen ziren biltegitik eta, aletu ondoren, baserrira eramaten ziren. Aldi bakoitzean aste bateko behar zirenak ateratzen ziren."}
{"id": "363974", "revid": "12788", "url": "https://eu.wikipedia.org/wiki?curid=363974", "title": "Gaztain hespil", "text": ""}
{"id": "363977", "revid": "535", "url": "https://eu.wikipedia.org/wiki?curid=363977", "title": "Kobaron", "text": ""}
{"id": "363978", "revid": "1545", "url": "https://eu.wikipedia.org/wiki?curid=363978", "title": "Emilio Est\u00e9vez", "text": ""}
{"id": "363979", "revid": "98220", "url": "https://eu.wikipedia.org/wiki?curid=363979", "title": "Westport etxea", "text": "Westport etxea (ingelesez \"Westport House\") Westporten (Mayoko konderrian) kokaturiko jauregia da.\nHistoria.\nBrowne familiak eraiki zuen XVIII mendean, aurrez O'Malley gaztelua zegoen toki berean. Gr\u00e1inne N\u00ed Mh\u00e1ille erreginaren gazteluaren aztarnak oraindik badiraute lurazpian, gartzelak dira hain zuzen ere.\nEkialdeko zatia 1730an Richard Cassels arkitektuak eraiki zuen eta ondoren James Wyatt arkitektuak beste hiru aldeak diseinatu zituen, lauki itxura emanez. XIX mendean abeletxea eraiki zen atzealdean.\nBrowne familia Sligoko markes bihurtu zen 1800an. Jeremy Browne oraindik Westpot etxearen jabea da eta bertan bizi da."}
{"id": "363981", "revid": "119347", "url": "https://eu.wikipedia.org/wiki?curid=363981", "title": "C\u00e9ide Fields", "text": "C\u00e9ide Fields (irlanderaz \"Achaidh Ch\u00e9ide\", \"mendi lauko zelaiak\") Irlandako Mayoko konderriko kostaldean dagoen ingurune megalitikoa da, Ballycastletik 8 kilometro eskasera. Harri Aroan egina da eta beraz munduko zelai itxitura zaharrenak dira.\nPatrick Caulfield irakasleak aurkitu zuen 1930an, zohikatza ateratzen ari zela. Seamus bere semeak arkeologia ikasketak egin zituen eta indusketak egin ondoren zelai, etxe eta hilobiak aurkitu zituen.\nDuela 200 belaunaldiko jendearen bizimodua erakusten duen interpretazio zentrua ireki da. Bertan ikusten denez nekazari komunitateak pinudiak soildu zituen abereek bazka izan zezaten eta garagarra eta garia hazteko lurrak ere landu zituen. Harruiez zelaiak itxi zituzten lurrari eusteko.\nDirudienez basoa soiltzeak lurrari kalte egin zion eta nekazaritzarako balio ez zuenean eremua alde batera utzi zuten."}
{"id": "363983", "revid": "105290", "url": "https://eu.wikipedia.org/wiki?curid=363983", "title": "WEP", "text": "WEP (Wired Equivalent Privacy) routerrak dakarren hasiera enkriptazioa da. Dena dela apurtzeko erraza danez geroa eta gutxiago erabiltzen da. Enkriptatzeko pasahitzaren tamaina 64 bitekoa edo 128 bitekoa da, zenbat eta luzeago sendoagoa izango da pasahitza, beraz zailagoa apurtzeko. Erabilitako zifratze algoritmoa RC4-a da."}
{"id": "363984", "revid": "336", "url": "https://eu.wikipedia.org/wiki?curid=363984", "title": "Iberiako Erresuma", "text": "Iberia (; ; ) antzinako greziar eta erromatarrek Kartliko georgiar erresuma (K.a. 302 \u2013 K. o. 580) aipatzeko erabili zuten izena izan zen, egungo Georgiako ekialdeko eta hegoaldeko eskualdeetan zegoena. Egungo adituek Kaukasiar Iberia edo Ekialdeko Iberia izenak ere erabiltzen dituzte, Iberiar penintsulatik bereizteko.\nHaren mendebaldean zegoen Kolkidarekin batera, egun ezagutzen dugun Georgia sortu zuen.\nIberiako erregeen zerrenda.\nPharnavaziar leinua\nArshakiar leinua\nNimrodiar edo Pharnavaziar leinua (berrezarpena)\nArshakiar leinua (berrezarpena)\nArsazidar leinua\nKosroidar leinua"}
{"id": "363985", "revid": "6327", "url": "https://eu.wikipedia.org/wiki?curid=363985", "title": "Iberia kaukasiarra", "text": ""}
{"id": "363986", "revid": "6327", "url": "https://eu.wikipedia.org/wiki?curid=363986", "title": "Kaukasoko Iberia", "text": ""}
{"id": "363987", "revid": "6327", "url": "https://eu.wikipedia.org/wiki?curid=363987", "title": "Iberia (Kaukaso)", "text": ""}
{"id": "363988", "revid": "6327", "url": "https://eu.wikipedia.org/wiki?curid=363988", "title": "Iveria", "text": ""}
{"id": "363989", "revid": "6327", "url": "https://eu.wikipedia.org/wiki?curid=363989", "title": "Ekialdeko Iberia", "text": ""}
{"id": "364067", "revid": "155094", "url": "https://eu.wikipedia.org/wiki?curid=364067", "title": "WPA", "text": "WPA () WEP protokoloaren arazoak konpontzen dituen eta zerbitzari bat erabiliz autentifikazioa onartzen duen web protokoloa da. Zerbitzari honetan pasahitzak eta erabiltzaileen datuak gordetzeaz aparte, gako konpartitu sistema bat konfiguratzeko ere erabil daiteke, WEP bezalakoa, PSK (Pre-Shared Key) izena harturik. WPA zifratuak gako konpartitu bat erabiliko balu WPA-Personal izena hartuko luke, eta zerbitzari bat erabiliko balu WPA-Enterprise. Sare honetan sartzeko segurtasuna apurtu ondoren, hiztegietan oinarritutako \"indarkeri hutsa\" erasoa erabili behar da, dena dela, hau saihestu daiteke klabe politika egokia erabiliz."}
{"id": "364202", "revid": "6327", "url": "https://eu.wikipedia.org/wiki?curid=364202", "title": "Iberia kaukasiar", "text": ""}
{"id": "364226", "revid": "1545", "url": "https://eu.wikipedia.org/wiki?curid=364226", "title": "Urrezko ahari larrua", "text": ""}
{"id": "364293", "revid": "1545", "url": "https://eu.wikipedia.org/wiki?curid=364293", "title": "Susiana", "text": ""}
{"id": "364332", "revid": "1545", "url": "https://eu.wikipedia.org/wiki?curid=364332", "title": "Sumeria", "text": ""}
{"id": "364606", "revid": "448", "url": "https://eu.wikipedia.org/wiki?curid=364606", "title": "Karl Heinz Rummenigge", "text": ""}
{"id": "364724", "revid": "56334", "url": "https://eu.wikipedia.org/wiki?curid=364724", "title": "Los bomberos", "text": "Los bomberos Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1979ko abentura bat da.\nIstorioa.\nMortadelok eta Filemonek ganberro talde bati aurre egin behar diote, nortzuk, euren gaiztakeriak egiteko mota orotako bonbak erabiltzen dituzten."}
{"id": "364875", "revid": "512", "url": "https://eu.wikipedia.org/wiki?curid=364875", "title": "Sakurairen objektua", "text": "Sakurairen objektua (\"Sakurai's object\" ingelesez) Sagitarius konstelazioan dagoen nebulosa planetario ahul baten erdiko izarra da. V4334 Sagittarii (V4334 Sgr) izena ere jasotzen du. Gaur egun +11,4ko itxurazko magnitudekoa, izar aldakor bezala aurkitu zuen 1996ko otsailak 20an Yukio Sakurai japoniar astronomoak kometen bila ari zen bitartean. Izar hau gure eguzki sistematik ze distantziara dagoen ez da ezagutzen, baina 11.500 argi-urtekoa (3500 parsec) izan daitekeela uste da.\nSakurairen objektua bere izar eboluzioaren azken faseetan dagoen izar bat da. Noba batenaren antzeko jokaeraduna, aurretik, nano zuri bihurtu aurretik \"amaierako helio flash\" bat jasan duen adar asintotiko erraldoiko izar bat zela uste da. Izarra inguratzen duen nebulosa planetarioak, oso ahul eta hedatua dena, azken masa eiekzioa duela zenbait milaka urte gertatu zela adierazten du.\n1996an hasi zen helio flashak denbora batez adar asintotiko erraldoira itzularazi du, horregatik, mota honetako gertakarietan \"berpizte\" edo \"birjaiotze\"az hitz egiten da. Astronomikoki, amaierako flasha oso iraupen laburreko etapa bat, apenas hamarnaka urte batzuk, ondorioz gertakari mota hauek ikustea oso zaila delarik. Gertakari alderagarri bakarra 1917an V605 Aquilaen gertatu zena da. Izarraren egungo tenperatura 12.000 kelvinekoa da, eta, dirudienez, bere tenperatura urteko 1.000 kelvin handitzen doa. Izarra 75\u00bako okerdura duen hautsezko disko trinko batek inguratzen du. 500 unitate astronomikoko kanpo erradio batekin, bere masa 6 x 10-5 eguzki masakoa da. Diskoa, nagusiki, karbono ale amorfoz osatua dago.\nSakurairen objektuak sistemaren eboluzioari biziraun zion masa baxuko gorputz batekin sistema bitar bat osatzen duela proposatu da. Laguna M7 espektro motako izar hotz bat izan liteke. Horrek nebulosa planetarioan ikusi den forma asimetrikoa azal dezake."}
{"id": "364975", "revid": "6327", "url": "https://eu.wikipedia.org/wiki?curid=364975", "title": "K. a. 1. milurtekoaren taula", "text": ""}
{"id": "365004", "revid": "46380", "url": "https://eu.wikipedia.org/wiki?curid=365004", "title": "Tom Wolfe", "text": "Thomas Kennerly \"Tom\" Wolfe (Richmond, Virginia, 1930eko martxoaren 2a - 2018ko maiatzaren 14a, Manhattan, New York) estatubatuar kazetari eta idazlea izan zen. Bere ibilbidearen hasieran The Washington Post eta New York Herald egunkarietan, eta Enquirer aldizkarian lan egin zuen.\nKazetaritza berriaren sortzaileetako bat zen Tom Wolfe kazetari eta idazlea, adituen esanetan. Errealitatea literatur baliabidez hornitu eta aberasteko korrontearen baitakoa zen Wolfen idazkera; fikziotik gertuko teknikak erabiltzen zituen, beti ere errealitateari fidel agertuz."}
{"id": "365016", "revid": "11910", "url": "https://eu.wikipedia.org/wiki?curid=365016", "title": "Kiribilen grabitate kuantikoa", "text": "Kiribilen grabitate kuantikoa (ingelesez: \"LQG\", \"loop quantum gravity\") edo baita errepikapenen grabitate kuantikoa, Abhay Ashtekarrek 1986an formulatutako grabitate kuantikoaren teoria bat da. Itxuraz bateraezinak diren mekanika kuantikoa eta erlatibitate orokorra nahasten ditu. Grabitate kuantikoaren teoria bezala, korden teoriaren arerio nagusia da, azken hau defendatzen dutenak kiribilen grabitate kuantikoa defendatzen dutenak baino hamar aldiz gehiago diren arren.\nTeoria honek espazioa spin sare (\"spin network\") deritzon kuantizatutako kiribil edo lakio kopuru mugatu batekin sortutako sare fin bat izan daitekeela iradokitzen du. Sare hauei denbora gehitzen badiegu spin bits (\"spin foam\") bat izango dugu. Beste hitz batzuetan, LQGk eskala oso txikietan (Plancken distantzian), denbora-espazioa bits moduko baten elkarehotutako lakio sare batez osatua dagoela planteatzen du. Espazioa leuna eta jarraikakoa ez dela, baizik eta 10-35 metroko diametroko zati banaezinez osatua dagoela defendatzen du. LQGk denbora-espazioa espazio bolumen hauek (lakio edo kiribilak) grafo baten korapilo elkarlotuak bailiran konektatzen dituen lotura abstraktuzko sare bat bezala definitzen du.\nOraindik amaitzeke dagoen eta zuzena ote den oraindik ezagutzen ez den teoria bat den arren (bere dinamika ere ez da ezagutzen) jada lortu ditu zenbait arrakasta. Teoria honen bertsio sinplifikatuek Big Bangaren aurreko egoera ere esploratzea ahalbidetu dute, \"aurretik\" zer egon zen kontatuz. LQG substratu-independentea den teoria kuantiko bat formulatzearen ahaleginaren ondorio da. Eremu kuantikoen teoria topologikoak adibide bat eman zuen, baina tokiko askatasun mailarik gabe, eta soilik askatasun global maila mugatuekin. Hau ez da egokia grabitatea deskribatzeko, hutsean ere tokiko askatasun mailak dituena erlatibitate orokorraren arabera."}
{"id": "365029", "revid": "512", "url": "https://eu.wikipedia.org/wiki?curid=365029", "title": "Oh Yeah (abestia)", "text": "Oh Yeah (euskaraz \"Oi, Bai\") Yellow suitzar bikotearen abesti bat da. 1985ko \"Stella\" diskoaren barnean argitaratu zuten. 1987ko \"Ferris Bueller's Day Off\" filmaren soinu bandan agertzean mundu mailan ospetsu bilakatu zuen."}
{"id": "365058", "revid": "448", "url": "https://eu.wikipedia.org/wiki?curid=365058", "title": "Donostiako Amara auzoa", "text": ""}
{"id": "365059", "revid": "11867", "url": "https://eu.wikipedia.org/wiki?curid=365059", "title": "Autoritate", "text": ""}
{"id": "365060", "revid": "119347", "url": "https://eu.wikipedia.org/wiki?curid=365060", "title": "Badia", "text": "Badia itsas ertzean lurrean barneratuz izaten den sakongune handi samarra edo golko txikia da. Gurean ezagunak dira Donostian dagoen Kontxakoa, Pasaiakoa edo Donibane Lohizunekoa, lehenengo biak Gipuzkoan, hirugarrena Lapurdin. Modu batez badiaren aurkakoa lur-muturra izan daiteke; baita penintsula ere. Badia handia bada golkoa bezala har daiteke, esaterako Bizkaiko golkoa; bien arteko desberdintasuna, badia eta golkoa artekoa, ez dago oso zehaztuta. Badiak estuak direnean \"fiordo\" esaten zaie.\nEkonomikoki badiek garrantzia handia izaten dute bertan portu handiak eta herriak kokatzen baitira. Halaber, giza presentziaren ondorioz, ekologikoki orokorrean txikituta egoten dira. Badietan olatuen eta haizeen eragina moteldu egiten da, eta horren ondorioz inguru babestuagoak sortzen dira. Arrantzarako toki egokiak dira, bestetik, arrainak arrautzak jartzeko kostaldera hurbiltzen direlako.\nEraketa.\nModu asko daude badiak naturalki sortzeko. Handienak kontinenteen jitoaren ondorioa dira. Gondwana superkontinentea sortu zen arabera, beste kontinenteak aldendu ziren munduko badia handienak sortuz: Gineako golkoa, Pertsiar Golkoa, Alaskako golkoa, Mexikoko golkoa eta Bengalako golkoa, azken hau munduko handiena.\nBeste badia batzuk glaziarren eta ibaien eraginez sortu dira. Normalean fiordoak glaziarren eraginez sortu dira. Gurean, aldiz, itsasadarretan sortu dira, hau da, ibaiaren eta olatuen erosioaren ondorioz."}
{"id": "365061", "revid": "512", "url": "https://eu.wikipedia.org/wiki?curid=365061", "title": "Mircea C\u0103rt\u0103rescu", "text": "Mircea C\u0103rt\u0103rescu (1956ko ekainaren 1a, Bukarest) errumaniar idazle, olerkari, eleberrigile eta saiakeragile bat da. Ioana Nicolaie olerkariarekin ezkondua dago. Mundu mailako literatur kritikariek aho batez 1980ko hamarkadako errumaniar olerkari garrantzitsuenetzat jo ohi ditu. Bukaresteko Unibertsitatean Errumaniar Literaturako katedraduna da."}
{"id": "365067", "revid": "105290", "url": "https://eu.wikipedia.org/wiki?curid=365067", "title": "Openfield", "text": "Openfield, euskaraz landa zabala, paisaia eta landa mota bat da, non lursailak hesirik gabeko zerrenda handietan banatzen diren landa paisaia zabal batean zehar, baso-eremu handirik gabe. Bereziki lautadetan agertzen paisaia da eta zentralizatutako herria izaten da dagokion gizarte-egitura. Sistema hau ohikoa da Polonian, Errusian, Alemanian eta Gaztelan. Euskal Herrian, Arabako lautadan eta Nafarroako hegoaldean daude openfield motako paisaiak."}
{"id": "365068", "revid": "17", "url": "https://eu.wikipedia.org/wiki?curid=365068", "title": "Agronomo", "text": ""}
{"id": "365069", "revid": "17", "url": "https://eu.wikipedia.org/wiki?curid=365069", "title": "Agronomiko", "text": ""}
{"id": "365070", "revid": "17", "url": "https://eu.wikipedia.org/wiki?curid=365070", "title": "Tau", "text": ""}
{"id": "365071", "revid": "17", "url": "https://eu.wikipedia.org/wiki?curid=365071", "title": "Gamma", "text": ""}
{"id": "365072", "revid": "17", "url": "https://eu.wikipedia.org/wiki?curid=365072", "title": "Gama", "text": ""}
{"id": "365074", "revid": "2241", "url": "https://eu.wikipedia.org/wiki?curid=365074", "title": "Histograma (argipena)", "text": "Histograma terminoak erabilera zenbait ditu:"}
{"id": "365075", "revid": "201", "url": "https://eu.wikipedia.org/wiki?curid=365075", "title": "1. milurtekoaren taula", "text": ""}
{"id": "365076", "revid": "201", "url": "https://eu.wikipedia.org/wiki?curid=365076", "title": "2. milurtekoaren taula", "text": ""}
{"id": "365077", "revid": "201", "url": "https://eu.wikipedia.org/wiki?curid=365077", "title": "3. milurtekoaren taula", "text": ""}
{"id": "365078", "revid": "17", "url": "https://eu.wikipedia.org/wiki?curid=365078", "title": "Koefiziente", "text": ""}
{"id": "365079", "revid": "1491", "url": "https://eu.wikipedia.org/wiki?curid=365079", "title": "Katuen testamentua", "text": "Katuen testamentua Oskorri musika taldearen bizkaierazko haur-kanta herrikoi baten bertsioa da. Izen berea zuen 1993ko \"Katuen testamentua\" diskoaren barnean argitaratu zuten. Txantxetako hitzak dira, umore beltzezko gaia du abestiak: katu bat hil ondorengo testamentuan haur bati eta haren senideei ondorengotzan uzten dizkien \"ondasunak\" banan-banan aipatzen ditu. Amamarentzat hankak eta burua, aititarentzat abarkak egiteko larrua, eta Mantxolirentzat tripa-barrua. \nHitzak.\nHona hemen abestiaren hitzak (ezkerrean) eta hitzak beste modu batera euskara batura egokituta-edo (eskuinean):"}
{"id": "365089", "revid": "105290", "url": "https://eu.wikipedia.org/wiki?curid=365089", "title": "Sturges erregela", "text": "Estatistikan, Sturges erregela, datu-multzo bati dagokion histograma bat eratzeko behar den tarte kopurua kalkulatzen duen erregela bat da, Herbert Sturgesek 1926 urtean proposatutakoa. Erregelak \"n\" datu kopuruaren arabera kalkulatzen du tarte kopurua:\nErregelak datu-multzoa banaketa normal bati jarraiki banatzen dela hartzen du hipotesi moduan. Oinarri estatistiko sendorik ez badu ere, maiz erabiltzen da praktikan.\nFormularen dedukzioa.\nSturgesen arabera histograma \"ideala\" \"i=0, 1, ..., (k-1)\" balioetan zentraturiko tarteak dituena da, formula_2 balioko maiztasunekin. Adibidez, \"k=5\" tarteetarako, maiztasun \"idealak\" 1-5-10-5-1 lirateke. Beraz, datu kopuru totala honela adieraz daiteke:\nKoefiziente binomialen propietateak erabiliz,\nEta hortik, \"k\" tarte kopurua honela kalkulatu behar da:\nFormularen hipotesiak.\nformula_2 maiztasunak \"B(k-1,0.5)\" banaketa binomial bateko probabilitateak kalkulatzeko koefiziente binomialak dira. Banakuntza binomial honetan, probabilitateak honela kalkulatzen dira:\nformula_8 handitzean, aurreko formula_9 probabilitateak (eta beraz, enpirikoki dagozkion maiztasunak) formula_10 mendean soilik geratzen dira, formula_11 koefizientea ez baitago \"i\"-ren mendean.\nBeste alde batetik, banaketa binomial hori, \"k\" handietarako formula_12 banaketa normal baten bitartez hurbildu daiteke.\nBeraz, Sturgesek histogramako tarteetako erdipuntuak banaketa binomial bati jarraiki banatzen direla irizten du. Tarte kopuru handietarako, banaketa normala litzateke datuen eredua.\nErabilera.\nSturges erregela eratzean onarttuako hipotesiak oso murritzak direnez, formulak oinarri estatistiko eskasa duela esan daiteke. Hala ere, maiz erabiltzen da praktikan, bereziki datu-kopuru txikietarako (\"n&lt;200\") formula zorrotzagoen antzeko emaitzak ematen dituelako, datu-kopurua soilik hartuta eta datuetan oinarrituta beste kalkulurik egin beharrik gabe. Datu kopuru handiagoetarako erregelak beste formulek baino tarte kopuru txikiagoa ematen du, bereziki alborapen handiko eta moda anitzeko datu-multzoetan, histograma leunduz horrela.\nFormula aplikatzean, tarte kopurua zenbaki ez-osoak ematen ditu oro har. Gehienetan, gehiegiz biribildu eta hurrengo balioa hartzen da aplikatu beharreko tarte kopuru moduan.\nOndoren, datu-kopuru batzuetarako ematen dituen tarte kopuruak azaltzen dira:"}
{"id": "365114", "revid": "512", "url": "https://eu.wikipedia.org/wiki?curid=365114", "title": "San Pedro de la Roca gaztelua", "text": "San Pedro de la Roca gaztelua edo Morro gaztelua, Unescok 1997an Gizateriaren ondare bezala izendatu zuen. Erakunde horren arabera Hispanoamerikako arkitektura militarraren gaztelu osatuena eta hobeto gordeta da. Diseinuaren oinarria italiarra izan zen, errenazimentu estilokoa. Bere bigarren izena dela eta, batzuetan San Juan de Puerto Ricoko San Felipe del Morro gotorlekuarekin nahasi izan da.\nGotorleku militar hau Santiago de Cuban dago. Eraikuntza nagusia 1590tik 1610ra egin zen. Zitadelaren eraikuntza 1638 hasi zen eta 42 urte behar izan zituzten lanak burutzeko. Helburua itsas-erasoetatik, bereziki pirateriatik, hiria babestea zen. Gazteluaren lehenengo ideia Pedro de la Roca y Borja gobernadoreak eman zuen eta hortik datorkio izena.\nEraikuntza-lanak eta diseinua Giovanni Batista Antonelli ingeniari italiarrak zuzendu zituen. Ingeniari honen asmoa lur-eremuaren ezaugarriez baliatzea izan zen gazteluaren aukera defentsiboak hobetzeko. Gero behin baino gehiagotan berreraikia eta moldatua izan da. Santiagoko Morro hau bitxi arkitektoniko, estetiko eta historiko bezala dago onartuta. Antonellik beste gotorleku planifikatu zituen Kuban: Cojimar gotorlekua eta Santa Doratea de Luna de Chorrera gotorlekua."}
{"id": "365116", "revid": "1545", "url": "https://eu.wikipedia.org/wiki?curid=365116", "title": "Sakurairen Objektua", "text": ""}
{"id": "365117", "revid": "1545", "url": "https://eu.wikipedia.org/wiki?curid=365117", "title": "V4334 Sagittarii", "text": ""}
{"id": "365118", "revid": "1545", "url": "https://eu.wikipedia.org/wiki?curid=365118", "title": "V4334 Sgr", "text": ""}
{"id": "365121", "revid": "336", "url": "https://eu.wikipedia.org/wiki?curid=365121", "title": "Pontoko Erresuma", "text": "Pontoko Erresuma Itsaso Beltzaren hegoaldeko kostaldean zegoen persiar jatorriko herrialdea izan zen. Mitridates I.a Pontokoak K.a. 291n sortu zuen eta K.a. 63ra arte iraun zuen, Erromatar Errepublikak konkistatu zuen arte hain zuzen ere. Mitridates VI.aren agindupean eremu luzeena lortu zuen, Kolkida, Kapadozia, Bitinia, Taurikako Kersonesoko greziar koloniak eta erromatar Asia konkistatu ondoren. Hiru Gerra Mitridatiko egin ostean, Erromak eskualdea konkistatu zuen: mendebaldeko eskualdeak Bitinia eta Ponto izeneko erromatar probintzia eratu zuen eta ekialdekoa erresuma babestu bilakatu zen.\nErresumaren gehiengoa Kapadozian zegoenez, hasieran Kapadozia Pontokoa (Itsaso Beltzak \"Pontus Euxinus\" izena zuen) deitua izan zen. Gero iparraldeko aldea Ponto eta hegoaldekoa Kapadozia bilakatu ziren."}
{"id": "365123", "revid": "105290", "url": "https://eu.wikipedia.org/wiki?curid=365123", "title": "2177 Oliver", "text": "2177 Oliver asteroide gerrikoan aurkitutako 2177. asteroidearen izena da. 1960ko irailak 24an aurkitu zuten Cornelis Johannes van Houtenek, Ingrid van Houten-Groeneveldek eta Tom Gehrelsek Palomar Behatokitik. Bere behin-behineko izendapen zientifikoa 6551 P-L zen. Bere izena Bernard M. Olivergatik jasotzen du."}
{"id": "365126", "revid": "105290", "url": "https://eu.wikipedia.org/wiki?curid=365126", "title": "2178 Kazakhstania", "text": "2178 Kazakhstania asteroide gerrikoan aurkitutako 2178. asteroidearen izena da. 1972ko irailak 11n aurkitu zuen Nikolai Txernikhek Nauchnyjetik. Bere behin-behineko izendapen zientifikoa 1972 RA2 zen. Bere izena Kazakhstan herrialdeagatik jasotzen du."}
{"id": "365127", "revid": "105290", "url": "https://eu.wikipedia.org/wiki?curid=365127", "title": "2179 Platzeck", "text": "2179 Platzeck asteroide gerrikoan aurkitutako 2179. asteroidearen izena da. 1965eko ekainak 28an aurkitu zuen Arnold Richard Klemolak Felix Aguilar Behatokitik. Bere behin-behineko izendapen zientifikoa 1965 MA zen. Bere izena Ricardo Pablo Platzeck argentinar astronomoagatik jasotzen du."}
{"id": "365128", "revid": "105290", "url": "https://eu.wikipedia.org/wiki?curid=365128", "title": "2180 Marjaleena", "text": "2180 Marjaleena asteroide gerrikoan aurkitutako 2180. asteroidearen izena da. 1940ko irailak 8an aurkitu zuen Heikki A. Alikoskik Turkutik. Bere behin-behineko izendapen zientifikoa 1940 RJ zen."}
{"id": "365129", "revid": "512", "url": "https://eu.wikipedia.org/wiki?curid=365129", "title": "2181 Fogelin", "text": "2181 Fogelin asteroide gerrikoan aurkitutako 2181. asteroidearen izena da. 1942ko abenduak 28an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1942 YA zen. Bere izena 1979 eta 1980 artean Minor Planet Centerreko laguntzailea izan zen Eric S. Fogelingatik jasotzen du."}
{"id": "365130", "revid": "336", "url": "https://eu.wikipedia.org/wiki?curid=365130", "title": "2182 Semirot", "text": "2182 Semirot asteroide gerrikoan aurkitutako 2182. asteroidearen izena da. 1953ko martxoak 21ean aurkitu zuen Indiana Asteroide Programak AEBetako Indiana estatuko Brooklyn hiritik gertu dagoen Goethe Link Behatokitik. Bere behin-behineko izendapen zientifikoa 1953 FH zen. Bere izena 1947 eta 1971 artean Bordeleko Behatokiko zuzendaria izan zen Pierre Semirot frantziar astronomoagatik jasotzen du."}
{"id": "365131", "revid": "105290", "url": "https://eu.wikipedia.org/wiki?curid=365131", "title": "2183 Neufang", "text": "2183 Neufang asteroide gerrikoan aurkitutako 2183. asteroidearen izena da. 1959ko uztailak 26an aurkitu zuen Cuno Hoffmeisterrek Bloemfonteindik. Bere behin-behineko izendapen zientifikoa 1959 OB zen. Bere izena Turingiako Neufang herriagatik jasotzen du, aurkitzailearen jaioterria zena."}
{"id": "365132", "revid": "512", "url": "https://eu.wikipedia.org/wiki?curid=365132", "title": "2184 Fujian", "text": "2184 Fujian asteroide gerrikoan aurkitutako 2184. asteroidearen izena da. 1964ko urriak 9an aurkitu zuen Mendi Gorrindoleko Behatokiak Nankindik. Bere behin-behineko izendapen zientifikoa 1964 TV2 zen. Bere izena Fujian probintziagatik jasotzen du."}
{"id": "365133", "revid": "56334", "url": "https://eu.wikipedia.org/wiki?curid=365133", "title": "El transformador metab\u00f3lico", "text": "El transformador metab\u00f3lico Francisco Ib\u00e1\u00f1ez kataluniar komikigilearen pertsonaiarik ezagunenak diren Mortadelo eta Filemonen 1979ko abentura bat da.\nIstorioa.\nBacterio profesoreari berak asmatutako birus bat zuen probeta bat hautsi zaio. Birus horrek, T.I.A. guztitik hedatu dena, pertsonak goitik behera aldatzen ditu (ahula indartsu bihurtzen du, edo ondratua lapur etab...) T.I.A.ko langile batzuk birus horrekin kutsatuko dira egora sinestezinak sorraraziz."}
{"id": "365134", "revid": "58701", "url": "https://eu.wikipedia.org/wiki?curid=365134", "title": "Heldenplatz", "text": "Heldenplatz (euskaraz \"Heroien Plaza\") Austriako Viena hiriburuaren erdigunean dagoen plaza bat da.\nPlaza hau gertakari historiko garrantzitsu ugariren lekuko izan da, horietan nabarmena 1938an Adolf Hitlerrek iragarri zuen Hirugarren Reichak Austriarekiko burutu zuen anexio edo \"Anschluss\" delakoa izan zen.\nPlaza.\n\"Heroien Plaza\" delakoa Hofburg jauregi inperialaren alboan dago eta eraikin multzo honetan zati da, Frantzisko Josef I.a Austriakoa enperadorearen agintaldian eraikia izan zelarik, \"Kaiserforum\" (\"Foro Inperiala\") delakoaren zati bezala, halere ez zen osoki amaitua izan. Ipar-mendebaldetik, Leopoldo Hofburgekoa hegalarekin muga egiten du, hego-ekialdean Neue Hofburg (\"Hiri Berri Inperiala\") eremuarekin, eta hego-mendebaldean Ringstra\u00dfe (\"Etorbide Zirkularra\") etorbidea du, honetatik \"\u00c4u\u00dferes Burgtor\" (\"Kanpoaldeko Ataria\") ateak banatzen duelarik. Ipar-mendebaldean, eraikinik ez dago, Ringstra\u00dfe etorbidearen ikuspegia dago, bertan Austriako Legebiltzarra, Vienako udaletxea eta Burgtheater (\"Antzoki Inperiala\") antzokia daudelarik.\nPlazan bi estatua daude, bata Eugenio Saboiakoa printzearena eta bestea Karlos Austriako Artxidukearena, biak buruzagi militar bikainak izateagatik oroituak direlarik, hortik plazaren izena.\nPlazaren alboan, beste hiri eremu handi bat topatzen da, Maria-Theresien-Platz edota \"Museoen Plaza\", honen alboan Kunsthistorisches Museum (\"Artearen Historiaren Museoa\") eta Natur Historiaren Museoa eraikin bikiak daudelarik.\nLiteratura.\nNahiz eta plaza ospakizun eta ekitaldi ugarientzako erabilia izan zen, Hitlerrek bertan burututako hitzaldiekin duen loturak jendearengan eragin handia izaten jarraitzen du. Arrazoi honexegatik, \"Heroien Plaza\" literatur idazlan ugariren gaia izan da, horietako ezagunena Thomas Bernhard idazlearen \"Heldenplatz\" idazlana eta Ernst Jandl olerkariaren \"Wien: Heldenplatz\" (\"Viena: Heroien Plaza\")."}
{"id": "365137", "revid": "42191", "url": "https://eu.wikipedia.org/wiki?curid=365137", "title": "Ponto (argipena)", "text": "Ponto izan daiteke:"}
{"id": "365140", "revid": "105290", "url": "https://eu.wikipedia.org/wiki?curid=365140", "title": "Kateen zubia", "text": "Kateen zubia (hungarieraz \"Sz\u00e9chenyi l\u00e1nch\u00edd\") Hungariako Budapest hiriburuan dagoen zubi bat da. Danubio ibaia zeharkatzen du, Buda eta Pest hiriak elkarlotuz. 1849an ireki zen, Budapest hirian Danubio ibaia zeharkatzen zuen lehenbiziko zubi finkoa bilakatuz. 1949an zaharberritua izan zen."}
{"id": "365143", "revid": "12788", "url": "https://eu.wikipedia.org/wiki?curid=365143", "title": "Harizpi bikoitzeko erretrotranskribatutako DNA birus", "text": "Harizpi bikoitzeko erretrotranskibatutako DNA birusa, edo kbDNA-AT birusa, bere genoman kate bikoitzeko DNA duen birusa da, zelula ostalarian alderantzizko transkripzioaren bidez ugaltzen dena, hau da, DNAzko moldetik abiatuta tarteko RNA eratuz. Baltimoreko sailkapeneko VII. taldeko birusak dira.\nUgalketa.\nBirus partikuletan dagoen DNAzko genoma bi modutan transkribatzen da kutsatutako zelulan:\nBirusak kodetutako alderantzizko transkriptasak RNA aurregenomikoa erabiltzen du molde gisa birusaren DNA genomikoa sortzeko.\nXehetasun gehiagoz, birusaren ugalketak honako etapa hauek ditu:\nGenoma partzialki kate bikoitzekoa den DNAzko molekula zirkular eta ez kobalenteki itxi bat izan daiteke. 3,2 base pareko luzerarekin (Hepadnaviridae), edo baita kate bikoitzeko DNA molekula bat ere, bi kateetan ezjarraikortasunak dituena, 8 base pareko luzerarekin (Caulimoviridae)\nEspezieak.\nTalde honek bi familia ditu: Hepadnaviridae, ornodunak kutsatzen dituena eta B hepatitisaren birusa barne duena, eta Caulimoviridae, landareak kutsatzen dituena eta azaloreko mosaiko birusa barne hartzen duena."}
{"id": "365146", "revid": "105290", "url": "https://eu.wikipedia.org/wiki?curid=365146", "title": "S2 (izarra)", "text": "S2 (S0-2 ere deitua) Sagitarius konstelazioan Sagitario A* irratiturritik gertu dagoen izar bat da. B1V espektro motako izar zuri-urdinska bezala katalogatua, bere masa gure eguzkiarena baino 15 aldiz handiagoa eta bere erradioa gure eguzkiarena baino 7 aldiz handiagoa dela uste da.\nS2 Sagitario A*ren inguruan 15,56 \u00b1 0,35 urteko orbita periodo batekin orbita oso eszentriko (\u03b5 = 0,87) baten mugitzen da, bi objektuen arteko banaketa 5,5 argi egun eta 17 argi ordu (periastroan) bitartean aldatzen delarik. Sagitario A*entzat estimatutako 3,7 milioi eguzki masako masa batentzat S2k bere orbitaren perizentroan jasaten duen gehienezko grabitate azelerazioa 1,5 metro segundo karratukoa da, edo ia Lurraren grabitatearen seiren bat. Dena dela, gaur egun orbita egonkorra da, S2 Sagitario A*en marea indarraren ondorioz soilik 16 argi minutura egotean suntsitua geratuko bailitzateke, gaur egun baino 70 aldiz hurbilago.\nS2ren itxurazko kokapena 1995etik jarraitu da Esne Bidearen erdigunean zulo beltz supermasibo baten existentziari buruz informazioa biltzeko asmoz. 2008an S2ren orbita osoa ikusi ahal izan zen. Zulo beltz supermasibo bat da eginiko behaketak, aurkitutako orbita parametroak eta bere dentsitate handia azaltzen dituen gaur egun ezagutzen den zeru objektu bakarra.\nAstronomo talde batek, nagusiki Estralurtar Fisikarako Max Planck Institutukoak, S2ren Sagitario A*ren inguruko orbita dinamikaren behaketak erdigune galaktikoa dagoen distantzia neurtzeko erabili zituen. Distantzia 7,94 \u00b1 0,2 kiloparsecetan zehaztu zuten, aurretik beste metodo batzuekin eginiko zehaztapenekin bat datorrena."}
{"id": "365147", "revid": "4380", "url": "https://eu.wikipedia.org/wiki?curid=365147", "title": "Hami prefektura", "text": ""}
{"id": "365148", "revid": "53566", "url": "https://eu.wikipedia.org/wiki?curid=365148", "title": "Urumea pilotalekua", "text": "Urumea pilotalekua Donostiako Ramon Maria Lili pasealekuan kokatutako pilotalekua izan zen. 1926ko uztailaren 17an inauguratu zen, eta lehenengo urteetan, 1935 arte, zesta-punta partidak egin ziren. Handik aurrera, erremontelariak aritu ziren bertan, Abrego I.a haien artean. 1940an berritu eta hurrengo urteko ekainaren 12an berriro inauguratu zuten, eta 1968 arte egon zen irekia. Honako neurriak zituen: luzera, 54,20 m; frontisaren zabalera, 12,45 m; kantxaren zabalera, 10,50 m. Jokalekuaren parean harmaila handia zuen, eta beste hiru solairu gehiago. Denetara, 980 ikuslerendako tokia zuen.\nPilotalekua 1969an eraitsi ostean, orubean Rafael Moneo, Javier Marquet, Xabier Unzurrunzaga eta Luis Zulaikak diseinatutako Urumea eraikina egin zen."}
{"id": "365149", "revid": "69477", "url": "https://eu.wikipedia.org/wiki?curid=365149", "title": "Bi Haizpe", "text": ""}
{"id": "365150", "revid": "98220", "url": "https://eu.wikipedia.org/wiki?curid=365150", "title": "Budako gaztelua", "text": "Budako gaztelua (hungarieraz \"Budav\u00e1ri Palota\", alemanaz \"Burgpalast\" eta turkieraz \"Budin Kalesi\") Hungariako Budapest hiriburuan dagoen gaztelu bat da, Danubio ibaiaren ertzean. \"Errege Jauregia\" (\"Kir\u00e1ly-Palota\") edota \"Errege Gaztelua\" (\"Kir\u00e1lyi V\u00e1r\") izeneaz ere deitua bada, bertan denbora luzez Hungariako errege-erreginak bizitu baitziren.\nGaztelua lehenbiziko aldiz 1265an osatu zen, XIX. mendea arte etxe, eliz eta eraikin publikoak gehituz joan zitzaizkiolarik. 1987an Budapesteko Gizateriaren Ondarea den multzoaren barnean sartu zuten, hala izendatuz. Funikular baten bidez Clark \u00c1d\u00e1m enparantza eta Kateen zubiarekin lotua dago."}
{"id": "365152", "revid": "13403", "url": "https://eu.wikipedia.org/wiki?curid=365152", "title": "Hungariako Legebiltzarra", "text": ""}
{"id": "365153", "revid": "13403", "url": "https://eu.wikipedia.org/wiki?curid=365153", "title": "Norvegiako Legebiltzarra", "text": ""}
{"id": "365154", "revid": "13403", "url": "https://eu.wikipedia.org/wiki?curid=365154", "title": "Islandiako Legebiltzarra", "text": ""}
{"id": "365155", "revid": "13403", "url": "https://eu.wikipedia.org/wiki?curid=365155", "title": "Ukraniako Legebiltzarra", "text": ""}
{"id": "365156", "revid": "13403", "url": "https://eu.wikipedia.org/wiki?curid=365156", "title": "Vatikanoko Legebiltzarra", "text": ""}
{"id": "365157", "revid": "13403", "url": "https://eu.wikipedia.org/wiki?curid=365157", "title": "Israelgo Legebiltzarra", "text": ""}
{"id": "365158", "revid": "105290", "url": "https://eu.wikipedia.org/wiki?curid=365158", "title": "Cambalache", "text": "Cambalache (Argentinako gaztelaniaz bigarren eskuko gauzen denda esan nahi du) Argentinako tango bat da, 1934an Enrique Santos Disc\u00e9polok ondu zuena, \"El alma del bandone\u00f3n\" filmaren soinu bandarako. Ernesto Fam\u00e1k abestu zuen aurrenekoz, Francisco Lomutok zuzendutako orkestrak lagundurik. Ondoren beste tango abeslari askok kantatu dute, Carlos Gardelek barne.\nHistoria.\nEnrique Santos Disc\u00e9polok Hamarraldi Zitalean (1930-1943) idatzi zuen \"Cambalache\" tangoa, eta hitzak ezin hobeki laburbiltzen du Argentinako historiako garai horretako hondamendi material eta morala. Urte horietan herrialdeak zenbait diktadura pairatu zituen, 1946an Juan Per\u00f3n agintera iritsi zen arte. \"El alma del bandone\u00f3n\" filmerako idatzirik, arrakasta handia erdietsi zuen. 1943an, diktadura militarrak debekatu zuen, eta gauza bera egin zuten Argentinako ondorengo diktadura guztiek ere. XX. mendeko egoerarekin oso kritikoa eta etsia da, umore ironikoz betea eta, idatzi zenetik 80 urte baino gehiago igaro diren arren, edukia indarrean dago.\nHau da \"Cambalache\"-ren bertsiorik ezagunena:"}
{"id": "365164", "revid": "9071667", "url": "https://eu.wikipedia.org/wiki?curid=365164", "title": "Piztiaren begiak", "text": "Piztiaren begiak Alberto Ladron Arana idazle nafarrak 2012an plazaratutako eleberri beltza da. Iru\u00f1ean giroturik, etakide ohiak, guardia zibilak eta desagerturiko haurrak ditu hariaren gidari."}
{"id": "365165", "revid": "3314395", "url": "https://eu.wikipedia.org/wiki?curid=365165", "title": "Gleich", "text": ""}
{"id": "365167", "revid": "13403", "url": "https://eu.wikipedia.org/wiki?curid=365167", "title": "Hofburg", "text": ""}
{"id": "365168", "revid": "58701", "url": "https://eu.wikipedia.org/wiki?curid=365168", "title": "Hofburg jauregia", "text": "Hofburg Jauregi Inperiala (alemanez \"Hofburg\") Austriako Viena hiriburuan dagoen jauregi bat da, hain zuzen ere Heldenplatz plazan kokatua dago.\nAustria nahiz Austria-Hungariako errege-erregin nahiz enperadoreen egoitza izan zen, gaur agun Austriako Errepublikako presidentearen egoitza delarik.\nJauregi hau Vienako turismogune garrantzitsuenetako bat da, bertan Sissi museoa nahiz areto inperialak daudelarik. Bestalde, jauregiak 2.800 egongela ditu, 18 atal edo hegaletan banaturik. Hiriaren Alde Zaharrean dago, lehenbiziko barrutian eta Danubio ibaiaren altzoan.\nEraikinaren jatorria Rodolfo I.a Habsburgokoaren erregealdian kokatzen da, ordu ezkero handituz joan zen, XIX. mendean zehar zaharberritze ugari izan zituelarik."}
{"id": "365173", "revid": "116432", "url": "https://eu.wikipedia.org/wiki?curid=365173", "title": "2012ko Ameriketako Estatu Batuetako hauteskundeak", "text": "2012ko Ameriketako Estatu Batuetako hauteskundeak herrialde hartan 2012an lehendakaria aukeratzeko egindako hauteskunde orokorrak izan ziren. Halaber, lehendakariordea ere aukeratu zen. Bien kargua, 2012tik hasi eta 2016 artekoa izango zen. 2012ko azaroaren 6an izan ziren hauteskundeak. Hauteskundeak Barack Obama demokratak irabazi zituen bigarrenez jarraian, eta Joe Biden hautatu zuten lehendakariorde."}
{"id": "365174", "revid": "119347", "url": "https://eu.wikipedia.org/wiki?curid=365174", "title": "Kanuri hizkuntza", "text": "Kanuri hizkuntza Afrikako Sahara aldean hitz egiten den hizkuntza bat da. Gaur egun 4 milioi pertsona inguruk erabiltzen du atzera egiten ari den hizkuntza hau. Hiztun hauek lau estatuetan aurki daitezke: Nigerian, Nigerren, Txaden, Libia hegoaldean eta Kamerun; baita Sudanen dauden iheslarien komunitateek ere hitz egiten dute. Nilo-saharar hizkuntzen familian kokatzen da. Kanurik Kanem eta Bornu inperioekin zabaldu zen eta hauen desagerpenarekin indarra galdu zuen. Bi inperio horiek Txad ingurua mendetan menperatu zuten. Garai horietan eta ondoren ere bai, kanuri \"lingua franca\"ren papera bete zuen.\nKanuri hizkuntzaren erabiltzaileek sarritan hausa hizkuntza eta arabiera bigarren hizkuntza erabiltzen dute."}
{"id": "365190", "revid": "201", "url": "https://eu.wikipedia.org/wiki?curid=365190", "title": "Teodosio I.a", "text": ""}
{"id": "365191", "revid": "201", "url": "https://eu.wikipedia.org/wiki?curid=365191", "title": "Konstantino VII.a Porfirogeneta", "text": ""}
{"id": "365192", "revid": "201", "url": "https://eu.wikipedia.org/wiki?curid=365192", "title": "Basilio II.a Bulgaroktono", "text": ""}
{"id": "365193", "revid": "201", "url": "https://eu.wikipedia.org/wiki?curid=365193", "title": "Nika altxamendua", "text": ""}
{"id": "365197", "revid": "336", "url": "https://eu.wikipedia.org/wiki?curid=365197", "title": "Dardania", "text": "Dardania (; ) dardaniarren herrialdea izan zen.\nTrazia eta Iliria artean kokaturik, zalantzazkoa da dardaniarrak traziarrak edo iliriarrak zirela esatea. Estrabon da erromatarrak agertu baino lehenagoko historiari zerbait azaldu zuen bakarra. K.a. 168an erromatarrek Iliria konkistatu zutenean, Dardania ere konkistatu zuten eta zenbait hiri eratu zituzten bertan."}
{"id": "365198", "revid": "535", "url": "https://eu.wikipedia.org/wiki?curid=365198", "title": "Urduna", "text": ""}
{"id": "365199", "revid": "448", "url": "https://eu.wikipedia.org/wiki?curid=365199", "title": "Mitt Romney", "text": "Williard Mitt Romney (Detroit, Michigan, Ameriketako Estatu Batuak, 1947ko martxoaren 12a) enpresaburua eta politikaria da. Massachusettseko gobernadorea izan zen 2003tik 2007ra, eta Ameriketako Estatu Batuetako Alderdi Errepublikanoaren lehendakarigaia 2012ko hauteskundeetan. Mitt Romney enpresaburu aberats eta arrakastatsua da Estatu Batuetan.\nBizitza eta ikasketak.\nDetroiten jaio zen 1947an, eta Bloomfield Hills (Michigan)en egin zuen haurtzaroa. Bere aita George W Romneyk (Michigango gobernadore ohia) eta ama Leonore Romneyk misiolari bidali zuten Frantziara, gaztea zenean. Brigham Young eta Harvard unibertsitateetan egin zituen zuzenbide eta enpresa ikasketak. Ann Daviesekin ezkondu zen 1969an, eta bost seme-alaba dituzte.\nPolitika.\nHainbat enpresaren gestioan (Bain &amp; Company, Bain Capital) arrakasta handia izan ondoren, Massachusettseko gobernadore hautatu zuten 2002an. Legealdi bakarra egin zuen karguan, 2003tik 2007ra. 2006ko hauteskundeetan ez zen berriro aurkeztu. 2012an Ameriketako Estatu Batuetako Alderdi Errepublikanoaren lehendakarigai aurkeztu zen, eta hauteskundeak galdu zituen 206 ordezkari lortuta; haren aurkari Barack Obama berriro ere hautatua izan zen, 303 ordezkari bereganatuta."}
{"id": "365200", "revid": "58701", "url": "https://eu.wikipedia.org/wiki?curid=365200", "title": "Ringstra\u00dfe", "text": "Ringstra\u00dfe () Austriako Viena hiriburuko Innere Stadt barrutia inguratzen duen etorbide zirkular bat da. 1860 eta 1890eko hamarkadaren artean jazo zen Ringstra\u00dfenstil (Ringstra\u00dfe estiloa) arkitektura estiloko adibide nabarmenena da. Vienako hiria babesten zuten antzinako harresien ibilbideari jarraituz eraiki zen. Denbora igaro hala, hirian erdigunean lekurik ez zegoenez, bertako jauntxoek euren jauregiak harresietatik at eraikitzen hasi ziren, hortik harresiak eraitsi eta etorbide hau eraiki izana."}
{"id": "365202", "revid": "105290", "url": "https://eu.wikipedia.org/wiki?curid=365202", "title": "Mendaroko Talde Independientea", "text": "M.T.I (Mendaroko Talde Independientea) Mendaro udalerri gipuzkoarrean 1995an sortutako alderdi politikoa da.\nHainbat herritar gaztek sortutako alderdia da, herriaren arazo nagusiei erantzuna emateko asmoz. Alderdiak ez du ideologia konkreturik, baina euskalduna, ezkertiarra eta progresista dela esan daiteke.\nHauteskundeak.\n1995ean botoen 13,01%a eskuratu zuten, eta 1999an botoen 13,00%a.2003ko udal auteskundeetan gehiengo absolutua lortu zuen M.T.I-k, eta alkatetza lortu zuten botoen 50,39%arekin. Esti Gonzalez izan zen mendaroko alkatea 2003tik 2007ra."}
{"id": "365249", "revid": "105290", "url": "https://eu.wikipedia.org/wiki?curid=365249", "title": "Nadau", "text": "Nadau edo Los de Nadau (euskaraz \"Eguberria\" edota \"Eguberrietakoak\") Okzitaniako Bigorra eskualdeko Tarbe hiriko folk eta okzitaniar musika talde bat da, 1973an sortua. Okzitanieraz abesten dute.\nIbilbidea.\n1973an Michel Maffrand (Jan), Jacques Roth (Jaqueish) eta Ninon Paloumet (Nina) musikariek \"Los Nadau\" izeneko musika taldea sortzea erabaki zuten. Lehenbiziko diskoa 1975an argitaratu zuten, \"Monsur lo regent\" izenpean. Disko horretako abestiek heuren jatorria eta maitasunari buruzkoak izan ziren. Ondoren, 1976 \"La Venta\" eta 1978an \"La immort\u00e8la\" diskoak argitaratu zituzten. Era berean, musika taldeak Calandreta (euskaraz Hegatxabaltxo) okzitaniera-frantseszko ikastetxe elebiduneei babesa eskaini zien, bai eta lehenbiziko irrati libreei ere. 1982an \"T'on vas\" diskoa argitaratu zuten eta 1986an \"Qu'\u00e8m \u00e7o qui \u00e8m\" diskoa, b:rtan 400 abeslarik parte hartu zuten. Pierre Micouleau, Jacques Baudoin, Serge Cabos, Gilbert Bastelica (aurretik \"Chaussettes noires\" musika taldeko bateria-jotzailea zena) eta Jean-Pierre M\u00e9dou taldekideak elkartu eta \"Los de Nadau\" taldearen izena \"Nadau\" hitzera laburtu zuten.\n1991an Jacques eta Jacques Baudoin Roth kideek musika taldeak laga zuten; urte hartan, \"De cuu au vent\" diskoa argitaratu zuten."}
{"id": "365254", "revid": "1545", "url": "https://eu.wikipedia.org/wiki?curid=365254", "title": "Harrobia ikastola", "text": "Harrobia ikastola, 2011ra arte Ibar Ezkerra deitua, Lanbide ikastola Kooperatiba Elkartea da eta irabazi asmorik gabeko erakundea da. Portugaleten jaio zen 2001-2002 ikasturtean, eta Euskal Herriko Ikastolak europar kooperatiba-elkartearen partaide da.\nEgun, zerbitzua Bilbon eskaintzen du, Harrobia Fundazioak ikastolen lanbide etxean burutzen ari den proiektuaren baitan.\nIbar Ezkerra Lanbide ikastola Eusko Jaurlaritzako Hezkuntza Sailak baimendutako eta itundutako Lanbide Heziketako zentro euskalduna da.\nIkasgaiak.\nMikroinformatika Sistemak eta Sareak.\nFormazio espezializatua eta ofiziala da.\nHeziketa Zikloa: Mikroinformatika Sistemak eta Sareak\nFamilia: Informatika eta komunikazioak"}
{"id": "365258", "revid": "119347", "url": "https://eu.wikipedia.org/wiki?curid=365258", "title": "Bubi", "text": "Bubiak Afrikako etnia bat dira, bantu multzokoak, Bioko uharteko (Ekuatore Ginea) jatorrizko etnia. XX. mendearen hasiera arte ez zituen europar inperialismoak konkistatu. Gero, uhartea Espainiak kolonizatu zuen, eta 1968an Ekuatore Gineako parte bihurtu zen. Kanpotiko bi aginte horiek uhartera eragindako immigrazioaren ondorioz, eta Francisco Mac\u00edas Nguema diktadoreak bubien aurka eragindako sarraskien eta erbesteratzeen ondorioz, gaur egun bubiak gutxiengo dira Bioko uhartean, eta asko Espainian bizi dira.\nHistoria.\nKristo aurreko lehen milurtekoaren erdialdean, Afrikako lur kontinentaletatik etorritako bantu familiako hainbat tribuk uhartea kolonizatu zuten, eta bubi etnia eratu zuten. Gerora lur kontinentaletatik etorritako beste talde batzuekin ere nahasi ziren.\n1472an Fern\u00e3o do P\u00f3 portugaldar itsasgizonak uhartea aurkitu eta \"Flor Formosa\" izena jarri zion; baina Europan itsasgizonaren izena hedatu zen, uhartea aipatzeko. Gero, San Ildefonso Itunari (1777) eta El Pardoko Itunei (1778) esker, Portugalek Espainiari eman zion uhartearen gaineko agintea, Annobon uhartearenarekin eta Gineako kosta kontinentalarenarekin batera.\nHala ere, bubi etniakoak oso gerrazaleak ziren \u2014etengabe ari ziren borrokan tribuen, klanen, familien, barrutien, hirien eta gizabanakoen artean\u2014, eta Europako inperialismoak ezin izan zuen uhartea konkistatu XX. mendearen hasiera arte.\n1926an, uhartea Ginea Espainiarra koloniara lotu zuten. Francoren diktaduraren pean, Ekuatore Gineak deskolonizazio prozesua hasi zuen, 1968ko urriaren 12an independentzia lortu arte. Francisco Mac\u00edas Nguema izan zen Ekuatore Gineako aurreneko lehendakaria, 1968tik 1979an boteretik bota zuten arte. Haren agintaldian, Ekuatore Gineari \"Afrikako Auschwitz\" esaten zitzaion. Nguemaren erregimenak alde batera utzi zituen gobernu eginkizun guztiak, barne segurtasunekoak izan ezik, eta segurtasun eginkizun hori terrorearen bidez egiten zuen: epaile nagusitzat jarduten zuen, eta milaka herritar kondenatu zituen heriotzara. Ondorioz, herritarren herena hil edo erbesteratu zen. Ekuatore Gineak zituen 300.000 bat bizilagunetatik, gutxi gorabehera 80.000 hil zituzten, bereziki aberastasunik edo heziketa intelektualik bazuten Biokoko bubi etniako kideak. Diktadoreak, jende ikasia bere erregimenarentzat mehatxua zelakoan, betaurrekoak zituen oro hilarazi zuen. Eskola guztiak itxiarazi zituen 1975ean. Ekonomia kolapsatu zen, eta herritar trebatuek eta atzerritarrek alde egin zuten.\nXX. mendearen erdialde arte uharteko biztanle gehienak bubi etniakoak ziren, baina, geroztik, etorkinek (gehienbat fernandino mestizoak eta fang etniakoak) eta Francisco Mac\u00edas Nguema diktadoreak agindutako sarraskiek gutxiengo bihurtu ditu bubi etkniakoak. Haien artean bada uhartearen independentzia eskatzen duen mugimendu bat: Bioko Uhartearen Autodeterminazioaren aldeko Mugimendua. Matxinatzen saiatu ziren 1998ko urtarrilaren 21ean, eta horrek Ekuatore Gineako erregimenaren errepresio gogorra ekarri zuen."}
{"id": "365259", "revid": "15795", "url": "https://eu.wikipedia.org/wiki?curid=365259", "title": "Ibar Ezkerra", "text": ""}
{"id": "365266", "revid": "90204", "url": "https://eu.wikipedia.org/wiki?curid=365266", "title": "Eug\u00e8ne Charles Catalan", "text": "Eug\u00e8ne Charles Catalan (1814ko maiatzaren 30a - 1894ko otsailaren 14a) belgikar matematikari bat izan zen (baina Frantziaren menpe zegoen Belgika garai hartan), zenbakien teorian aditua.\nBiografia.\nEug\u00e8ne Catalan, Joseph Catalan izeneko frantziar bitxigile seme bakarra, Brujasen (gaurko Belgika eta orduko Frantziako Lehen Inperiokoa) jaio zen, 1814an. 1825ean, Parisera joan, eta Matematika ikasi zuen \u00c9cole polytechnique ikastetxean, bertan, Joseph Liouville frantses matematikaria ezagutu zuen (1833). 1834an, unibertsitatetik kanporatu, eta Chalons-sur-Marne herrian bizitzen jarrita, graduatu ondoren lanpostu bat eskuratu zuen bertako Arte eta Lanbide Eskolan. 1838an, \u00c9cole Polytechnique-ra itzuli, eta, Liouvilleren laguntzarekin, matematika titulua lortu zuen, 1841ean. Ondoren, Carlomagne College-ra joan zen, geometria deskribatzailea irakasteko.\n1865ean, Liejako Unibertsitateak Analisiko katedra eman zion. 1879an, artean Belgikan zegoela, editore lanetan hasi zen egunkari batean; hantxe argitaratu zuen Paul-Jean Busschop-en teoria, oin-ohar batean, nahiz eta 1873an onartu ez (enpirikoegia zela jakinarazi zion Busschopi). 1883an, Belgikako Zientzien Akademiarako lan egin zuen zenbakien teoriaren arloan.\nArazoak izan zituen bere lanbidean, politikoki oso aktibo eta arras ezkertiarra zelako: esaterako, 1848ko iraultzan hartu zuen parte; ibilbide politiko bizi-bizia izan zuen, hainbeste, non diputatua ere izan zen Frantziako Diputatuen Ganberan. 1849. urtean, etxera joan zitzaion Frantziako polizia, legez kanpoko irakasmaterialaren bila, baina ez zuten ezer aurkitu.\nLiejan (Belgika) hil zen, 1894an.\nLanak.\nZatiki jarraituen arloan, geometria deskribatzailean, zenbakien teorian eta konbinatorian aritu zen lanean. Bere izena eman zion 1855ean, gainazal berezi bat aurkitu zuen, Catalanen izena eman zitzaiona: gainazal periodiko minimoa formula_1 espazioan. Horren aurretik, aieru ospetsu bat enuntziatu zuen (Catalanen aieru), 1844an argitaratua eta azkenik 2002an Preda Mih\u0103ilescu errumaniar matematikariak frogatu zuena. Zenbaki batzuk (Catalan zenbakiak) ere definitu zituen konbinatoriako problema bat ebazteko."}
{"id": "365268", "revid": "20653", "url": "https://eu.wikipedia.org/wiki?curid=365268", "title": "Eug\u00e8ne Catalan", "text": ""}
{"id": "365269", "revid": "448", "url": "https://eu.wikipedia.org/wiki?curid=365269", "title": "Salazar", "text": "Salazar izenak adiera zenbait ditu:\nAbizenak\u02d0"}
{"id": "365271", "revid": "448", "url": "https://eu.wikipedia.org/wiki?curid=365271", "title": "Janari kate", "text": ""}
{"id": "365272", "revid": "448", "url": "https://eu.wikipedia.org/wiki?curid=365272", "title": "Elikakate", "text": ""}
{"id": "365273", "revid": "448", "url": "https://eu.wikipedia.org/wiki?curid=365273", "title": "Elikadura kate", "text": ""}
{"id": "365274", "revid": "12788", "url": "https://eu.wikipedia.org/wiki?curid=365274", "title": "Verrocchio", "text": ""}
{"id": "365275", "revid": "336", "url": "https://eu.wikipedia.org/wiki?curid=365275", "title": "Yucatango maia hizkuntza", "text": "Yucatango maia (hizkuntza hartan, \"M\u00e0aya t'\u00e0an\") maia hizkuntza bat da, Mexikoko Yucat\u00e1n penintsulan hitz egiten dena, Mexikon hiztun gehien duen maia hizkuntza. Familia berean hizkuntza hauek ditugu:\nBeraz, \"Yucatango maia hizkuntzak\" terminoarekin, pluralean, familia bat adieraz daiteke eta, baita ere, singularrean, Yucatango maia hizkuntza zehatz bat. Bigarren kasu honetan, Yucatango maia Mexikoko Quintana Roo, Campeche eta Yucat\u00e1n estatuetan erabiltzen da.\nYucatango maia Mexikon hiztun gehiago duen maia hizkuntza a: 800.291 hiztun ditu, gehienak goian aipatutako estatuetan; dena dela badira komunitate txiki batzuk Guatemalan (700 inguru) nahiz Belizen (5.000). Literatura aberatsa du, eta oro har kulturalki zein sozialki bizi-bizirik dabilen hizkuntza da. Badira irakasteko akademiak eta ikastetxe bereziak.\nOfizialtasuna.\nMexikon, 2003ko Hizkuntza Eskubideen Lege Orokorraren ondorioz, Mexikoko beste bertako hizkuntzak bezala, hizkuntza nazionaltzat onartuta dago.\nAldaerak.\nHiztunek, orokorrean, bi aldaera bereizten dituzte:\nIdazkera.\nKonkistaren ondoren Yucatango maia alfabeto latinoaren bidez idazten da. Konkista baino lehen maia herriak bazuen idazteko beste sistema bat; sistema horren oinarria glifoen edo ideogramen erabileran oinarritzen zen. Gaur egun erabiltzen den alfabetoa 1984an adostua izan zen nahiz eta oraindik sektore batzuk erabat ez onartu. Egun Mexikon argitaratzen diren publikazioetan hori da erabiltzen dena.\nIdazkeraren ikuspuntutik, bestetik hiztegi desberdinak daude argitaratuta. Tradizionalena Juan P\u00edo P\u00e9rez-ek 1898an argitaratu zuen \"Coordinaci\u00f3n alfab\u00e9tica de las voces del idioma maya\" hiztegia dugu. Hiztegi hori XIX. mendean zehar aipatutako Juan P\u00edo Perezek Pedro Beltranekin batera hitz bilduma aberatsa da. Joan den mendearen bukaeran, 1980an, Alfredo Barrera V\u00e1squezek \"Diccionario Maya-Espa\u00f1ol, Espa\u00f1ol-Maya\" koordinatu zuen (Mexiko: Cordemex). Liburu horretan maia hizkuntzaz espezialistak diren bi intelektual ezagunek kolaboratu zuten: Juan Ram\u00f3n Bastarrachea eta William Brito Sansores.\nLexikoa.\nHitz batzuk.\nAH: jauna\nSoskil: heneken landarearen zuntza\nPuch: zanpatu\nTuch: zilbor\nPurux: tripaundi\nT'el: oilar\nMuch: apo\nTunich: harri\nHots': etzetik janaria ateratzea (eskuz edo koilaraz)\nK'olis: burusoila\nXix: janari edo edari hondarra\nMalix: arrunt, arrazarik gabekoa, esaterako txakur\nNojoch: handi\nB\u00e1axal: jostailu\nMulix: ile kizkur\nWix: orina\nHanal: janari\nNah: etxe\nPixan: hildakoa, espiritu\nTirixt\u00e1: diarrea\nXik': besape\nKirits: zikin\nKa' al: itsusi\nMax: tximu\nOtoch: etxe\nPech: kaparra\nUk': xorri\nXux: azkarra\nAlux: galtzagorri antzeko pertsonai mitologikoa\nChel: ilehori\nChich, o chichi: amona\nDzots: saguzarra\nUay: azti\nM\u00edis:erratza\nMis:katu\nOhiko esaldi batzuk.\nMaia hizkuntzaz galdera ikurrak ez dira erabiltzen, berezko elementu galdetzaileak daudelako.\nKanpo estekak.\n[[Kategoria:Maia hizkuntzak]]\n[[Kategoria:Mexikoko hizkuntzak]]\n[[Kategoria:Belizeko hizkuntzak]]\n[[Kategoria:Hizkuntza eranskariak]]\n[[Kategoria:Hizkuntza tonalak]]"}
{"id": "365276", "revid": "119347", "url": "https://eu.wikipedia.org/wiki?curid=365276", "title": "Alaitasunaren oda", "text": "Alaitasunaren oda (), Bozkarioaren oda ere izendatua, Beethovenen 9. sinfoniaren laugarren eta azken mugimenduaren amaierako zatia da, musikaren gainean abesten dena, Friedrich von Schiller idazleak 1785 urtean idatziriko \"Alaitasunaren oda\" olerkian oinarritua. Egun, Europar Batasunaren ereserkia da.\nA-lai-ta-su-na, jain-ko-txin-par-ta, E-li-seo-en-a\nSu-az e-dan-da hel-tzen ga-ra zu-re_al-da-re-ra\nZu-re ma-giak ba-tzen be-rriro ohi-turak lazki al-den-du-ak\nanai-a-rre-bak gi-za-ki oro, zure _hegoenpean\nFreude, sch\u00f6ner G\u00f6tterfunken,\nTochter aus Elysium,\nWir betreten feuertrunken,\nHimmlische, dein Heiligtum.\nDeine Zauber binden wieder,\nWas die Mode streng geteilt;\nAlle Menschen werden Br\u00fcder,\nWo dein sanfter Fl\u00fcgel weilt."}
{"id": "365277", "revid": "6327", "url": "https://eu.wikipedia.org/wiki?curid=365277", "title": "Alaitasunaren Ereserkia", "text": ""}
{"id": "365280", "revid": "1712", "url": "https://eu.wikipedia.org/wiki?curid=365280", "title": "Fisherren proba zehatz", "text": "Fisherren proba zehatza kontingentzia tauletan independentziarako proba estatistiko bat da. Bereziki 2\u00d72 tauletarako erabiltzen da, baina edozein tamainako tauletarako erabil daiteke, taula handietan kalkuluak oso luzeak badira ere. Bereziki aproposa da lagin-tamaina txikietarako; hain zuzen 2\u00d72 tauletan gelaskaren bateko maiztasun teorikoa 5 baino txikiagoa denean, independentziarako khi-karratu proban gelaskak bateratzea ezinezkoa da maiztasun teorikoen kopurua 5etik gora bilakatzeko. Lagin-tamina handietarako proba horren aukeratzat erabil daiteke. Proba banaketa hipergeometrikoan oinarritzen da eta taulako abiatzen da taula barruan suertatu diren maiztasunak suertatzeko probabilitatea kalkulatzeko. Proba Ronald Fisher estatistikariak asmatu zuen eta berak idatziriko 1925eko \"Statistical methods for research workers\" liburuan argitaratu zen lehen aldiz.\n2\u00d72 tauletarako proba.\nProbak bazter maiztasunak finkotzat hartu eta taulan suertatutako maiztasun-banaketaren probabilitatea kalkulatzen du, probabilitate txikiagoa duten maiztasun-banaketen probabilitateekin batera. Ondoren, probabilitate guztiak gehitu eta ezarritako adierazgarritasun-mailarekin alderatzen da emaitza, hipotesi nuluan ezarritako independentzia onartu edo baztertzeko.\nBazter-maiztasunak finkotzat hartzen direnez, abiapuntutzat taulako edozein errenkada edo zutabe har daiteke, horretatik beste errenkada edo zutabeak eratorriko direlako zuzenean. Kontingentzia-taula ontzi-eredu moduan hartzen da; hain zuzen, ontzi batean \"(a+c)\" pilota beltz eta \"(b+d)\" pilota zuri daudelarik, \"(a+b+c+d+)\" pilotako multzo osotik \"a+b\" pilota zoriz erauzita, \"a\" pilota beltz eta \"b\" pilota zuri suertatzeko probabilitatea kalkulatuko. Probabilitate hau banaketa hipergeometrikoaren bitartez kalkulatzen da, konbinazioak baliatuz:\nAdibidea.\nkalkulatu beharreko probabilitatea hau da: 20 pertsonako multzo batean 6 alkohol edale eta 14 ez-edale eta 12 gizon eta 8 emakume daudelarik, zenbat da, erabateko independentzia izanda, hots, pertsonak horiek gelasketan zehar zoriz banatzen direlarik, 2 gizon eta 6 emakume suertatzeko probabilitatea?\nGertatutakoarena bezainbateko probabilitatea eta probabilitate txikiagoa duten aukeren probabilitateak ere gehitu behar zaizkio gertatutakoaren probabilitateari. Kasu honetan,\nGertatukoaren eta horri erantsi zaizkion gertakizun guztien probabilitateen batura 0.35+0.16+0.02=0.53. Adierazgarritasun maila %10 finkatu bada, 0.53&gt;0.1 betetzen denez, independentziaren hipotesia baztertzeko arrazoirik ez dago eta beraz, onartu egin daiteke sexuaren eta alkohol kontsumoaren artean ez dagoela asoziaziorik."}
{"id": "365281", "revid": "6327", "url": "https://eu.wikipedia.org/wiki?curid=365281", "title": "Fisher-en froga zehatz", "text": ""}
{"id": "365284", "revid": "105290", "url": "https://eu.wikipedia.org/wiki?curid=365284", "title": "Martxa analitiko", "text": "Martxa analitikoa erreakzio kimikoen bitartez ioi inorganikoak disoluzioetan identifikatzeko prozesu tekniko eta sistematikoa da. Prozesu tekniko hori eragiketa (erreakzio) sinple batzuen serie bat egitean datza, eta erreakzio horien produktuek ezaugarri bereziak izaten dituzte: gatz edo konposatuak sortzen dira, kolore berezia dute... eta ezaugarri karakteristiko horiei esker identifikatzen dira ioiak."}
{"id": "365285", "revid": "1545", "url": "https://eu.wikipedia.org/wiki?curid=365285", "title": "Ekialdeko Erromatar Inperio", "text": ""}
{"id": "365288", "revid": "105290", "url": "https://eu.wikipedia.org/wiki?curid=365288", "title": "Itziar Herria Sortzen", "text": "Itziar Herria Sortzen, Debako Itziar auzoa udalerri bilakatzea helburu duen plataforma da. Plataformak ia 20 urte daramatza Itziar udalerri bihurtzearen alde lanean.\nArrazoiak.\nKronika historikoek Erdi Arotik aipatzen dute Itziar izeneko herria. Iru\u00f1eko Apezpikutzako dokumentuek hamargarren mendearen hasieran kokatzen dute jada Itziar. Antso IV.a Nafarroakoak, 1294ko ekainaren 24an eman zizkion Itziarri Villa edo hiriburu izateko eskubide eta pribilegioak.\nPlataformaren hitzetan, Itziarek autogobernu maila handiagoa behar du herritarren beharrak asetzeko. Hainbat proiektu gauzatu nahi dituzte, hala nola 2-12 urteko eskola.\nHauteskundeak.\nEmaitzak Debako udalerrikoak dira. Itziarko biztanleak udalerriko biztanleen %20a dira. Itziarren gehiengoa du plataformak."}
{"id": "365289", "revid": "1519", "url": "https://eu.wikipedia.org/wiki?curid=365289", "title": "Apamea (argipena)", "text": "Apamea edo Apameia (antzinako grezieraz: \u0391\u03c0\u03ac\u03bc\u03b5\u03b9\u03b1) mendebaldeko Asian Seleuko I.a Nikatorrek Apama bere emaztearen omenez eratutako zenbait hirien izena da:"}
{"id": "365291", "revid": "105290", "url": "https://eu.wikipedia.org/wiki?curid=365291", "title": "Hungariako Opera Nazionala", "text": "Hungariako Opera Nazionala (hungarieraz \"Magyar \u00c1llami Operah\u00e1z\", Budapesteko Opera ere deitu ohi da) Hungariako Budapest hiriburuan dagoen opera antzoki bat da. Hain zuzen ere, hiri honetako Andr\u00e1ssy etorbidean kokatua dago. 1875an ireikitzen hasi eta 1875ean amaitu eta ireki zen. 1.200 lagun edo ikusle-entzuleentzako edukiera du, gaurko egunez Budapest nahiz Hungaria soko opera antzoki handi eta nagusiena delarik."}
{"id": "365307", "revid": "448", "url": "https://eu.wikipedia.org/wiki?curid=365307", "title": "Martxa analitikoa", "text": ""}
{"id": "365309", "revid": "336", "url": "https://eu.wikipedia.org/wiki?curid=365309", "title": "Ontzi-eredu", "text": "Probabilitate-teorian, ontzi-eredua edo ontzi-problema hainbat fenomeno modelizatzeko zorizko eredu bat da, non elementu ezberdinak ontzi batean dauden kolore ezberdinetako pilotekin parekatzen diren. Ereduan ontzitik pilota kopuru bat zoriz atera eta kolore bakoitzeko pilota kopurua zenbatzen da. Eskema horretatik kolore jakineko pilota kopuru bat suertatzeko probabilitateak kalkulatzen dira, besteak beste. Horretarako, parametro garrantzitsu moduan, pilotak erauzi ahala ontzira itzultzen diren zehaztu behar da. Eredua hainbat arlotan aplika daiteke, hala nola kalitate-kontrol estatistikoan, pieza akastunak eta akasgabeak bereiziz, laginketan, finean ontzitik pilota ateratzea laginketa prozesu batekin pareka baitaiteke. Ontzi-eredu zabalduenetakoa Polyaren ontzi-eredua da, non bi koloreko pilotak dauden ontzi batetik aldi bakoitzean pilota bat erauzi ondoren, berriz ere ontzira sartzen den, kolore bereko beste pilota batekin batera. Kasu horretan, epe luzera ontzian izango den pilota beltz eta zurien kopuruen banaketa zehaztea helburua. Polyaren ontzi-eredua bereziki epidemiologian baliatu da gaixotasun batek kutsatzearen eraginez populazio batean duen hedapena ikertzeko."}
{"id": "365310", "revid": "17", "url": "https://eu.wikipedia.org/wiki?curid=365310", "title": "Ontzi-problema", "text": ""}
{"id": "365311", "revid": "448", "url": "https://eu.wikipedia.org/wiki?curid=365311", "title": "Yucateko maia hizkuntza", "text": ""}
{"id": "365313", "revid": "96586", "url": "https://eu.wikipedia.org/wiki?curid=365313", "title": "George Peppard", "text": "George Peppard, Jr. (1928ko urriaren 1a, Detroit, Michigan - 1994ko maiatzaren 8a, Los Angeles, Kalifornia) estatubatuar zinema eta telebistako aktore bat izan zen.\nBerak antzeztutako filma ezagunen artean honako hauek daude: \"Breakfast at Tiffany's\" (1961), Audrey Hepburn aktorearekin batera, eta \"The Carpetbaggers\" (1964). Telebistan ere hainbat telesailetan antzeztu zuen, 1970eko hamarkadan \"Banacek\" telesailan, eta 1980ko hamarkadan aski ospetsua izan zen \"The A-Team\" telesailan John \"Hannibal\" Smith kolonelaren pertsonaia antzeztuz."}
{"id": "365355", "revid": "17", "url": "https://eu.wikipedia.org/wiki?curid=365355", "title": "Bazter-maiztasun", "text": ""}
{"id": "365356", "revid": "17", "url": "https://eu.wikipedia.org/wiki?curid=365356", "title": "Bazter maiztasun", "text": ""}
{"id": "365360", "revid": "3182", "url": "https://eu.wikipedia.org/wiki?curid=365360", "title": "Ante Pavelic", "text": ""}
{"id": "365362", "revid": "448", "url": "https://eu.wikipedia.org/wiki?curid=365362", "title": "Larruneko tren ttikia", "text": ""}
{"id": "365364", "revid": "17", "url": "https://eu.wikipedia.org/wiki?curid=365364", "title": "Edukiera", "text": ""}
{"id": "365365", "revid": "448", "url": "https://eu.wikipedia.org/wiki?curid=365365", "title": "Larrungo tren ttikia", "text": ""}
{"id": "365369", "revid": "512", "url": "https://eu.wikipedia.org/wiki?curid=365369", "title": "Waw (hizkia)", "text": "Waw (, Wau, \"Uaw edo Uau\"') alfabeto semitiko askotako 6. hizkia da, tartean feniziarrean, aramearrean, hebrerrean, alfabeto siriakoan eta arabiar alfabetoan (abjadi ordenean, modernoan 27.a delako).\nArabieraz eta semitar hizkuntza gehienetan bere ahoskera da, nahiz eta beste batzuetan (adibidez hebreeraz eta persieraz) den. Hizkuntza batzuetan (hebreeraz edo arabieraz adibidez) bokal luzea ere bada. Vav euskaraz \"kako/mako/lantza\" esan nahi du."}
{"id": "365370", "revid": "1545", "url": "https://eu.wikipedia.org/wiki?curid=365370", "title": "Vav (hizkia)", "text": ""}
{"id": "365371", "revid": "1545", "url": "https://eu.wikipedia.org/wiki?curid=365371", "title": "\u05d5", "text": ""}
{"id": "365372", "revid": "1545", "url": "https://eu.wikipedia.org/wiki?curid=365372", "title": "\u0718", "text": ""}
{"id": "365373", "revid": "1545", "url": "https://eu.wikipedia.org/wiki?curid=365373", "title": "\u0648", "text": ""}
{"id": "365374", "revid": "1545", "url": "https://eu.wikipedia.org/wiki?curid=365374", "title": "W\u0101w", "text": ""}
{"id": "365375", "revid": "119347", "url": "https://eu.wikipedia.org/wiki?curid=365375", "title": "Zayin", "text": "Zayin (baita Zain, Zayn edo Zay ere) alfabeto semitiko askotako 7. hizkia da, tartean feniziarrean (), aramearrean, hebrearrean (), alfabeto siriakoan () eta arabiar alfabetoan (). Bere ahoskera da.\nFeniziar hizkia greziar Zeta (\u0396), etruriar \"z\" , latindar Z eta Ze \u0417 ziriliko bilakatu zen.\nLitekeena da jatorrizko feniziar hizkiak ezpata bat irudikatzea. (Bibliako hebreeraz, \"Zayin\" (\u05d6\u05d9\u05df) ezpata eta \"Lezayen\" (\u05dc\u05d6\u05d9\u05d9\u05df) aditza armaz hornitu esan nahi dute. Hebreera modernoaz, berriz, \"zayin\" (\u05d6\u05d9\u05df) zakila esan nahi du eta \"lezayen\" (\u05dc\u05d6\u05d9\u05df) sexu harremanak izatearen hitza gordina da, ingelesezko \"fuck\" edo euskarazko larrua jo esaldiaren parekoa. Hala ere, antzinako esanahia \"maavak mezuyan\" (borroka armatua) (\u05de\u05d0\u05d1\u05e7 \u05de\u05d6\u05d5\u05d9\u05df) edo \"beton mezuyan\" (\u05d1\u05d8\u05d5\u05df \u05de\u05d6\u05d5\u05d9\u05df) (hormigoi armatua) bezalako esapideetan oraindik erabiltzen dute. Brian Collessen esanetan, glifo aurresinaitikoak \"ziqq\" izena zuen eta \"bilurrak\" irudikatzen zituen hieroglifoan oinarrituta zegoen."}
{"id": "365376", "revid": "1545", "url": "https://eu.wikipedia.org/wiki?curid=365376", "title": "Zayn", "text": ""}
{"id": "365377", "revid": "1545", "url": "https://eu.wikipedia.org/wiki?curid=365377", "title": "\u05d6", "text": ""}
{"id": "365378", "revid": "1545", "url": "https://eu.wikipedia.org/wiki?curid=365378", "title": "\u0719", "text": ""}
{"id": "365379", "revid": "1545", "url": "https://eu.wikipedia.org/wiki?curid=365379", "title": "\u0632", "text": ""}
{"id": "365380", "revid": "98220", "url": "https://eu.wikipedia.org/wiki?curid=365380", "title": "Durrow gaztelua", "text": "Durrow gaztelua (ingelesez \"Castle Durrow\") Laoiseko konderriko Durrow herrian kokaturik dagoen jauregia da. William Flowerrek eraiki zuen 1712 eta 1716 artean bertan bizitzeko. William Flower gerora Durrow gazteluko Baroia bihurtu zen.\nAurre-paladiar estiloan eraiki zen eta XVIII mendean Laoise konderriko etxerik politana kontsideratu izan zen. Flower familiarena izan zen 1922 arte. 1929an eskola bihurtu zuten. Gaur egun luxuzko hotela da."}
{"id": "365381", "revid": "98220", "url": "https://eu.wikipedia.org/wiki?curid=365381", "title": "Emo Court", "text": "Emo Court (ingelesez \"Emo Court\") Laoiseko konderriko Emo herrian kokaturik dagoen jauregi neoklasikoa da.\nHistoria.\nPortarlingtongo lehenengo kondea izan zen John Dawsonentzat diseinatu zuen James Gandon arkitektuak 1790an. gandon Dublinen oso lanpeturik zebilen eta gutxi egoten zen Emon. 1798ko Irlandako matxinadan hil zutenean etxea oraindik hasi berri zegoen. Bigarren kondeak lanekin jarraitu zuen eta bertan bizi izan zen, baina hala ere 47 urte beranduago hil zenean etxea oraindik bukatu gabe zegoen eta Gosete Handiaren eraginez ia saltzear ere egon zen. Hirugarren kondeak etxea bukatzea lortu zuen 1860 inguruan.\nXIX mendearen bukaera aldera bizitza handia izan bazuen ere Lehen Mundu Gerraren ondoren familiak Ingalaterrara egin zuen alde eta jauregia itxita gelditu zen. 1920an Gobernuak erosi zuen eta etxeak hutsik jarraitu bazuen ere, lurrak bertako nekazarien artean banatu zituzten. 1930an jesuitak iritsi ziren eta granja bat abiarazi zuten. Etxean aldaketa batzuk egin zituzten, besteak beste kapera eta elkartzeko gela. Azkenik hauek ere Cholmeley Harrisoni saldu zioten eta honek etxea berriztu zuen."}
{"id": "365382", "revid": "105290", "url": "https://eu.wikipedia.org/wiki?curid=365382", "title": "Heth", "text": "' edo ' (baita Khet, Kheth, Chet, Cheth, Het edo Heth ere) alfabeto semitiko askotako 8. hizkia da, tartean feniziarrean (), bereberrean (), hebrearrean (), alfabeto siriakoan () eta arabiar alfabetoan ().\nHeth jatorrian ahoskerarik gabeko frikaria izan zen, faringaria ala belarra . Arabieraz, fonema bakoitzak hizki bana sortu zuen: ' (\u062d)-k irudikatzen du eta ' (\u062e)-k irudikatzen du.\nHebreeraz, ostera, \u05d7 hizkiaren fonema () eta \u05db hizkiaren fonema () elkartu ondoren, fonema frikari bakar () sortu zuten.\nKanpo estekak.\nFeniziar hizkia greziar eta (\u0397), etruriar , latindar H eta \u0418 ziriliko bilakatu zen. Latindar alfabetoan H kontsonante bat baden ere, greziar eta zirilikoan bokalak dira."}
{"id": "365383", "revid": "1545", "url": "https://eu.wikipedia.org/wiki?curid=365383", "title": "Kheth", "text": ""}
{"id": "365384", "revid": "1545", "url": "https://eu.wikipedia.org/wiki?curid=365384", "title": "\u05d7", "text": ""}
{"id": "365385", "revid": "1545", "url": "https://eu.wikipedia.org/wiki?curid=365385", "title": "\u071a", "text": ""}
{"id": "365386", "revid": "1545", "url": "https://eu.wikipedia.org/wiki?curid=365386", "title": "\u062d", "text": ""}
{"id": "365387", "revid": "1545", "url": "https://eu.wikipedia.org/wiki?curid=365387", "title": "\u062d\u200d", "text": ""}
{"id": "365388", "revid": "1545", "url": "https://eu.wikipedia.org/wiki?curid=365388", "title": "Heth (hizkia)", "text": ""}
{"id": "365389", "revid": "1545", "url": "https://eu.wikipedia.org/wiki?curid=365389", "title": "Espermatogenesi", "text": "Espermatogenesia espermatozoideak sortzen dituen prozesua da, hots, gizonezkoen gametogenesia. Hozi-zelula diploideetatik abiatuta sortzen dira espermatozoide haploideak, gizonezkoen gonadetan, testikulu edo barrabiletan, hain zuzen ere.\nEspermatogenesia enbrioi-fasean hasten da: zelula germinal primordialak gonadetara joan, mitosiz zatitu eta espermatogoniak eratzen dituzte. Ugaztunetan, espermatogonien garapena barrabiletan dauden 250-1000 hodixka seminiferoetan gertatzen da. Espermatozoideen eraketa sexu-heldutasunarekin hasten da, pubertaroan, eta zahartzarora arte luzatzen da. Nahiz eta prozesu jarraitua izan, urteak aurrera joan ahala, gizonezkoen espermatozoideen kopurua etengabe jaisten da, desagertu arte .\nFuntzioa.\nEspermatogenesiak gameto ar helduak ekoizten ditu, espermatozoide deritzenak.\nGai dira gameto emea (oozitoa) ernaldu, eta zigotoa eratzeko. Ugalketa sexualaren ezaugarririk garrantzitsuena da, eta prozesuan, bi gametok hartzen dute parte, bakoitzak bere kromosomen erdia jarriz (haploidea), zigotoak kromosoma kantitate normala izateko (diploidea).\nHurrengo belaunaldian kromosoma kopurua mantentzeko, espezieen artean kopurua desberdina delarik, gameto bakoitzak kopuru normalaren erdia izan behar du. Gametoek kromosoma kopuruaren erdia ez balute, hurrengo belaunaldiak kromosoma kopuru bikoitza izango luke eta hainbat anomalia agertuko lirateke. Gizakietan, espermatogenesi desegoki batetik sortzen diren anomalia kromosomikoek sortzetiko akatsak eta jaiotze anormalak (Down sindromea, Klinefelter sindromea) eragiten dituzte. Horrelakoetan, bat-bateko abortuak gertatzea da ohikoena.\nKokapena gizakietan.\nEspermatogenesia gizonezkoen ugal-aparatuko hainbat egituratan gertatzen da.\u00a0Hasierako faseak barrabilen barnean gertatzen dira, tubulu seminiferoetan, hain zuzen ere, eta gametoak garatu ostean, epididimoan biltzen dira eiakulazioa gertatu arte.\u00a0Zatiketa eta garapena norabide zentripetuan gertatzen da, hau da,\u00a0 horman hasi eta barnealdean edo lumenean bukatzen da.\u00a0Lumenetik epididimora doa esperma heldugabea, eta bertan heltzen da guztiz.\u00a0 Barrabilek gorputzean duten kokapena oso garrantzitsua da espermatogenesirako, prozesua gorputzaren tenperatura normala (37\u00a0\u00b0C) baino hotzagoan gertatu behar baita (30\u00ba-36\u00a0\u00b0C-an).\u00a0Hala ere, tenperaturaren gorabehera txikiek ez dute arazo klinikorik sortzen espermatozoideen kopuruan ezta higikortasunean ere.\u00a0\nTestikulua edo barrabila.\nBarrabiletan zenbait zelula mota bereiz daitezke:\nHodixken barruan, epitelio seminiferoa, xafla basalez inguratua:\nHodixken artean zenbait hodi eta zelula mota bat aurki daitezke:\nHodixken inguruan:\nFaseak.\nEspermatozitogenesia.\nProzesua hodien kanpoaldean hasten da. Bertan, espermatogoniak edo espermatozoideen ama-zelulak mitosiz zatitzen dira, eta horietako batzuk, hazkunde-faktoreen eraginez, espermatozoideetara desberdintzatzen dira, hau da, bigarren fasera pasatzen dira. Orduan, beste izendapen bat ematen zaie: espermatozito primario.\nEspermatidogenesia.\nBigarren faseari fase meiotiko deritzo. Zelulek meiosia pairatzen dute bi aldiz. Horrela sortzen dira espermatozito sekundarioak, lehenengo meiosiaren ondorioz, eta espermatidak bigarren meiosia egindakoan. Fase honen bukaeran, zelulek material genetikoaren erdia dute. Horrela, gameto emearekin elkartutakoan berriro edukiko dute dotazio genetiko osoa.\nEspermiogenesia.\nFase honetan, espermatidak guztiz desberdintzatu, eta espermatozoideak sortzen dituzte. Eraldaketa hau 4 fasetan egiten da. Hasteko, PAS pikorrak (glikoproteinak) Golgi aparatuan metatzen dira akrosoma eratzeko. Akrosoma nukleoari atxikita eratzen den besikula da, ernalketan obozitoan barneratzeko erabiliko duena eta espermatozoidearen aurrealdea determinatuko duena. Kontrako aldean, zentrosoma flageloaren axonema eratzen hasten da, hodiaren barrualderantz. Ondoren, akrosoma zabaldu egiten da eta nukleoan dagoen material genetikoa kondensatzen hasten da. Jarraian, burua Sertoli zelulan murgiltzen da eta flageloa hodiaren argira (barnera) begira jartzen da. Nukleoa estutzen eta luzatzen da eta mitokondrioek zorro helikoidala eratzen dute flageloaren oinaldearen inguruan. Azkenik, zitoplasma murriztu egiten da eta Sertoli zelulek hondakinak fagozitatzen dituzte. Zelulen arteko zubiak apurtu, eta espermatozoidea hodian askatzen da.\nSertoli zelulen jarduera.\nEzberdintzapen prozesu osoan zehar, zelula espermatikoek kontaktu zuzena dute Sertoli zelulekin, funtzio estrukturala eta metabolikoa dutenak. Sertoli zelula tubulu seminiferoaren mintz plasmatikotik argialdera (lumenera) luzatzen da.\nSertoli zelulek funtzio garrantzitsuak betetzen dituzte espermatogenesian zehar, gametoen garapen egokia bermatzeko:\nEspermatogenesian eragina duten faktoreak.\nEspermatogenesi prozesua oso sentikorra da ingurunean gertatzen diren aldaketekiko, batez ere, hormona- eta tenperatura-aldaketekiko. Testosteronaren kontzentrazioa, esate baterako, altua izan behar da espermatogenesia gerta dadin. Aipaturiko azken hormona hau Leydig zelulek ekoizten dute, tubulu seminiferoetan dagoen ABP proteinatik (androgen binding protein).\nGizakietan eta beste espezie batzuetan, tubulu seminiferoetako epitelioa tenperatura altuekiko sentikorra da, eta kaltetu egiten da gorputzeko tenperaturak normalean gorputzean ditugunak baino altuagoak direnean. Hortaz, barrabilak kanpoaldean kokaturik daude eta horien inguruan, eskroto izeneko estalkia edo zorroa dute. Tenperatura optimoa gorputzeko tenperaturaren 2\u00a0\u00b0C azpitik mantentzen da gizakietan, odol-fluxuaren erregulazioari esker.\nHormonen kontrola.\nEspermatogenesiaren hormona-kontrola asko aldatzen da espezieen artean.\u00a0Gizonezkoen pubertaroan, interakzioak gertatzen dira hipotalamoaren, guruin pituitarioaren eta Leydig zelulen artean.\u00a0Hala ere, pituitarioa kentzen bada, ez da espermatogenesia gelditzen testosteronak eta FSH hormonak, hormona folikulu-estimulatzaileak (\"Follicle Stimulating Hormone\"), estimulatzen dutelako . \u00a0\nFSHak Sertoli zelulak estimulatzen ditu, ABPak sor ditzan, testosterona metatzeko beharrezkoak diren proteinak.\u00a0Modu honetan, testosterona intratestikularraren kontzentrazioa odolean baino 100 aldiz handiagoa izatea lortzen da.\u00a0 Gainera, FSH espermatogonioen apoptosia ekiditen du, espermatozoide kopuru handiagoa lortzeko . \u00a0\nSertoli zelulek ere eraentzen dute espermatogenesiaren prozesu batzuk; estradiola jariatzen dute.\u00a0 Hormona horrek espermatozoideen higikortasunean ergina du. Izan ere, estradiol gabe, espermatozoideen kopurua egokia da baina ez dute mugikortasun egokia izaten eta zailagoa izaten da zigotoaren eraketa .\u00a0 Prolaktina ere garrantzitsua da espermatogenesian, beste hormonen kontzentrazioak orekatzen baititu beharrizanen arabera. \u00a0\nHormonen jariapena, \"hipotalamo \u2013 hipofisi \u2013 gonada\" ardatzaren araberakoa da.\nHipotalamoak Gn-RH hormona jariatzen du. Gn-RH hormona hipofisira iritsiko da eta horren ondorioz, FSH eta LH jariatuko dira odolera. Hauek berriz, gonadetara iritsiko dira, gametoen produkzioa sustatzeko.\nArdatz horretan arazoak baldin badaude, hormonen kantitatea aldatuko da:"}
{"id": "365390", "revid": "1545", "url": "https://eu.wikipedia.org/wiki?curid=365390", "title": "Teth", "text": " (baita Teth edo Tet ere) alfabeto semitiko askotako 9. eta arabiarren 16. hizkia da, tartean feniziarrean, hebrearrean (, \"Tet\"), alfabeto siriakoan () eta arabiar alfabetoan ( ).\nBere ahoskera da, semitar kontsonante enfatiko bat sortuz. Feniziar hizkia greziar Theta (\u0398) bilakatu zen.\nKanpo estekak.\nFeniziar hizkiak \"gurpil\" esan nahi zuen. Brian Collessen esanetan, glifoa (\"on\") F35 hieroglifoan oinarrituta zegoen."}
{"id": "365391", "revid": "1545", "url": "https://eu.wikipedia.org/wiki?curid=365391", "title": "\u05d8", "text": ""}
{"id": "365392", "revid": "1545", "url": "https://eu.wikipedia.org/wiki?curid=365392", "title": "\u071b", "text": ""}
{"id": "365393", "revid": "1545", "url": "https://eu.wikipedia.org/wiki?curid=365393", "title": "\u0637", "text": ""}
{"id": "365395", "revid": "201", "url": "https://eu.wikipedia.org/wiki?curid=365395", "title": "Yucateko", "text": ""}
{"id": "365396", "revid": "201", "url": "https://eu.wikipedia.org/wiki?curid=365396", "title": "Yucateco", "text": ""}
{"id": "365397", "revid": "2241", "url": "https://eu.wikipedia.org/wiki?curid=365397", "title": "Glifo (argipena)", "text": "Glifo hitzak adiera zenbait ditu:"}
{"id": "365400", "revid": "512", "url": "https://eu.wikipedia.org/wiki?curid=365400", "title": "Yodh", "text": "Yodh (baita Yud, Yudh, Yod, Iod, Iodh, Iud edo Iudh ere) alfabeto semitiko askotako 10. hizkia da, tartean feniziarrean, hebrearrean (\"Yud\" ), alfabeto siriakoan () eta arabiar alfabetoan ( ).\nKanpo estekak.\nBere ahoskera kontsonantea da; hizkuntza askotan bokal luzearen moduan ere ahoskatzen da. Feniziar hizkia greziar Iota (\u0399) latindar I, \u0406 ziriliko, iauda kopto () eta eis () gotiko bilakatu zen."}
{"id": "365401", "revid": "1545", "url": "https://eu.wikipedia.org/wiki?curid=365401", "title": "\u05d9", "text": ""}
{"id": "365402", "revid": "98220", "url": "https://eu.wikipedia.org/wiki?curid=365402", "title": "Carlowko gaztelua", "text": "Carlowko gaztelua (ingelesez \"Carlow Castle\") Carlowko udalerrian kokatzen den gaztelua da, Irlandako Errepublikako izen bereko konderrian dagoena. Barrow ibaiaren ertzean dago.\n1207 eta 1213 artean eraiki zuen William Marshallek, aurrez 1180an Hugh de Lacyk egindako gotorlekuaren gainean. Gaur egun aztarnak baino ez daude, ondo kontserbaturiko mendebaldeko horma eta bi dorre zilindriko."}
{"id": "365403", "revid": "1545", "url": "https://eu.wikipedia.org/wiki?curid=365403", "title": "\u071d", "text": ""}
{"id": "365404", "revid": "1545", "url": "https://eu.wikipedia.org/wiki?curid=365404", "title": "\u064a", "text": ""}
{"id": "365405", "revid": "1545", "url": "https://eu.wikipedia.org/wiki?curid=365405", "title": "\u064a\u200d,", "text": ""}
{"id": "365406", "revid": "1545", "url": "https://eu.wikipedia.org/wiki?curid=365406", "title": "Jodh", "text": ""}
{"id": "365407", "revid": "1545", "url": "https://eu.wikipedia.org/wiki?curid=365407", "title": "Y\u0101\u02be", "text": ""}
{"id": "365408", "revid": "98220", "url": "https://eu.wikipedia.org/wiki?curid=365408", "title": "Ducketts Grove", "text": "Ducketts Grove Carlowko udalerrian kokatzen den jauregi viktoriarra da, Irlandako Errepublikako izen bereko konderrian dagoena. Barrow ibaiaren ertzean dago. 49\u00a0km\u00b2-ko azalera duen lurraldearen erdian dago.\nWilliam Duckettek eraiki zuen 1830an. Duckett familiaren etxea izan zen 1921ean gobernuak eskuratu zuen arte. 1930an bertako nekazarien artean banatu ziren lurrak. 1933an sute batek erre eta gaur egun aztarnak baino ez daude agerian."}
{"id": "365409", "revid": "219", "url": "https://eu.wikipedia.org/wiki?curid=365409", "title": "Brownshill trikuharria", "text": "Brownshill trikuharria (, ) Carlowko konderrian dagoen trikuharria da, Carlow herritik 3 kilometrotara. Goiko harriak 100 tonako pisua du, honek Europako pisutsuena egiten du. Ofizialki Kernanstown Cromlech izena du.\nK.a. 4.000 eta 3.000 artean izan zen eraikia."}
{"id": "365410", "revid": "98220", "url": "https://eu.wikipedia.org/wiki?curid=365410", "title": "Enniscorthy gaztelua", "text": "Enniscorthy gaztelua (ingelesez \"Enniscorthy Castle\", irlanderaz \"Caisle\u00e1in Inis C\u00f3rthaidh\") Wexfordeko konderrian dagoen Enniscorthy herriko gaztelua da. 1205an eraiki zuen DePrendergast familiak eta normandiarren gotorlekua izan zen mendeetan zehar. XVI mendean Henry Wallopek eskuratu zuen.\nCromwellen gerratan eta 1798ko Irlandako matxinadan borroka latzak izan ziren gaztelua eskuratu nahian.\n1951ean Irlandako Gobernuak eskuratu zuen. 2007 eta 2011 artean berrizten egon ondoren, gaur egun Wexford konderriko museoa dago bertan."}
{"id": "365411", "revid": "56334", "url": "https://eu.wikipedia.org/wiki?curid=365411", "title": "Kaph", "text": "Kaph edo Kaf alfabeto semitiko askotako 11. hizkia da, tartean feniziarrean, hebrearrean (\"Kaf\" ), alfabeto siriakoan () eta arabiar alfabetoan ( ).\nBere ahoskera kontsonantea da. Feniziar hizkia greziar Kappa (\u039a) latindar K eta \u041a ziriliko bilakatu zen."}
{"id": "365412", "revid": "1519", "url": "https://eu.wikipedia.org/wiki?curid=365412", "title": "Kaf", "text": ""}
{"id": "365413", "revid": "1545", "url": "https://eu.wikipedia.org/wiki?curid=365413", "title": "\u05da", "text": ""}
{"id": "365414", "revid": "1545", "url": "https://eu.wikipedia.org/wiki?curid=365414", "title": "\u05db", "text": ""}
{"id": "365415", "revid": "1545", "url": "https://eu.wikipedia.org/wiki?curid=365415", "title": "\u071f\u071f", "text": ""}
{"id": "365416", "revid": "1545", "url": "https://eu.wikipedia.org/wiki?curid=365416", "title": "\u0643", "text": ""}
{"id": "365417", "revid": "1545", "url": "https://eu.wikipedia.org/wiki?curid=365417", "title": "\u0643\u200d", "text": ""}
{"id": "365418", "revid": "536", "url": "https://eu.wikipedia.org/wiki?curid=365418", "title": "Lamedh", "text": "Lamedh edo Lamed alfabeto semitiko askotako 12. hizkia da, tartean feniziarrean, hebrearrean (\"Lamed\" ), alfabeto siriakoan () eta arabiar alfabetoan ( ).\nBere ahoskera kontsonantea da. Feniziar hizkia greziar Lambda (\u039b), latindar L eta \u041b ziriliko bilakatu zen."}
{"id": "365419", "revid": "1545", "url": "https://eu.wikipedia.org/wiki?curid=365419", "title": "Lamed", "text": ""}
{"id": "365420", "revid": "1545", "url": "https://eu.wikipedia.org/wiki?curid=365420", "title": "\u05dc", "text": ""}
{"id": "365421", "revid": "1545", "url": "https://eu.wikipedia.org/wiki?curid=365421", "title": "\u0720", "text": ""}
{"id": "365422", "revid": "1545", "url": "https://eu.wikipedia.org/wiki?curid=365422", "title": "\u0644", "text": ""}
{"id": "365423", "revid": "1545", "url": "https://eu.wikipedia.org/wiki?curid=365423", "title": "\u0644\u200d", "text": ""}
{"id": "365424", "revid": "1545", "url": "https://eu.wikipedia.org/wiki?curid=365424", "title": "L\u0101m", "text": ""}
{"id": "365425", "revid": "536", "url": "https://eu.wikipedia.org/wiki?curid=365425", "title": "Mem", "text": "Mem (baita Meem edo Mim ere) alfabeto semitiko askotako 13. hizkia da, tartean feniziarrean, hebrearrean (), alfabeto siriakoan () eta arabiar alfabetoan ( ).\nBere ahoskera kontsonantea da. Feniziar hizkia greziar Mu (\u039c), etruriar latindar M eta \u041c ziriliko bilakatu zen."}
{"id": "365426", "revid": "1545", "url": "https://eu.wikipedia.org/wiki?curid=365426", "title": "Meem", "text": ""}
{"id": "365427", "revid": "1545", "url": "https://eu.wikipedia.org/wiki?curid=365427", "title": "\u05dd", "text": ""}
{"id": "365428", "revid": "1545", "url": "https://eu.wikipedia.org/wiki?curid=365428", "title": "\u05de", "text": ""}
{"id": "365429", "revid": "1545", "url": "https://eu.wikipedia.org/wiki?curid=365429", "title": "\u0721\u0721", "text": ""}
{"id": "365430", "revid": "1545", "url": "https://eu.wikipedia.org/wiki?curid=365430", "title": "\u0645", "text": ""}
{"id": "365431", "revid": "1545", "url": "https://eu.wikipedia.org/wiki?curid=365431", "title": "\u0645\u200d", "text": ""}
{"id": "365432", "revid": "536", "url": "https://eu.wikipedia.org/wiki?curid=365432", "title": "Nun (hizkia)", "text": "Nun alfabeto semitiko askotako 14. hizkia da, tartean feniziarrean, hebrearrean (), alfabeto siriakoan () eta arabiar alfabetoan ( ). Maldivetako \"thaana\"n hirugarren hizkia da ().\nBere ahoskera kontsonantea da. Feniziar hizkia greziar nu (\u039d), etruriar , latindar N eta \u041d ziriliko bilakatu zen."}
{"id": "365433", "revid": "1545", "url": "https://eu.wikipedia.org/wiki?curid=365433", "title": "N\u016bn", "text": ""}
{"id": "365434", "revid": "1545", "url": "https://eu.wikipedia.org/wiki?curid=365434", "title": "\u05df", "text": ""}
{"id": "365435", "revid": "1545", "url": "https://eu.wikipedia.org/wiki?curid=365435", "title": "\u05e0", "text": ""}
{"id": "365436", "revid": "1545", "url": "https://eu.wikipedia.org/wiki?curid=365436", "title": "\u0722\u0722", "text": ""}
{"id": "365437", "revid": "1545", "url": "https://eu.wikipedia.org/wiki?curid=365437", "title": "\u0646", "text": ""}
{"id": "365438", "revid": "1545", "url": "https://eu.wikipedia.org/wiki?curid=365438", "title": "\u0646\u200d", "text": ""}
{"id": "365439", "revid": "512", "url": "https://eu.wikipedia.org/wiki?curid=365439", "title": "Samekh", "text": "Samekh or Simketh alfabeto semitiko askotako 15. hizkia da, tartean feniziarrean, hebrearrean () eta alfabeto siriakoan ( eta ). Arabiar alfabetoan ez dago eta shin hizkiak ordezkatzen du.\nKanpo estekak.\nBere ahoskera kontsonantea da. Feniziar hizkia greziar Xi (\u039e, \u03be) bilakatu zen."}
{"id": "365440", "revid": "1545", "url": "https://eu.wikipedia.org/wiki?curid=365440", "title": "Simketh", "text": ""}
{"id": "365441", "revid": "1545", "url": "https://eu.wikipedia.org/wiki?curid=365441", "title": "\u05e1", "text": ""}
{"id": "365442", "revid": "1545", "url": "https://eu.wikipedia.org/wiki?curid=365442", "title": "\u0724", "text": ""}
{"id": "365443", "revid": "1545", "url": "https://eu.wikipedia.org/wiki?curid=365443", "title": "\u0723", "text": ""}
{"id": "365444", "revid": "105290", "url": "https://eu.wikipedia.org/wiki?curid=365444", "title": "Ayin", "text": "' edo ' alfabeto semitiko askotako 16. hizkia da, tartean feniziarrean, hebrearrean (\"\u0295ajin\", ), alfabeto siriakoan () eta arabiar alfabetoan (, ).\nKanpo estekak.\nBere ahoskera da. Ez du baliokiderik euskarazko ahoskeran."}
{"id": "365445", "revid": "1545", "url": "https://eu.wikipedia.org/wiki?curid=365445", "title": "\u05e2", "text": ""}
{"id": "365446", "revid": "1545", "url": "https://eu.wikipedia.org/wiki?curid=365446", "title": "\u0725", "text": ""}
{"id": "365447", "revid": "1545", "url": "https://eu.wikipedia.org/wiki?curid=365447", "title": "\u0639", "text": ""}
{"id": "365448", "revid": "1545", "url": "https://eu.wikipedia.org/wiki?curid=365448", "title": "\u0639\u200d", "text": ""}
{"id": "365450", "revid": "1545", "url": "https://eu.wikipedia.org/wiki?curid=365450", "title": "\u02bfayin", "text": ""}
{"id": "365451", "revid": "105290", "url": "https://eu.wikipedia.org/wiki?curid=365451", "title": "Pe (hizkia)", "text": "Pe alfabeto semitiko askotako 17. hizkia da, tartean feniziarrean, hebrearrean (), alfabeto siriakoan () eta arabiar alfabetoan ( ).\nKanpo estekak.\nBere ahoskera kontsonantea ezpainbikaria da. Feniziar hizkia greziar Pi (\u03a0), latindar P eta \u041f ziriliko bilakatu zen."}
{"id": "365452", "revid": "1545", "url": "https://eu.wikipedia.org/wiki?curid=365452", "title": "\u05e3", "text": ""}
{"id": "365453", "revid": "1545", "url": "https://eu.wikipedia.org/wiki?curid=365453", "title": "\u05e4", "text": ""}
{"id": "365454", "revid": "1545", "url": "https://eu.wikipedia.org/wiki?curid=365454", "title": "\u0726", "text": ""}
{"id": "365455", "revid": "1545", "url": "https://eu.wikipedia.org/wiki?curid=365455", "title": "\u0641", "text": ""}
{"id": "365456", "revid": "1545", "url": "https://eu.wikipedia.org/wiki?curid=365456", "title": "\u0641\u200d", "text": ""}
{"id": "365457", "revid": "25421", "url": "https://eu.wikipedia.org/wiki?curid=365457", "title": "Nun (argipena)", "text": "Nun izan daiteke:"}
{"id": "365458", "revid": "25421", "url": "https://eu.wikipedia.org/wiki?curid=365458", "title": "Waw", "text": "Waw izan daiteke:"}
{"id": "365459", "revid": "512", "url": "https://eu.wikipedia.org/wiki?curid=365459", "title": "Tsade", "text": "' (baita , Tsade, ', , Tzadi, Sadhe edo Tzaddik ere) alfabeto semitiko askotako 18. hizkia da, tartean feniziarrean, hebrearrean (', ), alfabeto siriakoan () eta arabiar alfabetoan (', ).\nLitekeena da antzinako ahoskera izatea, hala ere egungo semitar hizkuntzek hainbat ahosketa dituzte.\nKanpo estekak.\nFeniziar hizkia grezierazko san hizkia () eta ziur asko sampi () eta etrurierazko bilakatu zen."}
{"id": "365460", "revid": "1545", "url": "https://eu.wikipedia.org/wiki?curid=365460", "title": "\u1e62ade", "text": ""}
{"id": "365461", "revid": "1545", "url": "https://eu.wikipedia.org/wiki?curid=365461", "title": "\u05e5", "text": ""}
{"id": "365462", "revid": "1545", "url": "https://eu.wikipedia.org/wiki?curid=365462", "title": "\u05e6", "text": ""}
{"id": "365463", "revid": "1545", "url": "https://eu.wikipedia.org/wiki?curid=365463", "title": "\u0728", "text": ""}
{"id": "365464", "revid": "1545", "url": "https://eu.wikipedia.org/wiki?curid=365464", "title": "\u0635", "text": ""}
{"id": "365465", "revid": "1545", "url": "https://eu.wikipedia.org/wiki?curid=365465", "title": "\u0635\u200d", "text": ""}
{"id": "365466", "revid": "336", "url": "https://eu.wikipedia.org/wiki?curid=365466", "title": "Qoph", "text": "Qoph edo Qop alfabeto semitiko askotako 19. hizkia da, tartean feniziarrean, hebrearrean (), alfabeto siriakoan () eta arabiar alfabetoan (\"\", ).\nAhoskera edo du.\nFeniziar hizkia greziar qoppa eta latindar Q bilakatu zen."}
{"id": "365467", "revid": "1545", "url": "https://eu.wikipedia.org/wiki?curid=365467", "title": "Qop", "text": ""}
{"id": "365468", "revid": "1545", "url": "https://eu.wikipedia.org/wiki?curid=365468", "title": "\u05e7", "text": ""}
{"id": "365469", "revid": "1545", "url": "https://eu.wikipedia.org/wiki?curid=365469", "title": "\u0729", "text": ""}
{"id": "365470", "revid": "1545", "url": "https://eu.wikipedia.org/wiki?curid=365470", "title": "\u0642", "text": ""}
{"id": "365471", "revid": "1545", "url": "https://eu.wikipedia.org/wiki?curid=365471", "title": "\u0642\u200d", "text": ""}
{"id": "365472", "revid": "336", "url": "https://eu.wikipedia.org/wiki?curid=365472", "title": "Frederick Catherwood", "text": "Frederick Catherwood, (Hoxton, Londres, 1799ko otsailaren 27a - Ternua, 1854ko irailaren 27a) esploratzaile, marrazkilari, arkitekto eta argazkilari ospetsua izan zen.\nOspetsua egin zen antzinako zibilizazioak ikertzeagatik herri desberdinetan: Grezia, Turkia, Libano, Egipto, Colombia eta Palestina. Bere lan ospetsuenak maia zibilizazioa ezagutzeko egin zituen bidaien ondorengo litografiak izan ziren; bidai horiek John Lloyd Stephens idazle estatubatuarrarekin egin zituen.\nKanpo estekak.\n Catherwooden etxearen webgunea."}
{"id": "365473", "revid": "512", "url": "https://eu.wikipedia.org/wiki?curid=365473", "title": "Saiheski", "text": "Saiheski edo txuleta bizkarraldeko saihets-hezurren ondoko okela da, hezur eta guzti ebakitzen dena.\nSaiheskia bizkarrezurretik modu zut ebakitako haragi-zatia da, maiz saihets-hezur batekin batera, jateko osorik prestatzen dena.\nTxuleta (valentzieratik \"xulleta\", \"xulla\" \"saihets\" katalanaren txikigarria) animalia baten saihetsaren gainean kokatzen den haragi mozketa da, txerria, behia (hau da, idia, behia edo txahala), arkumea edo aharia izanda ere. Oro har, saiheski bakoitza lotuta duen saihets zatiarekin batera moztu egiten da (idi-saiheskia bezala), baita batzuetan saihets osoarekin ere, bildots-saiheskiak edo txerri-saiheskia bezala.\nBehikiz egindako saiheskiari askotan txuletoia diogu. Era berean, Trizeps espinal inguruko saiheskiari saihetsarteko diogu, edo Frantziako sukaldaritzatik ekarritako entrekota ()."}
{"id": "365474", "revid": "4380", "url": "https://eu.wikipedia.org/wiki?curid=365474", "title": "Nerbioak", "text": ""}
{"id": "365476", "revid": "96586", "url": "https://eu.wikipedia.org/wiki?curid=365476", "title": "Ternuako ponia", "text": "Ternuako ponia (, ), bertako zaldi arraza bat da. Bere tamaina zein ezaugarriak direla eta, ponien sailkapen taldean sartzen da.\nArrazaren jatorria Ternuako uhartea da. Nekazaritza lanetan erabilitako aberea izan da. Historikoki poni hauek Quebeceko hainbat lekuetara zabalduak izan dira. Esate baterako 1980. en urtean 700 poni Quebecera saltzeko ontziratu zituzten Ternuatik. .\nThe livestock conservancy elkartearen arabera, arrazaren egoera kritikoa da."}
{"id": "365477", "revid": "6327", "url": "https://eu.wikipedia.org/wiki?curid=365477", "title": "New Foundland poni", "text": ""}
{"id": "365478", "revid": "3591", "url": "https://eu.wikipedia.org/wiki?curid=365478", "title": "Ternuako poni", "text": ""}
{"id": "365479", "revid": "6327", "url": "https://eu.wikipedia.org/wiki?curid=365479", "title": "Newfoundland poni", "text": ""}
{"id": "365480", "revid": "59723", "url": "https://eu.wikipedia.org/wiki?curid=365480", "title": "Ohar ezkutu", "text": "Hegoaldean, txuleta eta, Iparraldean, tranpa edo ponpa ikastetxe edo lehiaketa publikoetako proba idatzietan egiten diren iruzurretako bat da. Funtsean, papertxo bat da, mahai gainean, eskuan bertan edo beste eremu batean nahiz sakelako telefonoan proba ongi egiteko informazio baliagarria ezkutuan idatzita daukana, gehienetan tamaina txikian. Formula eta zerrendetarako erabiltzen dira bereziki.\nTxuletak zenbait irakaskuntza-metodologiatara lotutako iruzurrak dira: bertan edukiak buruz jakitea asko estimatzen da eta oroimena neurtzeari munta handia ematen zaio."}
{"id": "365482", "revid": "105290", "url": "https://eu.wikipedia.org/wiki?curid=365482", "title": "Resh", "text": "Resh alfabeto semitiko askotako 20. hizkia da, tartean feniziarrean, hebrearrean (), asiriarrean () eta arabiarrean (\"\", ).\nBere ahoskera kontsonante errotiko baten modukoa da, normalean edo , baina baita hebreerazko edo .\nFeniziar hizkia greziar Rho (\u03a1), etruriar \"r\" latindar R eta \u0420 ziriliko bilakatu zen."}
{"id": "365483", "revid": "1545", "url": "https://eu.wikipedia.org/wiki?curid=365483", "title": "\u05e8", "text": ""}
{"id": "365484", "revid": "1545", "url": "https://eu.wikipedia.org/wiki?curid=365484", "title": "\u072a", "text": ""}
{"id": "365485", "revid": "1545", "url": "https://eu.wikipedia.org/wiki?curid=365485", "title": "\u0631", "text": ""}
{"id": "365486", "revid": "536", "url": "https://eu.wikipedia.org/wiki?curid=365486", "title": "Shin (hizkia)", "text": "Shin (baita \u0160in (') edo Sheen ere) alfabeto semitiko askotako 20. hizkia da, tartean feniziarrean, hebrearrean (), asiriarrean () eta arabiarrean ().\n\"Zorrotz\" esan nahi duen hizki hau edo (biak txistukariak) ahoskatzen dute.\nFeniziar hizkia greziar Sigma (\u03a3), latindar S eta \"Sha\" () ziriliko bilakatu zen."}
{"id": "365487", "revid": "1545", "url": "https://eu.wikipedia.org/wiki?curid=365487", "title": "\u05e9", "text": ""}
{"id": "365488", "revid": "1545", "url": "https://eu.wikipedia.org/wiki?curid=365488", "title": "\u072b", "text": ""}
{"id": "365489", "revid": "1545", "url": "https://eu.wikipedia.org/wiki?curid=365489", "title": "\u0634", "text": ""}
{"id": "365490", "revid": "1545", "url": "https://eu.wikipedia.org/wiki?curid=365490", "title": "\u0634\u200d", "text": ""}
{"id": "365491", "revid": "42539", "url": "https://eu.wikipedia.org/wiki?curid=365491", "title": "Shin", "text": "Shin izan daiteke:"}
{"id": "365492", "revid": "536", "url": "https://eu.wikipedia.org/wiki?curid=365492", "title": "Taw", "text": "Taw, Tav edo Taf alfabeto semitiko askotako 22. eta azken hizkia da, tartean feniziarrean, hebrearrean (), asiriarrean () eta arabiarrean ( ).\n\"Marka\" esan nahi duen hizki hau ahoskatzen dute.\nFeniziar hizkia greziar Tau (\u03a4), latindar T eta \u0422 ziriliko bilakatu zen."}
{"id": "365493", "revid": "1545", "url": "https://eu.wikipedia.org/wiki?curid=365493", "title": "\u05ea", "text": ""}
{"id": "365494", "revid": "1545", "url": "https://eu.wikipedia.org/wiki?curid=365494", "title": "\u072c", "text": ""}
{"id": "365495", "revid": "1519", "url": "https://eu.wikipedia.org/wiki?curid=365495", "title": "\u062a", "text": ""}
{"id": "365496", "revid": "1545", "url": "https://eu.wikipedia.org/wiki?curid=365496", "title": "\u062a\u200d", "text": ""}
{"id": "365497", "revid": "1545", "url": "https://eu.wikipedia.org/wiki?curid=365497", "title": "Taw (hizkia)", "text": ""}
{"id": "365498", "revid": "119347", "url": "https://eu.wikipedia.org/wiki?curid=365498", "title": "Asiriera", "text": "Asiriera (jatorrizko hizkuntzan, \u0723\u0718\u072a\u071d\u071d\u0710) Erdi Aroko arameraren dialekto multzo bat da, behin Ilgora Emankorra osoan mintzatua.\nIV. eta VIII. mendeen artean bere unerik gorenera ailegatu ondoren, arabierak ordezkatua izan zen eta, egun, eskualdeko kristauen eliz-hizkuntza besterik ez da. Iraken hizkuntza gutxitu ofiziala da."}
{"id": "365500", "revid": "336", "url": "https://eu.wikipedia.org/wiki?curid=365500", "title": "Hebrear alfabeto", "text": "Hebrear alfabetoa (hebreeraz: \u05d0\u05b8\u05dc\u05b6\u05e3\u05be\u05d1\u05b5\u05bc\u05d9\u05ea \u05e2\u05b4\u05d1\u05b0\u05e8\u05b4\u05d9, \"\") juduen \"abjad\" da, 22 kontsonantek osatua. Hebreera ez ezik, yidish eta beste judu-hizkuntzak ere (tartean, juduen nafar-aragoiera) idazteko erabiltzen da.\nAlfabetoa.\nSofit hizkiak.\nBost hebrear hizkik \u2014\"sofit\" izenekoak\u2014 izen eta ahoskera bereko beste bost ordezkatzen dituzte:"}
{"id": "365501", "revid": "1545", "url": "https://eu.wikipedia.org/wiki?curid=365501", "title": "Alfabeto hebrearra", "text": ""}
{"id": "365502", "revid": "1545", "url": "https://eu.wikipedia.org/wiki?curid=365502", "title": "Alfabeto hebrear", "text": ""}
{"id": "365508", "revid": "512", "url": "https://eu.wikipedia.org/wiki?curid=365508", "title": "Iztuku", "text": "Iztuku edo estukoa (italieraz: \"Stucco\") kare hila, kola eta marmol-hautsa nahasiz egiten den pasta da. Heze dagoenean ezarri eta, lehortzen denean, solido gogor eta trinko bilakatzen da. Pareta eta sabaietan kalitate oneko akabera emateko erabiltzen da, eta baita eskulturak eta arkitektura-apaingarriak egiteko ere."}
{"id": "365509", "revid": "12788", "url": "https://eu.wikipedia.org/wiki?curid=365509", "title": "Estuko", "text": ""}
{"id": "365511", "revid": "56334", "url": "https://eu.wikipedia.org/wiki?curid=365511", "title": "Bienvenido Zilbeti Urkia", "text": "Bienvenido Zilbeti Urkia (Iru\u00f1ea, Nafarroa, 1904ko martxoaren 22a - \"ib.\", 2013ko apirilaren 13a) ehun urtedun nafarra da. 1930eko hamarkadan zehar Eusko Langileen Alkartasuneko kide izan zen Nafarroako saileko idazkaria. Gerra Zibila hastean Bizkaira ihes egitea lortu zuen.\n1941ean Mar\u00eda Cruz Gestarekin ezkondu zen Iru\u00f1eko San Lorentzo elizan.\n2013ko apirilaren 13ko gauean hil zen."}
{"id": "365512", "revid": "4380", "url": "https://eu.wikipedia.org/wiki?curid=365512", "title": "Bienvenido Cilveti Urquia", "text": ""}
{"id": "365515", "revid": "12788", "url": "https://eu.wikipedia.org/wiki?curid=365515", "title": "Fontainebleauko jauregi", "text": ""}
{"id": "365556", "revid": "10891", "url": "https://eu.wikipedia.org/wiki?curid=365556", "title": "Pete Townshend", "text": "Peter Dennis Blandford \"Pete\" Townshend (Londres, Ingalaterra, 1945eko maiatzaren 19) rock musikako gitarra-jotzailea, abeslari eta abesti-idazlea da. The Who taldearen gitarra-jotzailea eta abesti-idazlea izateagatik da ezaguna batez ere."}
{"id": "365557", "revid": "119347", "url": "https://eu.wikipedia.org/wiki?curid=365557", "title": "Epigenetika", "text": "Biologian, eta espezifikoki genetikan, epigenetika gene-adierazpenean edo zelulen fenotipoan ADN sekuentzia aldatu gabe egon daitezkeen aldaketa heredagarrien ikerketa da. Hortik datorkio, hain zuzen, izena: \"epi\" (grezieraz \"gainetik\", \"kanpotik\") gehi \"genetika\". Nukleotidoen sekuentzia aldatu gabe genoman dauden funtzionaltasun aldaketa nabarmenak aztertzen ditu.\nBadaude geneak aktibatzen edo desaktibatzen dituzten mekanismo batzuk, geneen adierazpena edo espresioa baldintzatzen dituztenak, eta mekanismo horien funtzionamendua aztertzen duen zientzia da epigenetika.\nLehen aipatutako aldaketa horien adibide dira, esaterako, DNAren metilazioa eta histonen aldaketa, biek erregulatzen baitute geneen adierazpena azpiko ADN sekuentzia aldatu gabe. Aldaketa hauek zelulen mitosiaren ondoren ere iraun dezakete, zelularen bizitza osoan zehar, eta hainbat belaunaldiz manten daitezke. Beraz, faktore ez-genetikoek organismoaren geneak beste modu batean jokatzea eragin dezakete.\nHala ere, histonen aldaketen kasuan ikertzaile batzuek ez dute onartzen prozesu epigenetiko modura sailkatzea, ez baitago frogaturik aldaketa horiek heredagarriak direnik."}
{"id": "365561", "revid": "646", "url": "https://eu.wikipedia.org/wiki?curid=365561", "title": "Gene-adierazpen", "text": "Gene-adierazpena gene batek gordetzen duen informazioa hainbat produktu funtzionalen sintesian erabiltzen deneko prozesua da. Produkutu horiek sarritan proteinak dira, baina proteinak kodetzen ez dituzten geneetan, esaterako ARN erribosomikoan (rRNA), produktua ARN funtzionala da. Gene-adierazpena bizi-mota ezagun guztietan erabiltzen da bizitzarako makineria makromolekularra sortzeko.\nOrganismo guztietan zelula somatikoetan dagoen DNA berdin-berdina da zelula guztietan. DNA horretan proteinak sortzeko informazio guztia dago. Baina gene guztiak ez dira aldi berean aktibatzen, ezta zelula guztietan ere.\nBadaude gene batzuk beti zelula guztietan adierazten direnak. Gene horiek organismoarentzat funsezkoak diren proteinak kodetzen dituzte (entzima batzuk, esaterako). Baina gene gehienak adierazten dira ala ez zelulak ehun zehatz batean egiten duen funtzioaren arabera. Esaterako, neurona baten geneak nerbio-bulkadaren transmisioan parte hartzen duten neurotransmisoreak sortzeko aktibatuko dira, baina gene horiek ez dira aktibatuko immunitate-sistemaren zeluletan (linfozitoetan, esaterako). Era berean, azken hauetan adierazten diren geneak, zitokinak sortzeko, adibidez (zitokinak erantzun immunean funtsezko zeregina betetzen duten proteinak dira) ez dira adieraziko neurona batean edo hepatozito batean. Funtsean, tipo zelular bakoitzean proteina desberdinak sintetizatzen direlako .\nHorretaz gain, denbora-espezifikotasuna ere badago; horrek esan nahi du zelula bateko geneak organismo baten bizitzaren une desberdinetan piztu ala itzal daitezkeela.\nGene-adierazpenaren mekanismoek ere azaltzen dituzte biki monozigotoetan agertzen diren hainbat aldaketa fenotipikoak: batzuetan, biki horiek, nahiz eta DNA bera eduki, desberdintasunak dituzte altueran, pisuan, adimen-kozientean, nortasunean, gaixotasunak garatzeko probabilitatean, etab. Gene-adierazpenen prozesu ezberdinak daude aldaketa horien atzean.\nJakina denez, proteinen sintesia bi fasetan gertatzen den prozesua da. Lehenengo fasean, ADNn dagoen informazio genetikoa ARN-m-ra pasatzen da (transkripzioa); bigarren fasean, ARN-m horrek dituen baseak \"irakurrita\" izaten dira erribosometan, aminoazidoen sekuentzia batzuk agertuz (itzulpena).\nADN \u2192 ARN (Transkripzioa)\nARN \u2192 PROTEINA (Itzulpena)\nGene-adierazpenaren prozesuko urrats guztiak erregulatu daitezke: transkripzioa, RNAren ebaketa eta lotura, itzulpena eta proteina baten itzulpen ondoko aldaketa ere. Gene-adierazpenaren erregulazioa edozein organismoren zelula-bereizketarako, garapenerako, morfogenesirako eta aldakortasunerako eta moldagarritasunerako oinarria da."}
{"id": "365562", "revid": "1712", "url": "https://eu.wikipedia.org/wiki?curid=365562", "title": "Gene adierazpen", "text": ""}
{"id": "365563", "revid": "44278", "url": "https://eu.wikipedia.org/wiki?curid=365563", "title": "Ziza arre", "text": "Ziza arrea (\"Tricholoma terreum\") \"Tricholomataceae\" familiako onddoa da. Perretxiko jangarri hau koniferoen basoetan hazten da Europa osoan barrena.\nDeskribapena.\nKapela: 4\u20137 cm zabal izan ohi da eta kolore grisezko belus itxurako ehundura dauka. Ganbila da eta titi itxurako muturtxoa dauka; oro har itxura konikoa dauka. Hanka 3\u20138 cm luze da eta 1.5 cm zabal, eta ez dauka eraztunik. Ez dauka bolbarik ere.\nHaragia: Kolore zurixka dauka, erraz hausten dena, eta usain atsegin leuna dauka. Hostoen arteko espazioa handia da eta hosto irregularrak ditu, askeak.\nNahasteak.\nPozoitsua eta handiagoa den \"Tricholoma pardinum\" espeziearekin nahas daiteke; baita jangarria den \"Tricholoma orirubens\" espeziearekin ere.\nBanaketa eremua.\nEuropa, Ipar Amerika, Errusia, Txina, Erdialdeko Asia, Ekialde Hurbila, Himalaiako eremua, Japonia, Australia eta Zeelanda Berria."}
{"id": "365564", "revid": "1712", "url": "https://eu.wikipedia.org/wiki?curid=365564", "title": "Tricholoma terreum", "text": ""}
{"id": "365565", "revid": "1545", "url": "https://eu.wikipedia.org/wiki?curid=365565", "title": "Kidnapped (1978ko telesaila)", "text": "Kidnapped () 1978an Britainia Handiko HTV, Frantziako Technisonor eta Alemaniako TMG telebista kateek elkar lanean eginiko telesaila bat da. Robert Louis Stevenson eskoziar idazlearen izen bereko \"Kidnapped\" eta honen bigarren zatia izan zen \"Catriona\" eleberrietan oinarritua dago. Guztira 13 atalez osatua, zuzendaria Jean-Pierre Decourt izan zen eta Ingelesez grabatu zuten. Telesailaren bi protagonista nagusiak David McCallum eta Ekkehardt Belle aktoreak izan ziren.\nTelesaila Eskozian Jakobiten matxinada garaian girotua dago. Bertan, David Balfour gaztea eta Alan Breck Stewart eskoziar matxinatuaren nondik norakoak azaltzen dira.\nTelesaila honetan zehar Eskoziako Lur Garaietako paisai eder ugari agertzen dira. Telesailaren soinu banda edo sarrerako abestia, \"David's song\", Vladimir Cosma errumaniar musikagileak eskoziar musika herrikoian oinarrituz konposatu zuen, bertan entzuten den Liam O'Flynn irlandarrak uilleann pipes gaita jo zuelarik.\nEuskal Herrian 1980 eta 1990ko hamarkadan ETB1an euskaraz eta ETB2n gaztelaniaz aireratu zen. Telesailaren Ingelesezko bertsioak Eskoziako ingelesa nahiz eskozieraren ahoskera ederki matendu zituen, ezaugarri bikain hau beste hizkuntzetako bikoizketetan galdu zelarik.\nArgumentua.\nEskozia, 1751. 1745eko Cullodengo guduan Eskoziako Lur Garaietako klanek britainiar gudarostearen aurka jasandako porrotaren ondoren, bizirautea lortu duten eskoziar matxinatu ugari ihes egin eta erbestean bizi dira. Urte honetan, Frantzian erbesteratua egon den Alan Breck Stewart (David McCallum) eskoziar matxinatua Eskoziara frantziar ontzi batean itsasoz iritsi berri da, baina txalupa batean bakarrik lurrartu bezain laster britainiarrek prestatua zioten segadan erortzen da, halere britainiarrengandik nola edo hala ihes egitea lortu eta Eskoziako Lur Garaietan ezkutatzean lortzen du, han oraindik bizirik dauden jakobitar buruzagiekin harremanetan jarri eta haien aldeko boluntarioekin britainiarrei aurka egingo dien eskoziar jakobitar gudaroste matxinatu berri bat elkartu asmoz.\nBitartean, Eskoziako Lur Beheretako herri batean David Balfour (Ekkehardt Belle) gazteari aita alarguna hil berri zaio eta gurasorik ez duenez, ezagutzen ez duen Ebenezer Balfour (Patrick Magee) osaba topatu (aitaren anaia) eta harekin familiaren etxean bizitzeko asmoz herritik alde egin eta Edinburgh hiriburura zuzenduko da. Hiri honetako kaleetan barna dabilela, ezusteko gertaera baten ondorioz Catriona Drummond (Aude Landry) neska gaztea ezagutuko du, MacGregor klan jakobitar matxinoaren kideetako bat dena, topaketa labur horren ondorioz mutila neskaz maiteminduko delarik.\nGauez, David gaztea hiriaren kanpokaldean dagoen Balfourtarren dorretxera iritsi eta harriduraz eraikina oso utzia eta narrastua dagoela ikusiko du. Ebenezer osabari dei egin eta osaba leihoan eskopeta batez agertuko da, hasiera batean etorri berria den ezezaguna nor den galdetuz, Davidek Ebenezerri bere anaiaren semea dela esaten dionean, honek txunditurik dorretxeko atea ireki eta afaltzen emango dio, bitartean bere aitaz mintzatu eta Davidek osabari bere aitaren eskuz idatzia dagoen eskutitz bat erakutsiko diolarik, horrela osabari bere benetako ilobaren aurrean dagoelako zalantza guztiak uxatuz. Azkenik, osabak ilobari bere logela erakutsi, eta Davidek bertan lo egingo du.\nEbenezer osaba zitalak bere iloba anaiaren semea izanik legez eta ondorengotzaz dorretxeaz jabetzeko beldur denez, engainuen bidez Ipar Amerikako Carolina koloniara doan itsasontzi batean sartaraziko du (hortik eleberria nahiz telesailaren \"Bahitua\" izenburua), hara ailegatzerakoan esklabo gisa sal dezaten. Itsasontzi horretako kapitain ankerrak David morroi lanetan jarri eta eskifaia modu basatian tratatuko du. Eskoziako kostaldean daudela, gauez Alan Breck Stewart itsasontzira igoko da, erbestera joan asmoz. Itsasontzia eskoziar kostaldean hondoratu eta Alan nahiz Davidek bizirik irtetea lortuko dute.\nBehin, lur lehorrean, David gaztea osabaren dorretxera itzultzen saiatuko da. Bidean doalarik, \"Red Fox\" Campbell (Frank Windsor) eskoziar ofizial loialista eta bere britainiar gudaroste talde bat topatuko ditu, \"Red Fox\" Campbell eta David solasean ari direnean, muino batean ezkutatua dagoen tiratzaile ezezagun batek \"Red Fox\" Campbelli tiro eginez larriki zauritu eta ihesari emango dio. Aldi berean, britainiarrek David gaztea tiratzaile ezezagunaren \"adiskidea\" delakoan biei tiroka hasiko zaie, horrela David bera ere ihes egitera behartua egongo delarik.\nJada, britainiarrengandik ihes egitea lorturik, David gazteak Alan Breck Stewart matxinatua topatu, eta tiratzailea bera izan zela jakingo du. Ordutik aurrera, \"Red Fox\" Campbell zaurietatik sendatu eta Alan Breck Stewart jakobitar matxinatua atzeman eta hiltzen saiatuko da, Alanek gauza berbera egiyen saiatuko delarik. Honela, matxinatua eta gaztearen patua elkartu eta biek Eskozian zehar abentura ugari biziz: Alan Breck Stewartek eskoziar jakobitak elkartu eta britainiarren aurkako matxinada berri bat antolatu asmoz, eta David Balofur gazteak Ebenzeer osaba topatu, haren saldukeriaz mendekatu, Balfourtarren ohorea eta aitarena berreskuratu eta Catriona neskarekin elkartu asmoz."}
{"id": "365568", "revid": "536", "url": "https://eu.wikipedia.org/wiki?curid=365568", "title": "Ondasun erkide", "text": "Ondasun erkidea edo ondasun komuna erkidego bateko kide guztien jabetzako ondasuna da. Ondasun hori edozein motatakoa izan daiteke: natura baliabideak, herri lurrak, softwarea..."}
{"id": "365569", "revid": "448", "url": "https://eu.wikipedia.org/wiki?curid=365569", "title": "Ondasun komun", "text": ""}
{"id": "365570", "revid": "336", "url": "https://eu.wikipedia.org/wiki?curid=365570", "title": "Montorsoli", "text": "Giovanni Angelo Montorsoli (Florentzia, 1507 \u2013 1563ko abuztuaren 31) italiar elizgizon, eskultore eta arkitekto manierista izan zen.\nMontorsoli Michelangeloren estiloko eskultore manieristen ordezkari izan zen, eta Andrea Ferrucci (ziur asko haren irakasle), Silvio Cosini eta Giovanni Rustici artisten hurbilekoa. Behin baino gehiagotan lan egin zuen Michelangelorekin, eta Florentziako San Lorentzo basilikako sakristia berrian San Kosme egin zuen Andre Mariaren ondoan.\nSannazaro poetaren hilobia egin zuen, bestalde, Napoliko \"Santa Maria del Parto a Mergellina\" elizarako (1530). Lan horri lasaitasun klasikoa antzematen zaio oraindik ere. Dena dela, Michelangeloren eragina Genoako San Mateo elizako \"Pietatea\" (1543) lanean ikus daiteke, eta batez ere, Sizilian egin zituen hainbat iturritan: \"Fontana di Orione\" (1553, Messina) eta, gehienbat, \"Fontana del Nettuno\" (1557, Messina), Eszilaren buztan bihurriarekin -Berniniren barrokismoaren aitzindari-. Lan ugari eta era askotakoak egin zituen. Ospe handia izan zuen antzinako estatuen berritzaile gisa, eta Laokoonteren zaharberritzea ere agindu zioten. Jaietarako apaingarriak eta hilobiak ere ugari egin zituen."}
{"id": "365573", "revid": "59723", "url": "https://eu.wikipedia.org/wiki?curid=365573", "title": "Feniziar alfabeto", "text": "Feniziar alfabeto abjad motako antzinako kontsonantezko eta piktogramarik gabeko alfabeto izan zen.. Feniziarrek asmatu zuten bereb hizkuntza idazteko eta abjad motakoa denez, kontsonanteak bakarrik ditu, zenbait bokalek \"matres lectionis\" erabiliz.\nFeniziar merkatariek beren idazkera sistema Mediterraneoan zehar zabaldu eta beste kulturek erabilia izan zen. Horrela, aramear alfabetotik egungo arabiar eta hebrear alfabetoetara eta greziar alfabetotik latino, ziriliko eta koptoar alfabetotara hedatu zen.\nAlfabetoa.\nAlfabeto feniziarrak kontsonanteak baino ez zituen, eta bokalak adierazteko letrei puntu eta zeinu diakritikoak eransten zitzaizkien. Alfabeto greziarrak feniziarra hartu zuen oinarri, baina bestelako letrak \u2014bokalak\u2014 gehitu zizkioten eta, horrela, historiako lehendabiziko alfabetoa sortu zuten."}
{"id": "365574", "revid": "1545", "url": "https://eu.wikipedia.org/wiki?curid=365574", "title": "Feniziar alfabetoa", "text": ""}
{"id": "365575", "revid": "1545", "url": "https://eu.wikipedia.org/wiki?curid=365575", "title": "Alfabeto feniziar", "text": ""}
{"id": "365576", "revid": "17", "url": "https://eu.wikipedia.org/wiki?curid=365576", "title": "Azterketa (hezkuntza)", "text": ""}
{"id": "365577", "revid": "17", "url": "https://eu.wikipedia.org/wiki?curid=365577", "title": "Etsamina", "text": ""}
{"id": "365579", "revid": "512", "url": "https://eu.wikipedia.org/wiki?curid=365579", "title": "Aramear alfabeto", "text": "Aramear alfabetoa k.a. VIII. mendean feniziar alfabetotik eratorritako abjad motako antzinako kontsonantezko eta piktogramarik gabeko alfabetoa izan zen. Kontsonanteak bakarrik zituen, eta horietatik zenbait \"matres lectionis\" motakoak ziren (zenbait kasutan bokal luzeak adierazteko erabiltzen ziren kontsonanteak).\nNeoasiriar Inperioak eta bere ondorengoa zen Akemenestar Inperioak aramera inperiala eskualdeko \"lingua franca\" bilakatu zuten eta baita alfabetoa hedatu ere."}
{"id": "365580", "revid": "1545", "url": "https://eu.wikipedia.org/wiki?curid=365580", "title": "Alfabeto aramear", "text": ""}
{"id": "365581", "revid": "1545", "url": "https://eu.wikipedia.org/wiki?curid=365581", "title": "Alfabeto aramaiko", "text": ""}
{"id": "365583", "revid": "448", "url": "https://eu.wikipedia.org/wiki?curid=365583", "title": "Ondasun (ekonomia)", "text": ""}
{"id": "365584", "revid": "17", "url": "https://eu.wikipedia.org/wiki?curid=365584", "title": "Sintaktiko", "text": ""}
{"id": "365586", "revid": "25421", "url": "https://eu.wikipedia.org/wiki?curid=365586", "title": "Formula (argipena)", "text": "Formula hitzak esanahi eta erabilera zenbait ditu:"}
{"id": "365587", "revid": "17", "url": "https://eu.wikipedia.org/wiki?curid=365587", "title": "Formula", "text": ""}
{"id": "365588", "revid": "69477", "url": "https://eu.wikipedia.org/wiki?curid=365588", "title": "Formula (adierazpena)", "text": ""}
{"id": "365589", "revid": "105290", "url": "https://eu.wikipedia.org/wiki?curid=365589", "title": "Asiriar alfabeto", "text": "Asiriar alfabeto I. mendean aramear alfabetotik eratorritako abjad motako antzinako kontsonantezko eta piktogramarik gabeko alfabetoa izan zen. Asiriera arabierak ordezkatua izan zenean, arabierazko hiztunek alfabeto zaharra erabili zuten eta egun ere indarrean dauden testu hauek \"Karshuni\" edo \"Garshuni\" (\u0713\u072a\u072b\u0718\u0722\u071d) izena dute."}
{"id": "365590", "revid": "1545", "url": "https://eu.wikipedia.org/wiki?curid=365590", "title": "Alfabeto siriako", "text": ""}
{"id": "365591", "revid": "17", "url": "https://eu.wikipedia.org/wiki?curid=365591", "title": "Masturbatu", "text": ""}
{"id": "365592", "revid": "17", "url": "https://eu.wikipedia.org/wiki?curid=365592", "title": "Marathon", "text": ""}
{"id": "365593", "revid": "8456483", "url": "https://eu.wikipedia.org/wiki?curid=365593", "title": "Masturbathon", "text": "Masturbatoia (ingelesez: \"masturbate-a-thon\" edo \"masturbathon\") munduko zenbait hiritan egiten den ekitaldi bat da, non parte hartzaileak masturbatu egiten diren, masturbazioari buruz dauden aurreiritzi eta aurkako juzguen aurka ekiteko. Bildutako dirua beste gizarte-ekimen batzuk lagundu eta bultzatzeko erabiltzen da, hala nola HIESaren aurkako borrokan. Parte hartzaileak masturbatu egin daitezke besterik gabe, edota isurtze luzeen eta masturbazio denboren lehiaketetan har dezakete parte. Lehenengo ekitaldia 2006. urtean egin zen, Londresen."}
{"id": "365594", "revid": "17", "url": "https://eu.wikipedia.org/wiki?curid=365594", "title": "Masturbate-a-thon", "text": ""}
{"id": "365595", "revid": "119347", "url": "https://eu.wikipedia.org/wiki?curid=365595", "title": "Idazkera sistema", "text": "Idazkera sistema hizkuntza baten osagaiak edo adierazpenak irudikatzeko erabiltzen duten ikur-sistema da. Irudikatutako osagai bakoitzak grafema du izena.\nIdazkera sistemen historia.\nIdazkeraren aurretikoak eta garapena.\nIdazkera \u201cageriko marka konbentzionalez osaturiko gizakien arteko komunikatzeko sistema\u201d bada, denboraren ardatzean atzera joaz, leizeetako Goi Paleolito garaiko petrogramek (labar-pinturak) et petroglifoek (labar-tailak) idazkerarekin harreman zuzenik ba ote duten eztabaidatzen dihardute zenbait hizkuntzalari eta historiagilek.\nGelb-ek bi etapatan banatzen du idazkeraren historia: semasiografikoa (zentzuak adierazten dira, zeinuak ez daude hizkuntzarekin lotuta, edozeinek interpreta zitzakeen hizkuntza kontuan izan gabe) eta fonografikoa (hizkuntzaren ordez erabiltzen da idazkera, idazkera zeinuak hizkuntzarekin daude lotuta). Azken etapa honen garapena da gaur egun gure idazkerak hartu duen bidea.\nEtapa semasiografikoan bi baliabide ezberdintzen dira: baliabide adierazgarri-deskribatzailea (irudiak helburu artistikoa duten marrazkien eta pinturen antzekoak dira baina, azken hauek ez bezala, komunikazioaren xede bakarrarekin eginda daude) eta baliabide mnemotekniko-identifikatzailea (sinboloak eta marrazkiak aurrekoan bezala egiten dira, baina helburua aldatzen da, ez da zerbait deskribatzen, baizik eta pertsona, objektu, datak, kantuak edo hasierako kontabilitate bat identifikatzen laguntzen dute).\nAzken metodo honen garapen osoak idazkera logografiko bat lor zezakeen, zenbait zeinuk beste zenbait gauza edo izakiekin elkarrekikotasun konbentzional bat lortzen zihardutelako, baina nahiz eta planeta osoan zeinu lexikoak aurkitu, inon ez da garapen gorenik lortu duen sistemarik topatu. Bidea beste bat izan zen. Idazkera logo-silabikoek eman zioten hasiera idazkeraren benetako garapenari .\nHau honela, idazkeraren bat garatu den komunitateetan, honako pausu hauek jarraitu dituzte gutxi gora behera, nahiz eta zibilizazio batzuk ez dituzten denak jarraitu eta erdibidean geratu diren, hala nola japoniera eta txinera.\nIdazkera sintetiko piktografikoa.\nPiktograma bakoitza esaldi edo enuntziatu oso baten itzulpena da, hau da, objektu baten irudia zeinu batez azaltzen da zuzenean. Abantaila du edozeinek interpreta ditzakeela zeinuak hizkuntza kontuan hartu gabe. Desabantaila, ordea, objektu konkretuak baino ez direla irudikatzen.\nIdazkera sintetiko ideografikoa.\nIdeograma batek, ideia edo irudi bat adierazten duen sinboloak, objektu multzo baten ezaugarri komun bat adierazten du; ideiak irudikatzen ditu, ez soinuak. Adibide gisa idazkera txinoa eta japoniarra eta Egiptoko hieroglifoak.\nIdazkera analitiko fonetikoa.\nAurreko sistema horietatik, idazkera oso bat garatzeko ahalbidea izan dutenak grafia bati balio fonetiko bat atxikitzeko gai izan direnak izan dira, zeinu grafiko horrek hitz bezala zuen esanahia alde batera utzi ondoren; honi fonetizazio printzipioa \u00a0deitu izan diote. Grafemak ez du objektu edo irudi bat adierazten, elementu linguistiko bat baizik. Abantaila du inbentario hertsi eta txiki batez hitz eta mezu mugagabeak adieraz ditzakeela.\nZazpi idazkera sistemek garatu zuten fonetizazio printzipioa, nahiz eta beste herri batzuk ere ezagutu (Ertamerikakoek, adibidez): Sumer, Egipto, hititera, txinera, proto-elamitera, proto-indikoa eta kretarra, azken hiru hauek ia deszifratu gabe daude gaur egun. Zazpi hauetatik sortu dira gizakiak erabili izan dituen idazkera sistema guztiak.\nIdazkera fonetikoa.\nIdazkera fonetikoaren barne bi etapa bereizten dira:\nIdazkera silabikoa edo silabarioak.\nEz da ekonomikoa konbinazio anitz eskatzen dituelako: bokala edo kontsonante bokala edo kontsonante-kontsonante-bokala..., zeinu bakoitzak hizkuntza bakoitzaren etendura silabikoak adierazten ditu.\nAipaturiko zazpi idazkeretatik lau sistema silabiko bilakatu ziren: kuneiformea, mendebaldeko semitikoa, Egeoko silabarioak eta japoniarra.\nIdazkera fonetikoa edo alfabetoak.\nIdazkera sistema guztietatik ekonomikoena da, hizkuntza bakoitzaren fonema adina zeinu izaten dituelako. Dena dela, bi aldaera ezagutzen dira:\n-\u00a0Bokalak apuntatzen ez dituzten alfabetoak, semitikoen modura, eta hitzek bokale bat edo beste hartzen dute morfologiaren eta erabileraren arabera.\n-\u00a0Bokalak apuntatzen dituzten alfabetoak, hala nola, grekoa, latina, zirilikoa, armenioa...\nHona hemen sistema nagusiak\nGreziako idazkera aurrealfabetikoak.\nIdazkera piktografikoa (K.a. 2000-1650).\nSir Arthur Evans-ek Kretako indusketetan aro minoikoko taulatxoak aurkitu zituen. Aurkikuntza epigrafiko hauetatik hiru idazkera fase ezberdin daitezke: minoikoa edo hieroglifikoa, A lineala eta B lineala.\nFase minoikoko (K.a. 2000-1650) idazkera piktografikoa da, objektu ezagunak irudikatzen baititu (burua, eskua, animalia...) harrizko eta buztinezko zigiluetan. Oso material gutxi dugunez zaila da dezifratzea.\nIdazkera ideografikoa: A lineala (K.a. 1750-1450).\nAurreko faseko piktogramak oso marradura sinpleetara pasatzen dira. Norabidea ezkerretik eskuinera da eta Kretan baino ez dira aurkitu. Objektuak harrizkoak eta brontzezkoak dira, baina gehienak buztinezko taulatxoak dira. Badirudi nekazaritzako produktuen zerrendak direla.\nIdazkera silabikoa: B lineala (K.a. 1400-1200).\nBadirudi B lineala Kretatik Greziara pasatu zela mizenikoak irlatik pasatu ondoren, izan ere Kretan, Pilosen, Mizenasen eta Argosen aurkitu izan dituzte arrastoak. Michael Ventris eta John Chadwick-ek dezifratu zuten 1952an eta grekoa zela adierazi. Laurogeita hamar zeinu erabiltzen zituen bokal grekoak eta kontsonante eta bokala adierazten zuten konbinazioak azaltzeko. Ideogramak sarritan erabiltzen ziren eta zenbaki sistema oso bat zuen (zenbakirik altuena 10000 da).\nFestoseko diskoa.\nFestoseko diskoa egositako buztinezko disko plano bat da eta testua bi alderdietan du, espiralean, kanpotik erdialdera. Zeinu bakoitza aparte idazten zen buztinean zigiluren bat erabiliz egosi baino lehen. Saiatu dira dezifratzen baina oraindik ez dute lortu.\nTxipreko idazkera piktografikoa (K.a. 1500-1200).\n1957tik ari dira Txipren buztinezko taulatxoak aurkitzen B lineala baino zaharragoa den baina aldi berean antzeko idazkera piktografiko baten. Dezifratu gabe daude baina badirudi ez dutela hizkuntza grekoa idazten.\nTxipreko idazkera silabikoa (K.a. 600-200).\n1870ean Georg Smith-ek dezifratu zuen. B linealarekin du harremana eta uste da A linealaren bilakaera bat dela.\nIdazkera alfabetikoa Grezian.\nKnososeko jauregia desagertu ondoren, K.a. 1380 inguruan, eta Pilosekoa erre eta gero, K.a. 1200 inguruan, idazkera desagertu egiten da lurralde grekotik.\nK.a. VIII. mendean idazkera alfabetikoan idatziriko objektuak azaltzen dira. Greziarrak berriro idazten hasten direnean antzinako zeinu silabikoekin zerikusirik ez duten zeinu alfabetikoak erabiltzen dituzte. Bitarte honetan gertatu zenari buruz ez dago inongo daturik, Homerok egiten duen aipamen ilun bat ez bada Preto erregeak Belerofonteri taulatxo batzuk ematen dizkionean Liziara eraman ditzan: \u201cLiziara bidali zuen, zoritxarreko seinaleen eramaile. Tolestutako taulatxoetan zeinu hilgarriak zeuden eta bere aitaginarrebari eraman ziezaizkion agindu zuen, eta hark hilko zuen\u201d (Iliada VI, 168-177).\nOndorengo historiagile grekoek gauza gutxi argitzen digute eta gai hau ukitzen dutenek idazkeraren aurkitzailetzat jainkoak, Hermes, edo heroiak, Prometeo, Palamedes edo Kadmo, dituzte. Hala ere, iturri hauek alfabeto grekoaren jatorri feniziarra behin eta berriro aipatzen dute. Iturririk zaharrena Herodotorena dugu: \u201cKadmorekin etorritako pheniziar haiek (eta euren artean gephyrarrak) aipatu herrialdean finkatzean, beste ezagutza batzuen artean, alfabetoa ekarri zuten Heladera, ordurarte heleniarrentzat ezezaguna zena, uste dudanez. Hasiera batean, pheniziarrek egun ere erabiltzen duten alfabeto bera zen; baina gero, denbora igaro ahala, hotsen aldaketaz batera, grafiak ere aldatuz joan ziren. Garai hartan pheniziar haien inguruan bizi ziren heleniarrak, lurralde gehientsuenetan, joniar arrazakoak ziren, eta hauexek izan ziren pheniziarrek erakutsitako alfabetoko letrak berenganatu eta forma-aldaketa ttiki batzuez erabili zituztenak; eta letroz baliatzean,\u00a0 \"karaktere pheniziarrak\" deitu zieten, eta zuzena zen horrela deitzea, pheniziarrek.\u201d (Historiak V, 58).\nAlfabeto grekoaren jatorria: feniziar alfabetoa.\nFeniziar alefatoa feniziera hizkuntza semitikoa idazteko erabiltzen zen eta tradizionalki hiru etapetan banatzen da: antzinakoa, berria eta punikoa.\nLuze eztabaidatu da alfabeto grekoaren maileguaren antzinatasunari buruz. Gaur egun, antzinako kanaanita eta feniziera linealaren bilakaera ezagutu ondoren, hizkuntza semitikoen epigrafistek idazkera grekoa antzinako feniziar idazkeraren arketipo batetik datorrela aitortu dute, hau da, ez K.a. IX. mendea baino beranduago. Ematen du gutxi erabilia izan zela IX. mendearen bukaera edo VIII.aren hasierara arte, eta bitarte horretan moldatua izan zela hizkuntza grekoa zehatzago gertatzeko.\nLekuaren gaia ukitzerakoan, zaila dirudi leku bakar bat proposatzea; aproposagoa litzateke lurralde grekoaren leku ezberdinetan hartu zutela pentsatzea.\nFeniziar alefatoa.\nK.a. XII. mendean azaldu zen. Feniziar alfabetoak 22 zeinu kontsonante ditu, gutxi gora behera greziar alfabetoaren lehen 22 zeinuak. Bokal falta honi azalpenak eman nahi izan zaizkio. Batzuk diote hasieran zeinuak silabikoak zirela eta gero kontsonantea soilik apuntatzen zela; beste batzuk, berriz, dialektoak zeudela eta bokalak ezberdin ahoskatzen zituztela, honen ondorioz idazleek kontsonanteak besterik ez zituztela apuntatzen. Baina badirudi hizkuntza semitetan hitz batek esaldian duen ordenak bere kategoria gramatikala eta funtzioa adierazten dituela. Hitz guztiak kontsonantez hasten ziren eta sistemak eraginkortasunez funtzionatzen zuen. Bokalak adieraztea, beraz, ez zen ezinbestekoa.\nAramerak K.a. XI. mendean, feniziar alfabetoa hartu ondoren, bokal batzuk apuntatzeko oinarrizko sistema bat asmatu zuen, \"matres lectiones\" izenarekin ezagunak, eta sistema hau Israelera K.a. IX. mendean zabaldu zen. H, W eta Y kontsonanteak bukaerako bokalak idazteko hartu zituzten: w u adierazteko, y i adierazteko eta h a, e eta o adierazteko. Noizean behin w eta y \u00a0erabiltzen zituzten tarteko u eta i adierazteko. Hebreeraz bokale luze eta laburrak adierazteko era ez zen garatu Erdi arora arte, VII-IX mendeen artean, lerro-azpi edo lerro-gaineko ikurren bidez.\nFeniziar alefatotik alfabeto grekorako bilakaera.\nFeniziar alefatoak aldaketa garrantzitsuak izan zituen grekoa moldatzeko bi hizkuntzen jatorria ezberdina baita eta honek arazo fonetikoak sortzen baitzituen. Feniziar sistema nahiko baldarra zen grekoa idazteko; grekoak ez zituen kontsonante asko zituen eta grekoz bokalez hasten ziren silabak idazteko ez zuen modurik. Alfabetoa berehala aldatu zen, eta fenizieraz kontsonanteak zirenak, grekoz bokal bihurtu ziren.\nBokalak: fenizierak ez zituen bokalak notatzen baina bazituen bost grafia soinu erdi-bokalikoak notatzeko. Grekoek garatu zuten bokalentzako lehen zeinu sistema\nTxistukariak: fenizierak lau grafia zituen lau txistukari ezberdinentzat eta grekoak, aldiz, bi txistukari baino ez zituen.\nHasperendunak: fenizierak ez zuen hasperendunik eta grekoak leherkari hasperendunak zituen.\nAlfabeto epikorikoak.\nK.a. VIII. mendean\u00a0 idazkera alfabetikoa azaldu zenetik ezagutzen dugun alfabeto greko klasikora arte mende asko igarotzen dira:\n-\u00a0minuskulak eta puntuazio eta ortografia ikurrak alexandriar garaian sortu ziren eta bizantziar garaian sendotu, testu transmisioa paperez eta pergaminoz egiten zenean, eta ez papiroz, Erdi Arora arte, K.o. IX. mendera arte.\n-\u00a0Greziak ez du alfabeto bakarra izango K.a. IV - III. mendeetara arte, joniar alfabetoa ezarri zenean, administrazioak bultzaturik, zibilizazio grekoaren eremu guztian.\n-\u00a0VIII. mendean azaldutako alfabetoek lekuan lekuko ezberdintasun agiriak zituzten, batez ere\u00a0 c, f, x eta y adierazterakoan. Kirchoff alemaniarrak alfabeto greko epikorikoen sailkapen bat osatu zuen zeinu horien arabera:\n1. \u00a0 \u00a0 \u00a0 Alfabeto berdea edo hegoaldekoa : alfabeto greko arkaikoa da eta\u00a0 irla batzuetan (Kreta, Tera, Melos...) ematen da.\n2. \u00a0 \u00a0 \u00a0 Alfabeto urdina edo ekialdekoa: Asia Txikiko hiri grekoetan, Egeoko uharte askotan... eta Peloponesoko hainbat hiritan (Korinto, Megara, Argos...)\na. \u00a0 \u00a0 \u00a0 Urdin iluna (joniarra): Asia Txikian, Zipre, Mazedonia, Kortzira, Argos, Korinto, Rodas, Amorgos, Samos, Kios, Bizantzio, Leukade, Sirakusa, Selinonte, Sizion... Gerora alfabeto klasikoa izango zen.\nb. \u00a0 \u00a0 \u00a0 Urdin argia (atikarra): Atikan, Naxos, Zeos, Paros, Selos, Salaminan eta Eginan.\n3. \u00a0 \u00a0 \u00a0 Alfabeto gorria edo mendebaldekoa: Kontinenteko Grezian, Peloponeson, Eubea irlan eta beraien kolonietan Sizilian eta Italian.\nAlfabeto grekoa ekialdekoaren eta mendebaldekoaren artean banatzeak garrantzi handia du idazkeraren historiarentzat, alfabeto urdin iluna izan baitzen gerora Grezia osora zabaldu zena, alfabeto greko estandar gisa, beste epikorikoak alboratuz; alfabeto greko estandarretik, aldaketak aldaketa, ekialdeko Europako alfabeto ez latindar guztiak datoz (greko modernoa, eslaviar alfabetoak eta errusiar alfabetoa), eta alfabeto greko estandarra K.o. IV-VI. mendeetan alfabeto gotikoaren eredu bihurtu zen. Mendebaldeko alfabetotik, berriz, etruriar alfabetoa, latindarra, eta italiar penintsulan erabili izan ziren beste alfabetoak datoz.\nBatasuna K.a. 403an heldu zen, Atenasek joniar alfabetoa ofizialki ezarri zuenean eta IV. mendetik aurrera gainontzeko estatuek ere onetsi zutenean.\nAlfabeto greko klasikoa.\nAlfabeto greko klasikoa joniera hitz egiten zen Asia Txikitik etorritako alfabeto urdin iluna da.\nMoldaketarik garrantzitsuena soinu bokalikoentzat grafiak erabakitzearena izan zen. Honekin batera, hizkuntza semitetan ezezagunak ziren beste soinu batzuentzat ere zeinuak ezarri zituzten.\nIdazkeraren norabidean, berriz, hasieran eskuinetik ezkerrera idazten zen (\"sinistrorsum\") gero bustrofedikoa (\u03b2\u03bf\u03c5\u03c3\u03c4\u03c1\u03bf\u03c6\u03b7\u03b4\u03cc\u03bd, ezkerretik eskuinera eta, gero, eskuinetik ezkerrera txandaka idaztea) eta azkenik, ezkerretik eskuinera\u00a0 (\"dextrorsum\").\nNormalean hitzen artean ez zegoen banaketarik (\"scriptio continua\").\nErromak alfabeto grekoa hartzen du.\nAlfabeto italikoak.\nAlfabeto latindarraren sorrerari, edozein berrikuntza politiko eta kulturali bezala, jatorri mitikoa ematen diote.Baina beti argi dago elementu grekoa.\nK.a. VIII. mendearen bukaeran alfabeto grekoa Italiako erdialdera sartu zen ekialdeko itsasertzetik (Tarkinia, Kaere...). Lurralde hartan bizi ziren etruskoek beraien fonetikara moldatu zuten, eta inguru hartako latindarrek ere bai, etruskoen bitartez eta eraginez, seguru asko.\nK.a. VIII. mendean etruriera ia Italiar penintsula osoan hitz egiten zen, lekuan lekuko beste hizkuntza batzuekin nahasturik, baina etruriera, berez, Etruriako hizkuntza zen eta Kanpanian edo eta Lazion ez da hain bertakoa eta beste hizkuntza batzuekin batera bizi zen.\nEtruriar alfabetoa.\nEtruriar alfabetoa da mendebaldeko grekoen emaririk garrantzitsuena etruriarentzat. K.a. VIII. mendearen bukaeran eta VII.ean hartu zuten, baina ez da zehatza noiz, nola ezta bere prozesua Etrurian zeharo ezarri zen arte.\nEtruriera ez dago dezifraturik, baina irakurtzen da alfabeto greko eta latindarrarekin dituen antzekotasunengatik.\nEtruriar alfabeto klasikoak 26 grafia ditu 22 soinurentzat.\nLatindar alfabetoa.\nLatindar alfabetoaren historiaren jatorrian bi teoria daude; batek dio zuzenean grekotik hartu zutela, Kumaseko alfabetotik, mendebaldeko alfabetoa zutenengatik; beste batek, aldiz, grekotik hartu zutela etruriarraren bitartez. Azken honek du oinarri zientifiko sendoagoa.\nBerrikuntzak: G /g/ soinuarentzat C-tik ezberdintzeko (grekoaren \"gamma\"); grafia batzuk desagertzen dira (\u03b8, \u03c6, \u03c8...); P-ri marratxo bat gehitzen zaio R- sortzeko...\nAlfabeto berri hau Errepublika eta Inperio garaira arte inskripzioetarako erabiltzen zen.\nAlfabeto arkaikoa.\nGaur egun ez dago ia K.a. VI eta V. mendeko dokumentu epigrafikorik, baina bai K.a. IV. mendetik aurrera. Alfabeto honek 21 hizki zituen:\n-\u00a0 \u00a0 \u00a0 \u00a0 \u00a0 Z-ren lekua G berriak hartzen du.\n-\u00a0 \u00a0 \u00a0 \u00a0 \u00a0 \u03b8, \u03c6 eta \u03c8 desagertu egin dira.\n-\u00a0 \u00a0 \u00a0 \u00a0 \u00a0 Eme arkaikoaren ordez M berria, \u03c1-ren ordez P, qop (\ud802\udd12\u200f) feniziarraren ordez Q eta sigma grekoaren ordez S.\n-\u00a0 \u00a0 \u00a0 \u00a0 \u00a0 K.a. III-II mendeetan Erroman Y (ipsilon grekoa) eta Z (dseta grekoa) birsartu ziren izen grekoak transkribatzeko, 23 hizki osatuz.\n-\u00a0 \u00a0 \u00a0 \u00a0 \u00a0 K- gutxi erabilia kontuan badugu 24 hizki ditugu.\n-\u00a0 \u00a0 \u00a0 \u00a0 \u00a0 Gogoan izan behar da I eta J eta U eta V arteko ezberdintze grafikoa oso berandukoa dela.\nAlfabeto monumentala.\nZesar eta Augustoren garaitik monumentu publikoetako letrek aldaerak izan zituzten: diseinua dotoreagoa izan zen, marradurak zainduagoak, proportzioak harmoniatsuagoak, ...\nKlaudioren garaian enperadoreak berak hiru grafia berri ezarri zituen baina ez zuten arrakastarik izan.\nAlfabeto kurtsiboa.\nEz da inskripzio publikoetan, politiko edo administratiboetan azaltzen, baina bai herrikoi eta pribatuetan, herriak erabiltzen zuen alfabetoa baitzen. Ez da alfabeto homogeneo edo estandarizatua, hiri eta inskripzio berean\u00a0 grafia ezberdinak dira hizki bera idazteko.\nHizki minuskulak, grekoan bezala, Erdi Aroko eskuizkribuen tradiziokoak dira, idazkera kurtsibotik garatuak, eta arinagoak ziren idazteko."}
{"id": "365596", "revid": "105290", "url": "https://eu.wikipedia.org/wiki?curid=365596", "title": "Autodeterminaziorako Bilgunea", "text": "Autodeterminaziorako Bilgunea (AuB) Arabako, Gipuzkoako, Bizkaiko eta Nafarroako 2003ko Foru Hauteskundeetarako sortu zen hautes-plataforma zen. Aurkeztu eta gutxira ilegala bihurtu zuen Espainiako Gobernuak alderdien legea erabiliz."}
{"id": "365598", "revid": "105290", "url": "https://eu.wikipedia.org/wiki?curid=365598", "title": "Grafema", "text": "Grafema idatzitako hizkuntza baten semantikoki bereizi daitekeen unitate txikiena da, mintzaturiko hizkuntzen fonemen baliokidea dena. Grafemek ez dute esanahi bat izan behar derrigorrez eta fonema bat edo gehiagorekin bat etor daitezke. Hizkiak, estekak, txinatar karaktereak, zenbaki digituak, puntuazio-markak eta beste ikurrak grafemak dira.\nGrafema hitza antzinako grezierazko \u03b3\u03c1\u03ac\u03c6\u03c9 \"gr\u00e1ph\u014d\" (\"idatzi\") hitzetik eratorria da eta \"-ema\"atzizki fonemaren antzekoa da. Grafemak ikertzen dituen zientzia grafematika du izena."}
{"id": "365599", "revid": "105290", "url": "https://eu.wikipedia.org/wiki?curid=365599", "title": "Sozialista Abertzaleak", "text": "Sozialista Abertzaleak Euskal Herritarrok osatzen zuten legebiltzarkideek hartu zuten izena Eusko Legebiltzarran izan zen. Erabaki hau hartu zuten haien alderdia, Batasuna, legezkanporatu zen baino aste batzuk lehenago.\nEspainiako Alderdien Legea onartu zenean, Espainiako Auzitegi Gorena Eusko Legebiltzarrari talde honen deuseztatzea agindu zuen, Alderdi Popularrak eta Espainiako Langile Alderdi Sozialistak bermatu zuten eskaera. Legebiltzarraren mahaia, eta bere lehendakaria Juan Mar\u00eda Atutxa ez zuten egin, horretarako eskudantzia ez zutela esanez. Gainera, legebiltzarkideen eta alderdi politikoen artean ezberdindu behar dela argudiatu zuten. 2008ko Urtarrilean Atutxa zein Legebiltzarraren mahaiko bi kideek erabakia bermatu zuten.\nNafarroako Legebiltzarraren lehendakaria Nafarroako Sozialista Abertzaleak deuseztatzea onartu zuen inolako nahas-mahasik gabe. Taldearen 8 legebiltzarkideak zuzenean Talde Mistora pasatu ziren. Honen ondorioz, Atutxa eta bi kideek, epaituak eta zigortuak izan ziren, Atutxa doktrina deituko zitzaion epaiketaren ondorioz."}
{"id": "365600", "revid": "336", "url": "https://eu.wikipedia.org/wiki?curid=365600", "title": "Iruzur", "text": "Zuzenbidean, iruzurra onura edo probetxu bat lortzeko helburua duen engainu edo azpikeria da, bereziki legeak zigortzen duena. Legeak maula zigortzen du, ondarearen aurkako delituen kategorian."}
{"id": "365601", "revid": "90799", "url": "https://eu.wikipedia.org/wiki?curid=365601", "title": "Mozkin", "text": "Ekonomian, mozkina eragiketa edo jarduera ekonomiko batean lortzen den etekina da. Funtsezko aldagaia da enpresan; izan ere, ekonomian, enpresek beren mozkinak maximizatzea bilatzen dutela esan ohi da. Oro har, honela kalkulatzen da:\nEkuazio horretako bi elementu nahasi ohi dira: mozkina eta sarrerak. Diru-sarrera, izan ere, jasotzen den diru guztia da, baina sarrera jaso duenak hainbat gastu ditu, eta, horregatik, diru-sarrerei gastu horien balioa kenduta eskuratuko da etekina, hau da, eragiketa guztien ondoren duen diru gehigarria. Enpresentzat garrantzitsuagoa da mozkina maximizatzea sarrera maximizatzea baino, lehenak gastuen minimizazioa ere adierazten duelako. Ondorioz, batzuek mozkinak eta irabazia bereizten dituzte.\nIkuspegi orokor batetik, nazio baten ekonomiaren balioan, salgaien edo aberastasunaren sorkuntza mozkin ekonomikoaren adierazle bat da. Hori ez da beti gizabanakoak kasuan (ikus beherago).\nSarrera.\nAzterketa ekonomikoak, fisiokratetatik abiatuta, mozkin ekonomikoa bi ideiatan banatu ohi du, elkarrekin lotuta baina ez baliokideak: mozkin materiala \u2014honela kontzeptualizatua: ondasun ekonomiko fisikoen gehikuntza edo nazio baten aberastasuna\u2014 eta gizabanakoen diruzko mozkina edo diru-aberastasuna.\nHala, adibidez, David Ricardok, 1814an idazten, honela dio: \u00abGizabanakoek ez dute beren irabazia ekoizpen materialaren bidez zenbatesten, baina nazioek etengabe egiten dute. Orain, 1814an ditugun salgaiak salgai-kantitate bera izango bagenu 1815an, nazio gisa ez ginateke aberatsagoak izango, baina diruak balioa galdu izan balu, (salgai) horiek diru gehiago balioko lukete, eta gizabanakoak 'aberatsagoak' izateko joera izango lukete\u00bb.\nFisiokratek eta klasikoek aberastasun materialaren gehikuntza gainbalio gisa kontzeptualizatzen zuten. Gaur egun, ekonomialariak balio erantsia izendatzen dute.\nGizabanakoen edo eragile ekonomikoen aberastasun monetarioa handitzea irabazi gisa izendatzen da normalean.\nKontuan izan irabazi kontzeptuak barne hartzen dituela: kapitalaren ordainsariak (inbertitutako diruen irabazia edo akziodunen irabazia barne) zein natur baliabideengatik (errenta barne) eta lanekoengatik lortutakoak (soldatak barne, \u00abenpresaburuak bere enpresarentzat egiten duen lanaren ekarpenagatik\u00bb, hau da, kudeaketa- edo enpresa-funtzioagatik).\nAzterketa ekonomikoaren arabera, zenbateko horiek guztiek osatzen dituzte gastu osoak, zeinek berdintzen duten klasikoek produktu baten prezio naturala deitutakoa: \u00abEdozein produkturen prezioa ez bada aski lurraren errenta, eskulanaren soldatak eta horiek prestatzeko, egiteko eta merkatura garraiatzeko erabilitako kapitalaren onurak ordaintzeko bere tasa naturalen arabera, salgaia prezio naturala dei dakiokeenaz saltzen da\u00bb.\nIkuspuntu horretatik, beraz, zerbait ekoiztean gastatutakoaren eta saltzeko prezioaren arteko diferentzia da mozkina. Askok, kapitalista edo enpresaburua produktoretzat hartuta, mozkin terminoa kapitalaren ordainketarako gordetzen dute.\nEnpresa indibidualen kasuan, oro har, eta ekoitzitako guztiak jardueran parte hartzen dutenei banatutako kopuruak berdintzen dituela kontuan hartuta, batzuk, batez ere kontabilitatearen ikuspegitik, enpresen etekinak zero direla ondorioztatzen dute. Izan ere, argudiatzen da, ezen sortutako guztia gastatutako guztiaren baliokidea dela, eta, beraz, ez dago aberastasunaren gehikuntzarik, ez orokorra, ez banakakoa: faktore desberdinen ordainsariak haien erabileraren edo 'higaduraren' baliokide dira.\nMozkina kuantifikatzea.\nMaila makroekonomikoan, onura, oro har, jarduera ekonomikoek gizarte batean sortzen duten aberastasunaren edo aurrerapenaren gehikuntza gisa kontzeptualizatuta dago. Balio erantsiaren bidez neurtzen da; Balio erantsi gordina eta BPG.\nMaila mikroekonomikoan, irabaziak neurtzeko modurik ohikoena kostu/etekin analisia da. Ikuspuntu horretatik, kasurik ohikoenean, jardueraren produktuek duten balioaren eta horretan erabili ziren intsumoen arteko aldea aztertzen da, gainerako eragiketa-gastuak ere kenduta. Kostuaren adierazpenean, enpresak erabiltzen dituen ekoizpen faktore guztiak sartu behar dira, beren merkatuko prezioan baloratuak.\nEnpresaren mozkina.\nEnpresak, produkzio bizitza banatzen duen ekitaldi ekonomiko bakoitzean, emaitza positiboa edo negatiboa izan dezake; lehenengo kasuan, lortutako irabazia da, eta, bigarrenean, sortutako galera.\nEnpresaren emaitza, funtsean, enpresaren xede nagusia osatzen duten jardueratik edo jarduera espezifikoetatik dator (ustiapenaren emaitza), baina kontuan hartu behar da noizbehinka edo noizean behin egiten diren jardueretatik datorrena ere, eta, orduan, gauza irregulartzat hartzen dira.\nEnpresa baten jarduera beste unitate ekonomiko batzuen ekintzekin zerikusia duen multzo ekonomiko baten barruan egiten da. Kanpoko mundu horretatik, baliabide edo intsumo multzo bat behar da, bere plan ekonomikoetarako egokiak direnak eta produktu edo \"outputak \"sortuko dituztenak eta zenbait unitate ekonomikotan \"inputak \"izango direnak; beste batzuentzat, berriz, berehalako kontsumoko ondasun edo zerbitzuak izango dira.\n\"Inputak\" \"output \"bihurtzeko, enpresak faktore-merkatuetara joko du, produkzio prozesurako behar den hornidura lortzeko. Kontraprestazio gisa, enpresak ekoizpen faktoreei banan-banan ordaintzen die parte hartu duten agente edo elementuen arabera (soldatak, interesak, alokairuak, etab.), horrela banakako diru-errentak sortuz (soldatak, interesak, alokairuak, dibidenduak, etab.), eta, beraz, produktu nazionalean parte hartzeari aurrea hartuz, zeren faktore horiek beren jarduera egiten baitute eta ordainsaria produktua eskuratu aurretik jasotzen baitute.\nEnpresak, sortutako ekoizpenari, irteera ematen dio salmenta-merkatuen bidez. Horren truke, aurreratutako balioak berreskuratzeko, finantza-baliabide batzuk lortuko ditu, gehi soberakin bat. Soberakin hori izango da ekoizpen-prozesuaren antolaketaren eta zuzendaritzaren eta bere gain hartutako arrisku tekniko ekonomikoaren konpentsazioa; bestela esanda, soberakin hori bere mozkina da.\nEtekina zehazteko funtsezko tresna kontabilitatea da. Kontabilitatea zehazteko (ekitaldiko etekina edo galera) bi prozedura erabil daitezke: lehenengoa, behaketaren aldia bukatzean enpresak duen ondarearen balioaren eta aldi horren hasieran zuen ondarearen arteko aldea aurkitzea (kenduz, hala badagokio, aldi horretan egindako ekarpenak eta gehituz egindako funtsen kenketak), suposatuz baldintza makroekonomikoek irauten dutela eta, betiere, enpresa-kapitalaren eraginkortasunari eusten diotela, hau da, diruaren balioari eutsiz, ekoizpen-ahalmenari edo kapitalaren eraginkortasunari eutsiz eta likidazio-balioari eutsiz.\nEmaitza zehazteko bigarren prozedura da enpresaren emaitzaren eraketan zeinu desberdinekin batera gertatzen diren bi korronteak kontuan hartzea eta zuzenean neurtzea, eta horiek ere neurketako diru-patroi berarekin balioestea.\nBi korronteak kontabilitateko prozeduren bidez balioesten dira, izandako diru-sarrera, kostu eta errendimenduak periodifikatuz eta egotziz.\nHala ere, enpresaren emaitza, termino absolutuetan, bizitzaren amaieran baino ezin da ezagutu, etorkizuneko galeren behin-behinekotasuna desagertu denean, hartutako konpromisoak bete direnean eta produkzio-ahalmenari eusteko beharra bertan behera uzten denean; emaitza enpresaren hasierako unean inbertitutakoaren balioaren eta haren likidazio-balioaren arteko aldea izango da, bi une horietan diruak balio desberdina duela kontuan hartuta.\nBaina urtero mozkin banagarri bat zehazteko beharra saihetsezina da, eta legeria berak arautzen eta babesten du; izan ere, aurrezpen pribatua atzeratu egingo litzateke ekoizpen-prozesu luzeetara joatetik etekinak jasotzeko zain egon beharko balu. Orduan, enpresaren bizitza, nolabait, periodifikatzeko beharra sortzen da, ekoizpen-prozesuak normalean aurrera egitean onurak banatu ahal izateko. Horrela sortzen da aldizkako mozkin erlatibo eta banagarriaren nozioa, inbertsio pribatuaren pizgarria dena eta kontabilitateko laguntzaren funtsezko xedea dena.\nHala ere, aldizkako edo ekitaldiko emaitza ezin da izan, inola ere, kontabilitateko eragiketa-mekanika baten ondorio automatikoa. Ekitaldiaren emaitza, aldiz, enpresaren ekonomia-gertaerari berari buruzko zenbait premisa ezartzearen eta balorazio-irizpide erlatiboak aplikatzearen ondorioa da. Irizpide horiek gertaeraren kontularitza hartzeko prozesuari buruzko informazioa emango dute.\nEtekinik handiena enpresa-helburu gisa.\nTeoria ekonomiko klasikoan, ahalik eta etekin handiena lortzea izan da enpresen helburu nagusia, baina, gaur egun, zalantzan jarri da onura maximoarekiko begirunea. Izan ere, helburu berriak sortu dira irabazien zati bat murriztu duten enpresen barruan, hala nola hazkundearen eta merkatu-boterearen helburuak, ingurunearekiko egonkortasun- eta moldagarritasun-helburuak eta gizarte-izaerako edo kolektibitaterako zerbitzu-helburuak. Baina onura maximoaren kontzeptua ere zalantzan jarri da mozkinaren kontzeptuan sakontzen denean eta enpresa baten irabazia zehazki neurtzeko enpresa horren bizitzaren amaieran bakarrik ezagutu daitekeela egiaztatzean, hau da, enpresa izateari uzten dion unean. Hala ere, arrazoi askorengatik, enpresak behartuta daude mozkinak urtero periodifikatzera. Aldizkakotze hori da onura kritikatzeko arrazoi nagusietako bat enpresa baten portaeraren neurri gisa.\nIrabazi negatiboa.\nFinantzen aldetik irabazi positiboak dauden bezala, irabazi negatiboak ere badaude. Gordon J. Alexander, William F. Sharpe, Jeffery V. Baileyren \"Inbertsioen oinarriak\" liburuak kontzeptu horiek aipatzen ditu."}
{"id": "365603", "revid": "119347", "url": "https://eu.wikipedia.org/wiki?curid=365603", "title": "Dzibilchalt\u00fan", "text": "Dzibilchalt\u00fan Mexikoko Yucat\u00e1ngo maia zibilizazioaren leku arkeologikoa da, M\u00e9ridatik, estatuko hiriburutik (15\u00a0km.) oso gertu eta, hala ere, nahiko ezezaguna. Ezagutza eskas horren jatorria, beste aztarnategiez konparatuta nahiko aurkikuntza berria dela izan daiteke (XX. mendeko 50 hamarkadan). Maia hiri horren eraikuntza enblematikoa Zazpi panpinen Tenplua dugu. Dzibilchalt\u00fan Yucatango maia hizkuntzaz zera esan nahi du: \"harri lauen gainean idazkerak dauden tokia\". Leku arkeologikoan bertan 1994an Maia Herriaren Museoa ireki zen, ikuspuntu historikoa duen instalazioa ezen bertan garai kolonialetakoak eta XIX. mendekoak ikus baitaitezke; bertan erakusten diren piezak penintsula osokoak eta Chiapasekoak dira.\nHistoria.\nDzibilchalt\u00fan historia luzeko hiria da. Aurkitutako lehenengo aztarnak garai preklasikoak dira, K. a. 350 urtekoak, eta berrienak XVI. mendekoak. Hiri garrantzitsua izan zen eta bere urrezko garaietan 20.000 biztanle inguru izan zituen eta 16\u00a0km\u00b2ko azalera. Oraindik oso eraikuntza eta egitura gutxi aztertu da baina 8.400 inguru egon daitezkela kalkulatu da. Beste maia hiriak bezala Dzibilchalt\u00fan bide (\"sacb\u00e9\") sare handi baten erdian zegoen eta oso inguru onean: kostaldetik oso gertu eta lur emankorren zonaldean; nolabait horrek esplikatzen du hiriaren historia luzea.\nArkeologia.\nAipatu dugunez edifizio ospetsuena Zazpi panpinen Tenplua da. Izena bertan aurkitutako panpinetik datorkio. Panpin horiek buztinez eginak daude, oso era kazkarrez, eta batzuek malformazioak erakusten dituzte. Tenpluak, bestetik, maia zibilizazioaren munduan ezaugarri bereziak erakusten ditu: leihoak lau aldetan. Egun ikus daitekeen edifizioa partzialki berreraikia izan da. Jatorrizko egitura klasiko beranduntiar garaikoa da eta K.o.800 urtean egun desagertuta dagoen beste egituraz estalia izan zen.\nAipatzekoa da urtero gertatzen fenomenoa dugu \"Zazpi panpinen Tenplua\"n: udaberriko ekinokzioan eguzkiak leiho batetik bestera tenplua gurutzatzen du.\nLekuaren perimetroan berean XVI. mendeko eliza kristaua bat dago, konkistaren ondoren eraikia.\nMuseoa.\nMuseoan ikus daitezkeen elementu nagusiak:\nXlacah zenotea.\nIzenak \"Herri zaharra\" esan nahi du eta inguruko zenote ireki garrantzitsuena da. Maiek ura hartzeko erabili zuten. 40 metroko sakonera du, 100 m. luzera eta 40 m. zabalera. Bertan bainatu daiteke."}
{"id": "365608", "revid": "56334", "url": "https://eu.wikipedia.org/wiki?curid=365608", "title": "Stillorgan", "text": "Stillorgan (irlanderaz \"Stigh Lorgan\") Irlandako Errepublikako Dublin hiriburuko eremu bat da, Dun Laoghaire-Rathdowneko konderrian kokaturik dagoena. 19.840 biztanle ditu (2006). 1940tik aurrera garapen handia izan du hiriburuaren eraginagatik.\nEtimologia.\nBadirudi \"Teach Lorcan\" (\"Lorcanen eliza\" edo \"Lorcanen etxea\") izenaren daniar eta normandiar aldaera dela. Lorcan O'Tooleko Laurence izan liteke edo bestela daniar buruzagi bat. Stillorganen aurreko izen zelta \"Athnakill\" zen, \"elizaren lekua\"."}
{"id": "365609", "revid": "105290", "url": "https://eu.wikipedia.org/wiki?curid=365609", "title": "Etolia", "text": "Etolia (; ; ) Greziako eskualde menditsua da, Korintoko golkoaren iparraldeko kostaldean dagoena. 2011ra arte, herrialdeko prefekturetako bat bazen ere, egun Etolia-Akarnaniaren gehiengoa osatzen du. Hiriburua Messolonghi izan arren, hiri nagusia Agrinion du.\nMendebaldean Akeloo ibaiak Akarnaniarekin muga egiten du; iparraldean Epiro eta Tesalia, ekialdean Lokrida eta hegoaldean Korintoko golkoa ditu."}
{"id": "365616", "revid": "105290", "url": "https://eu.wikipedia.org/wiki?curid=365616", "title": "Fozida", "text": "Fozida (; ) Greziako eskualdea da, Erdialdeko Grezian dagoena. 2011ra arte, herrialdeko prefekturetako bat bazen ere, egun Erdialdeko Greziaren barnean dago. Hiriburua Amfissa du.\nLokrida, Dorida eta Beozia ditu mugakideak."}
{"id": "365617", "revid": "1545", "url": "https://eu.wikipedia.org/wiki?curid=365617", "title": "Galazia", "text": "Galazia (, \"Galia\") Asia Txikiko eskualde bat izan zen, egungo Turkian zegoena. K.a. III. mendearen hasieran Traziatik iritsitako zenbait tribu zelta (galiarrekin antza handia zuten galatak) bertan lekukotu ziren, K.a. 279. urtean Ekialdeko Europako kokatze zelta gertatu ondoren. Eskualdeak galiarren izena hartu zuen eta bertokoek galaziar izena (erromatar idazleek \"Galli\" deitzen zieten). Bere hizkuntza zuten, galaziera hain zuzen ere.\nBere hiri nagusienak Bluzium, Drinametos, Minizus, Lagania eta Anzira izan ziren."}
{"id": "365618", "revid": "1545", "url": "https://eu.wikipedia.org/wiki?curid=365618", "title": "Galiar", "text": ""}
{"id": "365619", "revid": "1545", "url": "https://eu.wikipedia.org/wiki?curid=365619", "title": "Galata", "text": ""}
{"id": "365620", "revid": "119347", "url": "https://eu.wikipedia.org/wiki?curid=365620", "title": "Rathfarnham gaztelua", "text": "Rathfarnham gaztelua (ingelesez \"Rathfarnham Castle\", irlanderaz \"Caisle\u00e1n Rath Fearn\u00e1in\") Rathfarnhameko udalerrian kokatzen den gaztelua da, Irlandako Errepublikako Hego Dublineko konderrian dagoelarik.\nHistoria.\nGaztelu anglo-normandiarra zegoen toki berean eraiki zuen Adam Loftus ingelesak 1583 inguruan Rathfarnham gaztelua. Hasieran gotorleku funtzioa izan bazuen ere, XVIII mendean georgiar estiloko gehigarriak ezarri eta jauregi itxura hartu zuen. 1913an jesuitek hartu zuten etxea eta bertan egon ziren 1986an Delaware Properties konpainiari saldu zioten arte. Honek etxea bertan behera botatzeko asmoa bazuen ere herritarren presioak Monumentu Nazional bihurtzea lortu zuen.\nArkitektura.\nOinarrian laukia da, ertz bakoitzean dorreak dituena."}
{"id": "365621", "revid": "1545", "url": "https://eu.wikipedia.org/wiki?curid=365621", "title": "Galia Transalpinoa", "text": "Galia Transalpinoa () erromatar errepublikako garaiko lurralde bat zen. Hasieran Alpeak eta Italia arteko Galia izendatzeko izena zuen toponimoa besterik ez zen. Erromatarrek Alpeetatik hartago zegoen galiarren lurraldeari eman zioten izen hori, eta Galia Zisalpinotik bereizteko erabiltzen zuten. Galiako hegoaldea konkistatu zutenean , K.a. 122 eta K.a. 118. urte bitartean, izen hori gorde zuten konkistatu berri zuten lurralderako eta K.a. 70. urtean erromatar probintzia bihurtu zuten. Mediterraneo hegoaldean eta C\u00e9vennes iparraldean zituen mugarri eta Italiatik at erromatarrek izan zuten lehenengo probintzia izan zen.\nJatorrizko Galia Transalpinoaren gainerako lurrak Julio Zesarrek irabazi zituen galiarren aukako gerlan, K.a. 51-58 urte-tartean. Geroago, Zesar Augustok inperioaren lurraldeak administratiboki berrantolatu zituenean, hegoaldeko zati honi Galia Narbonensis () izena eman zion."}
{"id": "365622", "revid": "63274", "url": "https://eu.wikipedia.org/wiki?curid=365622", "title": "Galia Narbonensis", "text": "Galia Narbonensis (latinez: \"Gallia Narbonensis\") erromatar inperioaren garaiko probintzia izan zen, probintzia inperiala lehenengo eta senatuarena gero (K.a. 22). Egungo Frantziako Languedoc eta Proventzan zegoena. Hiriburua \"Narbo Martius\" zuen, erromatarrek k. a. 118an sortu zutena kolonia estatusarekin eta Mediterraneoko portu garrantzitsuenetakoa zian zen.\nProbintzia honek izen hauek izan zituen:\nAzkenik, Diokleziano enperadoreak K.o. 300. urte inguruan probintziak berriz antolatu zituen eta Galietako gerrak \"Narbonensis I, Narbonensis II\" eta \"Viennensis\" probintzia txikiagoak sortu zituen\".\""}
{"id": "365623", "revid": "1545", "url": "https://eu.wikipedia.org/wiki?curid=365623", "title": "Gallia Transalpina", "text": ""}
{"id": "365624", "revid": "1545", "url": "https://eu.wikipedia.org/wiki?curid=365624", "title": "Gallia Narbonensis", "text": ""}
{"id": "365625", "revid": "1545", "url": "https://eu.wikipedia.org/wiki?curid=365625", "title": "Tiberiadeko aintzira", "text": ""}
{"id": "365626", "revid": "1545", "url": "https://eu.wikipedia.org/wiki?curid=365626", "title": "Galiak", "text": ""}
{"id": "365627", "revid": "105290", "url": "https://eu.wikipedia.org/wiki?curid=365627", "title": "Getulia", "text": "Getulia getuliarren herrialdea izan zen, Libiako ipar-ekialdean eta Mauretania eta Numidiako hegoaldean zegoena. Ekialdean eta hego-ekialdean garamantes eta mendebaldean Ozeano Atlantikoa zituen eta hegoaldean \"Nigiri\" ibaia (Niger). Ptolomeok eskualdea Behe Libia izendatu zuen: iparraldeko aldea Getulia eta hegoaldekoa Mauritania zituena."}
{"id": "365629", "revid": "98220", "url": "https://eu.wikipedia.org/wiki?curid=365629", "title": "Powerscourt Estate", "text": "Powerscourt etxea (ingelesez \"Powerscourt Estate\", irlanderaz \"East\u00e1t Ch\u00fairt an Phaoraigh\") Wicklowko konderriko Enniskerry herrian kokaturik dagoen jauregia da.\nHistoria.\nXIII mendean bazen gaztelu estrategiko bat bertan, La Poer baroiarena. Abizena ondoren \"Power\" bihurtu zen. Dena den gaur egun dakusagun jauregia Richard Cassels arkitektu alemaniarrak diseinatu zuen. Lanak 1731ean hasi ziren eta 1741ean bukatu.\nMervyn Wingfield Powerscourteko bizkonde bihurtzean jauregiak 200\u00a0km\u00b2-ko azalera osatzen zuten lurrak zituen inguruan. Europako palazio handiek bezala lorategi ederrak egin zituen Mervynek.\n1961ean Wingfieldarrek Slazenger familiari saldu zioten, eta hauek dira gaur egungo jabeak. 1974ean sute handia izan zen eta etxearen barrualde guztia suntsitu zen. Hutsik iraun zuen jauregiak harik eta 1996an berriztu zen arte.\nLorategiak.\nHainbat elementuk osatzen dituzte lorategiak:\nPowerscourt urjauzia.\nPowerscourten lurrek urjauzia ere beren baitan hartzen dute. Urjauziak 121 metrotako altuera du eta Irlandako garaiena da."}
{"id": "365630", "revid": "448", "url": "https://eu.wikipedia.org/wiki?curid=365630", "title": "Lan-talde", "text": ""}
{"id": "365631", "revid": "15795", "url": "https://eu.wikipedia.org/wiki?curid=365631", "title": "Gazteri Demokratikoaren Mundu-Federakuntza", "text": ""}
{"id": "365632", "revid": "12788", "url": "https://eu.wikipedia.org/wiki?curid=365632", "title": "Giovanni Angelo Montorsoli", "text": ""}
{"id": "365633", "revid": "448", "url": "https://eu.wikipedia.org/wiki?curid=365633", "title": "Askapen Nazionalerako Fronte Sandinista", "text": ""}
{"id": "365638", "revid": "448", "url": "https://eu.wikipedia.org/wiki?curid=365638", "title": "Nazio Askapenerako Farabundo Mart\u00ed Frontea", "text": ""}
{"id": "365640", "revid": "512", "url": "https://eu.wikipedia.org/wiki?curid=365640", "title": "David's song", "text": "David's song (euskaraz \"Dabiden abestia\") 1978ko \"Kidnapped\" telesailaren soinu banda izateko Vladimir Cosma errumaniar musikagileak konposatu zuen doinua da. Zelta musika generoa delakoan sartzen da.\nNahiz eta \"Kidnapped\" telesaila XVIII. mendeko Eskoziako Lur Garaietan girotua egon, doinu honetan ez zen eskoziar gaitarik erabili, aldiz Liam O'Flynn irlandar gaitajoleak jotako uilleann pipes irlandar gaita nabarmen entzun daiteke.\nUrteak igaro hala, The Kelly Family estatubatuar-alemaniar-irlandar musika taldeak jatorrizko doinu honi hitzak gehitu zizkion, bai eta izenburu berria gehitu ere: Who'll Come With Me (\"Nor Dator Nirekin?\"). Abesti honen bertsioak abestu izan dituzte beste abeslari batzuk honako hauek izan dira: Demis Roussos, Declan Galbraith...\n\"Nomasland\" musika taldeak abesti honen bertsio elektronikoa argitaratu zuen."}
{"id": "365643", "revid": "2241", "url": "https://eu.wikipedia.org/wiki?curid=365643", "title": "Proba (argipena)", "text": "Proba hitzak esanahi eta erabilera zenbait ditu:"}
{"id": "365644", "revid": "17", "url": "https://eu.wikipedia.org/wiki?curid=365644", "title": "Proba", "text": ""}
{"id": "365645", "revid": "17", "url": "https://eu.wikipedia.org/wiki?curid=365645", "title": "Ames froga", "text": ""}
{"id": "365646", "revid": "58701", "url": "https://eu.wikipedia.org/wiki?curid=365646", "title": "Ak\u00e9", "text": "Ak\u00e9 Mexikoko Yucat\u00e1ngo maia zibilizazioaren leku arkeologikoa da. Ak\u00e9 Yucatango maia hizkuntzaz zera esan nahi du: \"lianen tokia\". Hiria Yucat\u00e1ngo Tixkokob herrian dago kokatuta, estatuko hiriburutik 36 kilometrotara.\nArkeologia.\nAk\u00e9 hiria mendetan bizirik egon da eta horrek modu batez bere garrantziaz informatzen gaitu. Maia zibilizazioaren beste aztarnategi askotan bezala, Ak\u00e9 ez dago erebat ikertuta eta hiriaren zonalde handiak oraindik argitara atera gabe daude. Aurkitu direnak Klasiko ondorengo garaietakoak dira, 800-1000 urtetakoak.\nHona hemen hiri honen ezagutzen diren ezaugarriak:\nAk\u00e9ren lehenengo deskribapenak John Lloyd Stephens-ek eta Frederick Catherwoodek egin zuten XIX. mendeko 40. hamarkadan.\nHeneken industria.\nLandare horren industriarekin lotura zuzena izan zuen Ak\u00e9k XIX.mendean. Oraindik industri horren aztarnak eta instalazioak ikus daitezke inguruan."}
{"id": "365647", "revid": "1830", "url": "https://eu.wikipedia.org/wiki?curid=365647", "title": "Hizkuntzaren prozesamendu", "text": "Hizkuntzaren prozesamendua (ingelesez, \"NLP\" - \"Natural Language Processing\" edo \"Computational Linguistics\") informatika, adimen artifizial eta hizkuntzalaritzaren alorra da, hizkuntzalaritza konputazionaleko ingeniaritza lantzen duena. Hizkuntzaren bidez pertsona eta makinen arteko komunikazioa, baita pertsonen artekoa ere, errazteko tresna konputazionalak ikertzeaz arduratzen da.\nHizkuntzaren prozesamendua izenarekin ezagutzen dugunari hizkuntzalaritza konputazionala ere esaten zaio askotan, hitz biak ia sinonimotzat har daitezke. Batzuetan hizkuntzalaritza konputazionala terminoa lehenesten da hizkuntzalaritzaren ikuspuntua azpimarratzeko, eta hizkuntzaren prozesamendua, aldiz, ikuspuntu teknologikoa azpimarratzeko, baina bereizketa hori ez da zurruna. Bestalde, Ingelesezko Wikipedian Computational_linguistics (Hizkuntzalaritza Konputazionala) kategoriaren barruan Natural Language Processing (Hizkuntzaren prozesamendua) eta Speech Recognition (Hizketaren tratamendua) kategoriak bereizten dira, nonbait \"hizkuntzaren prozesamendua\" hizkuntza idatziarekin lotuz, eta \"hizketaren tratamendua\" ahozkoarekin, baina gero erabilera mailan \"Computational linguistics\" eta \"Natural Language Processing\" kontzeptuen arteko bereizketa hori ez dago hain garbi. Euskaraz \"Hizkuntza naturalaren prozesamendua\" edota \"Lengoaia naturalaren prozesamendua\" ere erabili izan dira aurreko urteetan, baina joera dago azken bi izen horiek baztertzeko, eta hizkuntzaren prozesamenduaren erabilera lehenesteko.\nAplikazioak.\nGaur egun badira testua edo hizketa lantzeko zenbait hizkuntza\u2013aplikazio eskuragarri, hala nola:\nHistoria.\nInprentaren sorkuntzak hizkuntzaren tratamendua eta zabalkuntza irauli bazituen, XX. mende amaierakoa dugun konputagailuak ez du iraultza txikiagoa ekarri. Hasteko, gero eta gehiago erabiltzen ditugu konputagailuak eta konputagailu-programak gure eguneroko jardunean, eta programa horietako askok eta askok testua nola edo hala \u201ctratatu\u201d egiten dute, prozesatu. Bestalde, konputagailuekiko komunikazioa hizkuntza arruntaren bitartez (eta ez lengoaia formal baten bidez) egin ahal izatea, gero eta normalago izango da. Gizarte eleaniztunak hizkuntza batetik bestera egin behar izaten dituen joan-etorriak leuntzeko ere, aparteko lagun dugu konputagailua. Gainera, telekomunikazioetan gertatutako aurrerapen izugarriak eragin duen Internet fenomenoak, areagotu egin du hizkuntzaren tratamendu automatikoaren beharra; interesatzen zaigun informazioa ondo selekzionatzeko, esaterako, tratamendu linguistiko lagungarria ezinbestekoa baita.\nHizkuntza naturalen prozesamendua adimen artifizialaren baitan sortutako lehen adarretako bat da. Itzulpengintza automatikoa, esate baterako, 1940ko hamarkada amaieran sortu zen, \"adimen artifizial\" kontzeptua bera baino lehenago. Hala eta guztiz ere, LNPk egoera ezberdinak bizi izan ditu adimen artifizialaren barruan, aldaketa teknologiko eta zientifikoak direla-eta bere garrantzia honen baitan hazi eta murriztu egin delarik garai ezberdinetan. Ordenagailu bidez testuak itzultzeko lehen saiakerek huts egin zuten, ordenagailuen mugak eta hizkuntzalaritza arloko ezagutza urria zela-eta. Beranduago, 1960ko eta 1970eko hamarkadetan interfazeak hizkuntza naturalen bidez sortzearen saiakerek arrakasta gehiago izan zuten. 1980ko eta 1990eko hamarkadetan izan da, batez ere, Itzulpengintza automatikoaren inguruko ikerketen berrindartzea.\nHizkuntza naturalen prozesamendurako zailtasunak.\nAnbiguotasuna.\nHizkuntza naturala hainbat mailatan anbiguoa izan ohi da:\nAnbiguotasun hauek eta beste batzuk ebazteko, arazo nagusia hizkuntza naturalean izaten diren sarrerak anbiguotasunik gabeko barne errepresentazio batean itzultzea da, hala nola, zuhaitz sintaktiko bat.\nHitzen arteko banaketak antzematea.\nAhozko hizkuntzan ez dira tarteak uzten hitzen artean. Hitzen arteko tartea bilatzeko, askotan zentzu gramatikala baten bila jo beharra dago testuingurua aztertuta. Idatzizkoan ere, txinera bezalakoek ez dauzkate hitzen arteko tarterik.\nDatuak ezegoki jasotzea.\nTekleatze-akatsak, OCR bidez jasotzeagatik sortutako erroreak, hitzek tokian-tokiko dituzten aldakuntza bitxiak, hitz egiteko arazo fisikoek sortutako aldaketak eta beste arazo ugarirengatik sarrerako datuen jasotze ezegoki bat gerta daiteke."}
{"id": "365648", "revid": "448", "url": "https://eu.wikipedia.org/wiki?curid=365648", "title": "Claude Harlouchet", "text": ""}
{"id": "365649", "revid": "336", "url": "https://eu.wikipedia.org/wiki?curid=365649", "title": "Froga", "text": "Froga zerbait egia dela egiaztatzeko baliatzen den elementu, ekintza edo informazioa da. Hainbat arlotan erabiltzen da: matematikan, froga matematikoak erabiltzen dira teoremak frogatzeko; estatistikan, froga estatistikoak burutzen dira hipotesi bat egiaztatzeko datuetan oinarrituta; zuzenbidean, frogak epaiketetan erabiltzen dira gertatutakoa argitzeko."}
{"id": "365650", "revid": "17", "url": "https://eu.wikipedia.org/wiki?curid=365650", "title": "Erderakada", "text": ""}
{"id": "365651", "revid": "17", "url": "https://eu.wikipedia.org/wiki?curid=365651", "title": "Matematika finantzario", "text": ""}
{"id": "365652", "revid": "17", "url": "https://eu.wikipedia.org/wiki?curid=365652", "title": "Finantza matematika", "text": ""}
{"id": "365653", "revid": "17", "url": "https://eu.wikipedia.org/wiki?curid=365653", "title": "Finantza eragiketen matematika", "text": ""}
{"id": "365654", "revid": "90204", "url": "https://eu.wikipedia.org/wiki?curid=365654", "title": "Hatti", "text": "Hatti izan daiteke:"}
{"id": "365655", "revid": "119347", "url": "https://eu.wikipedia.org/wiki?curid=365655", "title": "Hattiar", "text": "Hattiarrak erdialdeko Anatolian, Hattusa inguruan, bizi zen herria izan zen. Sargon Akadekoaren garaian (K.a. 2300), jadanik ezagunak, indoeuropar hititek (c. K.a. 2000-K.a. 1700) asimilatuak izan ziren. Hiri-estatu edo erresuma txikietan antolaturik, printzerri teokratiko moduan gobernatuak izan ziren."}
{"id": "365657", "revid": "512", "url": "https://eu.wikipedia.org/wiki?curid=365657", "title": "Clarke eta Parken transformatuak", "text": "Clarke eta Parken transformatuak erreferentzi sistemeen aldaketetan oinarritzen diren eragiketa matematikoak dira. Transformatu hauek, gehienbat, potentziazko elektronikako kontrol arloan erabiltzen dira; abiadura zehatz batean aldatzen diren balioak, balio konstanteak bihurtu ditzaketelako.\nAutoreak.\nClarke.\nEdith Clarke 1883ko otsailaren 10ean jaio zen Ellicott izeneko herrian. John Ridgely Clarkek eta Susan Dorsey Owingsek izan zituzten bederatzi seme-alabetako bat izan zen. 1908. urtean Vassar Collegen matematika eta astronomiako ikasketak bukatu zituen, herentziako diruari esker. Ingeniaritza zibila eta elektrikoarekin jarraitu zituen bere ikasketak eta 1919an bihurtu zen MITeko ingeniari elektrikoa M.S.-a irabazten zuen lehenengo emakumean. Bere bizitzan lan matematiko desberdinak gauzatu zituen, baina haien arteko garrantzitsuenetako bat 1926an \"Clarkeren ekuazioak\" izenarekin garatutakoa da. Clarke 1959ko urriaren 29an hil zen, 76 urterekin.\nPark.\nRobert H. Park 1902an jaio zen, Estrasburgon. Haren aita, Robert Ezra Park, soziologoa, ikertzailea eta irakaslea izan zen, Heidelbergeko Unibertsitatean. Roberthek 1923an Massachusettseko Institutu Teknologikoan graduatua lortu zuen. Alemaniako ingeniari elektriko ospetsu haren interesgune nagusia, nahiz eta pentsalari originala izan eta hainbat arlotan lan egin, elektronikan eta motorren diseinua izan zen beti. Robert H. Park gogoratua da potentziazko elektronikoen eta makinen diseinatzaileen artean, 1929an Amerikako ingeniaritza elektronikako institutuan idatzitako dokumentuagatik; hau da, Parken ekuazioengatik.\nAplikazio arloa.\nTransformatu hauei esker, PI erresonanteak PI arruntekin ordezka daitezke, sintonizazio arazoak ekiditeko; izan ere, aldagai konstanteak lortzen direnez, erregimen permanenteko errorea anula daiteke. PI erresonanteak sintonizatzeko arazoak uler daitezke kontrolaren bodea begiratuz, ikus daitekeen moduan oso frekuentzia tarte txikian ganantzia handia daukatelako, baina beste frekuentzientzat filtro edo iragazki gisa lan egiten dutelako. Hortaz, oso garrantzitsua da ganantzia handiko frekuentzia ondo zehaztea, eta hori askotan prozesu zaila izan daiteke.\nTransformatuen aplikazio tipiko bat motorren kontrola da.\nTransformatuak aplikatzeko metodoa.\nClarkeren transformatua.\nSistema trifasiko baten fase bakoitzeko uneko balioak bektore espazial baten bidez irudika daitezke, bektoreak ardatz bakoitzean daukan proiekzioen bidez. Proiekzio horiek ondorengo matrize honen bidez irudika daitezke:\nClarkeren transformatuak proposatzen du aurreko matrizean agertzen diren ekuazioen sinplifikazioa; horretarako, hurrengo formulen bidez, sistema trifasikoaren errepresentazioa hiru ardatzeko (abc) proiekzioa daukan bektore espazial baten bidez egin beharrean, bi ardatzetan (\u03b1\u00df) egiten da. Aldaketa horri esker, sistema elektrikoen analisia asko errazten da hiru ekuazio izan beharrean bi ditugulako.\nNon\nKalkuluak inbertitu ahal izateko, matrizearen antitransformatua behar da.\nNon\nParken transformatua.\nClarkek garatutako ekuazioen aplikazioari esker, kontrola bi aldagaitara murritz daiteke, baina, oraindik, PI erresonanteen beharra dago (\u03b1\u00df) ardatzak finkoak diren bitartean, formula_6 bektorea mugitzen delako. Arazo hau ekidin ahal izateko, Parkek ardatz finkoak formula_6 bektorearen abiaduran mugitzen diren ardatzetan bihurtzea planteatu zuen hurrengo matrizeei esker.\nNon\nAldagaiak hasierako sistema trifasikora bueltatzeko, hurrengo matrize hau erabili behar da:\nNon"}
{"id": "365658", "revid": "336", "url": "https://eu.wikipedia.org/wiki?curid=365658", "title": "Zhores Alferov", "text": "Zhores Ivanovitx Alferov (baita Alfiorov ere) (, ahoskatua; ; Vitsebsk, 1930eko martxoaren 15a - San Petersburgo, 2019ko martxoaren 1a) sobietar eta errusiar fisikaria izan zen, fisikako eta elektronikako heteroegitura modernoen sorkuntzan lagundu zuena.\nAlferov Vitsebsken jaio zen, gaur egungo Bielorrusian.\n1962tik aurrera erdieroaleen heteroegituren arloan lan egin zuen. Bere ikerkuntzak aurrerakuntza handiak ekarri ditu laserarren, zelula fotovoltaikoen, LEDen eta mikroosagaien fabrikazioen prozesu epitaxialen garapenean.\n2000. urtean Fisikako Nobel Saria jaso zuen Herbert Kroemer eta Jack Kilbyrekin batera.\nAlferov ideologia komunistaren alde zegoen, eta publikoki egin zituen Errusiar Federazioko Alderdi Komunistaren aldeko elkartasun-adierazpenak; are gehiago, alderdi horretako kidea eta diputatua ere izan zen."}
{"id": "365659", "revid": "105290", "url": "https://eu.wikipedia.org/wiki?curid=365659", "title": "Schlossplatz (Wiesbaden)", "text": "Schlossplatz (euskaraz \"Jauregi enparantza\" edo \"Jauregi plaza\") Alemaniako Hessen estatuan dagoen Wiesbaden hiriko enparantza bat da. Hiri honetako Mitte kokatzen da eta bertan eraikin bikainak topa daitezke."}
{"id": "365668", "revid": "336", "url": "https://eu.wikipedia.org/wiki?curid=365668", "title": "Juri Luzhkov", "text": "Juri Mikhailovitx Luzhkov (errusieraz: \u042e\u0301\u0440\u0438\u0439 \u041c\u0438\u0445\u0430\u0301\u0439\u043b\u043e\u0432\u0438\u0447 \u041b\u0443\u0436\u043a\u043e\u0301\u0432) (Mosku, 1936ko irailaren 21a - Munich, 2019ko abenduaren 10a) politikari errusiarra izan zen. Moskuko alkatea izan zen 1992tik 2010era. Luzhkov Errusia Batua alderdiaren sortzaileetako bat izan zen.\nBiografia.\nJuri Mikhailovitx Luzhkov 1936ko irailaren 21ean jaio zen Moskun (Sobietar Batasunaren hiriburua zenean). Bere aita, Mikhail Andrejevitx Luzhkov, 1930eko hamarkadan Tver Oblast izeneko herri txiki batetik Moskura joan zen arotz bat zen.\nLuzhkov Marina Bashilovarekin ezkondu zen 1958an, eta bi seme izan zituzten: Mikhail eta Alexander. Marina 1989an hil zen, eta 1991ean berriro ezkondu zen Jelena Baturinarekin. Baturina enpresaria da, eta diru ugari irabazi du Moskun egin dituen negozioei esker, horietatik asko bere senarra buru zen udaletxearekin. Baturinarekin Luzhkovek bi alaba izan zituen: Elena (1992) eta Olga (1994).\nIbilbide profesionala.\n1953tik 1958ra, Luzhkovek GUBKIN Errusiar Estatuko Oil and Gas Ingeniaritza Unibertsitatean ikasi zuen. 1958tik 1964ra zientzialari gisa egin zuen lana, eta 1968an bat egin zuen Sobietar Batasuneko Alderdi Komunistarekin.\n1977an Moskuko hiri-kontseiluko kide izendatua izan zen. Handik aurrera, Moskun kargu desberdinak izan zituen.\n1991ean, Gavriil Kharitonovitx Popovek irabazi zituen Moskuko zuzeneko lehen hauteskundeak, baina bere alkatetzak ez zuen arrakasta izan eta 1992an uko egin zion karguari. Boris Jeltsinek izendatu zuen Luzhkov alkate, 1992ko ekainaren 6an. 1996, 1999 eta 2003ko hauteskundeetan berrautatua izan zen.\nLuzhkoven agintean azpimarragarria da Moskuko garraiobide-sistemaren hedakuntza eta hobekuntza: hiriko errepide gehienak pasagune, zubi, tunel eta abarrekin hobetu ziren; Moskuko metroa hiriaren mugetatik at hedatu zen; auto-pilaketak eragozteko ingurabide-autobide berriak egin ziren.\nPolitika.\nJuri Luzhkov kontserbadorea eta tradizionalista zen. Errusiako Eliza ortodoxoaren jarraitzailea izan zen. Berak agindu zuen 1994. urtean Moskuko Kristo Salbatzailearen katedrala berreraikitzea.\nAktibismo homosexualaren aurkakoa zen, eta alkatea zenean, behin baino gehiagotan debekatu zituen Gay eta lesbianen harrotasun martxa.\nKargu-uztea.\nJuri Luzhkoveren alkate-kargua Errusiako presidenteak (Dmitri Medvedevek) eten zuen 2010eko irailaren 28an (Luzhkov Austrian oporretan zegoela), bi buruen arteko ustezko gatazka pertsonalen ondorioz."}
{"id": "365681", "revid": "336", "url": "https://eu.wikipedia.org/wiki?curid=365681", "title": "Aleksei Leonov", "text": "Aleksei Arkhipovitx Leonov (; Listvianka, Sobietar Batasuna, 1934ko maiatzaren 30a - Mosku, 2019ko urriaren 11) lehen ontziz-kanpoko ibilaldia egin zuen kosmonauta errusiarra (1965eko martxoaren 18an).\nLeonov Sobietar Batasuneko aireko indarretako pilotua zen, eta beste pilotu batzuekin batera hautatua izen zen kosmonauten lehenengo taldea osatzeko 1960an. Kosmonauta sobietar guztiak bezala, Leonov Sobietar Batasuneko Alderdi Komunistako kide izan zen.\nLeonoven ontziz-kanpoko ibilaldia \"Vostok 11\" misioan egitekoa bazen ere, gertaera historikoa \"Voskhod 2\" misioan jazo zen. Leonovek, 1965eko martxoaren 18an, espazio-ontzi kanpoan 12 minutu eta 9 segundo igaro zituen, 5'35 metroko soka batekin lotua. Ontziz-kanpoko ibilaldiaren amaieran, Leonoven espazio-jantzia puztu egin zen eta ezin zuen berriz sartu ontziko aire-esklusan. Jantziko presioa jaisteko, balbula bat ireki zuen eta horrela kapsulan sartu. Leonovek urte eta erdiz entrenatu zuen misio honetarako.\n2011ko urtarriletik aurrera, Leonov Voskhod programan parte hartu zuten bost kosmonautetatik bizirik zegoen bakarra zen.\nLeonoven bigarren bidaia espaziala lehenengoa bezain esanguratsua izan zen. Apollo-Soyuz misioako sobietarren burua izan zen, Estatu Batuek eta Sobietar Batasunak elkarrekin betetzen zuten lehen misio espazialean.\n1976tik 1982ra, Leonov kosmonauta-taldearen komandantea izan zen, eta Juri Gagarin Kosmonauta-entrenamendu gunearen zuzendaria. \"Neptuno\" egunkaria (kosmonautei zuzendutakoa) ere editatu zuen.\n1991n erretiratu zen."}
{"id": "365682", "revid": "105290", "url": "https://eu.wikipedia.org/wiki?curid=365682", "title": "Helveziar", "text": "Helveziarrak (latinez: \"Helvetii\") zeltar tribu edo konfederazioa izan ziren, Rhin Garaia, Jura, L\u00e9man aintzira eta Alpeen artean bizi zirenak. K.a. II mendean, Ohian Beltza eta Main ibaien arteko eskualdea menderatu zuten. Julio Zesarrek, \"De Bello Gallico\" bere liburuan, helveziarren aurkako bere gerra azaldu zuen."}
{"id": "365685", "revid": "1545", "url": "https://eu.wikipedia.org/wiki?curid=365685", "title": "Helvezia", "text": ""}
{"id": "365692", "revid": "1545", "url": "https://eu.wikipedia.org/wiki?curid=365692", "title": "Helvetii", "text": ""}
{"id": "365710", "revid": "105290", "url": "https://eu.wikipedia.org/wiki?curid=365710", "title": "Hirkania", "text": "Hirkania (antzinako grezieraz: \"\u1f59\u03c1\u03ba\u03b1\u03bd\u03af\u03b1\") Kaspiar Itsasoaren hegoaldean zegoen satraperria izan zen, egungo Irango Gilan, Mazandaran eta Golestan probintzietan eta Turkmenistango eskualde batzuetan zegoena. Greziarrek Kaspiar Itsasoari Harkarniar Itsasoa zioten eta bere tigreak ospetsuak ziren oso."}
{"id": "365711", "revid": "1545", "url": "https://eu.wikipedia.org/wiki?curid=365711", "title": "Hirkaniar", "text": ""}
{"id": "365713", "revid": "1545", "url": "https://eu.wikipedia.org/wiki?curid=365713", "title": "Judeako Erresuma", "text": "Judeako Erresuma (hebreeraz: \u05de\u05b7\u05de\u05b0\u05dc\u05b6\u05db\u05b6\u05ea \u05d9\u05b0\u05d4\u05d5\u05bc\u05d3\u05b8\u05d4, \"Mamlekhet Yehuda\") Burdin Aroan hegoaldeko Ekialde Hurbilean zegoen herrialdea izan zen. Batzuetan Hegoaldeko Erresuma ere deitzen dute, iparraldeko Israelgo Erresumatik bereizteko.\nZiur asko K.a. X. mendean jadanik erresuma bereizia izan arren, K.a. VII. mendean asiriarrek bultzatu zuten, oliba-olioa kontrolpean zuen estatu-basailua sortu nahi zutenak. Baina Asiriak bertan behera egin zuenean, eskualdea Antzinako Egipto eta Neobabiloniar Inperioaren arteko gudu zelai bilakatu zen. Hori zela eta, K.a. 597 eta K.a. 582 artean kanpaina batzuk egin ostean, elitea erbesteratu eta eskualdea Neobabiloniar Inperioaren probintzia bilakatu zen."}
{"id": "365714", "revid": "512", "url": "https://eu.wikipedia.org/wiki?curid=365714", "title": "Whatever (Oasis)", "text": "Whatever (euskaraz \"Edozer\") Oasis ingeles rock musika taldearen abesti bat da. Abestiaren hitzak nahiz doinua talde honetako Noel Gallagher gitarra-joleak konposatu zituen. 1994ko abenduaren 14an single modura merkaturatu zuten."}
{"id": "365715", "revid": "512", "url": "https://eu.wikipedia.org/wiki?curid=365715", "title": "Champagne Supernova", "text": "Champagne Supernova Oasis ingeles rock musika taldearen abesti bat da. Abestiaren hitzak nahiz doinua talde honetako Noel Gallagher gitarra-joleak konposatu zituen. 1995ko \"(What's the Story) Morning Glory?\" diskoaren barnean argitaratu zuten."}
{"id": "365716", "revid": "336", "url": "https://eu.wikipedia.org/wiki?curid=365716", "title": "Supremacy (Muse)", "text": "Supremacy (euskaraz \"Nagusitasuna\") Muse ingeles rock musika taldearen abesti bat da. 2012ko \"The 2nd Law\" diskoaren barnean argitaratu zuten."}
{"id": "365718", "revid": "512", "url": "https://eu.wikipedia.org/wiki?curid=365718", "title": "S\u00ed Bheag, S\u00ed Mh\u00f3r", "text": "S\u00ed Bheag, S\u00ed Mh\u00f3r (irlanderaz \"Muino Txiki, Muino Handi\" esan nahi du) Irlandako doinu herrikoi bat da, \"doinu geldoen\" multzoan sailkatua dago (\"Slow Air\"). XVII-XVIII. mendean Turlough Carolan harpajole, konposatzaile eta abeslari itsuak konposatu zuen.\nHistorian zehar musikari eta musika talde askoren bertsio ugari izan ditu, musika-tresna ezberdinez ere jo izan delarik: harpa, uilleann pipes gaitak, gitarra, biolina, tin whistle txirula..."}
{"id": "365719", "revid": "119347", "url": "https://eu.wikipedia.org/wiki?curid=365719", "title": "Europako Mendietako parke nazionala", "text": "Europako Mendietako parke nazionala () Espainiako iparraldeko parke nazional bat da, Asturiasen, Kantabriaren eta Leongo probintziaren artean kokatua.\nMendebaldeko mendigunea parke nazionaltzat jo zuten 1918ko uztailaren 22an, Alfonso XIII.a errege zelarik, \"Parque Nacional de la Monta\u00f1a de Covadonga\" izenarekin. Horrela, Espainiako lehenengo naturagune babestu bihurtu zen. Hasiera hartan 16.925 ha. zeuzkan, baina 1995eko maiatzaren 30ean zabaldu zuten gaur egungo 64.660 hektareetara (Le\u00f3nen 24.719 ha, Asturiasen 24.560 ha eta Kantabrian 15.381 ha).\nAzkenik, 2003ko uztailaren 9an UNESCO-k Biosfera erreserba izendatu zuen, eta honetaz gain, parkea Hegaztien kontserbaziorako gune garrantzitsu eta Batasunaren garrantzizko leku gisa dago katalogatuta.\nMendiak.\nEuropako mendiak parkearen erdigunea dira, bai eta izena ematen diotenak ere. Torre Cerredo, Torrecerr\u00e9u asturieraz, tontorrik altuena da, 2.650 metrorekin. Picu Urriellu (2.519 m), Torre Llambri\u00f3n (2.642 m) eta Pe\u00f1a Santa (2.596 m) beste mendi ezagun batzuk ditugu.\nMendi hauek kareharri eta glaziareen arteko interakzioei esker lortu dute gaur egungo forma. Prozesu hau duela 65 milioi urte eman zen, mendiak itsasotik azaleratzean, eta Iberiar Penintsulako labar miresgarrienetarikoak sortu zituzten, hala nola, Beyoseko labarra edo Caresko arroila. Gainera, material karetsuari esker, eremuan kobazulo eta barne-erliebe forma ugari ere ageri dira, munduan sakonenetarikoak.\nHidrografia.\nEuropako Mendietako paisaiaren eraketan urak paper handia jokatu du, izotz forman baita ere. Hortaz, ipar isurialdean Dobra, Cares eta Sella ibaiak jaiotzen dira, eta paisai hau oso bat-batean erortzen da itsasorantz, 1000m-ko desnibela 10km-tan betez besterik ez.\nFauna.\nEuropako Mendietan, ez dago soilik fauna kantauriarraren lagin handi bat adierazita, Espainia mailako nahiko irudi zabala eskaintzen digula baizik. Izan ere, herrialde osoan ageri diren anfibio-espezieen %82a, narrastien %63a, hegaztien %72a eta ugaztun lurtarren %88a parkearen mugen barnean aurki daitezke.\nNaturagune honetan babestutako animalien artean basoilarrak (\"Tetrao urogallus\"), ugatzak (\"Gypaetus barbatus\") edo hartz arreak (\"Ursus arctos\") daude. Halaber, ingurune honetako abere ezagunenetarikoak sarrioak dira (\"Rupicapra pyrenaica\"), parkean zehar hainbat eskulturetan irudikatuta daudenak. Era berean, eremu honetan Basahuntza birsartu da (Capra pyrenaica victoriae), XIX. mendean desagertu baitzen. Azkenik, beste animaliak Iberiar otsoa, Alpetar kakalardo adarluzea edo eper grisa dira, batik bat.\nFlora.\nParkearen aniztasun litologikoak eta klima kantauriar atlantiko eta mediterranear kontinentalaren arteko trantsizio gunean kokatuta egoteak landaredi-aniztasun handia aurkitzeko baldintza ezinhobea suposatzen dute.\nParkean zehar, baso atlantiar hostoerorkorra nagusitzen da, pagoa, pinu gorria, hurritza, gorostia, orkideak eta antzeko espezieekin. Horretaz gain, eremu mediterranearrean bertako landare adierazgarriak aurkitzen dira, artea, erkametza edo hagina esate baterako. Aipatzekoa da, gainera, Europa osoko ezki baso autoktono bakarra bizirauten duela hemen, eta mendi altuko lore asko daudela ere, parkeko endemismoen gehiengoa osatuz.\nGiza paisaia.\nParkeak 4.600 biztanle inguru ditu (14 biztanle/km2), hamar udalerritan bizi direnak: Asturiasen Amieva, Cabrales, Cangues d'On\u00eds, On\u00eds, Pe\u00f1amellera Baja eta Pe\u00f1amellera Alta; Kantabrian Camale\u00f1o, Cillorigo de Li\u00e9bana eta Tresviso; eta Leonen Oseja de Sajambre eta Posada de Valde\u00f3n."}
{"id": "365721", "revid": "1545", "url": "https://eu.wikipedia.org/wiki?curid=365721", "title": "Oswaldo Dortic\u00f3s", "text": ""}
{"id": "365732", "revid": "512", "url": "https://eu.wikipedia.org/wiki?curid=365732", "title": "Cosimo Medici", "text": "Cosimo di Giovanni Medici-ko ,italieraz, edo Cosme zaharra (Padre de la Patria) (Florentzia, 1389ko irailaren 27a - Careggi, 1464ko abuztuaren 1a) politikari bat eta bankari italiarra izan zen. M\u00e9dici-etako dinastiaren fundatzailea ere izan zen. Beste aldetik esan ahal da Italiaren errenazimentuan, berak Florentziako buru eraginkor bat izan zen.\nCosimo di Giovanni Medici-ren gurasoek Juan de M\u00e9dici eta Piccarda Bueri izan ziren.\n1415ean Florentziara itzuli zen eta Contessina Bardirekin \u00a0ezkondu zen. Azken honek, beste bankari-familia baten alaba zen.Denbora bat bizi izan zen Bardi-ko jauregian, baina 1429an, jauregi bat eraikitzea agindu zion Michelozzori. Cosme \u201cDiez de Guerra\u201d kide bat bezala, Florentzian ezarritako erregimen oligarkikoaren kontra egon zen, eta Albizzi-en familia lehiakidea gailentzen zen. Oligarkiaren nagusia, Rinaldo degli Albizzi ahin zuzen, hura bidegabeko eralgitzeaz salatuz , 1433an, \u00a0\u00a0atxilotzea agindu zuen. Politikoko hornitura den Cosme de M\u00e9dici-ren araginak garrantzi gehiago lortu zuen. Palazzo Vecchio-an kartzelatu zuen eta atzerraldira bidali zuen hamar urtetan zehar. Cosme Veneziara bizitzera joan zen, Eugenio IV aita santuaren laguntzarekin.\nAlbizzi-k bere etsaiekiko liskar gogorra mantendu zuen; ezta bere izenak, ezta bere diruak ez zituen bere aurkariak izutu, urte bat beranduago(1434an), Cosme-k bere penaren baliogabetzea lortu zuen eta Florentziara itzuli zen. Garaile eta herriak txalotuta, erbesteratu zuen bere lehiakideari. Urte horretan, Florentziako gonfaloniere-a bilakatu zen, bere aita bezala. Postu berri honekin,Florentziatik joan baino lehen zituen nahi politikoak burutzea lortu zuen. Kanpo-politika bultzatu zuen eta Italia osoan eragina izan zuen. Egin zituen erreforma konstituzionalen bat El Consejo de los Cien-en sorrera izan zen 1458-an, Luca Pitti bankaria proposatuta. Helburu hau burutzeko, bere aitak utzitako oinordea erabili zuen, hainbat filial zituen Italiatik eta atzerrian sakabanatuta eta. Ere Brunelleschi-ri eman zion bere laguntzaFlorentzia-ko Domo Kupulaamaitzeko. Cosimo, artearen eta zientziaren maitatzaile bat zen. Nahiz eta literatura idazteko trebetasunik ez eduki, ekarpen desberdinak egin zituen liburutegiak manten zitezela. Adibidez, Marsilio Ficino filosofoari opari bezala, Florentziako Careggi-ko hiribilduak opari egin zion Platon-en pentsamenduari buruzko ikerketak han egin zitezela.\nBildumagile aparta izan zen eta bere eta bere lagun Donatellok aholkatu zuen.\nCosimo-k bere laguntzailearen bilduma jaso zuen(800 liburuki)eta Michelozzo-k diseinatutako Florentziako San Marcos-en Komentuko areto batean gorde zuen(1441. urtean). Asken honek, elizetarako eta komentuetarako bere lehen dohaintzetakoa izan zen. Gero Croce Santuko nobiziotza eraiki zuen eta San Lorenzo-ren berreraikitzean inbertitu zuen. Veneziako San Jorge El Mayor-en liburutegia eta Fiesole-ko Abadiakoa sortu zituen ere.\nCosimo 1414-rantz eskondu zen Contessina Bardi-rekin, erta bi seme izan zituzten:"}
{"id": "365735", "revid": "10891", "url": "https://eu.wikipedia.org/wiki?curid=365735", "title": "Cosimo I.a Medici", "text": "Cosimo I.a Medici (Florentzia, Florentziako Errepublika, 1519ko ekainaren 12a - Villa di Castello, Toskanako Dukerri Handia, 1574ko apirilaren 21a) 1537tik 1569ra Florentziako dukea izan zen eta, 1569rik hil arte, Toskanako Duke Handia. Frantziaren aldekoak garaitu zituen eta Siena konkistatu zuen. Arteak eta letrak bultzatu zituen."}
{"id": "365736", "revid": "12788", "url": "https://eu.wikipedia.org/wiki?curid=365736", "title": "Kosme I.a Medicikoa", "text": ""}
{"id": "365737", "revid": "105290", "url": "https://eu.wikipedia.org/wiki?curid=365737", "title": "Agur", "text": "Agurra, diosala edo oles egitea pertsona batek besteengana etortzean edota haiengandik joatean erabili ohi duen adeitasun hitz edo esaldia da."}
{"id": "365738", "revid": "13403", "url": "https://eu.wikipedia.org/wiki?curid=365738", "title": "Agurrak", "text": ""}
{"id": "365739", "revid": "13403", "url": "https://eu.wikipedia.org/wiki?curid=365739", "title": "Eskumuinak", "text": ""}
{"id": "365740", "revid": "13403", "url": "https://eu.wikipedia.org/wiki?curid=365740", "title": "Eskuminak", "text": ""}
{"id": "365741", "revid": "13403", "url": "https://eu.wikipedia.org/wiki?curid=365741", "title": "Goraintziak", "text": ""}
{"id": "365742", "revid": "105290", "url": "https://eu.wikipedia.org/wiki?curid=365742", "title": "Kiustendil probintzia", "text": "Kiustendil probintzia (, \"Oblast Kyustendil\") mendebaldeko Bulgariako oblasta da. Iparraldean Pernik probintziarekin dauka muga, ekialdean Sofia probintziarekin, hegoaldean Blagoevgrad probintziarekin eta mendebaldean Mazedoniako Errepublika eta Serbiarekin. 3.084 kilometro koadroko eremua du, eta 2011n 136.686 biztanle zituen. Hiriburua Kiustendil da.\nBanaketa administratiboa.\nKiustendil probintzian bederatzi udalerri eta 182 herri daude. Udalerriak hauek dira (2009. urteko biztanleria-datuekin):\nEkonomia.\nHistoria-, ekologia- eta kultura-ondarea ondo gordetzen jakin izan dute. Gaur egun turismoa indarra hartuz doa, besteak beste ur mineral termalen bidezko errehabilitazio-egoitza berri erakargarriak egin dituztelako. Izan ere, hirien inguruko eskualdeetan aberastasun handia dago: bide-berdeak, Erdi Aroko eraikinak, paisaia ikusgarriak, arrantza, ehiza, era askotako mendi-ibiliak egiteko aukera eta abar, eguraldi egokiarekin.\nAzpiegiturak.\nGarraioa.\nErrepide garrantzitsuek zeharkatzen dute probintzia: Mazedoniako Errepublika eta Sofia lotzen dituena, Serbiako Nis eta Bosilegrad Kiustendilekin lotzen dituena; Konstantinopla (gaurko Istanbul) eta Itsaso Adriatikoa lotzen zituen merkataritza-bide zaharra ere Duniptsa-Kiustendilen barrena igarotzen zen."}
{"id": "365743", "revid": "448", "url": "https://eu.wikipedia.org/wiki?curid=365743", "title": "Clarke eta Park-en transformatuak", "text": ""}
{"id": "365744", "revid": "448", "url": "https://eu.wikipedia.org/wiki?curid=365744", "title": "Massachusettseko Institutu Teknologikoa", "text": ""}
{"id": "365745", "revid": "20653", "url": "https://eu.wikipedia.org/wiki?curid=365745", "title": "Zirkulu koroa", "text": ""}
{"id": "365746", "revid": "11910", "url": "https://eu.wikipedia.org/wiki?curid=365746", "title": "Tautiska giesme", "text": ""}
{"id": "365747", "revid": "119347", "url": "https://eu.wikipedia.org/wiki?curid=365747", "title": "Lovetx probintzia", "text": "Lovetx probintzia (, \"Oblast Lovech\") erdialdeko Bulgariako oblasta da. Iparraldean Pleven probintziarekin dauka muga, ekialdean Veliko Tarnovo, Gabrovo eta Stara Zagora probintziekin, hegoaldean Plovdiv probintziarekin, eta mendebaldean Sofia eta Vratsa probintziekin. 4.132 kilometro koadroko eremua du, eta 2011n 141.422 biztanle zituen. Hiriburua Lovetx da.\nBanaketa administratiboa.\nLovetx probintzian zortzi udalerri daude:"}
{"id": "365748", "revid": "105290", "url": "https://eu.wikipedia.org/wiki?curid=365748", "title": "Smolian probintzia", "text": "Smolian probintzia (, \"Oblast Smolyan\") hegoaldeko Bulgariako oblasta da, Rodope mendietan kokatua. Iparraldean Plovdiv probintziarekin du muga, ekialdean Kardzhali probintziarekin, hegoaldean Greziarekin, eta mendebaldean Pazardzhik eta Blagoevgrad probintziekin. 3.193 kilometro koadroko eremua du, eta 2011n 121.752 biztanle zituen. Hiriburua Smolian da.\nBanaketa administratiboa.\nHamar udalerri daude Smolian probintzian:"}
{"id": "365749", "revid": "105290", "url": "https://eu.wikipedia.org/wiki?curid=365749", "title": "Jambol probintzia", "text": "Jambol probintzia (, \"oblast Yambol\") hego-ekialdeko Bulgariako oblasta da. Iparraldean Sliven probintziarekin dauka muga, ekialdean Burgas probintziarekin, hegoaldean Turkiarekin eta mendebaldean Haskovo eta Stara Zagora probintziekin. 3.335,5 kilometro koadroko eremua du, eta 2011n 131.447 biztanle zituen. Hiriburua Jambol da.\nBanaketa administratiboa.\nJambol probintzian bost udalerri daude:"}
{"id": "365750", "revid": "1545", "url": "https://eu.wikipedia.org/wiki?curid=365750", "title": "Txernivtsi probintzia", "text": ""}
{"id": "365751", "revid": "336", "url": "https://eu.wikipedia.org/wiki?curid=365751", "title": "Albo kalte", "text": "Albo kalteak edo zehar kalteak bereziki operazio militarretan erabilitako terminoa da, maiz eufemismo moduan, gudarekin zerikusia ez duten pertsona eta ondasun zibilei egindako kalteak izendatzeko."}
{"id": "365752", "revid": "6327", "url": "https://eu.wikipedia.org/wiki?curid=365752", "title": "Kalte kolateral", "text": ""}
{"id": "365753", "revid": "336", "url": "https://eu.wikipedia.org/wiki?curid=365753", "title": "Bigarren mailako ondorio", "text": "Bigarren mailako eraginak edo bigarren mailako ondorioak botika batek onuraz gainera izan dezakeen balizko eragin kaltegarria da, botika behar den neurrian hartuta."}
{"id": "365754", "revid": "17", "url": "https://eu.wikipedia.org/wiki?curid=365754", "title": "Bigarren mailako eragin", "text": ""}
{"id": "365756", "revid": "1545", "url": "https://eu.wikipedia.org/wiki?curid=365756", "title": "Riptide (telesaila)", "text": "Riptide (euskaraz) EEBBko telesail bat da. 1983ko abenduaren 3tik 1986ko apirilaren 22ra NBC telebista katean aireratu zuten. Euskal Herrian aldiz, ETB1an euskaraz eta ETB2n gaztelaniaz aireratu zen. Telesail honetako aktore nagusiak Perry King, Joe Penny eta Thom Bray izan ziren.\nArgumentua.\nCody Allen (Perry King) eta Nick Ryder (Joe Penny) Ameriketako Estatu Batuetako Armadan egon ondoren Los Angeles hirian Pier 56 Detective Agency (geroago Riptide Detective Agency) izeneko ikertzaile agentzia bat ireki berri dute. Halere, euren ikerketetan konputagailuek eta teknologia garrantzia handia dutenez, gai horretan aditua den Murray \"Boz\" Bozinsky (Thom Bray) kontratatuko dute, Armadan zeudela ezagutu zuten zientzialari eta hacker buruargi baina sozialki baldarra.\nHiru adiskideak Los Angeles hiriko King Harbor Marina portuan ainguratua dagoen \"Riptide\" izeneko bakailao-ontzian bizitzen jarriko dira. Ontzi hau euren egoitza dutelarik, hainbat ikerketa eta abenturetan barneratuko direlarik."}
{"id": "365757", "revid": "448", "url": "https://eu.wikipedia.org/wiki?curid=365757", "title": "Alboko kalte", "text": ""}
{"id": "365758", "revid": "448", "url": "https://eu.wikipedia.org/wiki?curid=365758", "title": "Zehar kalte", "text": ""}
{"id": "365759", "revid": "105290", "url": "https://eu.wikipedia.org/wiki?curid=365759", "title": "Dobritx probintzia", "text": "Dobritx probintzia () ipar-ekialdeko Bulgariako oblasta da. Iparraldean Errumaniarekin du muga, ekialdean Itsaso Beltzarekin, hegoaldean Varna eta Xumen probintziekin, eta mendebaldean Silistra probintziarekin. 4.719,7 kilometro koadroko eremua du, eta 2011n 189.677 biztanle zituen. Hiriburua Dobritx da.\nBanaketa administratiboa.\nDobritx probintzian zazpi udalerri daude:"}
{"id": "365760", "revid": "336", "url": "https://eu.wikipedia.org/wiki?curid=365760", "title": "Laterango Itunak", "text": "Laterango Itunak (edo Latrango Itunak) 1929. urteko otsailaren 11n sinatu zituzten Italiako Erresumaren (1861-1946) eta Egoitza Santuaren artean.\n1870. urtera arte Aita Santuak gobernatutako Aita Santuen Lurraldea Italiak bereganatuta zuen, Italiako Bateratze prozesuan, eta ondorioz Aita Santua eta Egoitza Santua italiarren menpe zeuden. 1929ko Itunetan subiranotasuna berrezarri zuten Erromako eremu batek osatzen zuen Estatuarentzat, beraz, Eliza Katolikoarentzat ere bai.\nEgoitza Santuaren izenean Pietro Gasparri kardinalak jardun zuen negoziazioetan, eta Benito Mussolini lehen ministroak Italiako Viktor Emanuel III.a erregearen izenean.\nHiru itun egin zituzten:"}
{"id": "365761", "revid": "12788", "url": "https://eu.wikipedia.org/wiki?curid=365761", "title": "Joan Boloniakoa", "text": ""}
{"id": "365762", "revid": "12788", "url": "https://eu.wikipedia.org/wiki?curid=365762", "title": "Manierista", "text": ""}
{"id": "365764", "revid": "336", "url": "https://eu.wikipedia.org/wiki?curid=365764", "title": "Correggio", "text": "Correggio honakoa izan daiteke:"}
{"id": "365802", "revid": "1545", "url": "https://eu.wikipedia.org/wiki?curid=365802", "title": "Antoninoren harresia", "text": ""}
{"id": "365803", "revid": "105290", "url": "https://eu.wikipedia.org/wiki?curid=365803", "title": "Karmania", "text": "Karmania (antzinako grezieraz: \u039a\u03b1\u03c1\u03bc\u03b1\u03bd\u03af\u03b1) Asia erdialdeko antzinako eskualde baten izena da. Akemenestar eta Sasaniar Inperioen satraperria izan zen, egungo Irango Kerman probintzian zegoena.\nIparraldean Partia eta Ariana, ekialdean Drangiana eta Gedrosia, mendebaldean Persis eta hegoaldean Pertsiar Golkoa zituen. Mendilerro nagusia Semiramidis mendiak (grezieraz \u03a3\u03b5\u03bc\u03b5\u03b9\u03c1\u03b1\u03bc\u03af\u03b4\u03bf\u03c2 \u1f44\u03c1\u03bf\u03c2, ziur asko egungo Elburz mendiak) eta ibai nagusiak Anamis (egungo Ibrahim Rud), Corios (egungo Shur Rud) eta Bagrada (egungo Nabend) zituen.\nBertokoek karmaniar (antzinako grezieraz: \"karmanoi\"; latinez: \"carmanii\") zuten izena eta, Ptolomeoren esanetan tribuetan banaturik zeuden."}
{"id": "365804", "revid": "12788", "url": "https://eu.wikipedia.org/wiki?curid=365804", "title": "Karia", "text": "Karia (luviteraz: \"Karuwa\"; ) Asia Txikiko antzinako eskualdea da, Liziaren hegoaldean eta Frigiaren ekialdean zegoena.\nJoniarrek eta doriarek eskualdea konkistatu ondoren, berokoekin bat egin eta greziar koloniak sortu zituzten. K.a. 545 inguruan akemenestarrek konkistatu eta \"Kark\u00e2\" izeneko satraperria sortu zuten. Hiriburua Halikarnaso (egungo Bodrum) izan zuen."}
{"id": "365805", "revid": "105290", "url": "https://eu.wikipedia.org/wiki?curid=365805", "title": "Khwarezm", "text": "Khwarezm edo Korasmia Amu Dariaren deltan eta Aral itsasoaren inguruan dagoen eskualdea da, Iran Handiko iparraldean (egungo Uzbekistan) dagoena. Ustyurt ordokietatik Kaspiar Itsasoaren ipar-mendebaldeko kostaldetara hedatzen zen. Hegoaldean Khorasan, iparraldean kazakhstandar estepa, hego-ekialdean Sogdiana eta ipar-ekialdean Transoxiana zituen. Hiriburuak Kunja-Urgench eta Khiva izan zituen eta azkenaren inguruan izen bereko khanerria sortu zuten XVII. mendean."}
{"id": "365806", "revid": "1545", "url": "https://eu.wikipedia.org/wiki?curid=365806", "title": "Korasmia", "text": ""}
{"id": "365807", "revid": "1545", "url": "https://eu.wikipedia.org/wiki?curid=365807", "title": "Satraperria", "text": ""}
{"id": "365808", "revid": "336", "url": "https://eu.wikipedia.org/wiki?curid=365808", "title": "Hormona folikulu-estimulatzaile", "text": "Hormona folikulu-estimulatzailea edo FSH hormona bi hormona gonadotropikoetako bat da (bestea hormona luteinizatzailea edo LH izanik). Hormona gonadotropikoek gonadetan jarduten dute, lotura estua izanik hormona sexualekin.\nGizakiarengan eta beste animalia batzuengan hipofisiak (adenohipofisiak, zehazki) jariatzen du hormona folikulu estimulatzailea. Era berean, hipotalamoak hipofisiaren jarduera eragiten du; esan daiteke, beraz, hipotalamoak hipofisia aktibatzen duela FSH (eta beste hormona batzuk ere) jaria ditzan.\nEgitura kimikoari dagokionez hormona folikulu estimulatzailea glikoproteina bat da.\nFuntzioak.\nHormona honek funtzio desberdinak burutzen ditu:\nOdoleko estrogenoen kontzentrazioa handitzen denean hipofisiak FSH hormona jariatzeari uzten dio, eta hormona luteinizatzailea (LH) sortzen hasten da. FSH hormonaren jaitsierak eta LH hormonaren igoerak obulazioa eragiten du: folikulua hautsi egiten da, obulua askatu eta horren ondorioz estrogenoak ez dira sortzen."}
{"id": "365809", "revid": "6327", "url": "https://eu.wikipedia.org/wiki?curid=365809", "title": "FSH hormona", "text": ""}
{"id": "365812", "revid": "336", "url": "https://eu.wikipedia.org/wiki?curid=365812", "title": "Chaac", "text": "Chaac edo Chaak antzinako maia zibilizazioaren jainko garrantzitsua izan zen (maia kodexetan \"B jainkoa\"). Chaac euriarekin zegoen lotuta eta maia munduan horrek uztan eta nekazaritzan ezinbesteko garrantzia zuen. Baita tximista eta trumoia harekin lotzen ziren ere. Nekazaritzaren jainko babeslea ongintzakoa zen eta uzta ugariak izatea herriak berari eskatzen zion; dena dela, jainko maia guztiek bezala, bazuen bere alde iluna, berarengandik espero zena ematen ez zuenean: euria. Haren etsaiak txikizioa eta heriotza ziren. Ertamerikan Tl\u00e1loc hartu zuen. Zapoteka herriarentzat Pitao Cocijo bere parekoa zen.\nErrepresentazioa.\nChaac jainkoaren errepresentazioa tronpa luze bat zen, beheruntz kurbatua; normalean gizon zahar bat bezala, anfibio edo narrasti antzekoa, eta aizkora eramanez errepresentatzen zaion; aizkorak trumoia edo tximista irudikatzen du. Haren azalaren kolorea urdina zen, urarena eta emankortasunarena. Haren irudia sugearen iruditik sortu da, sugea uraren eta bizitzaren energiaren ikurra baita. Kolonizazio aurreko maia kodexetan bera da gehien agertzen den jainkoa. Konkista ondorengo testuetan artasoroen jainkoa bezala aipatzen zaio.\nHistoria.\nJainko honen bizileku zeruan dago, bereziki eurian. Dena dela, lurrean ere bizi zezakeen. Esaterako gustukoa zuen Chich\u00e9n Itz\u00e1ko zenotea, harren erresumaren sarrera. Horregatik bertan giza-sakrifizioak eskaintzen zitzaizkion. Haren garrantzia handia zen bereziki kontutan hartzen badugu Yucat\u00e1n penintsulan ibai handiak ez daudela eta ura biltzen diren toki garrantzitsuenak zenoteak direla, azpimunduaren sarrera.\nArkitektura.\nAntzinako maia hirietan ohikoa da bere errepresentazioa, bereziki Puuc estiloko eraikinetan. Haren irudiak, maskaroi handiaz bezala, adibidez, Uxmalen, Sayilen, Kab\u00e1hen edo Chich\u00e9n Itz\u00e1n ikus daitezke. Errepresentazio horietan tronpa antzeko sudur luze batekin ikusten zaio eta ahotik ateratzen zaizkion bi betortz borobilduekin. Batzutan lau puntu kardinaletan irudikatzen zaio lau jainko desberdinen moduan:\nErlijioa.\nGaur egun beraren aldeko kultua oraindik bizirik dago. Nekazariek, Ameriketako ohiko sinkretismoaren bidez, kristautasunarekin asimilatu dute eta San Tomasen irudiaz identifikatu dute."}
{"id": "365813", "revid": "119347", "url": "https://eu.wikipedia.org/wiki?curid=365813", "title": "Bergarako udaletxea", "text": "Bergarako udaletxea Gipuzkoako Bergara udalerriko udalaren egoitza da. Bergarako Alde Zaharran dago, Plaza Nagusian, Jauregi etxea, Izagirre Moiua jauregia, Olaso dorrea eta San Pedro Ariznoakoa elizaren artean, eta Bergarako Errege Mintegiaren aurrean.\nLucas de Longa arkitektoaren gidaritzapean egin zuten XVII. mendearen amaieran. Bere aurrealdean hiru armarri daude, Gipuzkoakoa, Espainakoa eta Bergarakoa. Aurrealdean ere bibliako bi zati daude\u02d0 \"En casa del que jura no faltar\u00e1 desventura\". \"O que mucho lo de all\u00e1 o que poco lo de ac\u00e1\".\nEuskal ondarea konsideratzen da. Alde Zaharrean dago, plaza nagusiaren ondoan eta antzina azoka bertan egiten zen. Eraikin honetan estrenatu zen Pe\u00f1afloridako kondeak egindako \"El borracho burlado\" opera 1764an."}
{"id": "365814", "revid": "119347", "url": "https://eu.wikipedia.org/wiki?curid=365814", "title": "Tolosako udaletxea", "text": "Tolosako udaletxea Gipuzkoako Tolosa udalerriko udalaren egoitza da. Tolosako Alde Zaharrean kokatua dago, Plaza Zaharran, eta Idiakez jauregitik hurbil.\nEstilo barrokoan eraikia, beheko solairua arkupetua da eta balkoian burdina forjatuz osaturik daude. Juan de Arburola maisu harginak eraiki zuen.1657 eta 1672 urteen artean egin zuten, eta eraikitzeko, Erdi Aroko bost orube erosi behar izan zituzten: bi, eraikina bera egiteko, eta beste hirurak, aurreko aldean plaza eratzeko: Plaza Zaharra."}
{"id": "365815", "revid": "105290", "url": "https://eu.wikipedia.org/wiki?curid=365815", "title": "Beasaingo udaletxea", "text": "Beasaingo udaletxea Gipuzkoako Goierri eskualdeko Beasain udalerriko udalaren egoitza da. Herriko plazan kokatua dago, Loinazko San Martin plazan, Beasaingo Alde Zaharrean.\nEraikinaren arkupean, udal instalakuntzaz egoteaz gain, Beasaingo Udal Liburutegia ere badago."}
{"id": "365816", "revid": "119347", "url": "https://eu.wikipedia.org/wiki?curid=365816", "title": "Ordiziako udaletxea", "text": "Ordiziako udaletxea Gipuzkoako Goierri eskualdeko Ordizia udalerriaren Udalaren egoitza da.\nKokalekua.\nOrdiziako Alde Zaharrean dago, Ordiziako enparantza nagusian. Alboan Sujetoenea etxea eta Abaria jauregia ditu.\nHistoria.\n1830-1832 artean aurreko eraikinaren hondakinen gainean eraiki zen. Jatorrizko proiektua Alejo de Miranda arkitektoarena izan zen, baina Pedro Manuel Ugartemendiak aldaketa batzuk egin zizkion. Behe solairuan arkupe bat du, baina eraikinaren estiloa orokorrean \"greko-erromatarra\" da.\nPolitika.\nUdal hauteskundeak.\n2011ko udal eta foru hauteskundeak Ordizia udalerrian Bildu koalizioak gehiengo osoz irabazi zituen, hamahiru zinegotzitik zazpi eskuratu baitzituen. Hori horrela izanik, udalean gehiengo osoa lortu zuten eta Igor Eguren alkate izendatu zuten.\n2015eko udal hauteskundeetan, berriz, bi zinegotzi galdu zituen Euskal Herria Bilduk, eta Eusko Alderdi Jeltzalearen zinegotzi kopuru bera lortuta (bosna bakoitzak), azken alderdi horrek boto kopuruan irabazi zuen. Emaitza horiekin, EAJ alderdiko Jose Miguel Santamaria hautatu zuten alkate, bere alderdiaren bost botoekin eta PSE-EE alderdiaren zinegotzi bakarraren botoarekin."}
{"id": "365817", "revid": "105290", "url": "https://eu.wikipedia.org/wiki?curid=365817", "title": "2012ko azaroaren 14ko Europako greba", "text": "2012ko azaroaren 14ko Europako greba, #14N:European Strike! izenez ere zabaldua, Espainian, Portugalen, Txipren, Maltan deitutako greba orokorrari, egun berean Europako beste zenbait herrialdeetan, Belgikan, Italian eta Grezian hain zuzen, deitutako lan-uzte partzialei eta Europako Sindikatuen Konfederazioak Europa osorako deitutako mobilizazioen multzoari emandako izena da. Mobilizazio hauek krisialdi ekonomikoa dela eta gobernuek aurrera eramaten ari ziren politika ekonomikoaren aurkakoa izan zen, bereziki murrizketen aurkakoa."}
{"id": "365819", "revid": "201", "url": "https://eu.wikipedia.org/wiki?curid=365819", "title": "Chaak", "text": ""}
{"id": "365823", "revid": "512", "url": "https://eu.wikipedia.org/wiki?curid=365823", "title": "Test (argipena)", "text": "Test terminoak esanahi eta erabilera zenbait:"}
{"id": "365824", "revid": "17", "url": "https://eu.wikipedia.org/wiki?curid=365824", "title": "Test", "text": ""}
{"id": "365826", "revid": "512", "url": "https://eu.wikipedia.org/wiki?curid=365826", "title": "I\u00f1aki Beti", "text": "I\u00f1aki Beti S\u00e1ez, (Donostia, 1958ko irailaren 13a - \"Ib.\", 2012ko otsailaren 11) Deustuko Unibertsitatearen irakaslea, kritiko literarioa, idazlea, Psikologian eta Literaturan doktorea izan zen. Ikertzaile bezala euskal erbesteko literatura aztertzen eta berreskuratzen lan handia egin zuen. Hamaika Bide Elkartearen sortzailea eta partaidea izan zen. Ramiro Pinilla idazleaz espezializatua, egile horri buruz egin zuen bere lehenengo doktore-tesia. Ana Isabel Recalderekin ezkonduta, alaba bat zuen. Gaztelaniaz idazten zuen.\n2012ko otsailaren 11an, bihotzekoak jota hil zen."}
{"id": "365828", "revid": "17", "url": "https://eu.wikipedia.org/wiki?curid=365828", "title": "2012ko azaroaren 14ko greba orokorra", "text": ""}
{"id": "365829", "revid": "105290", "url": "https://eu.wikipedia.org/wiki?curid=365829", "title": "Lakonia", "text": "Lakonia (, ahoskatua) Greziako eskualde historiko eta prefektura da, Peloponesoko penintsularen hego-ekialdean dagoena. Hiriburua Esparta du. Euskarazko \"lakoniko\" adjektiboa lakoniarren izaeratik dator, izan ere, atenastarren ikuspegitik espartarrak hitz gutxikoak ziren."}
{"id": "365831", "revid": "1545", "url": "https://eu.wikipedia.org/wiki?curid=365831", "title": "Lazedemonia", "text": ""}
{"id": "365832", "revid": "336", "url": "https://eu.wikipedia.org/wiki?curid=365832", "title": "Likaonia", "text": "Likaonia (antzinako grezieraz: \u039b\u03c5\u03ba\u03b1\u03bf\u03bd\u03af\u03b1, \"Lukaonia\") gaur egun Turkiari dagokion lurraldean, Anatolia penintsulan zegoen Asia Txikiko antzinako eskualde bat izan zen. Hegoaldean Taurus mendiak, ekialdean Kapadozia, iparraldean Galazia eta mendebaldean Frigia eta Pisidia zituen."}
{"id": "365833", "revid": "1545", "url": "https://eu.wikipedia.org/wiki?curid=365833", "title": "Likaoniar", "text": ""}
{"id": "365834", "revid": "1545", "url": "https://eu.wikipedia.org/wiki?curid=365834", "title": "Galia Lugdunensis", "text": "Galia Lugdunensis (; ), edo Lugdunensis bakarrik, gaur egun Frantziari dagokion lurraldean zegoen erromatar probintzia bat izan zen. Izena bere hiriburua zen Lugdunum (egungo Lyon) hiritik zetorkion. Ipar-ekialdean bere mugak Sena eta Marne ibaietan eta hego-mendebaldean Garona ibaian zeuden."}
{"id": "365835", "revid": "1545", "url": "https://eu.wikipedia.org/wiki?curid=365835", "title": "Lugdunensis", "text": ""}
{"id": "365836", "revid": "1545", "url": "https://eu.wikipedia.org/wiki?curid=365836", "title": "Gallia Lugdunensis", "text": ""}
{"id": "365837", "revid": "512", "url": "https://eu.wikipedia.org/wiki?curid=365837", "title": "Ixtab", "text": "Istab antzinako maia zibilizazioaren jainkosa oso berezia zen, harrigarria guretzat. Istab \"sokaren\" jainkosa zen, urkamendiaren edo urkatutakoen jainkosa. Dresdengo Kodexan soka batez lepoan irudikatzen zaion, esaterako. Orokorrean usteltzen ari zen gorpua bezala aurkezten zitzaion, begiak itxita eta zuhaitz batez zintzilik. Bere senarra, normala denez, heriotzaren jainkoa zen, Chamer.\nSuizidioa maia zibilizazioan.\nMaia herriarentzak suizidio ez zen gertaera okerra eta urkatzea hiltzeko era onena zen. Gauza bera gertatzen zen eta antzeko kategoria zuten giza-sakrifizioetan, borrokan edo erditzeko unean hildakoekin. Haientzat urkatuak zuzenean zerura joaten ziren, plazerrez eta gozotasunez betetako zerura, kapok edo \"ceiba\" (Ceiba pentandra) erraldoi baten itzalpean disfrutatzeko. Urkamendian hiltzen zirenak, beraz, saria jaso behar zuten eta haiei laguntzeko Ixtab jainkosa zegoen, paradisu berezira joateko bidean urkamendian hildakoei laguntzeko, alegia. Mitologian lan hori egiten duten izakiek psicopompo edo \"animen gida\" izena dute."}
{"id": "365839", "revid": "1545", "url": "https://eu.wikipedia.org/wiki?curid=365839", "title": "Lukania", "text": "Lukania (italieraz eta latinez: \"Lucania\"; antzinako grezieraz: \u039b\u03b5\u03c5\u03ba\u03b1\u03bd\u03af\u03b1) hegoaldeko Italiako eskualdea izan zen, Tirreniar itsasotik Tarentoko golkoraino zegoena. Iparraldean Campania, Samnio eta Apulia eta hegoaldean (istmo txiki batez loturik) Bruttium zituenez, egungo Basilicatan (tartean Salernoko probintziaren gehiena eta Cosenzako probintziaren zati bat) zegoen."}
{"id": "365840", "revid": "1545", "url": "https://eu.wikipedia.org/wiki?curid=365840", "title": "Lucania", "text": ""}
{"id": "365841", "revid": "1545", "url": "https://eu.wikipedia.org/wiki?curid=365841", "title": "Bruttium", "text": ""}
{"id": "365842", "revid": "1545", "url": "https://eu.wikipedia.org/wiki?curid=365842", "title": "Narbonensis", "text": ""}
{"id": "365843", "revid": "1545", "url": "https://eu.wikipedia.org/wiki?curid=365843", "title": "Commentarii de bello gallicum", "text": ""}
{"id": "365844", "revid": "1545", "url": "https://eu.wikipedia.org/wiki?curid=365844", "title": "Galietako Gerra", "text": ""}
{"id": "365845", "revid": "105290", "url": "https://eu.wikipedia.org/wiki?curid=365845", "title": "Hiri-estatu", "text": "Hiri-estatu hiri batek eta batzutan inguruko lur urri batzuek osaturiko estatu bat da. Sorreraren helburuak anitzak badira ere, gehienetan (batez ere Erdi Aroan) merkatal helburuak zituzten.\nHistorian lehenengo hiri-estatuak Mesopotamiako hegoaldean zegoen Sumerren sortu zuten, ia nekazaritzarekin batera. Antzinako Grezian hiri-estatuen une garaiak ailegatu ziren, bertoko hiriek \"polis\"ak sortzean.\nEgun oraindik badira hainbat hiri estatu:\nBurujabetzarik osorik ez duten beste hiri batzuk ere hiri-estatu dira, adibidez:\nHainbat hirik estatu bezala funtzionatzen dute, nahiz eta subirauak ez izan:"}
{"id": "365846", "revid": "1545", "url": "https://eu.wikipedia.org/wiki?curid=365846", "title": "Hiri estatu", "text": ""}
{"id": "365851", "revid": "448", "url": "https://eu.wikipedia.org/wiki?curid=365851", "title": "Arnas-gaixotasun", "text": ""}
{"id": "365852", "revid": "105290", "url": "https://eu.wikipedia.org/wiki?curid=365852", "title": "Funny Face", "text": "Funny Face, euskaraz \"\"Aurpegi Dibertigarria\", 1957. urtean plazaratutako film estatubatuarra da, Stanley Donenek zuzendua. Filmaren pertsonai garrantzitsuen aktoreak Audrey Hepburn, Fred Astaire, Kay Thompson eta Michel Auclair dira.\n1927an Brodwayen egindako George Gershwinek musikal obran oinarritua dago filma eta oso arrakastatsua izateaz gain, 1957ko National Board of Review-an aipamen berezi batez saritua izan zen argazkilaritza aurrerapenengatik."}
{"id": "365853", "revid": "4380", "url": "https://eu.wikipedia.org/wiki?curid=365853", "title": "US Bank Tower", "text": ""}
{"id": "365854", "revid": "12788", "url": "https://eu.wikipedia.org/wiki?curid=365854", "title": "Mantovako probintzia", "text": ""}
{"id": "365857", "revid": "448", "url": "https://eu.wikipedia.org/wiki?curid=365857", "title": "Charles Martel", "text": ""}
{"id": "365858", "revid": "448", "url": "https://eu.wikipedia.org/wiki?curid=365858", "title": "Pipino II.a Akitaniakoa", "text": ""}
{"id": "365859", "revid": "448", "url": "https://eu.wikipedia.org/wiki?curid=365859", "title": "Pepin II.a", "text": ""}
{"id": "365860", "revid": "448", "url": "https://eu.wikipedia.org/wiki?curid=365860", "title": "Pipino I.a Akitaniakoa", "text": ""}
{"id": "365862", "revid": "448", "url": "https://eu.wikipedia.org/wiki?curid=365862", "title": "Versaillesko jauregiko", "text": ""}
{"id": "365863", "revid": "15795", "url": "https://eu.wikipedia.org/wiki?curid=365863", "title": "Antso Gartzia I.a", "text": ""}
{"id": "365864", "revid": "15795", "url": "https://eu.wikipedia.org/wiki?curid=365864", "title": "Gartzia Fernandez", "text": ""}
{"id": "365866", "revid": "15795", "url": "https://eu.wikipedia.org/wiki?curid=365866", "title": "Gartzia Fernandez (apezpikua)", "text": ""}
{"id": "365867", "revid": "15795", "url": "https://eu.wikipedia.org/wiki?curid=365867", "title": "Gartzia I.a Nafarroakoa", "text": ""}
{"id": "365868", "revid": "15795", "url": "https://eu.wikipedia.org/wiki?curid=365868", "title": "Gartzia II.a Gaztelakoa", "text": ""}
{"id": "365870", "revid": "6327", "url": "https://eu.wikipedia.org/wiki?curid=365870", "title": "Gartzia Ramirez Viguerakoa", "text": ""}
{"id": "365872", "revid": "15795", "url": "https://eu.wikipedia.org/wiki?curid=365872", "title": "Gartzea III.a Santxez", "text": ""}
{"id": "365873", "revid": "15795", "url": "https://eu.wikipedia.org/wiki?curid=365873", "title": "Urraka Gartzia (XI. mendea)", "text": ""}
{"id": "365874", "revid": "15795", "url": "https://eu.wikipedia.org/wiki?curid=365874", "title": "Ermesinda Gartzia", "text": ""}
{"id": "365876", "revid": "58701", "url": "https://eu.wikipedia.org/wiki?curid=365876", "title": "Ezkontza aurreko harreman", "text": "Ezkontza aurreko harremanak edo ezkontza aurreko sexu-harremanak ezkondu aurretik bi pertsonak dituzten sexu harreman eta praktiken multzoa da. Kultura eta erlijio batetik batetik bestera, asko aldatzen da ezkondu aurretik pertsona gazteen arteko sexu harremanak, baina horietako batzuetan ohikoa da birjintasun atxikiz ezkontzara beste inorekin harremanik izan gabe heltzea, bereziki emakumeen aldetik. Mendebaldeko kulturan, oro har, ezkondu aurreko harremanak bikote bat elkar ezagutu eta harremanak baloratzeko komenigarriak direla irizten da egun."}
{"id": "365877", "revid": "6327", "url": "https://eu.wikipedia.org/wiki?curid=365877", "title": "Ezkondu aurreko harreman", "text": ""}
{"id": "365878", "revid": "535", "url": "https://eu.wikipedia.org/wiki?curid=365878", "title": "Alfredo espinosa", "text": ""}
{"id": "365879", "revid": "69477", "url": "https://eu.wikipedia.org/wiki?curid=365879", "title": "Uribe Ospitalea", "text": ""}
{"id": "365881", "revid": "512", "url": "https://eu.wikipedia.org/wiki?curid=365881", "title": "Ixchel", "text": "Ixchel, [i\u0283't\u0283el] ahoskatuta, maia herrientzat jaiotzaren pertsonifikazioa zen. Jainkosa hau Quintana Roon dagoen Ecab probintziaren Cozumeleko uhartearen patroia zen eta han zuen bere tenplu nagusia. Peregrinazio tokia zen azken hau eta Chich\u00e9n Itz\u00e1ren santutegiaren parekoa izatera heldu zen. Halaber, Ixchel ilargiaren jainkosa zen, azken buruan bere izenak \"azal txurikoa\" esan nahi baitzuen. Maia herriarentzat ilargia emankortasunarekin lotuta doa, lurraren, animalien eta gizakien emankortasuna. Emankortasunaren errituetan hilargiari sexu-kemena eta seme-alabak izateko ahalmena eskatzen zitziaon. Horregatik ere Chaac jainkoarekin lotzen zaio.\nIxchel maitazunaren, geztazunaren, lanaren, ilargiaren,\neta sendagaien jaikosa da. Eguzkiaren jainkoaren emaztea da. Batzuetan untzi\nbatekin representatzen da. Haren izena emakume hoztadarra signifikatzen da.\nIxchel itzamnarekin eskondu zen eta hama hiru seme-alaba\neuki zituzten, hauek jaikoak izatera eldu ziren.\nEmakume zahar bat jozten reprezentatzen du. Buruan suge\nbat dauka eta bere gonan hezur batzuk daude gurutzeak zortzen.\nLau manifeztaiso zituen laurak kolore ezberdinekoak\n(gorria, zuria, beltza, eta horia) hauek unibetzuaren lau runboak erakuzten\nzituzten.\nTemplu inportanteenetariko bat Cuzami irlan dago,\nXcaretetik kanoak joaten ziren Cuzamil templora, jainkosa honen horakulua\nhartzeko. Bidai honetan emakume gazteak joaten ziren seme-alabak eukiteko.\nErrepresentazioa.\nMaia kodexetan Ixchel bi jainkosa moduan ager daiteke: bat gaztea, \"I jainkosa\" edo Ixchel, ilargikoa, bestea zaharra, \"O jainkosa\" edo Ixchel Yax, ehunen jainkosa. Jainkosaren beraren bi aspektu ziren. Baita ere ortzadarraren eta medikuntzaren jainkosa bezala ikusia izan zen. Lurrarekin lotuta, sai-erregea, tximua, armiarma, oreina eta nict\u00e9 lorea harekin erlazionatzen ziren. Zaharra bezala pegar batez azaltzen zitzaion, lurra ureztatzen edo, bestela, gerrikoko ehundegi batez josten. Buruan sugea izaten zuen eta soinekoan hezurrak gurutze formak antolatuz.\nMitoa.\nItzamn\u00e1 jainko ahalguztidun, ilargiaren jainkosarekin ezkondu zen. Haiengandik Yum Kaax (artoaren jainkoa), Ek Chuah eta sakrifizioen eta izarren jainkoak sortu ziren. Haien alabak uretaren, gauaren eta paradisuaren jainkosak izan ziren.\nIxchelek bazuen bere aldarte gaiztoa ere bai. Kasu horietan zahar bat moduan irudikatzen zaio.\nPeregrinazioa.\nTenplu nagusia, beraz, Cozumel uhartean zegoen eta bertara Tabascotik, Campechetik, Champot\u00f3netik, Yucat\u00e1n osotik milaka erromesak ailegatzen ziren. Bertara peregrinoak txalupak erabiltzen zituzten; hauek gaur egun Xcaret dagoen tokitik ateratzen ziren, Pole portutik. Cozumelen jainkosaren orakuloa zegoen. Peregrinazio horren helburuak haurdanuldiekin lotura zuzena zuen: emakume gazteek Ixcheli haurdun gelditzea eskatzen zioten, alegia. Peregrinazio bitartean erromesak jainkosaren babespean zeuden.\nIsla Mujeres (Quintana Roo) ere Ixcheli konsagratuta zegoen."}
{"id": "365884", "revid": "448", "url": "https://eu.wikipedia.org/wiki?curid=365884", "title": "Arnas-gutxiegitasun", "text": ""}
{"id": "365885", "revid": "15795", "url": "https://eu.wikipedia.org/wiki?curid=365885", "title": "Ximena Fernandez", "text": ""}
{"id": "365886", "revid": "15795", "url": "https://eu.wikipedia.org/wiki?curid=365886", "title": "Urraka Gartzia (Gartzia II.aren alaba)", "text": ""}
{"id": "365888", "revid": "15795", "url": "https://eu.wikipedia.org/wiki?curid=365888", "title": "Ximena Antso", "text": ""}
{"id": "365890", "revid": "17", "url": "https://eu.wikipedia.org/wiki?curid=365890", "title": "Gotiko", "text": ""}
{"id": "365891", "revid": "105290", "url": "https://eu.wikipedia.org/wiki?curid=365891", "title": "Margiana", "text": "Margiana (latinez: \"Margiana\"; antzinako grezieraz: \u039c\u03b1\u03c1\u03b3\u03b9\u03b1\u03bd\u03ae) akemenestar satraperria izan zen. Murgab ibaiaren haranean zegoen, egungo Afganistango Badghis probintzia eta Turkmenistango Merv artean. Merv hiriburua zuen."}
{"id": "365892", "revid": "13403", "url": "https://eu.wikipedia.org/wiki?curid=365892", "title": "Alegiko udaletxea", "text": ""}
{"id": "365894", "revid": "1545", "url": "https://eu.wikipedia.org/wiki?curid=365894", "title": "Mauritania (antzinako eskualdea)", "text": "Mauritania (latinez: \"Mauretania\") antzinako Libiako eskualdea izan zen, egungo Maroko eta mendebaldeko Aljerian zegoena. Hegoaldean Sahara, mendebaldean Numidia eta ekialdean Ozeano Atlantikoa zituen.\nMairuen erresuma burujabea, Kartago erori ondoren, erromatarren erresuma-basailu bilakatu zen. I. mendean, Klaudio enperadoreak orduko \"Mauretania\" bitan zatitu zituen: Mauretania Caesariensis eta Mauretania Tingitana, muga Mulucha ibaian zutenak"}
{"id": "365895", "revid": "1545", "url": "https://eu.wikipedia.org/wiki?curid=365895", "title": "Mauretania", "text": ""}
{"id": "365896", "revid": "105290", "url": "https://eu.wikipedia.org/wiki?curid=365896", "title": "Alegiako udaletxea", "text": "Alegiko udaletxea Gipuzkoako Tolosaldea eskualdeko Alegi udalerriko udalaren egoitza da. Alegiko Alde Zaharran kokatua dago, Enparantza nagusian."}
{"id": "365897", "revid": "15251", "url": "https://eu.wikipedia.org/wiki?curid=365897", "title": "Andoaingo udaletxea", "text": "Andoaingo udaletxea Gipuzkoako Tolosaldea eskualdeko Andoaingo udalaren egoitza da."}
{"id": "365898", "revid": "336", "url": "https://eu.wikipedia.org/wiki?curid=365898", "title": "Mauretania Caesariensis", "text": "Mauretania Caesariensis antzinako erromatar probintzia izan zen, egungo Aljerian zegoena.\nI. mendean, Klaudio enperadoreak orduko Mauritania bitan zatitu zituen: \"Mauretania Caesariensis\" eta \"Mauretania Tingitana\", muga Mulucha ibaian zutenak. Caesarensisek hiriburua Caesarea zuen, egungo Cherchell (Maroko)."}
{"id": "365899", "revid": "105290", "url": "https://eu.wikipedia.org/wiki?curid=365899", "title": "Mauretania Tingitana", "text": "Mauretania Tingitana antzinako erromatar probintzia izan zen, egungo Marokon zegoena.\nI. mendean, Klaudio enperadoreak orduko Mauritania bitan zatitu zituen: \"Mauretania Caesariensis\" eta \"Mauretania Tingitana\", muga Mulucha ibaian zutenak. Gibraltarko itsasartea eta Chellah eta Volubilis artean kokaturik, Tingitanak hiriburua Tingis zuen, egungo Tanger. Iulia Valentia Banasa eta Lixus eskualdeko hiri nagusiak ere baziren."}
{"id": "365900", "revid": "1545", "url": "https://eu.wikipedia.org/wiki?curid=365900", "title": "Mauritania Tingitana", "text": ""}
{"id": "365901", "revid": "1545", "url": "https://eu.wikipedia.org/wiki?curid=365901", "title": "Mauritania Caesariensis", "text": ""}
{"id": "365902", "revid": "13403", "url": "https://eu.wikipedia.org/wiki?curid=365902", "title": "Aretxabaletako udaletxea", "text": ""}
{"id": "365903", "revid": "512", "url": "https://eu.wikipedia.org/wiki?curid=365903", "title": "Arratabe jauregia", "text": "Aretxabaletako udaletxea edota Arratabe jauregia Gipuzkoako Debagoiena eskualdeko Aretxabaleta udalerriko udalaren egoitza da. Arratabe jauregian kokatua dago. Andre Mariaren Jasokundearen elizaren alboan eta Otalora jauregitik hurbil.\nHistoria.\n1726 urtean oinetxe modura eraiki zuen Mar\u00eda Isabel de Otalorak, Enrique Antonio Arratabe Araotzen alargunak. Aurrez bertan izan zen Uribe jauregiaren materialaz gain Eskoriatzako beste eraikin bateko harriak ere erabili ziren Arratabe jauregia eraikitzeko. Estilo barrokoan eraiki zen.\n1986 urtean Aretxabaletako udalak erosi zuen eta udaletxe bihurtu zuen.\nEzaugarriak.\nOinplano errektangularra duen eraikina da eta lau isuritako teilatua du. Behe solairua eta lehen solairuaz gain ganbara zabal bat ere badu, erakusketak egiteko eta hitzaldiak emateko erabiltzen dena. Teilatuan leiho bat ateratzen da, elementu errektangular batean.\nEgurrezko atea du, burdinez hornitua, eta aurrean metrobeteko altuerako burdinezko hesia, apaingarri ederrak dituena. Goiko leihoetan balkoiak daude, bai eta Otalora kalera ematen duten leihoetan ere. Atzealdean, jauregiaren lorategira emanez, miradore zuri bat dago.\nArmarria.\nFatxadan daukan elementurik ikusgarriena eraikinaren ertzean dagoen armarri berezia da. Lau zatitan banaturik dago, lehenengoan Arratabe familiaren armarria ikusten da (lau otso ibiltari goiko aldean, urrezko hiru banda erdian, eta zilarrezko bost zerrenda azpiko aldean) eta gainerako hiruretan Otalora, Galartza eta Araoz-Lazarraga familien aliantza-armarriak ageri dira.\nFamilien armarrien inguruan hainbat elementu ageri dira: bi lamia, lehoi buru bat, bi lehoi zutitu eta bi aingeru."}
{"id": "365904", "revid": "105290", "url": "https://eu.wikipedia.org/wiki?curid=365904", "title": "Mesenia", "text": "Mesenia () Greziako eskualde historiko eta prefektura da, Peloponesoko penintsularen hegoaldean dagoena. Hiriburua Kalamata du. Ekialdean Lakonia, iparraldean Elide eta Arkadia eta hegoaldean eta mendebaldean itsasoa."}
{"id": "365905", "revid": "105290", "url": "https://eu.wikipedia.org/wiki?curid=365905", "title": "Azkoitiko udaletxea", "text": "Azkoitiko udaletxea Gipuzkoako Urola Erdia eskualdeko Azkoitia udalerriko udalaren egoitza da. Azkoitiko Alde Zaharran kokatua dago, Herriko Udal plazan.\n1730ean Jose Lizardi arkitektoak eraiki zuen, ordutik aurrera Azkoitiko Udalaren egoitza izan da. Barroko estiloko eraikina da. Bi ezaugarri nabarmen ditu: lehena, aurrealdeko goialdean duen udalerriko armarria, eta bigarrena, behealdeko \"Kontzejupea\", euskal pilotaren kultuzko txokoa, urte luzez Azkoitia kirol honetako usadiozko herria bilakatu duena."}
{"id": "365906", "revid": "1545", "url": "https://eu.wikipedia.org/wiki?curid=365906", "title": "Meseniako eskualdea", "text": ""}
{"id": "365908", "revid": "1545", "url": "https://eu.wikipedia.org/wiki?curid=365908", "title": "Mitani", "text": ""}
{"id": "365909", "revid": "15795", "url": "https://eu.wikipedia.org/wiki?curid=365909", "title": "Julio-Klaudia dinastia", "text": ""}
{"id": "365910", "revid": "1545", "url": "https://eu.wikipedia.org/wiki?curid=365910", "title": "Hispania Lusitania", "text": ""}
{"id": "365911", "revid": "1545", "url": "https://eu.wikipedia.org/wiki?curid=365911", "title": "Raetia", "text": ""}
{"id": "365912", "revid": "1545", "url": "https://eu.wikipedia.org/wiki?curid=365912", "title": "Rhaetia", "text": ""}
{"id": "365918", "revid": "15795", "url": "https://eu.wikipedia.org/wiki?curid=365918", "title": "Gartzea I.a Eneko Nafarroakoa", "text": ""}
{"id": "365919", "revid": "15795", "url": "https://eu.wikipedia.org/wiki?curid=365919", "title": "Gartzia Ramirez", "text": ""}
{"id": "365921", "revid": "15795", "url": "https://eu.wikipedia.org/wiki?curid=365921", "title": "Gartzia II.a Nafarroakoa", "text": ""}
{"id": "365922", "revid": "15795", "url": "https://eu.wikipedia.org/wiki?curid=365922", "title": "Gartzia V.a Nafarroakoa", "text": ""}
{"id": "365926", "revid": "6327", "url": "https://eu.wikipedia.org/wiki?curid=365926", "title": "Gartzia I.a Galindez", "text": ""}
{"id": "365928", "revid": "512", "url": "https://eu.wikipedia.org/wiki?curid=365928", "title": "Gartzea Eugi", "text": "Gartzia Eugi (?-1409) nafar agustindar fraidea izan zen, Baionako apezpiku, Karlos II.aren aitor-entzule eta Erresumako kronikaria izandakoa. Harena da, halaber, \"\"Cronicas de los fechos que fueron fechos antigoamemte en Espay\u00f1a segunt se trueba proscripto en diversos libros antigos\" kronika-liburua eta baita honen eranskina zen \"Genealog\u00eda de los reyes de Navarra\" ere.\nBiografia.\nDatu zehatzik ez baditugu ere, bere abizenagatik litekeena da Eugin jaioa izatea. 1358an, jada agustindarra zenean, erregearen anaia zen Luis Nafarroakoak Gaztelako Erresuman ikasteko laguntza eman zion. Gero hainbat aldiz itzuli zen Gaztelara diplomatiko moduan. 1370ean Iru\u00f1eko agustindarren priorea izan zen eta baita teologia-irakurlea ere. Garai haietan Normandia aldean zegoen erregearekin. Bost urte geroago, erregeak eta aitor-entzule izendatu zuen, urtean 30 urrezko frankoen errenta izanik.\n1378an Logro\u00f1o hartzeko saiakeran parte hartu zuen, Petri Manrique gaztelar ri hiria errenditzearen truke 20.000 florin eskura eman baitzizkion. Nafar erregearen etsaia zen Karlos V.a Frantziakoak gaztelarrak ohartarazi eta Errioxara zihoan nafar armada gaztelarrek menderatua izan zen. Gainera, gaztelarrak Nafarroan sartu ziren eta erregea Brionesko ituna sinatzera behartu zuten. Bake-itun honen ondorioz, zenbait nafar gaztelu gaztelarren eskuetan geratu ziren, nafarrek Lizarrako merindadeko eremu batzuen kontrola galdu zuten, Ingalaterrarekin zuten aliantza militar hautsi behar izan zuten eta Avignongo Aita Santu zismatikoa onartu behar izan zuten. Porrota erabatekoa bazen ere, Eugik ez zuen erregearen konfiantza galdu eta hurrengo urteetan zenbait misio diplomatiko agindu zizkion eta, errentaren truke, Etxarri Aranatzeko hamarrena lortu zuen.\nKarlos II.aren bitartekaritzari esker, 1385ean Klemente VII.ak Baionako apezpiku izendatu zuen, baina Lapurdi ingelesen eskuetan zegoenez ezin izan zuen kargu berriaz jabetu. Hala ere, elizbarrutia Donibane Garazitik kudeatu zuen, Gortean zegoen bitartean. Urte berean, Karlos infantearekin batera, Gaztelara joan zen. Bertan Joan I.a Gaztelakoarekin El Espinarko ituna negoziatu zuten, gatazka zismatikoan mantendutako neutraltasuna uztearen truke Brionesko itunaren baldintzak hobetzeko asmotan.\n1386an Lizarrako itunaren lekukoetako bat izan zen eta bertan Avignongo Aita Santuaren onarpena oraindik erabakitzeke zegoen. Hurrengo urtean Karlos II.a hil zen eta Gartze Eugi, Karlos Beaumontekoa errege-alferezarekin batera, hiru astez erregeorde izan zen, justu Karlos III.a Gaztelatik itzuli zen arte. Eugi errege berriaren aitor-entzule bilakatu zen eta honek 1388an Etxarriko hamarrenak biziarteko bihurtu zituen. 1398ra arte apenas ez da agertuko Gorteko paperetan, urte hartan Karlos infantearen tutorea izan baitzen. 1405eko azaroaren 12an, Baionako apezpikuaren karguan, Erriberrin Joana Nafarroakoa eta Joanes I.a Foixkoa ezkondu zituen. Handik gutxira hil omen zen, data ezezaguna bada ere, 1409an Baionak apezpiku berri bat zuelako."}
{"id": "365933", "revid": "15795", "url": "https://eu.wikipedia.org/wiki?curid=365933", "title": "Gartzea I.a Nafarroakoa", "text": ""}
{"id": "365934", "revid": "15795", "url": "https://eu.wikipedia.org/wiki?curid=365934", "title": "Fortun I.a Gartzia Nafarroakoa", "text": ""}
{"id": "365935", "revid": "15795", "url": "https://eu.wikipedia.org/wiki?curid=365935", "title": "Gartzea V.a Nafarroakoa", "text": ""}
{"id": "365943", "revid": "201", "url": "https://eu.wikipedia.org/wiki?curid=365943", "title": "FF0000", "text": ""}
{"id": "365944", "revid": "448", "url": "https://eu.wikipedia.org/wiki?curid=365944", "title": "Itsas-urdin", "text": ""}
{"id": "365945", "revid": "201", "url": "https://eu.wikipedia.org/wiki?curid=365945", "title": "E34234", "text": ""}
{"id": "365946", "revid": "201", "url": "https://eu.wikipedia.org/wiki?curid=365946", "title": "FF2400", "text": ""}
{"id": "365947", "revid": "201", "url": "https://eu.wikipedia.org/wiki?curid=365947", "title": "800000", "text": ""}
{"id": "365948", "revid": "201", "url": "https://eu.wikipedia.org/wiki?curid=365948", "title": "960018", "text": ""}
{"id": "365949", "revid": "201", "url": "https://eu.wikipedia.org/wiki?curid=365949", "title": "C41E3A", "text": ""}
{"id": "365950", "revid": "512", "url": "https://eu.wikipedia.org/wiki?curid=365950", "title": "Oztin", "text": "Oztina edo zeru-urdina kolore \u00f1abardura bat da, urdin argia.\nNahiz eta RGB kolore-ereduko sistema hamaseitarrean 77B5FE kodea izan, hainbat \u00f1abardura ere izan dezake, ilunagoak edo argiagoak:\nIzena.\n\"Oztin\" hitza literaturan erabili izan da batez ere:"}
{"id": "365951", "revid": "201", "url": "https://eu.wikipedia.org/wiki?curid=365951", "title": "Zeru-urdin", "text": ""}
{"id": "365952", "revid": "201", "url": "https://eu.wikipedia.org/wiki?curid=365952", "title": "Zeru urdin", "text": ""}
{"id": "365953", "revid": "201", "url": "https://eu.wikipedia.org/wiki?curid=365953", "title": "Sinai penintsula", "text": ""}
{"id": "365954", "revid": "119347", "url": "https://eu.wikipedia.org/wiki?curid=365954", "title": "Xi Jinping", "text": "Xi Jinping (txinera sinplifikatua: \u4e60\u8fd1\u5e73; pinyinera: X\u00ed J\u00ecnp\u00edng, (Pekin, Txinako Herri Errepublika, 1953ko ekainaren 15a - ), politikari txinatarra komunista da. Txinako Alderdi Komunistako buruzagia da 2012ko azaroaren 15etik.\nTxinako Herri Errepublikan agindu duen buruzagi politiko komunisten bosgarren belaunaldiko politikaria da.\nXi Zhongxunen semea da."}
{"id": "365955", "revid": "119347", "url": "https://eu.wikipedia.org/wiki?curid=365955", "title": "Moi Center", "text": "Moi Center edo Shenyang Maoye City Txinako Herri Errepublikako Liaoning probintziako Shenyang hirian eraikitzen ari den bulego etxeorratza da. Eraikuntza lanak 2008an hasi ziren eta 2013an amaitzean eraikina hiriko egiturarik garaiena izango da 311 metro eta 75 solairurekin.\nDorrea \"Shenzhen Tongji Architects\" arkitekto taldeak diseinatu zuen."}
{"id": "365956", "revid": "119347", "url": "https://eu.wikipedia.org/wiki?curid=365956", "title": "Kataluniako Lurralde Askea", "text": "Kataluniako Lurralde Askea edo Territori Catal\u00e0 Lliure 2012ko irailaren 3an Sant Pere de Torell\u00f3ko udalak Kataluniako independentziaren alde sinatutako aldarrikapenaren ondoren, aldarrikapen berdina sinatu duten udalerriak erabilitako izena da."}
{"id": "365957", "revid": "4380", "url": "https://eu.wikipedia.org/wiki?curid=365957", "title": "Kataluniako eskualdea", "text": ""}
{"id": "365958", "revid": "58701", "url": "https://eu.wikipedia.org/wiki?curid=365958", "title": "Adulterio", "text": "Adulterioa pertsona ezkondu batek bere ezkontidea ez den beste pertsona batekin sexu-harremanak izateari deritzo, ezkontidea engainatuz. Erlijio gehienetan eta kultura zenbaitetan gaitzetsi egiten den jokabidea da, ezkontza ohikune eta egoera sakratutzat jo eta moralki familia hautsi eta ezkontidea atzipetu egiten delako.\nAdulterioa Espainian.\n1978ko maiatzaren 26an, Adulterioak delitu izateari utzi zion Espainiako Estatuan. Ordura arte, ezkondutako emakume bat senarra ez zuen gizon batekin oheratzen bazen, sei urterainoko espetxe zigorra jaso zezakeen adulterioa egotzita. Ehunka izan ziren halako gertaerengatik zigortu eta espetxeratuak. 1977an, adibidez, Espainiako Estatuan preso zeuden emakumeen %45 abortu delituagatik, familia abandonatzeagatik, adulterioagatik edo infantizidioagatik zeuden espetxean."}
{"id": "365959", "revid": "536", "url": "https://eu.wikipedia.org/wiki?curid=365959", "title": "Engainu", "text": "Engainua, iruzurra edo azpijokoa inolaz ere edo guztiz egiazkoak ez diren irudipenak sortu eta zabaltzeko ekintza da, maltzukeriaz, gehienetan etekina ateratzearren, gezurrak zabalduz. Entziklopediaren arabera, \"engainatzea, edo engainatua gertatzea, eta horren ondorioa."}
{"id": "365961", "revid": "58701", "url": "https://eu.wikipedia.org/wiki?curid=365961", "title": "Sinai mendia", "text": "Sinai mendia ( edo \u062c\u0628\u0644 \u0645\u0648\u0633\u0649, '; Egiptoko arabieraz: ', ; ), Egiptoko ipar-ekialdera, Sinai penintsulako hegoaldean dagoen mendi bat da. Mendiak 2.285 metroko altuera dauka. Santa Katalina mendia, Egiptoko altuena dena, gertu du.\nBibliako Itun Zaharrak dioenez, mendi horretan eman zizkion Jaungoikoak Hamar Aginduak Moisesi. Santa Helenaren garaitik hona \"Jebel Musa\" izenez ere ezagutu izan da mendia (\"Moises mendia\" esan gura du).\nEdozein modutan ere, ez dago adostasunik Jabal Musa eta Sinai mendia bat diren, eta gaur \"Sinai mendia\" esaten zaiona ote den Biblian aipatutakoa."}
{"id": "365962", "revid": "17", "url": "https://eu.wikipedia.org/wiki?curid=365962", "title": "Arabiar Udaberri", "text": ""}
{"id": "365963", "revid": "17", "url": "https://eu.wikipedia.org/wiki?curid=365963", "title": "Valentziar Udaberria", "text": ""}
{"id": "365964", "revid": "105290", "url": "https://eu.wikipedia.org/wiki?curid=365964", "title": "Osetiar", "text": "Osetiarrak (osetieraz: \u0438\u0440\u00e6\u0442\u0442\u00e6, \"ir\u00e6tt\u00e6\") batez ere Errusiako Ipar Osetia-Alaniako Errepublikan eta Georgiako Hego Osetian bizi den etnia-taldea da. Osetiarrak alanoen ondorengoak dira.\nBiztanleak.\nOsetiarren multzoa batez ere herrialde hauetan banatuta dago:\nErlijioz, gehienak kristau ortodoxoak dira.\nHizkuntza.\nOsetiera indoeuropar hizkuntzen taldekoa da, iraniar hizkuntzen adarrekoa. Iraniar hizkuntzei dagokienez, osetiera ipar-ekialdean egiten den hizkuntza da. Nolanahi dela ere, iraniar hizkuntzetatik bizirik dauden bi hizkuntzetako bat da osetiera, Tajikistango Errepublikan egiten den yaghnobi hizkuntzarekin batera.\nOsetierak dialekto nagusi bi ditu: ironioa, nagusiki iparraldean egiten dena, eta digorioa, batez ere hegoaldean egiten dena. Era berean, azpidialektoak ere baditu, hala nola tualioa, algarioa eta kasanioa. Edozein modutan ere, iparraldeko ironio dialektoa da gehien erabiltzen dena.\nEdozein modutan ere, osetiarrek osetieraz gain, errusiera eta georgiera ere egiten dute."}
{"id": "366039", "revid": "512", "url": "https://eu.wikipedia.org/wiki?curid=366039", "title": "Maia mitologia", "text": "Maia mitologia munduko aberatsenetariko bat da. Maia herriak hiru mila urte baino gehiago Mesoamerikako lurraldetan bizi izan dira eta oso zibilizazio originala eta indartsua sortu zuten. Mesoamerikako hiriak altxatu zituzten herriak erlijioan oinarritzen ziren eta ondorioz kosmogonia konplexua sortu zuten, gaur egun neurri handi batean galduta dagoena nahiz eta tradizio asko oraindik bizirik iraun, sarritan kristautasunarekin nahastuta.\nMaien panteoia oso zabala da eta jainkoen zein jainkosen ikerketa ez da erraza. Badira, hori bai, jainko batzuk oso definituak eta maia munduan zabalduta, baina beste batzuk zonalde zehatz batean ezagutzen dira edo izenak aldatzen dituzte. Hona hemen jainkoak eta jainkosak ezagunenak:\nJainko hauen pertsonalitateak aldakorrak izan daitezke eta oso aurpegi desberdinak erakuts ditzakete, batzuetan onak, bestetan gaiztoak.\nMitologia hau ezagutzeko iturriak.\nZiur aski garrantzitsuena testu idatziena izan beharko litzateke. Maia herriek idazkera propioak sortu zituzten eta haien zientzia eta erlijioaren oinarriak idatzi egin zituzten. Zoritxarrez, espainiarrek maien testu asko erre egin zituzten eta gutxi dira guregana heldu direnak:\nMunduaren sorrera.\nOinarrizko mito hau \"Popol Vuh\" liburuan dago jasota. Han azaltzen den arabera maia jainkoek mundua ezerezetik sortu zuten. Horrela, haizea, itsasoa eta zerua sortu zituzten. Ondoren gizakien sorrerari ekin zioten. Horretarako saiakera desberdinak egin zituzten. Lehendabizi, animaliak sortu zituzten. Gero lohitik saiatu ziren gizakia sortzen baina ez zuten lortu. Bigarren saiakera zureaz egin zuten baina berriro ere porrot egin zuten. Arrakasta hirugarrenean izan zen: artoatik saiatu ziren eta orduan bai lortu zuten. Gizakien lana, geroztik, jainkoen aldeko eskaintzak egitea izan zen, besteak beste, gemak zatitzea, harriak zizelkatzea...\nGizakiaren sorrera azaldu ondoren, \"Popol Vuh\" liburuak bi anaia bikien eginkizunak azaltzen ditu. Biki horiek Hunahp\u00fa eta Ixbalanqu\u00e9 ziren. Haien lan nagusia Xibalb\u00e1ko jaunen aurka borrokatzea izan zen. Mito hau aurrekoarekin batera maia mitologiaren oinarrizkoak dira eta haien adierazpen artistikoetan sarritan agertuko ziren.\nJainko nagusiak.\nLehenengo hiru jainko sortzaileak.\nHauek ziren gizakia sortzen saiatu zirenak.\nBigarren jainko sortzaileak.\nHauek dira gizakia zurea erabiliz saiatu zirenak. Lortu zuten izakiak ez zuen arimarik.\nAzken hamahiru jainko sortzaileak.\nHauek dira gizakia sortzeko hirugarren saiakeran parte hartu zutenak. Artoa erabiliz arrakasta izan zuten.\nXibalb\u00e1ren jaunak.\nXibalb\u00e1 edo Xib'alb'a azpimunduaren edo lur azpikoaren izena da. Han maia mitologiaren jaun gaiztoak bizi dira. Haraino heltzeko bidea arriskuz betea omen zegoen, gogorra eta zaila zen, bertakoei ez zirenentzat debekatuta. Toki hori Vucub-Cam\u00e9 eta Hun-Cam\u00e9 jaun demoniakoen agindupean zegoen. Xibalb\u00e1ren biztanleak hamahiru ziren:"}
{"id": "366049", "revid": "7792682", "url": "https://eu.wikipedia.org/wiki?curid=366049", "title": "Arkitektura manierista", "text": "Arkitektura manierista Europan Pizkundearen amaieraren eta Barrokoaren hasieraren artean (1530etik 1610ra, gutxi gorabehera) garatu zen arkitekturaren aldia izan zen. Quattrocentoko arkitekturaren perfekzio barearen antitesi gisa agertu zen: ordena eta harmonia galtzen dira eta, bilaketa esperimentalen ondorioz erabiltzen diren formak, tentsioz beterik daude.\nObra garrantzitsuenak.\nGiorgio Vasari.\nGiorgio Vasarik Michelangelori zion mirespena nabarmen antzeman daiteke, bai pinturan, bai arkitekturan. Vasarik Michelangeloren \"Libreria Laurenzianako\" hormen eskema bera erabili zuen Uffizi Galerian (1560-1574), Signoria plazatik Arnora bitarteko kalera ematen duten hormetan hain zuzen. Hala eta guztiz ere, Vasariren diseinuak ez du, inondik inora, oinarrizko lanaren ez indarrik ez adierazkortasunik. Eraikinak bi atal nagusi ditu, luze-luzeak biak -hasieran, bulego lanetarako prestatuak-, eta bi atal horien erdian patio estu bat dago, muturrean \"loggia\" edo galeria bat duena.\nUffizi eta Pitti jauregiak lotzen dituen Zubi Zaharraren (\"Ponte Vecchio\") proiektua ere Vasarik egin zuen. Pisako Palazzo della Carovanan ez zuen aurrekoetan bezain estilo zorrotza erabili. Eraikuntza horretako fatxada ganbila da, hainbat barrunberekin, Duke Handien bustoak jartzeko bereziki eginak.\nBartolomeo Ammannati.\nVasariren adin berekoa zen Florentziako Bartolomeo Ammannati eskultorea eta arkitektoa (1511-1592). Baccio Bandinellirekin ikasi zuen Florentzian, eta ondoren Veneziara joan zen lehenbizi -Jacopo Sansovinorekin lan egin zuen han-, eta Erromara gero. Han Julio III.a Aita Santuarentzat lan egin zuen. Florentziara itzulirik, 1550ean Pitti jauregia handitu zuen, Toskanako Duke Handiek printzeen bizileku bihurtu baitzuten jauregia. Goitik behera aldatu zuen Brunelleschik sortutako espazioa: atzeko patioko fatxada nagusia bi aldeetatik luzatu zuen, eta Boboli lorategira ireki zuen. Bestalde, patio horretako estatua, iturri eta landareek multzo ederra osatzen dute. Horixe da manierismoaren barruan den eremu itxi nagusia.\nXVI. mendean eraikuntza gutxi dago Santa Trinita zubia bezain zurrun, eta aldi berean, hura bezain dinamikoa dena. Arno ibaiaren gainean eraiki zuen Ammannatik 1567-1569 urteen bitartean, Michelangeloren eredu baten gainean, ziur asko. Bigarren Mundu Gerran alemaniarrek zubia desegin zuten, eta jatorrizko diseinuaren arabera berreraiki zen. Bestalde, Italiako lorategi manierista ederrenetako batean parte hartu zuen Ammannatik: \"Bomarzoko oihan sakratua\" (\"Sacro Bosco\", 1564-1586). Orsinitarrentzat osatu zuten lan hartan, ugariak dira erraldoiak, mamuak eta fantasiazko haitzuloak.\nAndrea Palladio.\nAndrea Palladio Paduan jaio zen 1508an, baina gazte zela joan zen Vicenzara. Hargin lanetan aritu zen han. 1537an Gian Giorgio Trissino idazleak bere etxea egiteko enkargua eman zion, eta hark jarri zuen harremanetan Vicenzako kultura talde nagusiekin. Trissinorekin Erromara egin zituen bidaietan (1541, 1545, 1547, 1549) antzinako eraikinak eta XVI. mendearen lehen erdialdeko arkitektoen lanak aztertu ahal izan zituen. 1549an Vicenzako Kontseiluak \"Palazzo della Ragione\" berritzeko enkargua eman zion, eta lan hari esker Palladiok garrantzizko lekua izan zuen Vicenzako aristokraziaren arkitekto gisa. Trissino hil zenean, Daniele Barbaro veneziar prelatuarentzat hasi zen lanean eta, haren aginduz, egin zituen Vitrubioren \"De architectura\" lanaren edizio baterako marrazkiak. 1554an Erromara egin zuen bidaian \"Antzinako Erroma\" lana idatzi zuen, oso arrakasta handia izan zuena. Hurrengo urteetan hainbat lan egin zuen Venezian. 1750ean I Quattro Libri dell'Architettura argitaratu zuen. Azterketa teorikoak eta bere eraikinen azterketak egin zituen bertan. Vicenzako Antzoki Olinpikoa izan zuen azken lana (Vincenzo Scamozzik amaitua).\nPalladioren lanak itxuraz lasaiak badira ere, konplexutasuna eta kezkak dituzte atzean. Kezka horiek adierazten dute, batetik, egilearen berezko ezaugarri bat, eta, bestetik, XVI. mendeko bigarren erdialdean Veneziako gizarteak bizi zuen krisia. Lehenengo lanetan jaioterriko ereduari jarraitu zion, baina, Erroman egon ondoren, hizkuntza klasikoa menderatzera iritsi zen. Hizkuntza hori era orijinalean eta autonomoan erabiltzen zuen, eta trebetasun handiz lotzen zituen molde klasikoak eta arkitekturaren hizkuntza modernoa, erabat askea. Villa ugari egin zuen Venezian, eta baita jauregiak ere.\nVignola.\nVignola 1507an jaio zen. Lehenengo urteetan pintura eta perspektiba ikasketak egin zituen Emilian, baina arkitekturan jardun zen gero. Erroman eta Fontainebleaun egon ondoren, Boloniako San Petronioko fatxadarako iztukua egin zuen. Ondoren Erroman hartu zuen bizilekua, eta Farnese familiaren arkitektoa izan zen. Julio III.a Aita Santuarentzat lan egin zuen Villa Giulian, aurretik eginda zeuden proiektuak berregiten. Lan horretan Vignolak trebetasun handiz lotu zituen oin lauki-zuzena zuten eraikinaren atalak eta atal erdi biribilak (eskailerak eta lorategiko eserlekuak). Joera hori sakondu egin zuen, bestalde, Caprarolako \"Villa Farnesen\". Bagnaiako \"Villa Lanten\" era organikoan bateratu zituen eraikinak, lorategia eta parkea. Erlijiozko eraikinak ere egin zituen, eta horien artean aipatzekoak ditu \"Sant'Andreako oratorioa\" (1553), eta \"Sant'Anna dei Palafrenieri\" (proiektua 1570ean egina). Dena dela, erlijiozko eraikinen artean, maisu lana Erromako Gesu eliza du (1568an hasia): areto bakarrekoa da, Kontraerreformaren, eta, batez ere, jesuiten behar liturgikoetara eta deboziozkoetara egokitua. Eliza horretako transeptua estu-estua da, eta alboetara kaperak ditu. Eraikin horretan bildu zituen batetik Pizkundean nagusitu zen oin zentrala, eta, bestetik, kristau tradizio antzinakoaren luzetarako oina. Gesu elizaren bidez (fatxada Giacomo della Portak egin zuen) Kontrarreformako elizen tipologia zehaztu zuen, eta erraz kopia zitekeen eredu bat utzi zien bere ondorengoei.\nGiacomo della Porta.\nVignolaren ikasle eta jarraitzaile izan zen Giacomo della Porta eskultore eta arkitektoa (1533-1602). Lan gehienak Erroman eta Lazio eskualdean egin zituen. Vignolak amaitu gabe utzi zituen hainbat lanetan aritu zen, eta horietako batzuetan Michelangelok berak ere parte hartu zuen: Kapitolinoa (Senatuen jauregiko fatxada eta eskailerak amaitu zituen), \"Farnese jauregia\" (goiko loggia), San Petri basilika (kupula egin zuen, Michelangelok diseinatu zuenari zenbait aldaketa eginez), Gesu eliza (kupula, Andre Mariaren eta San Frantziskoren kapera biribilak eta fatxada). Vignolaren egiturei etekin handia atera zien. Erlijiozko arkitektura (Erromako \"San Luigi dei Francesiko\" fatxada, \"Santa Maria ai Monti eliza\", \"San Atanasio dei Greci\", eta \"San Giuseppe dei Falegnami\"), eta arkitektura zibila (Erromako \"Palazzo Maffei Marescotti\", \"Campitelli\" plazako egoitzak, \"Collegio Clementino\" eta \"Palazzo della Sapienzako\" patioa eta Frascatiko \"Villa Aldobrandini\") landu zituen, eta Erromako plaza askotako iturriak egin zituen. Accademia di San Lucako kide izan zen, eta Elizaren eta nobleen arkitekto ofiziala bihurtu zen. Zenbait eraikin ereduetarako eskemak zehaztu zituen (etxebizitzak, bi ordena gainjarrita dituzten elizen fatxadak, villak), lehenagotik Pizkundeko arkitektoek erabiliak zituztenak.\nJacopo Sansovino.\nJacopo Tatti, Jacopo Sansovino (1486-1570) deitua, Andrea Sansovinoren ikasle izan zen, eta harenganako esker onez hartu zuen maisuaren izena. Eskultore gisa aritu zen lehenbizi Erroman eta Florentzian, baina, aldi berean, zenbait arkitektura lanetan hasi zen. 1519an Erromako \"San Giovanni dei Fiorentini elizarako\" lehiaketa irabazi zuen. Hala ere, baztertu egin zioten oin zentraleko eredua. 1527an, Erromako harpilatzearen ondoren, Veneziara joan zen. Hiri hartako lehenengo lau lanak hauek izan ziren: \"Scuola Grande di San Marcoko\" aldare nagusia (1533 aldean), \"Scuola Grande della Misericordia\" (1532tik aurrera), \"San Francesco della Vigna\" eliza (1534tik aurrera) eta \"Palazzo Corner\" (1533tik aurrera).\nJacopo Sansovinoren bidez sartu zen Venezian, lehenengo aldiz, erromatar klasizismoaren arkitektura sintaxia, ordura arte bertako tradizioarekin zituzten konpromisoak gaindituaz. Veneziak hirigunea berritzea erabaki zuenean (San Marko plaza), Sansovinok koordinatu zuen hiriaren \"bihotzaren\" egitura herria. 1537tik aurrera berari agindu zitzaizkion hiriguneko eraikin nagusiak: \"San Marko liburutegia\", \"Monetaren etxea\" eta kanpandorreko loggia txikia. Eta, horrez gainera, berak zehaztu zituen eraikin berrietarako irizpideak. San Marko plaza berrian orekan jarri zituen Sansovinok eraikin berrietan nagusi zen hizkuntza klasizista, batetik, eta Erdi Aroko eta Quattrocentoko eraikinak (San Marko basilika, kanpandorrea, erlojuaren dorrea), bestetik."}
{"id": "366052", "revid": "1545", "url": "https://eu.wikipedia.org/wiki?curid=366052", "title": "Baktria", "text": ""}
{"id": "366055", "revid": "15795", "url": "https://eu.wikipedia.org/wiki?curid=366055", "title": "Ximena leinu", "text": ""}
{"id": "366056", "revid": "56334", "url": "https://eu.wikipedia.org/wiki?curid=366056", "title": "Lucan (Dublin)", "text": "Lucan (irlanderaz \"Leamhc\u00e1n\") Irlandako Errepublikako Dublin hiriburuko eremu bat da, hiriburutik 13 kilometro mendebaldera dagoena Hego Dublineko konderrian kokatua. 37.622 biztanle ditu (2006).\nEtimologia.\nIrlanderazko \"Leamhc\u00e1n\" izenak \"zumardia\" esan nahi du. Liffey ibaian gora egitean zumarrak aurkitzen diren lehen tokia baita.\nHistoria.\nAurre historiako aztarnaren bat badago ere ez da askorik aztertu honen inguruan. Tararako bidea bertatik igarotzen zela ere esaten da. Edozelan ere, Oliver Cromwell iritsi zenean herriak 120 biztanle baino ez zituen.\nUr sulfurosoak aurkitu ziren Lucanen 1758an eta berehala turismo leku bihurtu zen, batez ere dublindarrentzako asteburu pasa egiteko tokia bihurtu zen. Garai hortan Sarsfield falimian sartu zen Agmondisham Veseyk Lucan House jauregia eraiki zuen 1770an. 1947 arte Vesseytarrak izan ziren etxearen jabeak, urte hortatik aurrera Irlandako italiar enbaxadorea bizi izan da bertan.\nHiritar ezagunak.\nIrlandari loturiko hainbat gizon garrantzitsu bizi izan ziren bertan, besteak beste:"}
{"id": "366057", "revid": "105290", "url": "https://eu.wikipedia.org/wiki?curid=366057", "title": "Castleknock", "text": "Castleknock (Irlanderaz \"Caisle\u00e1n Cnucha\", euskaraz \"Cnucharen gaztelua\") Irlandako Errepublikaren hiri bat da, Dublinetik 8\u00a0km mendebaldera kokatuta dagoena, Liffey ibaiaren iparraldeko ertzean. 21.457 biztanle inguru ditu (2006). Fingaleko konderrian hirugarren udalerri handiena den arren esan beharra dago 22 herrik osatzen dutela Castleknock.\nHistoria.\nCastleknockeko baroierria XII mendean eratu zuen Tyrell familiak eta herentziaz Burnell familiak eskuratu zuen. Garai hartan baroierria 9 parrokiak osatzen zuten. mendeetan zehar nekazal eremua izan zen 1960ko hamarkadan Dublinen suburbio bihurtu zen arte. Ondoan dagoen Blanchardstownek bezala garapen hadia izan zuen 1970 eta 1980ko hamarkadetan."}
{"id": "366058", "revid": "98220", "url": "https://eu.wikipedia.org/wiki?curid=366058", "title": "Castleknock gaztelua", "text": "Castleknock gaztelua Irlandako Errepublikako Fingaleko konderrian dagoen gaztelu normandiarra da, gaur egun aztarnak baino gelditzen ez direna. Castleknock herrian dago.\nHistoria.\nJakina gaztelua dagoen tokia garrantzitsua izan zela aurre historian, 1861ean egiten ari ziren lanetan harri erraldoiek osatzen zuten harrespila aurkitu baitzuten.\nGaztelua Hugh Tyrell zaldun normandiarrak eraiki zuen XII mendean. 1184ean Santa Brigida monasterioa ere sortu zuen gazteluaren ondoan. 1316ean Edward Bruce irlandarra Dublinez jabetzen saiatu zen normandiarrak uhartetik kanporatzeko asmoaz. Horretarako Eskoziako erregearen laguntza ere izan zuen eta 20.000 soldadurekin Dublin setiatu zuten. Hiribururako bidean Castleknocketik pasa eta gaztelua eskuratzeaz gain Hugh Tyrell preso hartu zuten. Azkenean Dublin setioari aurre egiteko ongi prestatuta zegoela konturatuta atzera egin zuen eta Tyrell aske utzi zuen.\nXVII mendeko ingelesen gerra zibila zela eta borroka latzak izan ziren Castleknocken eta 1642an aurrena eta 1647an azkenik gaztelua erabat kaltetua gelditu zen."}
{"id": "366059", "revid": "98220", "url": "https://eu.wikipedia.org/wiki?curid=366059", "title": "Foulksrath gaztelua", "text": "Foulksrath gaztelua (ingelesez \"Caislean Ratha\", irlanderaz \"Caisle\u00e1n Chill Chainnigh\") Jenkinstowngo udalerrian kokatzen den gaztelua da, Irlandako Kilkennyko konderrian.\nHistoria.\nPurcell leinu anglo-normandiarrak altxatutako dorretxea da. Oliver Cromwellen gudalosteak konkistatu zuen eta honek bere ofizialen esku utzi zuen gaztelua.\n1946an egoera kaskarra zela eta, gaztelua behera botatzear egon ziren baina herriko jendeari esker mantendu eta berriztu egin zen. Gaur egun Irlandako Youth Hostel elkarteak kudeatzen du.\nMamuak.\nDiotenez hainbat mamu daude gazteluan. famatuena dorrean hil omen zuten neska gazte batena da. 1992an BBC kateko mamu ehiztariak bertan izan ziren."}
{"id": "366071", "revid": "1982", "url": "https://eu.wikipedia.org/wiki?curid=366071", "title": "Kukulk\u00e1n", "text": ""}
{"id": "366072", "revid": "9301502", "url": "https://eu.wikipedia.org/wiki?curid=366072", "title": "Slane gaztelua", "text": "Slane gaztelua (ingelesez \"Slane Castle\", irlanderaz \"Caisle\u00e1n Bhaile Shl\u00e1ineh\") Meatheko konderriko Slane herrian dagoen gaztelua da.\nHistoria.\nBoyneko gudua izan zen tokitik gertu 11 urte beranduago eraiki zuen gaztelua William Burton Conynghamek. Conynghamdarrak irlandaren kolonizazioan (1611ean) eskoziatik iritsitako familia protestantea ziren eta gudua irabazi ondoren aurrez existitzen zen gotorlekua behera bota eta beraien gaztelua eraiki zuten 1701ean. Beren egoitza nagusia bihurtu zuten, izan ere Gilen III.aren aldekoek beren Ulsterreko gazteluak konfiskatu baitzituzten.\nJames Gandon, James Wyatt eta Francis Johnston arkitektuek 1785an gaztelua ia erabat berriztu zuten. 1991an sute batek gaztelua asko kaltetu zuen baina 10 urteko berreraikitze lanen ondoren 2001an ireki zituen berriro ateak.\nMusika jaialdia.\n1981etik aurrera musika ekitaldiak izan dira gazteluan urtero antolatzen den \"Slane Castle Festival\" jaialdiaren barnean. Talde famatuek jo izan dute bertan, besteak beste; The Rolling Stones, U2, Red Hot Chili Peppers, Queen, David Bowie, Neil Young, Bryan Adams, Bob Dylan, Bruce Springsteen, Guns N' Roses, Madonna, R.E.M., Foo Fighters, Celtic Woman, Oasis eta Thin Lizzy."}
{"id": "366073", "revid": "336", "url": "https://eu.wikipedia.org/wiki?curid=366073", "title": "Antonietta Di Martino", "text": "Antonietta Di Martino (Cava de' Tirreni, 1978ko ekainaren 1a) italiar atleta ohia da, altuera jauzian aditua."}
{"id": "366075", "revid": "58701", "url": "https://eu.wikipedia.org/wiki?curid=366075", "title": "Pisidia", "text": "Pisidia (antzinako grekoz, \u03a0\u03b9\u03c3\u03b9\u03b4\u03af\u03b1; latinez: \"Pisidia\" edo \"Psidia\") antzinateko eskualde bat da, askotan unitate administratiboa izan zena, Asia Txikiko barnealdean (gaur egungo Turkian) kokatua. Egun, Turkiako Antalya probintziaren barnean dago.\nLiziako iparraldean zegoen eta inguruan Karia, Lidia, Frigia eta Panfilia zituen. Hiri nagusiak Termessus, Selge, Cremna, Sagalassos, Etenna, Antiokia, Neapolis, Tyriacum, Laodiceia Katakekaumene eta Philomelium zituen."}
{"id": "366076", "revid": "1545", "url": "https://eu.wikipedia.org/wiki?curid=366076", "title": "Antzinako greko", "text": ""}
{"id": "366077", "revid": "58701", "url": "https://eu.wikipedia.org/wiki?curid=366077", "title": "Pizeno", "text": "Pizeno (italieraz eta latinez: \"Picenum\"; antzinako grezieraz: \u03a0\u03b9\u03ba\u03b7\u03bd\u03cc\u03bd, \u03a0\u03b9\u03ba\u03b5\u03bd\u03c4\u03af\u03bd\u03b7) ekialdeko Italiako eskualdea izan zen, egungo Markak eskualdean zegoena. Izena erromatarren exonimoa izan zen, Erromatar Errepublikarako konkistatu zutenak. Hiriburu erlijiosoa Cupra Marittima hiria zuten, Cupra jainkosaren izena duena."}
{"id": "366078", "revid": "336", "url": "https://eu.wikipedia.org/wiki?curid=366078", "title": "Samaria", "text": "Samaria (; ; ) Jordan ibaiaren haranaren mendebaldeko iparraldeko eskualde menditsua da, egungo Zisjordaniako iparraldean dagoena. Izena izen bereko antzinako hiritik datorkio, Israelgo Erresumako hiriburua zena. 1967an Sei Eguneko Gerran, Israelek Zisjordania osoa konkistatu zuen. Jordaniak eskualdearen jabetza aldarrikatzen zuen baina 1998an Palestinaren Askapenerako Erakundeari eman zion. 1994tik aurrera, Palestinako Aginte Nazionalaren agindupean dago. Bertakoak samariarrak dira, askotan Biblian aipatuak direnak."}
{"id": "366079", "revid": "336", "url": "https://eu.wikipedia.org/wiki?curid=366079", "title": "Diru beltz", "text": "Diru beltza dagozkion zergen ordainketa saihesteko Ogasun Publikoari aitortzen ez zaizkion merkataritza eta finantza eragiketen zenbatekoa da, jarduera horiek legezkoak nahiz legez kanpokoak izanda."}
{"id": "366080", "revid": "105290", "url": "https://eu.wikipedia.org/wiki?curid=366080", "title": "Samnio", "text": "Samnio (italieraz: \"Sannio\"; oskoeraz: \"Safinim\"; latinez: \"Samnium\") hegoaldeko Italiako eskualdea izan zen, Apeninoen hegoaldean zegoena. Izena bertan bizi ziren samniotarretik datorkio, erromatarren exonimoa zena.\nSamniotar Guden ondoren, K.a. 290. urte inguruan, Erromatar Errepublikak eskualdea bereganatu zuen."}
{"id": "366081", "revid": "336", "url": "https://eu.wikipedia.org/wiki?curid=366081", "title": "Kapitalak zuritze", "text": "Kapitalak zuritzea jatorria delituzko jarduera batean dutela jakinik, ondasunak eskuratzea, edukitzea, erabiltzea, itxuraldatzea edo eskualdatzea da; baita ondasun haien jatorria zilegia ez dela ezkutatzeko edo estaltzeko asmoz edo arau-haustean parte hartu duenari bere egintzen legezko ondorioetatik itzuri egiten laguntzeko asmoz gauzatzen den beste edozein egitate ere."}
{"id": "366082", "revid": "336", "url": "https://eu.wikipedia.org/wiki?curid=366082", "title": "Tebaida", "text": "Tebaida ( edo \u0398\u03b7\u03b2\u03b1\u0390\u03c2, \"Th\u0113ba\u00efs\") Antzinako Egiptoko eskualdea izan zen, Egipto Garaiko hegoaldeko muturrean zeuden hamahiru nomoek (Abidosetik Asuanera) barnean zituena. Izena egiptoar hiriburua zen Tebastik zetorkion.\nPtolomeotar Egipton, Tebasko \"epistrategos\"ek gobernatutako probintzia izan zen. Erromatar Inperioan, Dioklezianok probintzia bilakatu eta I. \"Maximiana Thebanorum\" legioaren egoitza izan zen."}
{"id": "366083", "revid": "1545", "url": "https://eu.wikipedia.org/wiki?curid=366083", "title": "Troade", "text": "Troade (; ) antzinateko eskualde bat da, Asia Txikiko Biga penintsulan dagoena. Egun Turkiako \u00c7anakkale probintziaren barnean dago.\nIpar-mendebaldean Dardaneloak, mendebaldean Egeo itsasoa eta ekialdean eta hegoaldean Ida mendikatea ditu. Bi ibaiek, Eskamandro (Karamenderes) eta Simois, zeharkatua da, Troian lotzen direnak."}
{"id": "366084", "revid": "103793", "url": "https://eu.wikipedia.org/wiki?curid=366084", "title": "Ida", "text": "Ida izan daiteke:"}
{"id": "366086", "revid": "105290", "url": "https://eu.wikipedia.org/wiki?curid=366086", "title": "Dorida (Asia Txikia)", "text": "Dorida (antzinako grekoz, \u1f21 \u0394\u03c9\u03c1\u03af\u03c2) antzinateko eskualde txiki bat da, doriarrena zena.\nPlinio Zaharrak (v. 28) \"Caria mediae Doridi circumfunditur ad mare utroque latere ambiens\" (Dorida bazter guztietatik Kariak inguratua da, itsasoaren aldetik izan ezik) esan zuen. Ptolomeok (v. 2), berriz, Asiako eskualdea zela zioen, Halikarnaso, Keramos eta Knido hiri nagusiak zituena. Beste idazleek, eskualdea aipatzean, doriarren lurraldea esaten dute, izen berezirik eman gabe."}
{"id": "366087", "revid": "1545", "url": "https://eu.wikipedia.org/wiki?curid=366087", "title": "Korintoko Golkoa", "text": ""}
{"id": "366088", "revid": "1545", "url": "https://eu.wikipedia.org/wiki?curid=366088", "title": "Olinpo mendia", "text": ""}
{"id": "366089", "revid": "15795", "url": "https://eu.wikipedia.org/wiki?curid=366089", "title": "Ximena dinastia", "text": ""}
{"id": "366106", "revid": "512", "url": "https://eu.wikipedia.org/wiki?curid=366106", "title": "BepiColombo", "text": "BepiColombo Europar Agentzia Espazialak (ESA) eta Japoniako Agentzia Espazialak (JAXA) elkarlanean antolatzen ari diren misio baten izena da. Misio honen helburua Merkurio planeta da. BepiColombo zunda hiru atalek osatzen dute: Merkuriorainoko bidaiaz arduratzen den MTM transferentzia orbitalerako modulua, merkurioko gainazala aztertzeaz arduratuko den MPO orbitatzailea eta merkurioko magnetosfera ikertuko duen MMO orbitatzailea. Transferentzia modulua eta MPO modulua ESAren ardura lirateke MMO modulua JAXAk eraikia delarik. Jaurtiketa 2018ko urriaren 20an egin zen..\nBepiColomboren transferentzia orbitala ez da zuzena izango, hau da, bidaia ez da orbita atal bakar baten bitartez egingo. Horren ordez lurraren, ilargiaren, artizarraren halanoala merkurio beraren grabitateaz baliatzen den traiektoria konplexu bat erabiliko da propultsio sistema aurrerakoi baten laguntzarekin gainera. MTMaren propultsio sistemak ohizko kohete kimikoez gain eguzki-energia erabiltzen duten kohete elektrikoak daramatza sistema konposatu bat delarik. Propultsio elektrikoak iraupen luzeko eta indar murritzeko maniobra luzeak egitea ahalbidetzen du ohizko indar handiko eta iraupen laburreko kohete kimikoen maniobren aldean.\n7 urteren buruan espazio-ontzia helmugara ailegatuko litzateke non bi orbitatzaileak transferentziako modulutik bereizi eta euren eginkizuna beteko luketen. Orbitatzaileen biziraupen nominala urte betekoa litzateke, misioaren iraupena luzapenak izan ditzakeelarik.\nMerkurio eta eguzkiaren arteko gertutasunak transferentzia orbitala bai eta kontrol termikorako sistemen exijentzia areagotzen du zenbait teknologia berri garatu behar izan direlarik. Misioaren zuzendaritza ESAk darama Astrium enpresa kontratista nagusia delarik. Hasiera batean misioak Merkurion lur hartzeko helburua zuen gailu bat zeraman. Merkurion lur hartzeko modulua (MSE) misiotik kanpo geratu zen diru laguntzen murrizketa zela eta.\nIkus, gainera.\nMerkurio\nMerkurioko geologia"}
{"id": "366107", "revid": "105290", "url": "https://eu.wikipedia.org/wiki?curid=366107", "title": "Urdin elektriko", "text": "Urdin elektrikoa urdinaren \u00f1abardura bat da.\nRGB kolore-ereduko sistema hamaseitarrean 2C75FF kodea du."}
{"id": "366108", "revid": "105290", "url": "https://eu.wikipedia.org/wiki?curid=366108", "title": "Zian", "text": "Ziana urdinaren \u00f1abardura bat da, argiaren oinarrizko kolorea, 500 nm uhin-luzeran. Gehienetan, urdin argia izen soila erabiltzen da eta oztin argiaren antza handi du.\nSintesi gehigarrian, RGB kolore-ereduan, argi urdin eta berdearen nahasketa da. Eredu honetan, argi gorriaren osagarria da: pigmentu zianek argi gorria xurgatzen dute eta argi urdin eta berdea igortzen.\nSintesi kengarrian, CMYK kolore-eredua, kuadrikromiako oinarrizko kolorea da. Inprentan erabiltzen den lau koloreetakoa da magenta, horia eta beltzarekin batera."}
{"id": "366109", "revid": "201", "url": "https://eu.wikipedia.org/wiki?curid=366109", "title": "Cyan", "text": ""}
{"id": "366110", "revid": "201", "url": "https://eu.wikipedia.org/wiki?curid=366110", "title": "Urdin argi", "text": ""}
{"id": "366111", "revid": "105290", "url": "https://eu.wikipedia.org/wiki?curid=366111", "title": "Chac Xulub Chengo kronikak", "text": "Chac Xulub Chengo kronikak edo \"Nakuk Pecheko kronika\" . Kronika hauek interes handia dute nahiz eta Mexikotik kanpo oso ezagunak ez izan. Egilea, Nakuk Pech, Chac Xulub Chen, gaur egun Chicxulub, herriko agintaria indigena zen (Yucat\u00e1nen) eta alfabeto latindarra erabiliz, 1562an, kronika horiek idatzi zituen. Testua ez da oso luzea baina konkistaren gertaeretatik oso gertu idatzia izan zen. Nakun Pechek konkistaren prozesua kontatu zuen, espainiarrak agertu zirenetik 1554 arte.\nNakuk Pech oso gizon informatua zen eta bere testuan berak ikusitako gertaerekin batera, beste iturrietatik jasotakoak kontatu zituen. Yucatango maia hizkuntzaz idatzi zuen eta horretarako alfabeto latinarraren moldaketa batez baliatu zen. Bere kasua ez zen bakarra izan ezen Juan de Herrera frantzizkotar fraideak, 1546an, Meridan, sortu zuen eskola bat bertako maia gazteei irakasteko; Izamalen, bestetik, Juan de la Torre fraideak maia hizkuntzaren soinuak alfabetora moldatzeko lana egina zuen.\n\"Chac Xulub Chen Kronikak\" liburuak duen balore nagusia konkistaren informazioa indigenen ikuspuntutik eta ez garaileen ikuspuntutik ematen digula izan daiteke baina baita ere maia herrien tradizioei buruzko datuak."}
{"id": "366112", "revid": "1545", "url": "https://eu.wikipedia.org/wiki?curid=366112", "title": "Nakuk Ah Pech", "text": ""}
{"id": "366114", "revid": "1545", "url": "https://eu.wikipedia.org/wiki?curid=366114", "title": "Airea", "text": ""}
{"id": "366115", "revid": "10891", "url": "https://eu.wikipedia.org/wiki?curid=366115", "title": "Nakuk Pech", "text": "Nakuk Pech, baita Ah Nakuk Pech ere deitua, (1490 - 1562) idazlea eta historialari maia izan zen, Mexikoko Yucat\u00e1nen jaioa. Maien artean Conkaleko familia noble baten semea zen eta Chac Xulub Chen, gaur Chicxulub izeneko herrian, agintari indigena izan zen. 1562an, hil baino gutxi, \"Ubelil u kablail Chac Xulub Chen\" (Chac Xulubeko kronika) idatzi zuen, gaur egun Chac Xulub Chengo kronikak bezala ezagututa. Testu horretan Espainiako konkistan sufritutako gertaerak jaso zituen, askotan, lehen eskutik ezagututakoak.\nBrasseur de Bourbourg abadeak kronika horiek erabili zituen Troano kodexa argitaratu zuenean."}
{"id": "366116", "revid": "105290", "url": "https://eu.wikipedia.org/wiki?curid=366116", "title": "Amegikurutz", "text": "Amegikurutz, Ameikutz, edo Ameiko kurutzia, Arno mendiaren magalean, Mendaro eta Mutriku artean kokatuta dagoen mugarria da, Bizkaiko mugatik 400 bat metrora. Mugarrian bi gurutze irudikatuta daude, azpikoak zirkulu bat bere inguruan duelarik. Inskripzioaren esanahia ezezaguna da. Mugarriaren jatorria ere ezezaguna da, nahiz eta hainbatek Erdi Aroan sortu zutela aipatu. Joakin Iturbe bidelapurraren hainbat istoriotan aipatzen da Amegikurutz mugarria."}
{"id": "366117", "revid": "38158", "url": "https://eu.wikipedia.org/wiki?curid=366117", "title": "Ameikutz", "text": ""}
{"id": "366121", "revid": "512", "url": "https://eu.wikipedia.org/wiki?curid=366121", "title": "Portzelana", "text": "Portzelana kaolinita tenperatura altuan egosiz egiten den produktu zeramiko da, lodiera txikikoa, bereziki platerak, katiluak eta apaingarriak egiteko erabiltzen dena. Material hau tradizionalki txuria da, trinkoa, gogorra, zeharrargia eta iragazgaitza. Loza esmaltatuaren (loza finaren) antzekoa da, eta gauza bera direla pentsa daitekeeen arren, material ezberdinak dira.\nHistoria.\nUstez Txinan sortu zen VII eta VIII mendeetan, Han-en DInastiaren garaian, nahiz eta portzelanari buruzko lehen erreferentziak Tang-en Dinastia garaikoak izan.\nPortzelanaren aurkikuntzaz geroztik izagurrizko interesa sortu zen. Materiala sortzeko behar zen formularen bila ibili ziren Txinatarrak ez zirenak. 1708 eta 1709 urteen bitartean lortu zen Europa mailan portzelana sortzea. Friedrich B\u00f6ttger alkimista (kimikoa) alemaniarrak, Txinako zeramikatik oso gertu zegoen formula bat lortu zuen. Kolditz meategietatik lur fin eta grisaxka bat atera zuen, kaolina, eta hori alabastro kiskalia eta feldespatoarekin nahastuz lortu zuen portzelanaren formula. Baina horrez gain, egosketa prozesuan, ezohiko tenperatura batean (1300-1400 gradu bitartean) hamabi orduz jarraian landuz. Arrakasta handia izan zuenez, 1710ean B\u00f6ttgerrek berak fabrika sortu zuen Meissenen (Saxonia). Pixkanaka, portzelana lantegia gehiago sortzen joan ziren inguruko herrialdeetan ere: Viena, Venezia eta Napolin esaterako.\nAldi berean, Europan benetazko portzelana eskuratu zuten, ekialdeko Indian zegoen Holandar lantegi batek inportatzen baitzuen portzelana.\nEkoizpena.\nMateriala.\nOrokorrean, hauts hauek erabiliz sortzen da portzelana:\nEkoizpen prozesua.\nPortzelana 1800\u00ba inguruan egosten da. Egosketa prozesu hau bi zatitan banatzen da. Lehenengo zatian, orea moldagarria da bero dagoenean, eta hoztean hauskor eta zimurtsuan bihurtzen dena. Bigarren zatia beirateari dagokio (produktuaren arabera 1175 eta 1450 \u00b0 C artean aldatzen diren tenperaturetan). Zurezko labeetan egindako portzelanaren egosketan, zuritasuna mantentzeko, piezak errauts-deposituetatik eta zuzeneko sugarretatik babesten dira, gazeta erregogorren sistema baten bidez. Portzelana hirugarren egosketa batean apaindu ohi da, kiskalitako oxido metalikoetatik lortzen diren pigmentuekin. Portzelana hirugarren egosketa batean apaindu ohi da, kiskalitako oxido metalikoetatik lortzen diren pigmentuekin kolorea emanez."}
{"id": "366122", "revid": "17", "url": "https://eu.wikipedia.org/wiki?curid=366122", "title": "Zeramiko", "text": ""}
{"id": "366126", "revid": "17", "url": "https://eu.wikipedia.org/wiki?curid=366126", "title": "Kaxa eta biboteen diagrama", "text": ""}
{"id": "366128", "revid": "201", "url": "https://eu.wikipedia.org/wiki?curid=366128", "title": "Itsasontzia", "text": ""}
{"id": "366129", "revid": "105290", "url": "https://eu.wikipedia.org/wiki?curid=366129", "title": "Antzinako persiera", "text": "Antzinako persiera hego-mendebaldeko irandar hizkuntza izan zen. Duela 2.000 urte Persian mintzatua, Akemenestar Inperioaren hizkuntza izan zen. Avesteraren senidea, epeka epeka pehleviera edo Erdi Aroko persiera bilakatu zen.\nBuztin-oholtxoetan eta zigiluetan topatua, bere adibide nagusia Behistungo inskripzioa da."}
{"id": "366132", "revid": "9359527", "url": "https://eu.wikipedia.org/wiki?curid=366132", "title": "Arboglifo", "text": "Arboglifoak edo dendroglifoak Mendebaldeko Estatu Batuetan zehar artzainek, horietatik asko euskaldunak eta irlandarrak, makalen azalean egindako glifoak dira.\nIparraldeko Kaliforniatik eta Boise (Idaho) edo Steamboat Springs (Colorado) inguruan aurkitu dituzte.\n1997an Estatu Batuetako Baso Agentziak Oregongo Baso Nazionalean zeuden arboglifoak zenbatu eta ikertu zituen. Boisen ere arboglifoak ikertu dituzte.\nMendebaldean gehien haututako zuhaitza makala izan zen, 85 urte inguru bakarrik bizi dena."}
{"id": "366135", "revid": "201", "url": "https://eu.wikipedia.org/wiki?curid=366135", "title": "Dendroglifo", "text": ""}
{"id": "366140", "revid": "105290", "url": "https://eu.wikipedia.org/wiki?curid=366140", "title": "Emakume demonioa", "text": " Emakume demonioa (ingelesez \" A Hell of a Woman\") Jim Thompson idazle estatubatuarrak idatzitako eleberri bat da. 1954an argitaratu zen.\nArgumentua.\nFrank \u201cDolly\u201d Dillon, lanbide ziztrinez lanbide ziztrin joaten den gizona, \u201cOrdainerraz\u201d almazenetan aritzen da orain, etxez etxeko saltzaile eta zordunei kobratzaile gisa. Bizitza kaskar horretan, zoritxarreko ezkontzak, alkohola eta indarkeria ere dauden horretan, emakume gazte bat agertzen da, zeina atso batekin bizi den eta berarengandik tratu txarrak jasotzen dituen. Gazte horrekin harreman berezi bat hasiko du Dillonek."}
{"id": "366141", "revid": "512", "url": "https://eu.wikipedia.org/wiki?curid=366141", "title": "Abidos", "text": "Abidos izan daiteke:"}
{"id": "366142", "revid": "1545", "url": "https://eu.wikipedia.org/wiki?curid=366142", "title": "Abidos (Grezia)", "text": ""}
{"id": "366143", "revid": "1545", "url": "https://eu.wikipedia.org/wiki?curid=366143", "title": "Egiptoko aro aurredinastikoa", "text": ""}
{"id": "366144", "revid": "98220", "url": "https://eu.wikipedia.org/wiki?curid=366144", "title": "Dunsany gaztelua", "text": "Dunsany gaztelua (ingelesez \"Dunsany Castle\", irlanderaz \"Caisle\u00e1n Dh\u00fan Samhna\u00ed\") Meatheko konderriko Dunsany udalerrian kokatzen den gaztelu normandiarra da. Badirudi jarraian populatua izan den Irlandako gaztelurik zaharrena dela.\nHistoria.\nDunsany gaztelua Hugh de Lacy zaldun normandiarrak eraiki zuen 1180 eta 1181 artean, ziurrenik aurretik zegoen gotorleku baten gainean. Hugh de Lacy berak bigarren gaztelu bat eraiki zuen ondoan, Killeen gaztelua hain zuzen ere. Cusack familiak hartu zituen gaztelu biak eta XV mendean ezkontzak zirela eta Plunkett familia jabetu zen beraietaz. XVIII mendean Trim gaztelu garrantzitsua ere eskuratu zuten.\nXVIII eta XIX mendeetan zabaldu egin zen eta tamaina hirukoiztu zuen. Gaur egun dakusagun gazteluan lau dorreen oinarriak eta gazteluaren beheko partea originalak dira.\nInguruko lurrak.\nXX mendean inguruko lurretatik asko galdu bazituzten ere oraindik zelai zabalek inguratzen dute gaztelua. Hainbat osagai aipagarri daude bertan:"}
{"id": "366145", "revid": "336", "url": "https://eu.wikipedia.org/wiki?curid=366145", "title": "Huracan", "text": "Huracan, batzuetan Hurakan, Harakan eta Jurakan, baita ere \"Tohil, Bolon Tzacab\" eta \"Kauil\" izenekin ezaguna, haizea, ekaitza eta suaren jainkoa da maia mitologian. Izenak maia hizkuntzan \"hanka bakarrekoa\" esan nahi du. Gizakia sortzeko egin zen lehenengo, bigarren eta hirugarren saiakeran hartu zuen parte. Jainkoak gizakiekin haserretu ziren Uholde Nagusia sortu zuen zigor gisa. Ondoren, lurra hitza errepikatuz itsasotik lurra bereiztea lortu zuen.\nAdri\u00e1n In\u00e9s Chavezen ustez \"hanka bakar\" horrek sexua ez duela adierazten du; bi hanka dituen gizakiak sexua du, gizon ala emakume. Egile honen ustez jainkozko kontzeptua da hori, isilpeko kontzeptua, eta horregatik Huracan ez da glifoetan agertzen.\nErrepresentazioa.\nHaren irudi ohikoena suge edo narrasti antzekoa da, suge-buztan luze batez, kea sortzen duen objektu edo lastargi bat eramanez eta koroa handi batez.\n\"Urakan\" hitza zikloi tropikal adierazteko bere izenetik dator eta mundu osora zabaldu da."}
{"id": "366146", "revid": "105290", "url": "https://eu.wikipedia.org/wiki?curid=366146", "title": "Ferns", "text": "Ferns (irlanderaz \"Fearna\") Irlandako Wexfordeko konderrian dagoen herri historikoa da. Konderriko Enniscorthytik 16 kilometrotara dago.\nHistoria.\nFerns herriaren hasiera 598an sorturiko monasterio batean dago. Berehala herri garrantzitsua bihurtu zen, Leinsterreko Erresumako hiriburu bihurtzeraino. Diarmait Mac Murchada erregeak 1158an Andre Mariaren abade-etxea eraiki arazi zuen monje agustindarrentzako eta 1171ean hil zenean bertan hilobiratu zuten.\nXIII mendean William Marshal zaldun normandiarrak gaztelua altxatu zuen Fernsen. Ondorengo mendeetan garrantzia galdu zuen eta gaur egun bere populazioa ez da mila biztanletara iristen."}
{"id": "366147", "revid": "105290", "url": "https://eu.wikipedia.org/wiki?curid=366147", "title": "Lurgan", "text": "Lurgan (irlanderaz \"an Lorgain\") Ipar Irlandako Armagheko konderrian dagoen udalerria da. 23.534 biztanlerekin (2001) konderriko hiri handiena izan arren Armagh da hiriburua.\nEtimologia.\nIrlanderazko \"an Lorgain\" izenak \"tibia itxurako muinoa\" esan nahi du.\nGeografia.\nBelfastetik 29 kilometro hego-mendebaldera kokaturik dago, Neagh aintziraren hegoaldeko ertzean. Eremua erabat laua da.\nHistoria.\nGaeldarrek populaturiko lurrak ziren 1610an Ulsterraren kolonizazio prozesuan William Brownlow ingelesak lurrak jaso zituenean. 1619an gaztelua eta harresia eraiki zituen bertan eta 1639an Irlandako parlamenturako Armagheko ordezkaria bihurtu zen. 1641ko irlandarren matxinadan gaztelua eta harresia suntsituak izan ziren eta Brownlow eta bere familia preso hartzean McCanns eta O'Hanlon familiek eskuratu zituzten lurrak. Hala ere 1642an Lord Conwayren tropek herria berreskuratu eta Brownlowtarrak herrira itzuli ziren.\nXVII mendearen bukaeran liho industria abiatu zen herrian. Jarduera honen erreferentzia izan da mendeetan zehar 1990 hamarkadan industriaren gainbehera iritsi zen arte, hein handi batean 1965ean ondoan eraturiko Craigavon herriagatik.\nKirolak.\nLurganeko kirol nagusiak futbola (17 talde daude) eta futbol gaelikoa dira."}
{"id": "366148", "revid": "119347", "url": "https://eu.wikipedia.org/wiki?curid=366148", "title": "Craigavon", "text": "Craigavon (irlanderaz \"Creag Abhann\") Ipar Irlandako Armagheko konderrian dagoen udalerria da. Herri berezia da, izan ere 1965ean diseinatu baitzen Lurgan eta Portadown elkartu eta 65.000 biztanletako metropoli eremua eratzeko asmotan. Izena Ipar Irlandako lehen ministroa zen James Craigen omenez ezarri zitzaion.\nNeagh aintziarren hegoaldeko lautadan kokaturik dago Craigavon. Hiriko parkean bi aintzira daude, \"Craigavon lakes\" (\"Craigavoneko aintzirak\") izenarekin ezagutzen direnak.\nAipatzekoa da Craigavonen 800 txinatar bizi direla."}
{"id": "366149", "revid": "119347", "url": "https://eu.wikipedia.org/wiki?curid=366149", "title": "Gosford gaztelua", "text": "Gosford gaztelua (ingelesez \"Gosford Castle\") Ipar Irlandako Markethill udalerrian kokaturiko gaztelua da. Armagheko konderrian badago ere Downeko konderriarekiko muga oso gertu dauka.\nHistoria.\nGaztelua eraikitzeko lanak 1819an hasi baziren ere 1850eko hamarkada bukatu zen jauregia. Thomas Hopper izan zen arkitektua, garai hartan Londresko arkitekturik famatuenetakoa zenak. Nekazaritza ministerioak 1958an gaztelua inguratzen zuten lurrak erosi zituen eta \"Gosford Natur Parkea\" eratu zuen. 2002an gaztelua bera eskuratu eta berreraiki egin zuen."}
{"id": "366150", "revid": "336", "url": "https://eu.wikipedia.org/wiki?curid=366150", "title": "Proba idatzietako iruzur", "text": "Proba idatzietako iruzurrak, araupeko proba idatzi bat gainditze aldera, gertu eta gauzatzen diren iruzur-mota guztiak biltzen ditu, hala nola ohar ezkutuak, ezarritako arauen aurka erantzunak koaderno, liburu edo beste ikasmaterialetik zuzenean kopiatzea, nolabait beste pertsona batengandik erantzunak jasotzea eta ematea (\"txibatzea\", Hego Euskal Herriko ikasleen jargoian), nortasuna faltsutuz beste pertsona bat ordeztea eta proba idatzia ezkutuan eta aurrez eskuratzea. Inoiz proba idatzietan iruzurra egin dutenen kopuruaren zenbatespena egitea zaila bada ere, ikastetxeetan fenomeno orokorra eta zabala dela egiaztatu da, iruzurrean harrapatu eta zigortzen diren pertsonak erlatiboki gutxi badira ere. Ikasleek iruzurra justifikatzeko maiz erabiltzen duten jokabidea aitzakiak ematea da, bereziki egoera pertsonalari, irakaslearen jokabideari eta irakasgaiaren zailtasunari egotziz. Etika arloan, proba idatzietako iruzurra gai eztabaidagarria da: ikasle eta hautagaien arteko berdintasunaren aurkakoa dela irizten da, ebaluazio-sistema bera bidezkoa den zalantzan jarri gabe. Etikaren aldetik iruzurra gaitzesteko aipatu diren beste arrazoien artean, iruzurrak ikaslearen ikaskuntza oztopatzea eta irakaslearen aurkako erasoa izatea aipatu dira.\nIruzur-modalitateak.\nOhar ezkutua (\"txuleta\", Hegoaldean, eta \"tranpa\" edo \"ponpa\", Iparraldean) paper txiki bat da, non ikasleak formulak eta zerrendak idazten dituen, azterketan informazio hori beharko duelako esperoan. Oharrak ikasmaterialaren zorroan, bolaluman, kalkulagailuan eta soinean eramaten dira. Mahai gainean, besaurrean eta eskuan ere idatzi ohi dira. Azterketaren zaintzailea begira ez dagoenean atera edo bistan jartzen dira, horietan dagoen informazioa kopiatu eta erabiltzeko. Gehienetan, ikasleek bakarka egiten duten iruzur mota da. Zaintzaileak oharra aurkitzea da modalitate honen arriskurik handiena, kasu horretan oharra bera erabil baitaiteke iruzurraren froga gisa, oharra ez dela erabili argudiatzen bada ere. Ohar ezkutuaren arriskuak saihesteko, apunteak atera eta liburuak zabaldu daitezke; horretarako ohikoa da horiek mahai azpian edo lurrean eskura edukitzea, irakaslea deskuidatzen denean behar diren orriak atera edo liburua behar den orrialdean zabaltzeko.\nAzterketa egiten ari den beste pertsona batengandik erantzunak jasotzea, bere baimenik gabe edo bere laguntzaz, izaten da iruzurra egiteko beste modalitate arrunt bat. Ohikoena alboan edo aurrean eserita dagoen pertsonaren azterketari begiratzea da, maiz bere laguntzaz, azterketa hurbilduz. Ikasle bat bestearen aurrean dagoenean, \"dakien\" ikasleak aurrean esertzen da, eta azterketa albo batera jartzen du, atzeko ikasleak azterketa aise ikus dezan. Batzuetan, luzeak diren azterketetan esaterako, ez da aski orrialde bat erakustea eta elkar hartuta dauden ikasleen arteko komunikazioa beharrezkoa da iruzurra arrakastatsua izan dadin; kasu horietan ikasleek keinuak egiten dizkiote elkarri komunikatzeko. Atzean dagoen ikaslea bizkarrean emandako sastaden bitartez komunika daiteke aurrean dagoen ikaslearekin.\nOhar ezkutu bat gertu eta atera eta beste pertsona bati kopiatzeko une egokienak zaintzailea oharkabetu eta iruzurrean dauden ikasleei begira ez dagoenean izaten dira. Hirugarren pertsona batek irakasleari galdera egiten dionean, batzuetan irakaslea nahita deskuidatzeko beste ikasleekin elkar hartuta, eta azterketak jasotzen ari diren azken uneak ere baliatzen dira iruzurra egiteko.\nOhar bat gertu eta ateratzea eta alboko pertsona bati kopiatzea izaten dira iruzur-modalitate ohikoenak eta arinenak. Proba idatzia beste pertsona baten ordez egitea eta azterketa aurrez ezkutuan eskuratzea modu larriagoak dira, eta delitutzat hartzen dira kasu askotan. Proba bat beste pertsona baten ordez egitea lehiaketa publikoetan, gidabaimena eskuratzeko, hizkuntza-maila bateko proba gainditzeko edo beste zertifikazio baterako probetara mugatzen dira gehienetan, proba egin behar duenaren pertsonaren ordez probaren gaiaren inguruan jakituna den pertsona bat aurkezten denean. Irakasle batek bere ikasleei egindako azterketetan, berriz, ez da ohikoa, irakasleak bere ikasleak ezagutzen baititu, unibertsitateko probetan izan ezik, non eskoletara bertaratzea borondatezkoa izaten den. Beste iruzur-modalitate bat proban zehar erantzunak kanpotik jasotzea da, telefono mugikorretik edo beste gailu batetik bereziki.\nAzterketaren filtrazioa azterketaren prestaketan eta zaintzan esku hartu duen pertsona baten eskutik etor daiteke, jakinaren gainean edo zuhurtziagakeriaz ikasle eta hautagai batzuen alde eta orduan prebarikazio delitua izan daiteke. Batzuetan, iruzur mota hau modu masiboan ere gertatu da. Beste batzuetan ikasle eta hautagaiek eskupeko baten trukean eskuratu dute azterketa aldez aurretik. Beste egoera batean, ikasle eta hautagaiek berek probaren aurretik azterketa gordeta dagoen lekura sartu eta legez kanpo eskuratu dezakete. Azkenik, ohikoagoa izaten da ikastetxeetan gerlaz gela txanda batzuetan egiten diren proba idatzietan, azterketa gela batetik bestera telefono mugikorra erabiliz filtratzea.\nIruzur-modalitate esplizitu horiez gainera, iruzur inplizitu edo ezkutua ere badago, esaterako irakasleak berak gainditu-mailara heltzen ez diren ikasleei kalifikazioa igotzen dienean horrenbeste ikasle suspenditu egon ez daitezen. Beste iruzur inplizitu mota bat ikaskuntza prozesua azterketa gainditzera mugatzen denean gertatzen da.\nIruzurra saihesteko neurriak.\nIruzurra praktika orokorra den arren, iruzurra zigortzen den kasuak gutxi dira. Iruzurraren ikerketa eta zigorra baztertzearen arrazoi gisa, irakasleek egoera horiek sortzen dituzten estresa eta egonezina, iruzurra frogatzeko zailtasuna, iruzur kasu bati aurre egin eta zigortzeko arau-prozesu luzea, ikasleen mendekuari beldurra aipatu dira, irakasle-ikasle harremanaren itxuragabetzearekin batera. Iruzurra aldez aurretik prebenitzeko neurri exogenoak, berriz, hala nola kontrol-neurriak eta zigorrak, ikasleek iruzurraren aukera bazter dezaten erabakigarriak direla frogatu da, erru-sentimendua, irakasle eta beste ikasleekiko zintzotasun eta leialtasun balioak eta kontrol sozialerako beste mekanismoak baino askoz ere gehiago.\nBeste alde batetik, prebentzio neurri moduan, gelaren tamaina egokia, probako lagun-kopuru kontrolagarria, gelako zaintzaileen kopuru nahikoa eta beereziki erantzun mugatuko galderak dituzten probetan, proba eredu desberdinak jartzea (galderen ordena aldatuz, esaterako) garrantzitsuak direla frogatu da. Erantzun mugatuko test erako azterketetan ere iruzurra maizago gertatzen dela frogatu da. Kasu hauetan, erantzunen azterketa estatistikoa ere erabil daiteke iruzurra hautemateko, bereziki erantzun berdintsuak dituzten azterketen kasuan.Irakaslearen irakaskuntza-estiloak eta ikaslearen estres-maila ere garrantzizkoak direla aipatu da. Horrela, iruzurra kontrolatzeko ikasleak gelan zoriz edo ordena alfabetikoan kokatzea eta ez beraiek nahi duten eran, iruzurraren ondorioak argi eta garbi uztea eta zaintzaileak zainketa-lanetan ikustea ezinbestekoak dira, baina aldi berean, iruzurraren eraginkortasuna deuseztatzen duten proba proposatzea, erantzun laburrak baztertuz eta buruz ikastea baliogabetuz, eta proba idatzien estresa murriztea, frogetan ikasleek bidegabetzat jo ditzaketen gehiegizko eskakizunak baztertuz esaterako. Beste irakasleekin batera frogen egutegi zabala ezartzeak ikasleen estresa murriztu egiten duela ere egiaztatu da.\nIkasleari iruzurrak dakartzan ondorioak zein diren zehazten dizkion diziplina-araudia edo ohore-kodea dago ikastetxe askotan eta iruzurra prebenitzeko tresna egokia dela frogatu da, itxurazko permisibitatea iruzurrerako joera gehitu egiten duela egiaztatu baita. Ohore-kodea praktikan aplikatzea eta zigorrak sinesgarriak izatea ere garrantzitsua da. Ohore-kodea ekitaldi formal batean aurkeztu eta horri atxikimendua adieraztea ere garrantzitsutzat jotzen dira. Kode hauetan ezarritakoaren arabera, iruzurra ikertu eta ebaluatu egiten duten batzordeetan ikasleen parte hartzeak iruzurraren aurkako neurri egokia dela aipatu da, zigorraz haraindi ikasleen arteko errespetu-giroa zabaltzen laguntzen duelako. Edonola ere, erakundearen ardura eta ekimena garrantzitsutzat jotzen dira, irakasleari eta ikas-komunitateari kontrolerako baliabideak eta araudi bat eskainiz. Dena den, ikastetxeetatik sustatu daitezkeen meritu, esfortzu, aukera-berdintasun eta iruzurra sustatzen duten beste giza balioak zabaltzeko egiten diren ahaleginak sistema sozioekonomikotik bultzaturik gizartean nagusitzen den lehia dela eta maiz indargabeturik geratzen direla ere aipatu da.\nIruzurraren maiztasuna.\nIkasleek iruzurra ezkutatzeko duten joera dela eta, iruzurraren eragin zehatzari buruzko datuak jasotzea zaila bada ere, iruzurra ohiko praktika dela egiaztatu da. Unibertsitateko ikasleen artean egindako ikerketen arabera, ikasleen erditik gora dira, batzuetan %90eraino, iruzurra egin dutenak. Ikastaro jakin batean iruzurra egin dutenen portzentajea, berriz, txikiagoa da eta %30ekoa dela zenbatetsi da. XX. mendeko azken hamarkadetatik, iruzurraren intzidentzia, bere modalitate guztietan, gehitzen dela ere hauteman da.\nIruzurraren maiztasuna sexuaren, mailaren, lorpen akademikoaren, adinaren, irakasgaiaren eta eskolaren motaren arabera ere ikertu da. Esaterako, iruzur kasu gehienak eta larrienak bigarren hezkuntzan gertatzen direla egiaztatu da. \nSexuari dagokionez, denetariko emaitzak daude, baina emakumeek eta neskek besteei laguntzeko iruzurra maizago egiten dutela frogatu da.\nIruzurgileen profila.\nIruzurgileak bi profil hauetako batean sailkatu izan dira:\nIruzurgileen balorazioa.\nIruzurra justifikatu eta euren errua arintzeko iruzurgileek neutralizazioaren eta kanpo-atribuzioaren estrategiak (aitzakiak baliatuz, bereziki) erabiltzeko joera dutela frogatu da. Horien artean honako hauek daude: irakasgaia zailtasuna, ikasteko denborarik ez izatea, gaixorik egotea, diru-arazoengatik ikasketak lehenbailehen bukatzeko premia eta irakaslearen itxurazko permisibitatea. Iruzurraren gainetik elkartasuna, lankidetza eta altruismoa ere \"iruzur laguntzailea\" justifikatzeko arrazoi moduan adierazten dira. Beste ikasleak iruzurrean ikustea ere ikasle bat iruzurrean hasteko faktore erabakiorra izaten dela ere hauteman da. Iruzurra justifikatzeko ohikoa da, orobat, irakaskuntza metodoa bidegabetzat jo eta ikaskuntzaren ebaluaziorako tresna moduan azterketei balioa gutxiestea. \nBalorazio etikoa.\nIruzurrak arauak hautsi egiten dituela soilik adieraztea eta irakasleak azpijoko horiek gaitzestea soilik ez dira iruzurraren aurka ekiteko etika-printzipio egokiak. Horrela, arau horiek justifikatzeko, iruzurra beste ikasle eta hautagaien aurka eta norbere nortasunaren garapenaren kaltetan jo, ebaluazio eta irakaskuntza-prozesua itxuragabetu, ikastetxearen edo erakundearen garbitasuna zikindu, titulazioaren balioa kolokan jarri, eta berdintasun-printzipioa kolokan jartzen dituela aipatu da.\nHala ere, azterketa, ikasleen arteko berdintasuna bermatu eta meritua ebaluatzen duen proba moduan, kritikatu izan da azterketa konkretu bat ikasle mota bati errazago izango baitzaio askotan. Ildo horretatik, proba bakoitza ebaluatzen den arloan zehaztutako ahalmen eta gaitasunak kontuan hartuz prestatzea gomendatu da eta, beste alde batetik, iruzurraren aukera baztertzen laguntzeko, azterketa bat egiteko behar den denbora ahal den gehiena luzatzea proposatu izan da, erantzunak emateko ausnartzen denbora gehiago behar duten pertsonei begira.\nEbaluaziorako proba balioa kritikatzeko beste argudioa bat horien ondorengo manipulazioa izan da. Estatu Batuetan, esaterako, \"FairTest\" erakundeak kolokan jartzen ditu herrialde horretan ikastetxeetan ikasleak onartzeko eta aurrekontua banatzerakoan ikastetxeen lorpen maila neurtzeko egin ohi diren probak, ikasle batzuei erraztasun handiagoak eman edo ditu gehiago jasotzeko erakundeetatik bertatik egindako iruzurra argudiatuz.\nKritika sakonagoek iruzurraren kontzeptu bera jartzen dute kolokan, proba estandartuen beraien legitimitatea zalantzan jarriz. Pedagogiaren zientifikotasuna bermatu nahian, proba idatziak natura zientzietan erabiltzen diren metodo esperimental hedapena besterik ez dira, baina aldi berean sistema sozioekonomikoari laguntzeko sortu ziren, eskolak zabaltzen eta ikasle kopuruak handitzen ari zirenean, XIX. mendearen bukaeran, hezkuntza sisteman sailkatzeko helburua eta diferentziak sortzeko beharra planteatu ziren, eboluzionismo soziala garatu nahian. Ildo horretatik, maiz iruzurra ikertzerakoan \"atribuzio-errorea\" egiten dela aipatu da, ingurumen sozialari egotzi beharrekoa ikasleari edo hautagaiari leporatzen zaiola aldeztuz."}
{"id": "366151", "revid": "201", "url": "https://eu.wikipedia.org/wiki?curid=366151", "title": "Hurac\u00e1n", "text": ""}
{"id": "366152", "revid": "201", "url": "https://eu.wikipedia.org/wiki?curid=366152", "title": "Hurakan", "text": ""}
{"id": "366154", "revid": "1545", "url": "https://eu.wikipedia.org/wiki?curid=366154", "title": "Aro aurredinastiko", "text": ""}
{"id": "366160", "revid": "12788", "url": "https://eu.wikipedia.org/wiki?curid=366160", "title": "Il Vignola", "text": ""}
{"id": "366161", "revid": "119347", "url": "https://eu.wikipedia.org/wiki?curid=366161", "title": "Strabane", "text": "Strabane (irlanderaz \"An Srath B\u00e1n\", eskozieraz \"Str\u00e0bane\") Ipar Irlandako Tyrone konderriko hirugarren herria da. 2001ean 13.456 biztanle zituen, baina orain 20.000 inguru izango dituela estimatzen da. Ipar Irlanda eta Irlandako Errepublikaren arteko mugan dago, Foyle ibaiak egiten du muga, eta ibaiaren beste aldean Donegalgo konderriaren hiriburua den Lifford hiria dago.\nEtimologia.\nIrlanderazko \"An Srath B\u00e1n\" izenak \"haran zabal zuria\" esan nahi du.\nHistoria.\n70 eta 90 hamarkadetan bortxakeriazko ekintza ugari gertatu ziren Strabanen, Irlandako gatazkaren barnean. Gaur egun \"Ulster Project International\" egitasmoan parte hartzen du, bertan gazte katolikoak eta protestanteak Estatu Batuetara bidaltzen dira elkarrekin harremanak era ditzaten.\nMourne ibaiak gainezka egin zuen 1987an eta uholdeek nabarmen kaltetu zuten Strabaneko ekonomia. 2005ean Channel 4 britainiar kateak Erresuma Batuan bizitzeko zortzigarren tokirik txarrena aukeratu zuen Strabane, langabezia tasa altuagatik batez ere. Hala ere gorakada ekonomikoa izan du eta gaur egun 2007 urterako 20 okerren zerrendatik kanpo zegoen.\nOndasun nabarmenak.\nStrabane inguruan hainbat haran eta baso interesgarri daude. Mourne ibaiak ere arrantzale ugari erakartzen ditu.\nHonetaz gain aipatzekoa da John Dunlapen inprenta. Dunlapek bertan ikasi zuen inprenta lana. Ondoren Amerikara joan zen eta bera izan zen \"Amerikako Estatu Batuen Independentzia Adierazpena\" inprimitu zuena. Hainbat jende famatuk bisitatu dute Strabaneko denda, Bill Clinton presidente ohiak besteak beste.\nEstatu Batuetako 28. presidentea izan zen Woodrow Wilsonen arbasoen etxea Strabanetik 7 kilometrotara dago, \"Dergalt\" du izena."}
{"id": "366162", "revid": "336", "url": "https://eu.wikipedia.org/wiki?curid=366162", "title": "Bartolomeo Ammannati", "text": "Bartolomeo Ammannati (Settignano, Florentzia, 1511ko ekainaren 18a \u2013 Florentzia, 1592ko apirilaren 13a) italiar arkitekto eta eskultore manierista izan zen. Baccio Bandinelli eta Jacopo Sansovinoren ikaslea izan zen, eta Michelangeloren estiloa imitatu zuen.\nBiografia.\nPisan Stagio Stagi eskultorea izan zuen irakasle. 1536 eta 1538 artean, Napoliko Santa Maria del Parto elizan dagoen Jacopo Sannazaroren hilobirako hiru estatua egin zituen. 1540an Florentzian kokaturik zegoen. Hiri horretan Baccio Bandinellirekin lan egin zuen baina, haserreturik bukatu zutenez, Veneziara joan zen. Han maisu izan zuen Jacopo Sansovinok eragin handia izan zuen bere obran.\n1550ean Laura Battiferri olerkariarekin ezkondu zen. Erroman, Vasari eta Il Vignolarekin elkarlanean, Villa Giulia diseinatu zuen Julio III.a Aita Santuarentzat. Hau 1555ean hil ondoren, Ammannati Florentziara itzuli zen. Bertan, Vasariren itzalaren azpian, hainbat lan egin zituen Medicitarrentzat, hala nola, \"Piazza della Signoriako\" Neptunoren iturria. Neptunoren eskultura, nonbait, ez zen florentziarren gogokoa izan eta isekazko bertso hau jarri zioten: \"Ammannato, Ammannato, Che bel pezzo di marmo hai rovinato!\" (\"Ammanati, Ammanato, ze marmol puska ederra hondatu duzun!\"). Arkitekturari dagokionez, Cosimo I.a Medicik agindutako Palazzo Pittiren handitzea eta \"Santa Trinita zubia\" dira lanik aipagarrienak.\nFlorentzian hil zen, 1592ko apirilaren 13an."}
{"id": "366163", "revid": "336", "url": "https://eu.wikipedia.org/wiki?curid=366163", "title": "Egunsenti Urrekara", "text": "Elkarte Popularra - Egunsenti Urrekara (), Greziako eskuin-muturreko alderdi estremista da. Komunikabideek alderdi faxista eta neonazi moduan aurkezten dute askotan eta nahiz eta alderdiko ordezkariek hori gaitzetsi, ikur eta sinbologia nazia erabiltzen dute ekitaldi askotan.\n2012ko maiatzean Grezian egindako hauteskundeetan lehen aldiz parlamentuan sartzea lortu zuten botoen %7 eta 21 eserleku eskuratuz. Hilabete beranduago errepikatutako hauteskundeetan hiru eserleku galdu eta 18 lortu zuten.\nGreziak bizi duen krisialdi ekonomiko eta politikoak eta gobernuari defizita murrizteko egitera behartutako murrizketek, herritarren haserrea piztu eta alderdi txikien onarpena areagotu dute, batez ere, Urrezko Egunsentiaren muturreko ideologia bezalako alderdiena.\nIrailean egindako inkesta batek herritarren babesa hilabete batzuk lehenago eginiko hauteskundeetan baino are handiagoa zela erakutsi zuen, inkestan parte hartu zutenen %20 baino gehiago.\nAmaiera.\n2019ko Legebiltzarrerako hauteskundeetan, Heleniarren Kontseiluan zuen ordezkaritza galdu zuen, botoen % 2,93 eskuratuta. Pavlos Fyssasen hilketaren epaiketan alderdiak ospea galdu izanari egotzi zitzaion hori. 2019 amaieran, alderdiak Atenasen eta Pireon zituen egoitzak itxi zituen alokairua ordaintzeko ezintasunagatik, eta webgunea ere itxi zuen."}
{"id": "366164", "revid": "4380", "url": "https://eu.wikipedia.org/wiki?curid=366164", "title": "Sandy urakana (2012)", "text": ""}
{"id": "366167", "revid": "448", "url": "https://eu.wikipedia.org/wiki?curid=366167", "title": "Jokin Sorozabal Ansa", "text": ""}
{"id": "366171", "revid": "219", "url": "https://eu.wikipedia.org/wiki?curid=366171", "title": "Hipercorko atentatua", "text": ""}
{"id": "366174", "revid": "105290", "url": "https://eu.wikipedia.org/wiki?curid=366174", "title": "Hurrita", "text": "Hurritak (idazkera kuneiformez: \"\u1e2au-ur-ri\") antzinatean Mesopotamiaren iparraldean bizi izan zen herria da. Lurralde horrek gaur egungo Turkiaren hego-ekialdea, Siriaren eta Iraken iparraldea eta Iranen ipar-ekialdea hartuko lituzke.\nJatorria.\nHaien jatorria ez da oso ondo ezagutzen. Jatorriz Anatoliako mendietakoak ziren eta Mesopotamian eta Sirian finkatu ziren (K.a. XXI-XII. m.). Hainbat erresuma sortu zituzten; horien artean, K.a. XVI. mendean Mitanni erresuma.\nHurritak aztertzeko orduan zailtasun nabarmena da haiei buruzko zuzeneko iturrien eskasia. Hititen artxibo zenbait garrantzitsuak dira hurriten ezagutzarako.\nIturri arkeologikoak.\nAztarnategi hurrita garrantzitsuenak Sirian, Iraken eta Turkian daude.\nHondakin arkeologiko gehienek Neolitoan hasi eta gutxienez erromatar garairaino iristen ziren hiriak bistaratzen dituzte. Materialaren datazioa egiteko, oso erabilgarria izaten da Khabur-eko zeramika deitua, zeramika hori hurriten kulturan oso tipikoa baitzen.\nHistoria.\nHurriten historiaz asko dago ezagutzeko, batez ere haien jatorriari dagokiona. Hala ere, badirudi Khabur-eko haranera iristean hainbat erresuma sortu zituztela, horien artean garrantzitsuena Mitani, gerora hititek eta asiriarrek suntsitu zutena. Hititen erorialdiarekin, hurritei buruzko iturri dokumental garrantzitsuena galtzen da, eta horrek zaildu egiten du hurritei buruzko informazioa lortzea.\nHurritek sortutako erresumei dagokienez, hainbat sortu zituzten; besteak beste: Urkesh, Alepo, Alalakh, Kizzuwadna eta Mitanni.\nHistorialari batzuen ustez, hurritak kurduen asabak izan litezke, eta posible da kurduen artean hurriten kulturari buruzko aztarnak aurkitzea.\nKultura.\nHurriten kultura batez ere Mesopotamiako eta Inperio hititaren testuetako erreferentzien bidez ezagutzen da. Ekialde Hurbileko dokumentuetan izen hurritak agertzen dira, eta dokumentu horiek, hondakin arkeologikoekin batera, kultura hurrita ezagutzeko iturri garrantzizkotzat jotzen dira.\nHititen dokumentuei dagokienez, bereziki interesgarriak dira bai hititeraz eta bai hurrieraz idatzitako dokumentuak, azken hizkuntzari buruzko hainbat puntu argitzeko baliagarriak izan baitira.\nZeramika hurrita oso famatua izan zen antzinatean, gaur egun ere aztarnategi arkeologikoak datatzeko unean zeramika-estilo desberdinak direlarik formarik sinpleena.\nHurriera ez da erabat deszifratu, baina badirudi ez dela ez indoeuroparra ezta semita ere. Normalean, Kaukasoko hizkuntzen barnean sailkatzen da.\nErlijioa da agian hurriten kulturako elementurik ezagunena, eragin handia izan baitzuen ingurukoengan. Denbora baten ondoren, ia Ekialde Hurbil osoak, Antzinako Egipto eta Mesopotamia izan ezik, hurriten elementuak sartu zituen bere erlijioan."}
{"id": "366176", "revid": "105290", "url": "https://eu.wikipedia.org/wiki?curid=366176", "title": "Mortero (arma)", "text": "Morteroa jaurtigai lehergaiak edo su-eragileak berrogeita bost gradu baino gehiagoko angeluan eta abiadura baxuan jaurtitzen dituen arma da. Ezaugarri hauek artilleria-piezen bestelakoak dira, hauek abiadura handian eta jeneralean tiro-angelu txikiarekin jaurtitzen baitute.\nHistoria.\nJatorria non duen zehaztea erraza ez bada ere, badirudi lehen aldiz Konstantinoplaren erorialdian erabili zela. XVI. menderako morteroaren erabilera nahiko zabaldua zegoen, eta izen hori hartu zuen lehen aleak biribil-antzekoak eta eltze-itxurakoak zirelako.\nLehen Mundu Gerran zanga eta parapetoen barnetik tiro egiteko arma egokitzat jo zirelako, infanteriari laguntza emateko eta etsaiak setiatzeko erabili ziren.\n1915ean, britainiarrek arima lauko hodi bi oinekoa zuen diseinu trinkoa lortu zuten, eta hori lehen mortero modernotzat hartu izan da. \"Stokes morteroa\" deitu zioten, haren sortzaile Wilfred Stokes-en omenez.\nBigarren Mundu Gerran, herrialde guztiek hobetu zituzten beren diseinuak, eta horien artean nabarmentzekoak dira Sobietar Batasuneko 120 milimetroko kalibredunak eta AEBetako 82 milimetroko kalibredunak."}
{"id": "366179", "revid": "56334", "url": "https://eu.wikipedia.org/wiki?curid=366179", "title": "Psy", "text": "Park Jae-sang (; Seul, 1977ko abenduaren 31) PSY (, ahoskatua) ezizenaz ezaguna da, hegokorear artista da, bere bideoklip eta emanaldiei esker ezaguna. Hauetan K-poparen izarra den Lee Hyorirekin agertu ohi da.\nBiografia.\nEstatu Batuetan egon zen bitartean, musika ikasi zuen Bostongo Unibertsitatean eta Berkleyko Musika Eskolan. Egun, \"YG Entertainment\" diskoetxearekin sinatu du kontratua. 2012an, famatu bilakatu zen \"Gangnam Style\" abestiari esker. Interneten fenomeno bat bihurtu zen, 700 milioi erreprodukzio baino gehiago eta Youtuben 5 milioi \"I like it\" baino gehiago lortu zituelako. 2021ean bideo berak lau mila milioi ikustaldi baino gehiago ditu eta 22 milioi atsegiteen langa gainditua du. "}
{"id": "366190", "revid": "6327", "url": "https://eu.wikipedia.org/wiki?curid=366190", "title": "Kortxoa", "text": ""}
{"id": "366191", "revid": "119247", "url": "https://eu.wikipedia.org/wiki?curid=366191", "title": "Ginbalet", "text": "Ginbaleta daratulu txiki bat da, eskuz zulo txikiak egiteko, puntan kiribila eta T itxurako heldulekua dituena."}
{"id": "366192", "revid": "17", "url": "https://eu.wikipedia.org/wiki?curid=366192", "title": "Ginbaleta", "text": ""}
{"id": "366193", "revid": "1545", "url": "https://eu.wikipedia.org/wiki?curid=366193", "title": "Erosten Liburua", "text": "Erosten Liburua, Jeremiasi egotzia, Bibliaren Itun Zaharreko eta Tanaj-eko dokumentua da. Kristauen Bibliak Liburu profetikoetan kokatzen du, Biblia protestanteetan Jeremias eta Ezekielen artean, eta Jeremias eta Baruc-en artean edizio katoliko eta ortodoxoetan.\nEgilea.\nBai tradizio juduak eta bai tradizio kristauak Jeremiasi egozten diote Liburua. Poemen edukiak profeta bizi izan zen garaikoak izatean oinarritzen da baiezpen hori. Hala ere, egilea Jeremias izan zenaren frogarik ez dago.\nGaur egungo teorien arabera, Erosten Liburua Jerusalemen idatzi zen, k.a. 587ko hondamendiaren ondoren, baina ezta esku berberak idatzia eta ezta garai berean idatzia ere. Egiazko egileak judu jainkozaleak eta legean jantziak izan ziren, eta, oso probablea da Jeremiasen Liburua oso ongi ezagutzen zuten apaizak izatea.\nErabilera.\nHiriaren hondamendi belikoa eragin zuten desobedientziengatiko damuari buruzkoak, eta hiriaren eta bertako biztanleen dueluari buruzkoak dira testuak. Hori dela eta, Jerusalemgo Bigarren Tenplu Handia babiloniarrek suntsitu zutela oroitzeko barauan errezitatzen dituzte juduek aipatutako testuak.\nEdukia.\nLiburuak Jerusalem, K.a. 587an Nabukodonosor II.aren eskuetan erori ondoren, suntsitu izanagatiko bost erosta-poema ditu.\nJudaren suntsitzea eta hiriaren setioaren izugarrikeria oroitarazten dute, beraz.\nEzaugarriak.\nBost eresi edo elegiak independenteak dira, eta ezaugarri diferenteak dituzte. Hirugarrena bakarkako erosta da; bosgarrena kolektiboa da, eta lehena, bigarrena eta laugarrena hileta-otoitzak dira."}
{"id": "366194", "revid": "69297", "url": "https://eu.wikipedia.org/wiki?curid=366194", "title": "1980ko Ispasterko atentatua", "text": "1980ko Ispasterko atentatua ETAk urte horretan burututako ekintza hilgarriena izan zen: sei guardia zibil eta bi etakide hil ziren ekintzan, eta erreakzio gisa BVE delako taldeak ondoren egindako bi hilketatan beste bi pertsona ere hil zituzten.\nHelburuak.\nHelburua arma-garraio konboi bati laguntzen zihoan Guardia Zibilaren auto bat izan zen. Enpresa barruan zituzten kolaboratzaileek emaniko informazioa erabiliz, ETAk jakin zuen otsailaren 1ean Markina-Xemeingo Esperanza y Cia (ECIA) fabrikatik morteroak Lagako hondartzara eramango zirela, homologazio proba batzuk egiteko. Konboiaren egitura zehatza ere jakin zuten: lehen auto batean langileak; bigarrenean 3 guardia zibil; hirugarrenean armak; eta laugarren ibilgailu batean beste 3 guardia zibil.\nHildakoak.\nHildako agenteak Alfredo D\u00edez Marcos (Fermoselle herrikoa, Zamora, 25 urtekoa), Jos\u00e9 Manuel G\u00f3mez Marti\u00f1\u00e1n (Algecirasekoa, C\u00e1diz, 24), Jos\u00e9 G\u00f3mez Trillo (Xirivellakoa, Valentzia, 30), Antonio Mar\u00edn Gamero (Oliva de la Fronterakoa, Badajoz, 27), Jos\u00e9 Antonio Mart\u00ednez P\u00e9rez-Castillo (Oriakoa, Almer\u00eda, 25) eta Victorino Villamor Gonz\u00e1lez (Quecedokoa, Burgos, 41) izan ziren.\nEtakideak, berriz, Gregorio Olabarria Bengoa durangarra (21 urte) eta beranduago Xabier Gorritxategi Agote eibartarra (26 urte).\nJarraian BVEk erreibindikatutako bi hilketatan Jesus Maria Zubikarai Badiola (22 urte) hil zuten Ondarroan bahitu ondoren; eta Madrilen Yolanda Gonzalez Martin (19 urtekoa) bahitu eta hil zuten. Bi kasuetan, Ispasterkoari erreakzio gisa azaldu zituzten hilketak errebindikazioan.\nAtentatua.\nMarkinako Esperanza y Cia enpresako morteroak eta granadak zeramatzaten Lagako hondartzan tiro probak egitera, Ispastereko irteeran. Erasotzaileak Ispasterko Barainka auzoan kokatu ziren, Earantz doan errepideak Urtiaga mendixka inguruan egiten duen mendatetxo batean. Lehen autoa pasatu zenean, bigarrenari granada bat jaurti zioten konboia geraraziz. Jarraian, guardia zibilen autoei eraso zieten eraso fusilak, subfusilak eta granadak erabiliz. Guardiak errematatzeko, etakideek haien ibilgailuetan esku-granada bana leherrarazi zuten. Sei guardia zibil hil zituzten, eta enpresako autoan zihoazen langileak ez zituzten zauritu; auto hartatik irten eta basoan barneratzeko agindu zieten etakideek. Langileek tiro gehiago entzun zituzten basoan ihesi ari zirela, eta Guardia Zibilak ondorioztatu zuen guardiak errematatzeko tiroak izan zirela horiek.\nBonba jaurtiketa batean erasotzaileak beraiek ere zauritu ziren, eta ondorioz haietako bi ere hil ziren.. Gregorio Olabarria berehala hil zen eta Xabier Gorritxategi Agote \"Xabiertxok\" zauri larriak jaso zituen. \nGuardia Zibilaren ikerketen arabera, eta ondorengo epaiek jaso zutenez, Olabarria eta Gorritxategirekin egon ziren Ispasterko erasoan beste etakide bat ere, Angel Rekalde Goikoetxea, eta besteren batzuk, izenez identifikatu ez zituztenak. \nZaurituekin ihesa.\nTaldeko kideek ekintza bertan behera utzita, zaurituak jaso zituzten, itxura batean Markinako enpresaren autoa erabiliz lehen une batean, zeina kilometro ingurura agertu zen. Gero, beste ibilgailuren batean Goio Olabarria Natxituara eraman zuten, eta auto baten barruan utzi zuten taberna batekoei abisua emanda, zaurituak zaintza beharko zuela. Tabernatik mediku bati abisatu zitzaion baina hura iritsi zenerako ez zegoen zer eginik, hila zegoen. Olabarriaren gorpuak sabelean zauri larriak zituen, eskuin eskua guztiz txikituta, eta izterrean beste zauri larri bat.\nJarraian Xabier Gorritxategi etxe seguru batera eraman zuten Guardia Zibilen inguruko kontrolak gaindituz. Gau horretan hil zen ordea. Biharamunean taldeko kideek Xabier Gorritxategiren gorpua Ermuko hilerriaren atarian utzi zuten manta bat eta ikurrina batean bilduta. Aurpegia eta lepo aldea txikituta zituen, metrailak egindako zaurien itxurarekin. Egin egunkarira deitu zuten horren berri eman eta bere familiakoei abisua pasatzeko eskatuta. \nErreakziozko hilketak.\nIspastereko ekintzaren ostean \"inkontrolatuek\" Ondarroan Jesus Maria Zubikarai Badiola bahitu, hil eta Aginagan (Eibar) mendian utzi zuten gorpua, otsailaren 2an, goizean eguna argitu baino lehentxoago, Ispasterkoaren biharamunean. Gorpuak lau tiro zituen buruan eta beste bost gorputzean. Zubikarairen gorpua Eibarko hilerrira eraman zuen Guardia Zibilak eta horrek beharbada eragin zuen komandoak Gorritxategiren gorpua Ermuan utzi izana eta ez bere jaioterrian Eibarrren, zaintza estua egongo zelakoan herrian.\nMadrilen ere, Yolanda Gonzalez Martin hil zuten egun horretan, beharbada Ispasterko ekintza baino lehenago bahitu izana posible delarik. Batallon Vasco Espa\u00f1ol delakoaren izenean erreibindikatu zituzten Zubikarai zein Gonzalezen hilketak, eta bi kasuetan Ispasterkoaren erreakzio gisa azaldu zituzten ekintzak.\nAtxiloketak eta epaiketak.\nAtentatuarekin lotura zeukatenen artean, Patxi Eskisabel Etxebarria 1980ko urrian atxilotu zuten. Konboiaren jatorri zen Esperanza y Cia enpresako langilea zen Eskisabel.\nAngel Rekalde 1981eko maiatzaren 11n atxilotu zuten Eibarren, sarekada zabal baten barruan, eta bere pisura sartu zirenean tiroz zauritu zuten guardia zubilek, larri zauriturik erietxera eraman zutelarik.\nEskisabel eta Rekalde 1983an epaitu zituzten Ispasterko atentatuagatik, ihesean kolaboratzaile izandako beste batzuekin batera. Egile material gisa Rekalde kondenatu zuten 162 urteko espetxe zigorrera, hildako guardia bakoitzeko 27 urte. Eskisabel konboiaren informazio logistikoa emateagatik kondenatu zuten. Rekalde 1999an askatu zuten espetxetik eta Eskisabel 2002an. Angel Rekaldek zenbait liburu idatzi ditu harrezkero, eta Nabarralde erakundeko koordinatzaile bihurtu zen 2005ean.\nJaime Rementeria Beotegi 1983ko abuztuan atxilotu zuten, eta 1984an Ispasterkoagatik epaitu zuten. Ispasterko hildako goardia bakoitzeko 19 urteko zigorra jaso zuen, kolaboratzaile funtsezko gisa. 1980ko irailean Markinan beste lau guardia zibil hiltzeagatik kondena gehigarria jaso zuen Rementeriak, guztira 220 urteko espetxe zigorra. 2004. urtean irten zen kartzelatik.\nKondenarik jaso ez dutenak.\nBeste ekintzaile batzuek erasoan zuzenki parte hartu zutela ziurtzat emanez, AVT taldeak eta beste batzuek uste dute argitu gabeko ETAko atentatuen artean dagoela Ispasterkoa.\nMendekuzko hilketen ondorengoak.\nErreakziozko hilketen kasuan, Jesus Maria Zubikarairen hilketa argitu eta epaitu gabe geratu zen. ETA politiko-militarrak justizia bere esku hartuz, Mario Gonz\u00e1lez Blasco bahitu eta hil zuen 1980ko abuztuan, eta Zubikarai hil zen tokian utzi zuten gorpua, Aginagan. Agiri batean Gonzalezek hil aurretik Zubikarai hil izana aitortu zuela erreibindikatu zuen ETAk . 1982an desegin zen ETA p-m, Espainiako gobernuarekin armagabetzea itundu ondoren, eta Gonzalezen hilketak argitu gabe jarraitzen du. \nYolanda Gonzalezen hilketagatik, Emilio Hell\u00edn eta Ignacio Abad Vel\u00e1zquez atxilotu eta kartzela-zigorrak ezarri zitzaizkien 1980an, 43 urtekoa Hellini eta 28koa Abadi. Hellinek zenbait sartu-irten egin zituen espetxetik, ihesaldi eta berratxiloketak tarteko, eta azkenean 14 urte egin zituen espetxean. Askapen definitiboaren ondoren, Hellinek Guardia Zibilarentzat eta beste erakunde polizialentzat lanean jarraitu zuen aditu gisa."}
{"id": "366195", "revid": "336", "url": "https://eu.wikipedia.org/wiki?curid=366195", "title": "Tau (partikula)", "text": "Tau partikula (batzuetan tauoi izena ere hartzen duena) leptoien taldeko oinarrizko partikula da, elektroiaren karga negatibo bera duena (\u22121), eta hura baino 3.000 aldiz astunagoa dena (1776,99 MeV/c\u00b2).\nEredu estandarreko sailkapena.\nTau partikula leptoien hirugarren generaziokoa da, bigarren generaziokoa den muoia eta lehenengo generaziokoa den elektroiarekin batera. Leptoi guztiak bezala, oinarrizko partikula dela dirudi, ez dute bera baino osagai txikiagoek osatzen. Partikula txikiagoz osatua badago, 10\u221218 metroko eskalaren azpitik egon behar du, 2006 urte arteko partikula-azeleragailuek eskala horretara arte soilik \"beha\" zezaketelako.\nTau partikula fermioia da, eta haren spina Plancken konstantearen erdiaren berdina da.\nDesintegrazioa.\nTau partikula da gehienetan hadroitan desintegratzeko adinako masa duen leptoi bakarra. % 18tan taua elektroi bat eta bi neutrinotan desintegratzen da, beste % 18tan muoi bat eta bi neutrinotan. Geratzen den % 64a hadroi eran eta neutrino bat emanez desintegratzen da.\nDesintegrazio guztiak interakzio ahulari zor zaizkio (baita hadroienak ere) eta guztiek kontserbatzen dute tau-zenbakia.\nHistoria.\nTau partikula lehen aldiz Martin Lewis Perl-ek 1974-1977 bitartean zuzendutako esperimentu batzuen bidez detektatu zen. Beharrezko baliabideak zituen dezenteko zehaztasunarekin leptoiak, hadroiak eta fotoiak bereizteko.\nPartikulen desintegrazioan hautemandako anomalia batzuetatik abiatuta aurkitu zen taua. Izan ere, gertaera hau aurkitu zuten:\nHasierako egoeraren eta azken egoeraren arteko energia-balantzea egitean, azken energia gutxiago zela hauteman zuten. Kasu bakar batean ere ez zuten muoiek, hadroiek eta fotoiek hasierako energia berdintzeko adinako energia-kantitatea batzen. Orduan, hau proposatu zen: elektroiak eta positroiak talka eginarazteko behar zen energiarekin partikula-bikote berri bat sortzen zela, laster esandako partikulatan desintegratzen zena. Izan ere, hau da gertaera:\nProposamen hori egiaztatzea zaila izan zen, zeren tau-antitau bikotea sortzeko behar zen energia eta mesoi-bikote bat sortzeko behar zena antzekoa zen. Pixkanaka-pixkanaka, tauaren existentzia egiaztatu zen, eta haren masa eta spina ere ezarri ziren. Ondoren, Martin Lewis Perlek, bere aurkikuntza zela eta, Fisikako Nobel saria jaso zuen 1995ean Frederick Reinesekin batera."}
{"id": "366196", "revid": "119347", "url": "https://eu.wikipedia.org/wiki?curid=366196", "title": "Falange (militarra)", "text": "Falangea Antzinako Grezian etsaiaren erasoaldirik gogorrenei aurre egiteko eratzen zen borroka-formazioa da. Hedaduraz, antzinako autoreek izen hori ematen diote\nsoldadu-lerro bakarrez, falange klasikoaren antzera, osatutako edozein armadari. Zortzi-hamasei soldaduz osatuta egon ohi zen aipatu lerro hori. Terminoak jatorri greziarra du (\u03c6\u03ac\u03bb\u03b1\u03b3\u03be (\"phalanx\")), hoplitek erabiltzen zuten defentsa-formazioa izendatzeko erabiltzen zena.\nHistoria.\n\"Phalanx\" terminoa Antzinako Greziako literaturan agertzen da. Homerok sarritan erabili zuen eta, gutxiagotan bada ere, garai horretan zehar hainbatetan agertzen da.\nTerminoa infanteriako formazio gisa aipatzen duen lehena, eta 60 aldiz aipatu ere, Jenofonte da. Idazle atenastarrak, jeneralean, lerroka formatutako infanteriako soldadu greziarren taldea izendatzeko erabili zuen. Talde horrek gehienetan borroka-eremuaren erdia okupatzen du eta borrokan paperik adierazgarriena jokatzen zuen.\nGarai klasikoko falangea hoplitek eratzen zuten. Hoplitek armadura astuna zeramaten militarrak ziren.\nK.a. VII. mendetik Peloponesoko Gerra arte (K.a. V. mendea), falangea \"polis\" greziarretako hiritarrek osatzen zuten. Hiritar horiek beren hiria eta estatus soziala defendatzeko egiten zuten borrokan.\nPeloponesoko Gerran, falangeak bere esanahi sozialaren parte handi bat galdu zuen, gerren iraupen luzea zela medio, mertzenarioak errekrutatu beharra baitzegoen.\nEpaminondas estratega, Tebasko armadaren aurrean, izan zen Espartako falange hoplitari irabazi ziona. Horretarako, berrikuntza taktiko bat erabili zuen: hoplitek osatutako falangea angelu zeiharrean eratu zituen, eremuaren eskuinetik ezkerrera, eta ezkerraldean berrogeita hamarren bat gizonez osatutako taldea kontzentratzen zuen, horrela etsaien falange-lerroa hausteko helburuarekin.\nMazedoniako Filipo II.a.\nHurrengo berrikuntza handia Filipo II.a errege mazedoniarrak egin zuen, K.a. IV. mendearen erdialdean. Taktika tebastarrak ikasi zituen eta Mazedoniara itzuli zen haiek hobetzeko asmoarekin. Soldaduak orain 6 m luzeko lantza eramango zuen, bi eskuekin erabil zezakeena, eta ezkutua arinagoa zen orain, eta, gainera, lepotik zintzilikatua eraman behar zuten.\nFilipok falangearen egitura ere aldatu zuen: 16 hoplita aurrean eta 16 lerroz osatutako taldea (256 gizon).\nLegio erromatarra.\nFormazio taktiko orok du bere azkena, eta falangearena legio erromatarra agertzeak ekarri zuen. Azken hau falangea baino askoz malguagoa zen, hark ez baitzuen mugikortasun ona.\nGaur egun, Zinozesfalosko Gudua hartzen da falangearen behin betiko porrotaren adierazle gisa."}
{"id": "366197", "revid": "56334", "url": "https://eu.wikipedia.org/wiki?curid=366197", "title": "Hunberto II.a Italiakoa", "text": "Hunberto II.a Italiakoa (Racconigi, 1904ko irailaren 15a - Geneva, 1983ko martxoaren 18a) Italiako Erresumako azken erregea izan zen, Viktor Emanuel III.ak, bere aitak, abdikatu ondoren. Haren erregealdia laburra izan zen oso, 1946ko maiatzaren 9tik urte bereko ekainaren 12ra arte; hori dela eta, \"Re di Maggio\" (maiatzeko erregea) izenarekin egin zen ezagun.\nBizitza.\nJaiotza-izenez \"Umberto Nicola Tommaso Gennaro Maria di Savoia-Carignano Pivetti, Piamonteko printzea\" Viktor Emanuel III.aren eta Elena Montenegrokoaren hirugarren umea izan zen. Italiako tronurako oinordeko gisa, Piamonteko printze titulua erabili zuen. 1929an atentatu bat izan zuen Belgikan. 1930ean, Maria Jose Belgikakoarekin (1906-2001), Alberto I.aren alabarekin ezkondu zen.\nItaliako errege.\n1944an aliatuek Erroma liberatu ondoren, Italiako Erresumako ordezkari militar izan zen, eta estatuburu-funtzioak hartu zituen. Viktor Emanuel III.ak bere seme Hunberto II.aren mesedetan abdikatu zuenean, Italiako errege izan zen, baina 33 egunez soilik, 1946ko ekainaren 12an egindako plebiszituko emaitzak onartu behar izan baitzituen; plebiszitu horretan, italiarrek Errepublikaren aldeko jarrera agertu zuten.\nHunberto Savoiakoak erbesteratu egin behar izan zuen, eta Cascais izeneko hiria, Portugalen, izan zen haren bizitokia. Urte batzuk geroago Genevan, Suitzan, jarri zen bizitzen, eta handik behin eta berriro egin zion gobernu italiarrari, gizatasunezko arrazoiak zirela medio, Italiara itzultzeko eskaria. Horretarako, Erroman jaioa den Espainiako errege Joan Karlos I.aren babesa ere izan zuen.\nHunberto II.a Suitzan hil zen, 1983an, bere aberria zapaltzeko nahia beteta ikusi gabe."}
{"id": "366199", "revid": "105290", "url": "https://eu.wikipedia.org/wiki?curid=366199", "title": "2009ko Palmanovako atentatua", "text": "2009ko Palmanovako atentatua ETA erakundeak Mallorcako Palmanovan 2009ko uztailaren 30ean buruturiko atentatua izan zen, non bi guardia zibil hil ziren, bere patruila-autoaren azpian jarritako lehergailu batek eztanda eginda. ETAk Espainian buruturiko azken heriotza-atentatua izan zen."}
{"id": "366201", "revid": "201", "url": "https://eu.wikipedia.org/wiki?curid=366201", "title": "Akuamarina", "text": ""}
{"id": "366205", "revid": "1545", "url": "https://eu.wikipedia.org/wiki?curid=366205", "title": "Antonin Mrkos", "text": ""}
{"id": "366207", "revid": "1545", "url": "https://eu.wikipedia.org/wiki?curid=366207", "title": "Charles Thomas Kowal", "text": ""}
{"id": "366208", "revid": "1545", "url": "https://eu.wikipedia.org/wiki?curid=366208", "title": "Eleanor Francis Helin", "text": ""}
{"id": "366211", "revid": "1545", "url": "https://eu.wikipedia.org/wiki?curid=366211", "title": "Liudmila Zhuravlyova", "text": ""}
{"id": "366214", "revid": "1545", "url": "https://eu.wikipedia.org/wiki?curid=366214", "title": "Virginia Louise Trimble", "text": ""}
{"id": "366216", "revid": "1545", "url": "https://eu.wikipedia.org/wiki?curid=366216", "title": "Willem Luyten", "text": ""}
{"id": "366218", "revid": "512", "url": "https://eu.wikipedia.org/wiki?curid=366218", "title": "Itzamn\u00e1", "text": "Itzamn\u00e1 maia zibilizazioan zeruko jainkoa zen, maia panteoian goi-goian dauden jainkoetariko bat. Paul Schellhasek D letrarekin izendatu zuen. Ikertzaile batzuek Zamn\u00e1 apaizaren irudi jainkotua ikusten dute berarengan. Konkistaren ondorengo dokumentuetan \"Zeruko Goi Jauna\" bezala aipatzen dute. Askotan trono baten gainean irudikatzen zuten, beste jainko guztien gainean. Itzamn\u00e1 Hunab Kuren semea zen. Hunab Ku maientzat gauza guztien sortzailea zen. Hain handia zen ezen ezin zela bere irudia errepresentatu. Lan ikaragarri hori guztia egin ondoren Hunab Ku ezer egin gabe gelditu zen, gizakiekin ezin zuen gehiagorik egin, eta bere semeak, Itzamn\u00e1k, gizakiekiko bere funtzioak hartu zituen, maia panteoian goiko tokia hartuz. Itzamn\u00e1k, besteti, heroi bezala munduaren sorkuntzan hartu zuen parte.\nJakinduriaren, zientzien, eta konozimenduen jaikoa da. Kodizetan\nzahar hortz gabeko baten moduan agertzen da. Bere izena azaltzeko bi jerogl\u00edfiko ditu: Lehenegoa aren itzura idazten da eta\nbigarrenean Ahau egunaren sinboloa. Sinbolo honek errege emperadorea monarka\npritzipea eta gizon gorena adierazten du, Ahau 20 egun maietatik importanteena\nda.\nItzamna seruaren, egunaren eta gauaren jaikoa da.\nEsaten dute itzamna idazkera eta liburuak asmatu zituela.\nEtimologia.\nItzamn\u00e1 izenaren etimologia oraindik ez dago garbi. Eric Thompson arabera bi elementu daude: \"itzam\" edo muskerra, eta \"naaj\", etxea. Biek \"muskerraren etxea\" izango litzateke. Gaur egungo epigrafia aldiz hasierako hitza beste modu batez ulertzen du: \"iits\", jariakinak azaltzeko erabiltzen den erroa (erretxina, landare izerdi, giza hazia)\nErrepresentazioa.\nMaia erlijioan, dualtasunean oinarrituta, aurkariak armonizatu egiten dira. Horregatik Itzamn\u00e1k ere bi aurkako kosmiko biltzen ditu: txoria bezala, zeruaren errepresentazioa, eta sugea bezala, lurraren errepresentazioa. Maia kodexetan idazten agertzen da. Era antropomorfoan agertzen denean agure jakintsu bezala ikusiko dugu; begi karratuak eta handiak ditu, ahoa hortzik gabe edo bakar batekin; sudur-kakoa.\nMitoa.\nHeroe bezala Itzamn\u00e1k nezakaritza, idazkera, egutegiak eta gizakien beste sorkuntzak asmatu zituen. Bera izan zen legeak diktatu zituena eta herria gobernatu zituen harek aukeratutakoen bidez.\nItamn\u00e1 hodeien eta zeruaren ihintza zen; ur hori sakratua zen eta, horregatik, maiek biltzen zuten errituetan erabiltzeko. Aldi berean, Itzamn\u00e1k munduko zuhaitzarekin dauka lotura. Zuhaitz hori erdiguneko ardatz nagusia zen eta zerua, lurra eta azpimundua lotzen zituen."}
{"id": "366284", "revid": "201", "url": "https://eu.wikipedia.org/wiki?curid=366284", "title": "Itzamna", "text": ""}
{"id": "366286", "revid": "98220", "url": "https://eu.wikipedia.org/wiki?curid=366286", "title": "Itaka", "text": "Itaka Greziako uharte bat da, Itsaso Jonikoan kokatua, Zefalonia uhartetik ipar-ekialdera. Joniako uharteen eskualde administratiboaren parte da. 117,8 kilometro karratuko azalera du, eta 3.180 biztanle ditu (2011ko datua), hau da, kilometroko karratuko 27 biztanleko dentsitatea.\nHiriburua Vath\u00ed da, badia natural handi baten ertzean kokatua. Itaka turismogunea da.\nHistoria.\nKondairaren arabera, uhartearen izenaren eponimoa Itakos heroia izan zen.\nK.a. IV milurtekoan bazituen biztanleak, Pilikatan aurkitutako grabatu batzuek frogatzen dutenez. K.a. XI. mendean, Itakako erresumak Joniako beste uharte batzuk eta Akarnaniako kosta mendean zituen.\nK.a. 180. urtean Erromaren mendeko Iliria probintziaren barnean sartu zuten. Bizantziar Inperioaren mende egon zen garaian portu bat (Polis edo Jerusalem) eraiki zen uhartean, baina, 967. urtean, hondarrak estali zuen lurrikara baten ondoren. 1086an agertu ziren lehenengoz normandiar piratak inguruetan; 1185ean normandiarrek uhartea bereganatu zuten.\n1479an otomandarrek arpilatu eta txikitu zuten. Uharteko biztanle asko esklabo eraman zituzten, eta beste askok alde egin zuten. 1504an ia ez zen inor bizi uhartean, eta veneziarrek zerga-salbuespenak eta pribilegioak eman zituzten uhartea berriro populatzearren. 1569an, lehen gotorlekua eraiki zen. Veneziarren mende egon zen garaian, uharteak, pixkanaka, populatuz eta aberastuz joan zen. Hala ere, 1648an eta 1766an lurrikara gogorrak jasan zituen, eta kalte handiak izan ziren.\n1797an, frantsesek okupatu zuten, baina 1798ko urriaren 25ean errusiarrek eskuratu zuten, eta errusiarren eta otomandarren mende egon zen 1807 arte, berriro frantsesek hartu baitzuten; 1809an, ingelesek eraso eta uhartea eskuratu zuten. 1815ean Joniako Uharteetako Errepublika osatu zuten estatu-uharteetako bat izan zen (Errepublika britainiar protektoratu bat zen).\n1864ko ekainaren lehenean, uharteak Greziarekin bat egin zuen. Uharteak lurrikara bortitzak jasan ditu 1876an, 1912an, 1918an eta 1953an.\nItaka, Ulisesen sorterria.\nAntzinatik, Itaka uhartea Odiseo (Ulises) heroi mitologikoaren sorterriarekin identifikatu izan da. Homeroren Odisea obran, Itaka deskribatzen da; zehazki, 26 toki aipatu eta deskribatzen dira, eta badirudi toki horietako bat ere ez datorrela bat gaur egungo Itakarekin. Hori dela eta, era askotako teoriak agertu dira horri azalpena eman nahian, baina batere ez da nagusitu. Aditu batzuen ustez, bestalde, baliteke Itaka Homeroren beraren sorterria izatea."}
{"id": "366287", "revid": "119347", "url": "https://eu.wikipedia.org/wiki?curid=366287", "title": "Debako udaletxea", "text": "Debako udaletxea Gipuzkoako Debabarrena eskualdeko Deba udalerriko udalaren egoitza da."}
{"id": "366288", "revid": "105290", "url": "https://eu.wikipedia.org/wiki?curid=366288", "title": "Barajasko T4ko atentatua", "text": "Barajasko T4ko atentatua ETA erakundeak Barajasko aireportuko 4 terminaleko aparkalekuan 2006ko abenduaren 30ean buruturiko atentatua izan zen, bonba-auto bat lehertaraziz. Atentatuaren ondorioz eta ETAk emandako lehergailuaren berri ematen zuten hiru dei egin arren, aparkalekuan zeuden Ekuador jatorriko bi langile hil, hogei bat zauritu eta kalte material handiak eragin zituen. Atentatua espainiar gobernuaren eta ETAren arteko elkarrizketa-prozesuaren eta ETAk iragarritako su-etenaren baitan gertatu zen eta, aldez aurreko inongo iragarpenik gabe su-etenaren amaiera ekarri zuen de facto."}
{"id": "366289", "revid": "512", "url": "https://eu.wikipedia.org/wiki?curid=366289", "title": "Eskuin politiko", "text": "Politikan, eskuina gizarte hierarkiaren edo gizarte berdintasunik ezaren forma batzuk saihestezintzat, naturaltzat, normaltzat edo desiragarritzat ikusten dituzten jarrera edo jarduera politikoak dira, jarrera hori lege naturalean edo tradizioan oinarriturik justifikatuta.\nProposamen politiko gehienetan ezker politikoaren aurkakoa da. Herrialde kapitalistetan, kapitalismoa, nazionalismoa, liberalismo ekonomikoa eta kontserbadurismoa aldezten ditu. Ekonomian, esaterako, ekimen pribatuaren sustapena eta estatuaren esku hartzea ahal den gehiena mugatzea aldezten ditu."}
{"id": "366290", "revid": "17", "url": "https://eu.wikipedia.org/wiki?curid=366290", "title": "Eskuindar", "text": ""}
{"id": "366291", "revid": "336", "url": "https://eu.wikipedia.org/wiki?curid=366291", "title": "Zentrismo", "text": "Politikan, zentrismoa edo zentro politikoa ezker politikoarekin nahiz eskuin politikoarekin jarrerak, ideologiak, proposamenak eta helburuak partekatzen dituen ideologia politikoa da. Kasu bakoitzean, planteamendu politikoak ezkerretik edo eskuinetik gertuago dauden, \"zentro-eskuina\" eta \"zentro-ezkerra\" ideologia politikoak bereizi ohi dira."}
{"id": "366292", "revid": "56334", "url": "https://eu.wikipedia.org/wiki?curid=366292", "title": "Zentro (argipena)", "text": "Zentro hitzak esanahi zenbait ditu:"}
{"id": "366293", "revid": "17", "url": "https://eu.wikipedia.org/wiki?curid=366293", "title": "Zentro", "text": ""}
{"id": "366295", "revid": "17", "url": "https://eu.wikipedia.org/wiki?curid=366295", "title": "Txiki", "text": ""}
{"id": "366296", "revid": "58701", "url": "https://eu.wikipedia.org/wiki?curid=366296", "title": "Hernaniko udaletxea", "text": "Hernaniko udaletxea Gipuzkoako Donostialdea eskualdeko Hernani udalerriko udalaren egoitza da. Hernaniko Alde Zaharran kokatua dago, Gudarien plazan, San Joan Bataiatzailearen elizari atxikia. Proiektua Joaqu\u00edn Fern\u00e1ndez Ayarragarayk egin zuen."}
{"id": "366298", "revid": "58701", "url": "https://eu.wikipedia.org/wiki?curid=366298", "title": "Gaviota gas-plataforma", "text": "Gaviota gas plataforma Euskal Herriko Kostaldean dagoen gas-plataforma bat da, Bermeo udalerriko portutik 8 kilometro itsaso barnean dagoelarik.\n1986an martxan jarri zen, 6 urte aurretik Repsol konpainiak gas natural erreserba bat topatu baitzuen. Erreserba hau 1994ko martxoan agortu zen. 1993ko urrian gas biltegi gisa erabiltzen hasi zen, ordutik aurrera Enagas enpresak bildutako gasa ustiatu du."}
{"id": "366301", "revid": "336", "url": "https://eu.wikipedia.org/wiki?curid=366301", "title": "Ukrainako Sobietar Errepublika Sozialista", "text": "Ukrainako Sobietar Errepublika Sozialista (; ) 1918. urtean sortu zuten, eta 1922. urtetik aurrera Sobietar Batasuna osatzen zuten hamabost errepubliketako bat izan zen, 1991. urtera arte. Ukrainera eta errusiera izan ziren hizkuntza ofizialak. Sobietar errubloa zerabilten.\nBigarren Mundu Gerraren amaieran Nazio Batuen Erakundeak estatu independentetzat onartu zuen, bai nazioarteko eskubideekin bai Erakundeko partaidetzat ere, baina Sobietar Batasuneko parte ere bazenez, Moskutik menperatzen zituzten Ukrainako nazioarteko harremanak. 1991. urtean Sobietar Batasuna desegin zenean gaur egungo Ukraina estatua sortu zen, independentzia aldarrikatuz, nahiz eta herrialdeko Konstituzioa 1996. urteko ekainaren 28ra arte ez zuten berretsi.\n1989. urteko datuen arabera, Ukrainako Sobietar Errepublika Sozialistak 603.700 km\u00b2-ko azalera zeukan, eta 51.706.746 biztanle zeuden.\nUkrainako Sobietar Errepublika Sozialistako mugak behin baino gehiagotan aldatu ziren: 1939. urtean gaur egun Ukrainako mendebaldeko zatia den lurraldea eskuratu zuen, eta 1954. urtean Krimea beretu zuen. Hiriburua hasieran Kharkiv izan zen, 1918-1934 bitartean, eta gero Kiev.\nUkrainako Sobietar Errepublika Sozialista Ekialdeko Europan dago, Itsaso Beltzaren iparraldera. Banaketa politiko eta administratiboari dagokionez, hogeita bost oblast edo probintzia zeuden."}
{"id": "366302", "revid": "69297", "url": "https://eu.wikipedia.org/wiki?curid=366302", "title": "Frankismoko azken exekuzioak", "text": "Frankismoaren azken exekuzioak 1975eko irailaren 27an, Francisco Franco hil baino aste batzuk lehenago, frankismoak betearazi zituen azken heriotza zigorrak izan ziren. ETA erakunde armatuko Juan Paredes Manot (ezizenez, \"Txiki\") eta Angel Otaegi kideak, FRAP erakunde armatuko Xos\u00e9 Humberto Baena, Jos\u00e9 Luis S\u00e1nchez Bravo eta Ram\u00f3n Garc\u00eda Sanz kideekin batera fusilatu zituzten, guda-kontseilu batean epaitu ondoren. Fusilatzeak gizarte erreakzio eta protesta biziak eragin zituen Euskal Herrian, Espainian eta nazioartean. Ezker Abertzaleak bere Gudari Eguna fusilatze horien egun berean ezarri zuen, haien omenez.\nAurrekariak.\n1975eko uda amaieran, hainbat gerra-kontseilu zeuden egitear eta horietako batzuk heriotza-zigorra ekartzeko bidean. Alde batetik, Jose Antonio Garmendia eta Angel Otaegi eta,bestetik, Eva Forest, Dur\u00e1n eta Mar\u00eda Luz Fern\u00e1ndez tartean zeuden Madrilgo Correo kaleko atentatuaren sumario militarra. Carrero Blancoren atentatuaren aurkako epaiketa eta 1973ko maiatzaren 1ean polizia bat hil zen manifestazioan parte hartutako FRAPeko kideen aurkakoak ere tartean zeuden.\nTerrorismoari aurrea hartu nahi ziola-eta, abuztuaren 26an, Estatuko buruzagitzak 10/1975 dekretua atera zuen, terrorismoari lotutako prezepto prozesal eta penalak txertatzen zituena. Terrorismoari aplikatzen zitzaion heriotza zigorra aurreko legeetan zegoen, jada, baina oraingoan ukitu berezi bat ematen zion:\nGerra-kontseiluak eta kondenak.\nAbuztuaren 28an, gerra-kontseilu arrunta egin zen Burgosen. ETA politiko-militarreko kide Jose Antonio Garmendia Artola eta Angel Otaegi Etxebarriari heriotza zigorra esleitu zieten, 1974ko apirilaren 3an Gregorio Posadas Zurr\u00f3n goardia zibila Azpeitian hil zutela-eta. Justizia Militarreko kodearen 294.a bis b) 1.a artikuluaren arabera, Garmendiak egin zuen atentatua eta Otaegik, berriz, prestakuntzan lagundu zion eta horregatik kondenatu zituzten. Garmendia atxilotua izan zen unean buruan jotako bala batek larri utzi zuen eta, egoera horretan egon zen inkomunikatuta hiru hilabetez. Garmendiari heriotza zigorra kommutatu zioten eta kartzela zigorra bete behar izan zuen; Otaegi, berriz, Burgosen exekutatu zuten.\nIrailaren 19an, gerra-kontseilu sumarisimoa egin zioten Bartzelonan Juan Paredes Manot ETA politiko-militarreko kideari, ekainaren 6an Santander banketxeko sukurtsalean eginiko lapurretan, Ovidio D\u00edaz L\u00f3pez polizia hil zuelako. Heriotza zigorra esleitu zioten eta Bartzelonan fusilatu.\nIrailaren 11 eta 12an, FRAPeko kideen aurkako gerra-kontseilu sumarisimoa egin zen Madrilen. Arrazoia 1975eko uztailaren 14an egindako atentatua izan zen, Lucio Rodr\u00edguez poliziaren hilketa, alegia. Bost kide epaitu zituzten eta haietako hiru heriotza zigorrera kondenatu. Manuel Blanco Chivite eta Vladimiro Fern\u00e1ndez Tovar barkatu eta kartzela zigorra bete behar izan zuten, baina Jos\u00e9 Humberto Baena Alonso Hoyo de Manzanaresen (Madril) fusilatu zuten. Epaitutako beste bi kideek ere kartzela zigor handiak jaso zituzten: 30 urte Pablo Mayoral Ruedak eta 25 Fernando Sierra Marcok.\nAurrekoaren egoitza berean -El Goloso-, irailaren 18an, beste gerra-kontseilu sumarisimoa egin zen abuztuaren 16an Carabanchelen Antonio Pose Rodr\u00edguez goardia zibila hil zuten FRAP-eko militanteen aurka. Jos\u00e9 Fonfr\u00edas D\u00edaz 20 urteko kartzela zigorrera kondenatu zuten eta beste 5 kide heriotza zigorrera, baina haietako hiru barkatu zituzten eta kartzelara bidali: Concepci\u00f3n Trist\u00e1n L\u00f3pez eta Mar\u00eda Jes\u00fas Dasca P\u00e9nelas (haurdun zeudelako biak) eta Manuel Ca\u00f1averas de Gracia. Beste biak, berriz, Ram\u00f3n Garc\u00eda Sanz eta Jos\u00e9 Luis S\u00e1nchez-Bravo Solla, fusilatu egin zituzten Hoyo de Manzanaresen.\nBeraz, hamaika pertsonak jaso zuten heriotza zigorra. Hala ere, irailaren 26ko Ministro-kontseiluak kondenatutako sei barkatu zituen eta beste bostei ezarritako zigorrak betetzeko agindu. Exekuzioak biharamunean egin ziren.\nFusilamenduak bertan behera uzteko saiakerak.\nSaiakera asko egin ziren exekuzioak bertan behera uzteko. Bartzelonako Abokatu Elkargoan protesta bat baino gehiago egon zen eta Vatikanoak ere mugimenduak egin zituen. Paulo VI.ak klementzia eskatzen zuen mezua bidali zuen. Suediako lehen ministro Olof Palme Stockholmeko kaleetara atera zen, kondenatuen familientzako laguntza eske. Nicol\u00e1s Franco diktadorearen anaiak ere ondo pentsatzeko eskatu zion eta Otaegiren amak Jubany kardenala, Iniesta apezpikua eta Vicente Enrique y Taranc\u00f3n kardinala bisitatu zituen.\nExekuzioak.\nIrailaren 27an bete ziren indultua ez zuten jaso heriotza zigorrak. Bartzelonan, hil zuten 21 urte zituen Juan Paredes Manot, Txiki eta Burgosen, berriz, 33 urteko Angel Otaegi, biak ETA politiko-militarreko militanteak. Hoyo de Manzanaresen (Madril), berriz, 22 urteko Jos\u00e9 Luis S\u00e1nchez Bravo, 27ko Ram\u00f3n Garc\u00eda Sanz eta 24ko Jos\u00e9 Humberto Baena Alonso hil zituzten, FRAP-ekoak denak.\nHoyo de Manzanaresen fusilamenduak hamar goardia zibil edo polizi, sarjentu bat eta teniente batek osatzen zituzten hiru tropelek egin zituzten, denak borondatez. 09:10ean, poliziek Ram\u00f3n Garc\u00eda Sanz fusilatu zuten. Handik hogei minutura, Jos\u00e9 Luis S\u00e1nchez Bravo eta, handik gutxira, Xos\u00e9 Humberto Baena. 10:05ean, dena bukatuta zegoen, jada. Exekuzio \"publikoa\" zen, baina familiak ezin izan zuen bertan egon. Erretorea izan zen gertuko bakarra eta horrela kontatu zuen une latz hura:\nGoiz hartan bertan eman zien lur hiru gorpuei Hoyo de Manzanaresen. Geroago, S\u00e1nchez Bravoren hondakinak Murciara eraman ziren eta Garc\u00eda Sanzenak, berriz, Madrilgo kanposantu zibilera.\nProtestak.\nIrailaren 26an Ministroen kontseiluak aho batez eta Francisco Francoren ildoak jarraituz ,11 heriotza zigorretatik 5 aurrera eramatea erabaki zuenean, zirrara ez zen nolanahikoa izan. Hala ere, Espainiako prentsak erregimenaren eskuzabaltasuna goraipatu zuen, 6 indultuak eman zituelako eta, \"Hubo clemencia\" izenburupean, erregimenari men egiten zion, inongo erreparorik gabe.\nSalbuespen egoeran zegoen Euskal Herrian, greba orokorrerako deia egin zuten eta arrakastaz jarraitu zioten, paroak zabaldu ziren espainiar hiri askotan eta exekuzioak kondenatzen zituzten protestak mundu osoan.\nChistian Grobet suitzar abokatuak epaiketetan izandako irregulartasunak salatu zituen. Txikiren gerra-kontseiluan behatzaile izan zen Giza-Eskubideen Nazioarteko Federazioaren eta Giza-Eskubideen aldeko Suitzar Ligaren izenean eta horrela zion irailaren 12ko informean:\nLuis Echeverr\u00eda Mexikoko lehendakariak Espainia Nazio Batuen Erakundetik botatzea eskatu zuen eta mendebaldeko 12 herrialdek enbaxadoreak erretiratu zituzten Madrildik. Hiri bat baino gehiagotan, manifestariek espainiar enbaxadari eraso egin zioten eta Lisboakoa, adibidez, erre egin zuten.\nErregimenak manifestazio erraldoiarekin erantzun zuen, elkartasuna erakutsiz. Jos\u00e9 Ignacio San Mart\u00edn teniente koronelak prestatu zuen eta fisikoki oso ahul agertzen zen Francisco Franco -azken agerraldi publikoa izango zuen-, orduan Asturiasko printze zen Joan Karlos Borboikoaren ondoan.\nEuskal Herria.\nIrailaren 27a larunbata zen eta 3 egunerako greba orokorra hasi zen. Erantzun zabala izan zuen, 200.000 langilek egin zutela estimatzen baita. Hirugarren greba orokorra zen irail horretan eta abuztuan ere izan ziren protestak. Salbuespen egoeran zeuden Bizkaia eta Gipuzkoa, baina lantegiak geratu egin ziren, dendak eta tabernak itxi eta arrantza-ontziak kaian geratu. Manifestazioak izan ziren herri garrantzitsuenetan eta Poliziak eta Goardia Zibilak erreprimitu zituen, benetako munizioa erabiliz.\nHiletak egin ziren euskal herri gehienetan eta, irailaren 30eko 19:00etan, Donostian, Artzain Onaren katedralean Setien gotzainak egin zuen, 30 apaizen ondoan. Ezin izan zuten egin, poliziak hartu baitzituen enparantza eta eliza. Hala ere, jendetza bildu zen eta iskanbila gogorrak izan ziren ordu txikietan ere. Bala tiroak izan ziren eta haur bat zauritu zuten.\nGreba orokorreko hiru egunak protesta orokor bilakatu ziren Euskal Herriko herri eta hirietan. Gobernuaren erantzuna Polizia eta Goardia Zibilaren errepresioa izan zen, baina ondo kostata isilarazi zituzten."}
{"id": "366303", "revid": "1519", "url": "https://eu.wikipedia.org/wiki?curid=366303", "title": "Txiki eta Otaegi", "text": ""}
{"id": "366304", "revid": "17", "url": "https://eu.wikipedia.org/wiki?curid=366304", "title": "Juan Paredes Manot", "text": ""}
{"id": "366327", "revid": "336", "url": "https://eu.wikipedia.org/wiki?curid=366327", "title": "Atenasko Eskola", "text": "Atenasko Eskola Rafael margolariaren artelan famatuenetako bat da. Bozeto bat egin zen 1509 eta 1510 bitartean, eta 1510-1512 bitartean margotu zen, gaur egun\n\"Rafaelen gelak\" izenarekin ezagutzen dena, Vatikanoan, freskoekin dekoratzeko mandatuaren parte gisa. \"Stanza della Segnatura\" izenekoa izan dekoratu zen lehena, eta \"Atenasko Eskola\" amaitu zen bigarren margolana, \"Disputa del Sacramento\"ren ondoren.\nMargolana.\nOinarria 7,70 metrokoa du, eta altuera 5 metrokoa. Filosofia irudikatzen du, filosofo klasikoen arteko saio bat kontatzen den eszena baten bidez. Lan honetan, Rafaelek espazioa azaleko legeetara egokitzen du. Irudiak ezkerretik eskuinera ordenatzen ditu. Perspektiba alboetako horma irtenek puskatzen dute.\n\"Atenasko Eskolak\" garai klasikoko filosofo, zientzialari eta matematikari ospetsuenak erakusten ditu. Filosofoak arkitektura klasiko ganga-formako batean daude. Nitxo batzuetan Apolo eta Atena jainko-jainkosen irudi erraldoiak daude. Platon eta Aristoteles konposizioaren erdian, ihes-lerroaren inguruan, daude. Platonek \"Timeo\" lanari eusten dio, eta Aristotelesek, berriz, \"Nikomakorentzako etika\" lanari. Biak Egia bilatzeaz ari dira, eta egiten ari diren keinuak bakoitzak filosofian dituen interesei dagozkie: Platonek zerua seinalatzen du, eta Aristotelesek lurra.\nEzkerrean, harri-bloke handi bat dago, eta horren esanahia Pedroren lehen epistolari lotua egon daiteke; Kristo sinbolizatzen du. Blokearen gaineko gizona Heraklito da, Michelangelo Buonarrotiren hazpegiekin.\nRafaelen autorretratua margolanaren eskuinaldean dago, gaztaina-koloreko ilea duen eta ikusleari begira dagoen gaztea; haren ondoan, Perugino. Margolanaren ezkerraldean, Hipatia Alexandriakoa dago, zuriz jantzita eta ikusleari begira.\nErreprodukzioak.\nFreskoaren erreprodukzio bat Old Cabell Hall auditorioan, Virginiako Unibertsitatean, ikus daiteke. George W. Breckek egin zuen, 1900ean.\nBeste erreprodukzio bat, Neidek egina, Kaliningradeko K\u00f6nigsberg katedralean dago."}
{"id": "366334", "revid": "132327", "url": "https://eu.wikipedia.org/wiki?curid=366334", "title": "O\u00f1atiko udaletxea", "text": "O\u00f1atiko udaletxea Gipuzkoako Debagoiena eskualdeko O\u00f1ati udalerriko udalaren egoitza da. O\u00f1atiko Alde Zaharran kokatua dago, Foruen plazan eta Lazarraga dorrea eta jauregiaren alboan."}
{"id": "366340", "revid": "105290", "url": "https://eu.wikipedia.org/wiki?curid=366340", "title": "Elgoibarko udaletxea", "text": "Elgoibarko udaletxea Gipuzkoako Debabarrena eskualdeko Elgoibar udalerriko udalaren egoitza da."}
{"id": "366347", "revid": "1519", "url": "https://eu.wikipedia.org/wiki?curid=366347", "title": "Indiano", "text": "Indiano edo amerikano Ameriketara joandako euskal herritarra da, bereziki berriro Euskal Herrira aberasturik etorritakoa. Espainian ere gertakaria ohikoa zen, eta, batzuetan, haien ondorengoek ere izena jarauntsi zuten, batzuek gizartearen mirespenez eta bestek gizartearen mespretxuz.\nEspainiako Urrezko Mendean indianoarena literatura-topiko bilakatu zen baina, bere une gorena XIX. mendeko amaieran eta XX. mendeko hasieran ailegatu zen, noiz askotan herriko jauntxo bihurtu ziren. Garai hartan, Euskal Herriko eta Espainiako gazte askok, txirotasunak bultzatuak, Brasil, Kuba, Argentina, Uruguai, Venezuela edo Mexikora emigratu zuten. Batzuk pobrezia besterik ez zuten topatu baina bazeuden dirutza egin eta itzultzeko gai zirenak. Itzultzerakoan, askok noblezia titulu lortu eta jauregiak eraiki zituzten, indiano-etxeak izenekoak.\nIndianoak Euskal Herrian.\nHistorikoki, euskal emigrazioa batez ere baserritarrez bete zen. XIX. mendeko amaieran eta XX. mendeko hasieran, industrializazioa zela eta, hiri-eremuetarainoko emigrazio izateaz gain, Ameriketarako emigrazioa ere eutsi eta baita handitu zen.\nItzultzea lortu zuten indianoen artean hona hemen adibide batzuk:\nIndiano-etxe ospetsu batzuk egin zituzten. Hona hemen:"}
{"id": "366348", "revid": "1545", "url": "https://eu.wikipedia.org/wiki?curid=366348", "title": "Amerikano", "text": ""}
{"id": "366349", "revid": "2048", "url": "https://eu.wikipedia.org/wiki?curid=366349", "title": "Zubi Zaharra (Balmaseda)", "text": "Zubi Zaharra edo Muzako Zubia Cadagua ibaia zeharkatzen duen zubi da, Balmasedako Kristo eta San Lorenzo auzoak lotzen dituena. Hala zubiak nola bertako dorreak XV. mende erdialdetik XVI. mende hasiera arteko aldian duten jatorria, nahiz eta zubiaren oinarriko pilareak lehenagokoak izan: XIII. mende hasierakoak, segur aski. 1984an monumentu historiko izendatu zuten.\nEginkizun estrategikoak zituen ibaien gurutzaguneetan, eta, aldi berean, eginkizun fiskalak ere bazituen: zubisaria kobratzea, hiri eta norbanako askok bidaztiei Erdi Aroan ezartzen zieten ohiko zerga. Erdi puntuko hiru arku ditu eta erdikoa oso garaia da. Zubi-branketako baten gainean dorretxoa du, arku gotikoko zubiaren ardatzarekiko zut doana eta angeluzuzeneko oinarri duena. \nHerriko ikur bilakaturik, bertoko ikastolak bere izena darama."}
{"id": "366350", "revid": "1545", "url": "https://eu.wikipedia.org/wiki?curid=366350", "title": "Muzako zubia", "text": ""}
{"id": "366351", "revid": "7872022", "url": "https://eu.wikipedia.org/wiki?curid=366351", "title": "Osakidetzaren egoitza (Bilbo)", "text": "Osakidetzaren eraikina edota Bilboko Osakidetzaren egoitza Bizkaiko Bilbo hiriburuko Indautxu auzoan dagoen eraikin bat da, hain zuzen ere, Errekalde zumarkaleko 39. zenbakian dago, Bilboko Alondegia, Bizkaia Plaza eraikina eta Merkataritza eta Nabigazio Ganberaren alboan. Hiri honetako Osakidetzaren egoitza nagusia da.\nGetxoko \"Coll-Barreu\" arkitektur estudioak diseinatu zuen, 2008an Gabriel Mar\u00eda Incl\u00e1n osasun sailburuak inauguratu zuelarik. 8.800 metro karratu ditu, zerbitzu anitzak eskeintzen dituelarik, denera 14 milioi eurotako kostua izan zuelarik."}
{"id": "366355", "revid": "512", "url": "https://eu.wikipedia.org/wiki?curid=366355", "title": "Kupula triangeluar", "text": "Geometrian, kupula triangeluarra Johnsonen solidoetako bat da (\"J\"3), kuboktaedro bat erditik moztuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nKupula triangeluarraren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\nKupula trangeluarraren dualak 12 aurpegi triangeluar ditu."}
{"id": "366362", "revid": "201", "url": "https://eu.wikipedia.org/wiki?curid=366362", "title": "Juvarra", "text": ""}
{"id": "366363", "revid": "201", "url": "https://eu.wikipedia.org/wiki?curid=366363", "title": "Juvara", "text": ""}
{"id": "366364", "revid": "201", "url": "https://eu.wikipedia.org/wiki?curid=366364", "title": "Maderno", "text": ""}
{"id": "366365", "revid": "201", "url": "https://eu.wikipedia.org/wiki?curid=366365", "title": "Jacopo Barozzi da Vignola", "text": ""}
{"id": "366366", "revid": "336", "url": "https://eu.wikipedia.org/wiki?curid=366366", "title": "Vignola", "text": "Vignola honakoa izan daiteke:"}
{"id": "366367", "revid": "201", "url": "https://eu.wikipedia.org/wiki?curid=366367", "title": "Caracasko Errege Konpainia", "text": ""}
{"id": "366368", "revid": "512", "url": "https://eu.wikipedia.org/wiki?curid=366368", "title": "Kaxildo Alkorta", "text": "Kaxildo Alkorta Barrena (Getaria, Gipuzkoa, 1943ko apirilaren 3a - Bilbo, Bizkaia, 2021eko urriaren 10a) itzultzailea, idazlea eta Mendebalde Kultura Alkartearen lehendakaria izan zen. \"Administrazioa euskaraz\" aldizkarian idazten zuen.\nBizitza.\nGetariarra jaiotzez, urte asko eman zuen Portugaleten (Bizkaia) bizi izaten. Jesuita izandakoa, Filosofia ikasketak egin zituen. Soldadutzatik itzulitakoan Portugaleten gelditu zen eta han, 1969an, bertako ikastolan hasi zen lanean, eskolak ematen. Ondoren, hogeita bost urtez IVAPen itzultzaile lanean aritu zen. Erretiroa hartuta, Mendebalde Kultura Alkartean jarraitu zuen lanean, 2010etik lehendakari gisa, eta prentsan idazten. 2012ko Bilboko Liburu Azokan bere elkartearen izenean Urrezko Luma saria jaso zuen.\nEuskal Itzultzaile, Zuzentzaile eta Interpreteen Elkarteko (EIZIE) kide zen. Gainera, haren zuzendaritzako kide izan zen 1988tik 1993ra bitartean.\n2013an Euskaltzaindiak euskaltzain urgazle izendatu zuen. Lehenagotik, 2001. urtetik, Euskaltzaindiaren Euskalkien lantaldean lan egiten ziharduen.\n2017az geroztik Bilbon bizi zen, eta han hil zen 2021eko urriaren 10ean."}
{"id": "366369", "revid": "201", "url": "https://eu.wikipedia.org/wiki?curid=366369", "title": "Luis XIV.a Frantziakoaren jauregia", "text": ""}
{"id": "366381", "revid": "65203", "url": "https://eu.wikipedia.org/wiki?curid=366381", "title": "Karlos VII.a Germaniako Erromatar Inperio Santukoa", "text": "Karlos VII.a, Erromatar Inperio Santuko enperadorea (Brusela, 1697ko abuztuaren 6a - Munich, 1745eko urtarrilaren 20a), Karlos Alberto Wittelsbachekoa eta Karlos VII.a Alberto (alemanez, \"Karl VII. (HRR)\") ere deitua, Bavariako printze hauteslea izan zen 1726tik 1745era arte, eta Germaniako Erromatar Inperio Santuko enperadorea 1742tik 1745era arte. Wittelsbacheko etxeko kidea zen.\nBiografia.\nMaximiliano II.a Emanuel Bavariakoako printze hauteslearen eta Teresa Kunegunda Sobieskaren semea, eta Joan III.a Sobieski Poloniako erregearen biloba zen. Bere familia Espainiako Ondorengotza Gerran banandu zen eta urte askotan Austrian bizi izan zen, etxe barruan atxilotua. Familia ez zen elkartu 1714ko Rastatteko Ituna izenpetua izan zen arte. 1717an Karlos VI.a enperadoreak, veneziarrei laguntzeko helburuz, hasi zuen otomandarren aurkako gerran borrokatu zen.\n1722an Maria Amelia Austriako artxidukesa, Josef I.a Erromatar Inperio Santuko enperadorearen alaba gazteenarekin ezkondu zen. Zazpi seme-alaba izan zituzten. 1726an, aita hil zitzaionean, Bavariako duke eta Erromatar Inperio Santuko printze hautesle izendatu zuten.\nKarlos VI.a enperadorea 1740an hil zen. 1713ko Santzio Pragmatikoaren arabera, haren alaba Maria Teresa izan beharko zen oinordekoa. Baina Karlos Albertok Josef I.a enperadorearekin zuen ahaidetasuna (suhia zen) erabili zuen Habsburgotar dinastiaren lurraldeak erreklamatzen hasteko aitzakia gisa. Horrek Austriako Ondorengotza Gerra piztu zuen. 1741ean Karlos Alberto Bohemiako errege koroatu zuten, eta 1742an enperadore, Frantzia eta Espainiaren laguntza jaso ondoren. Handik gutxira, Maria Teresak, hungariarren laguntzaz, Austria Garaia eta Bohemiatik bota zuen. 1744an, Prusiako errege Frederiko II.a Handiak Bohemia inbaditu zuen, eta horrek Karlos Alberto Bavariara itzultzea ahalbidetu zuen. Karlos Alberto Munichen hil zen, gerra amaitu baino lehenago."}
{"id": "366386", "revid": "119347", "url": "https://eu.wikipedia.org/wiki?curid=366386", "title": "Hunberto I.a Italiakoa", "text": "Hunberto I.a Savoiakoa (; Turin, 1844ko martxoaren 14a \u2013 Monza, 1900eko uztailaren 29a), izengoitiz \"Ona\" (), Italiako erregea izan zen 1878tik 1900era. Viktor Emmanuel II.aren semea eta ondorengoa izan zen. Politikan Italian sozialismoa heda ez zedin ahalegindu zen. Bere aurka antolatutako atentatu batzuetatik ihes egin bazuen ere, Bresci anarkistak hil zuen.\nBizitza.\nHunberto I.a, Piemonteko printzea, Turinen jaio zen, Piamonte-Sardinia erresumako hiriburuan. Viktor Emanuel Savoiakoaren eta Maria Adelaida Habsburgo-Lorrenakoaren semea izan zen. Massimo Taparelli, Azeglioko markesa, eta Pasquale Stanislao Mancinik izan zuten Hunberto printzearen heziketaren ardura. 1858tik aurrera, karrera militarrari ekin zion, kapitain mailatik hasita. Italiaren Independentzia Gerretan parte hartu zuen: 1859an Solferinoko guduan egon zen, eta 1866an gertatutako Custozako porrotan dibisio militar baten buru izan zen, nahiz eta borrokan zuzenean ez zuen parte hartu. Azken gudu horretan, soldaduen biziak salbatzeko izan zuen jokabide erabakigarriak entzute handia eman zion.\n1868an Margarita Teresa Savoiakoa lehengusinarekin ezkondu zen. Bikoteak seme bat izan zuen, Viktor Emanuel (1869-1947). 1878ko urtarrilaren 9an, Viktor Emanuel aitaren heriotzaren ondoren, Italiako errege bihurtu zen, Hunberto I.a izenarekin. 1900eko uztailean, Monzara (Lombardia) joan zen, kirol-ekintza batera. Uztailaren 29an, afaldu ondoren, Gaetano Bresci anarkistak bost tiro emanda hil zuen. Ezusteko heriotzaren ondoren, Viktor Emanuel semeak oinordetu zuen Italiako tronua. Hunberto Erromako Agriparen Panteoian ehortzi zuten."}
{"id": "366387", "revid": "448", "url": "https://eu.wikipedia.org/wiki?curid=366387", "title": "Hasan II.a", "text": ""}
{"id": "366388", "revid": "448", "url": "https://eu.wikipedia.org/wiki?curid=366388", "title": "Humberto II.a Italiakoa", "text": ""}
{"id": "366390", "revid": "105290", "url": "https://eu.wikipedia.org/wiki?curid=366390", "title": "Abaro", "text": "Abaroa (, \"Abaroi\"; , \"Avares\") Eurasiako herri nomada bat izan zen, VI. mendean Ekialdeko eta Erdialdeko Europara lekualdatu zena eta bertan inperio bat sortu zuena. IX. mendea arte Panoniako ordokian nagusi izan ziren. Zaldia oinarrizko garraiobidetzat zuten nomadak ziren, eta Khagan (Khan handi) baten agindupean bizi ziren.\nNahiz eta Mendebaldeko Asian jatorria izan, ez dira kaukasiar avaroekin nahastu behar.\nAditu gehienen arabera, hizkuntza turkikoan mintzatzen ziren jatorriz. Hipotesi onartuenak dio Oghur adarreko hizkuntza bat hitz egiten zutela. Hala ere, Avar khanerriaren azkenean hizkuntza eslaviarra mintzatzera igaro ziren."}
{"id": "366391", "revid": "448", "url": "https://eu.wikipedia.org/wiki?curid=366391", "title": "Gazako lur zerrenda", "text": ""}
{"id": "366397", "revid": "56334", "url": "https://eu.wikipedia.org/wiki?curid=366397", "title": "Emanuel II.a Paleologo", "text": "Emanuel II.a Paleologo (, \"Manou\u0113l ho d\u00e9yteros Palaiologos\"; Konstantinopla, 1350eko ekainaren 27a - Konstantinopla, 1425eko uztailaren 21a) soldadu, estatuburu, eta 1391tik 1425ra arte enperadore bizantziarra izan zen.\nBiografia.\nJoan V.a Paleologo enperadorearen eta bere emazte Helena Kantakouzeneren bigarren semea zen.\nAitak \"despota\" izendatuta, Emanuel II.a izango zenak mendebaldera bidaiatu zuen, 1365ean eta 1370ean, Bizantziar Inperioarentzat laguntza bila. Tesalonikako gobernadore zen 1369tik aurrera.\n1373an izendatu zuten erregetzarako oinordeko, haren anaia zaharrena Androniko IV.a Paleologok aitaren aurkako matxinada egin ondoren. Aitaren enperadorekide izendatu zuten 1373an, eta, 1379an, aitari Konstantinopla eta tronua \u2014Andronikok 1376an hartu zuena\u2014 berreskuratzen lagundu zion.\nJoan V.ak eta Emanuelek tronua berreskuratu zuten turkiarren laguntzarekin, eta sultanari zerga ordaindu eta laguntza militarra eman beharrean aurkitu ziren. 1390ean, Joan VII.a Paleologo, Andronikoren semea, Konstantinoplaz eta tronuaz jabetu zen, baina turkiarrek berriz ere Emanueli eta bere aitari haiek berreskuratzen lagundu zioten. Emanuelek Bayezid I.a sultanaren gortean bizi behar izan zuen, meneko basailu gisa. Aita hil zenean, 1391n, Konstantinoplara ihes egin zuen.\n1391n izendatu zuten enperadore Emanuel II.a Paleologoa izenarekin.\nOtomandarrek bere inperioari egiten zioten presioari aurre egiteko, 1399-1400 urteetan, Paleologoak bidaia egin zuen Europako Mendebaldera bertako erresumetan alianzak lortzeko. Parisen zelarik 1400eko abuztuan, Nafarroako Karlos III.a erregeari oparia bidali zion, Alejo Vianakoa delako baten bitartez. Lignum crucis egiazko bat (ustez), eta latinez eta grezieraz idatzitako gutunaz bat zihoan, non objektuaren benetakotasuna ziurtatzen enperadorearen izenpearekin. Erlikiari harrera ofiziala egin zitzaion Iru\u00f1eko katedralean, 1401eko urtarrilaren 6an eta harrezkero bertan gordea dago Iru\u00f1eko Ligmum crucisa..\nEmanuelek bake-hitzarmen bat antolatu zuen Beyazid-en ondorengo zen Mehmed I.arekin, horrela Tesalonika eskuratu eta zergak ordaintzeari amaiera emateko. Bakezko harremanek 1421era arte iraun zuten, Mehmet hil zen arte; Emanuelek estatu-gaiak alde batera utzi zituen, bere interes erlijioso eta literarioak lortzeko lanei ekiteko. Emanuel II.a, hitzarmen iraingarri bat sinatzera behartua izan ondoren, monasterio batera erretiratu zen; 1425ean hil zen.\nEzkontza eta seme-alabak.\nEmanuel II.a gizon heldua zela ezkondu zen Helena Draga\u0161ekin, Konstantino Draga\u0161 printze serbiarraren alabarekin, eta zazpi seme izan zituzten. Bosgarren semea, Konstantino XI.a Paleologo, Bizantziar Inperioko azken enperadorea izan zen."}
{"id": "366398", "revid": "1545", "url": "https://eu.wikipedia.org/wiki?curid=366398", "title": "Izerdia (botanika)", "text": ""}
{"id": "366400", "revid": "512", "url": "https://eu.wikipedia.org/wiki?curid=366400", "title": "Kupula karratu", "text": "Geometrian, kupula karratua Johnsonen solidoetako bat da (\"J\"4), erronbikuboktaedro bat moztuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nKupula karratuaren aurpegi guztiak erregularrak badira, eta ertzaren luzera formula_1, gainazalaren azalera (formula_2), bolumena (formula_3) eta esfera zirkunskribatuaren erradioa (formula_4) formula hauen bidez kalkula daitezke:\nformula_5\nformula_6\nformula_7\nPoliedro duala.\nKupula karratuaren dualak 16 aurpegi triangeluar ditu."}
{"id": "366401", "revid": "448", "url": "https://eu.wikipedia.org/wiki?curid=366401", "title": "Emmanuel-Philibert, Savoiako dukea", "text": ""}
{"id": "366402", "revid": "512", "url": "https://eu.wikipedia.org/wiki?curid=366402", "title": "Kupula pentagonal", "text": "Geometrian, kupula pentagonala Johnsonen solidoetako bat da (\"J\"5), erronbikosidodekaedro bat moztuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nKupula pentagonalaren aurpegi guztiak erregularrak badira, eta ertzaren luzera formula_1, gainazalaren azalera (formula_2), bolumena (formula_3) eta esfera zirkunskribatuaren erradioa (formula_4) formula hauen bidez kalkula daitezke:\nformula_5\nformula_6\nformula_7\nPoliedro duala.\nKupula pentagonalaren dualak 20 aurpegi triangeluar ditu."}
{"id": "366403", "revid": "336", "url": "https://eu.wikipedia.org/wiki?curid=366403", "title": "Josef I.a Habsburgokoa", "text": "Josef I.a Habsburgokoa (Viena, 1678ko uztailaren 26a - Viena, 1711ko apirilaren 17a) 1705-1711 urteetan Germaniako Erromatar Inperio Santuko enperadorea, Austriako artxidukea eta Kroaziako zein Bohemiako erregea, 1690-1711 bitartean Alemaniako erregea (\"Erromatarren erregea\") eta 1687-1711 bitartean Hungariako erregea izan zen.\nBiografia.\nLeopoldo I.a enperadorearen eta bere hirugarren emazte Eleonor Magdalena Neuburgekoaren semea zen. 1699an, Amalia Wilhelmina Braunschweig-Calenbergekoarekin ezkondu zen, eta hiru seme-alaba izan zituzten. 1705ean, Leopoldo I.a aitaren ondorengo enperadore-kargua hartu zuen.\nBere anaia Karlos artxidukeak Espainiako tronua lortzeko zituen asmoen aldeko politika egin zuen. 1708an, Hungarian, Ferenc II.a R\u00e1k\u00f3czi buru zuen matxinada bat menderatu ahal izan zuen.\nKarlos artxidukea izan zen haren ondorengo enperadorea Germaniako Erromatar Inperio Santuan, Karlos VI.a izenarekin. Gertaera horrek Utrechteko Ituna eta Espainiako Ondorengotza Gerraren amaiera ekarri zituen."}
{"id": "366404", "revid": "448", "url": "https://eu.wikipedia.org/wiki?curid=366404", "title": "Jose II.a Germaniako Erromatar Inperio Santukoa", "text": ""}
{"id": "366405", "revid": "448", "url": "https://eu.wikipedia.org/wiki?curid=366405", "title": "Frantzisko Jose I.a Austriakoa", "text": ""}
{"id": "366406", "revid": "448", "url": "https://eu.wikipedia.org/wiki?curid=366406", "title": "Sch\u00f6nbrunn gaztelua", "text": ""}
{"id": "366407", "revid": "105290", "url": "https://eu.wikipedia.org/wiki?curid=366407", "title": "Errotonda pentagonal", "text": "Geometrian, errotonda pentagonala Johnsonen solidoetako bat da (\"J\"6), ikosidodekaedro bat erditik moztuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nErrotonda pentagonalaren aurpegi guztiak erregularrak badira, eta ertzaren luzera formula_1, gainazalaren azalera (formula_2), bolumena (formula_3) eta esfera zirkunskribatuaren erradioa (formula_4) formula hauen bidez kalkula daitezke:\nformula_5\nformula_6\nformula_7\nPoliedro duala.\nErrotonda pentagonalaren dualak 20 aurpegi ditu: 10 hiruki, 5 erronbo eta 5 kometa."}
{"id": "366408", "revid": "536", "url": "https://eu.wikipedia.org/wiki?curid=366408", "title": "Zirkuitu digital", "text": "Elektronika digitalean, zirkuituak logika konbinazionalaren ekuazio sinpleaz osatuta daude eta ekuazio hauek, Booleren aljebraren prozesuak dira.\nZirkuitu konbinazionalen artean, garrantzitsuenak:\nZirkuitu hauek ate logikoak elkarrekin lotuz sortzen dira.\nSistema elektroniko digitalak ate logikoz egindako zirkuitu digitalez osatuta daude. Zirkuitu digitalaren funtzionamenduaren arabera, bi zirkuitu mota daude:\nkonbinazionalak eta sekuentzialak."}
{"id": "366409", "revid": "119347", "url": "https://eu.wikipedia.org/wiki?curid=366409", "title": "Izerdi (botanika)", "text": "Izerdia landareen ehunetako hodietan barrena garraiatzen den fluidoa da. Badira landareek izerditutako beste likidoak, esaterako latex, zerumen, erretxina ... Horiei askotan izerdia esaten bazaie ere, gaizki esanda dago, beste motatako fluidoak baitira. Izerdiaren garraioa basipetoa da, hau da, sustraietatik hostoetara.\nIzerdi motak.\nBi izerdi mota bereizten dira:\nIzerdiaren bitartez landareak elikatu egiten dira: sustraien bidez ura eta gatz mineralak xurgatzen dituzte eta izerdiaren bitartez gorantz igorri egiten dute. Ostoetan, izerdi landugabea karbono dioxidoaz nahastu egingo da eta fotosintesi bidez izerdi landua sortuko du; azken honek landarea elikatuko du. Ura lurrinduz, ondoren,atmosferara itzuli egiten da."}
{"id": "366410", "revid": "1310", "url": "https://eu.wikipedia.org/wiki?curid=366410", "title": "Scarlatti", "text": ""}
{"id": "366412", "revid": "119347", "url": "https://eu.wikipedia.org/wiki?curid=366412", "title": "Zumarragako udaletxea", "text": "Zumarragako udaletxea Gipuzkoako Urola Garaia eskualdeko Zumarraga udalerriko udalaren egoitza da."}
{"id": "366416", "revid": "69477", "url": "https://eu.wikipedia.org/wiki?curid=366416", "title": "Jos\u00e9 Mar\u00eda S\u00e1nchez Carri\u00f3n-en bibliografia", "text": ""}
{"id": "366417", "revid": "46380", "url": "https://eu.wikipedia.org/wiki?curid=366417", "title": "Hallstatt (herria)", "text": "Hallstatt Austriako udalerri bat da, Austria Garaian, Salzkammergut barrutikoa. Hallst\u00e4tter See lakuaren ertzean dago. Inguruetan gatz-meatzeak daude.\nHerriak izena eman dio \"Hallstatt kultura\" deritzon Goi Brontze Aroko zein Burdin Aroko kultura arkeologikoari, bertan aurkitutako aztarnategiarengatik.\n1997. urtean UNESCOk Gizateriaren Ondare izendatu zuen Hallstatt.\nHistoria.\nXIX. mendera arte herrira heltzeko modu bakarra ontziz edo mendi-bidezidor estuen bidez zen. Lakuaren eta mendien artean lur gutxi dago, eta herriguneak hartzen zuen toki hori; beraz, etxeen eta lakuaren arteko lotunea pasagune garai baten bitartez egiten zen. Herrirako lehenengo bide nagusia 1890. urtean eraiki zuten, mendebaldetik haitzak zulatuta.\nLekuaren kokagunea 'isolatua' izan arren, giza asentamenduak antzina hasi ziren inguruan, gatz-meatzeengatik. Aztarna zaharrenak K. a. 5000. urte ingurukoak dira, eta historiaurreko hilerria aurkitu zuten, besteak beste.\nEdozein modutan ere, ez dago erromatarren sasoiko aztarna bereziki aipatzekorik, ezta Erdi Aroko hasierakorik ere. 1311. urtean merkataritza-gune bihurtu zen, nolanahi ere, zuen indar ekonomikoari eutsiz.\nGaur egun, gatz-meatzeak lantzeaz gain, turismoa da hiriko jarduera ekonomiko nagusietarikoa."}
{"id": "366421", "revid": "1545", "url": "https://eu.wikipedia.org/wiki?curid=366421", "title": "Ostracodermi", "text": ""}
{"id": "366423", "revid": "448", "url": "https://eu.wikipedia.org/wiki?curid=366423", "title": "Jauregi (arkitektura)", "text": ""}
{"id": "366425", "revid": "336", "url": "https://eu.wikipedia.org/wiki?curid=366425", "title": "Izerdi", "text": "Izerdia gorputzari darion isurkari gazia eta usaintsua da, larruazalean tantak eratuz agertzen dena. Isurkari gazi kolorgea da izerdia, larruazaleko izerdi guruinek isurtzen dutena. Izerdiaren osagai nagusiak: gatzak (sodio kloruroa, batez ere), kolesterina, gantzak, azido oliotsuak eta albuminaren, urearen eta beste zenbait gairen zantzuak. Izerdiaren zeregin nagusia da gorputzaren beroa gutxiagotzea, izerdiaren osagai nagusia den ura lurruntzean hozten baita larruazala. Izerdiaren beste zeregin garrantzitsu bat da ura, gatzak eta bestelako katabolito batzuk (metabolismoaren hondakinak) gorputzetik kanporatzea.\nIzerdi gehiegi botatzearen gaixotasunak hiperhidrosi du izena."}
{"id": "366428", "revid": "69477", "url": "https://eu.wikipedia.org/wiki?curid=366428", "title": "Goitika", "text": ""}
{"id": "366429", "revid": "69477", "url": "https://eu.wikipedia.org/wiki?curid=366429", "title": "Goitikin", "text": ""}
{"id": "366430", "revid": "69477", "url": "https://eu.wikipedia.org/wiki?curid=366430", "title": "Gonbito", "text": ""}
{"id": "366431", "revid": "69477", "url": "https://eu.wikipedia.org/wiki?curid=366431", "title": "Goitigale", "text": ""}
{"id": "366432", "revid": "336", "url": "https://eu.wikipedia.org/wiki?curid=366432", "title": "Oka (argipena)", "text": "Oka izan daiteke:"}
{"id": "366434", "revid": "119347", "url": "https://eu.wikipedia.org/wiki?curid=366434", "title": "Zerumen", "text": "Zerumena edo belarriko argizaria gizakion eta beste ugaztunen entzunbideak jariaturiko erle-argizariaren moduko isurkaria da. Entzunbidearen azala babesteaz gain garbiketan eta lubrifikazioan laguntzen du, bakteria, onddo, intsektu eta ura barne-belarriaren kanpoan utziz. Gehiegizko ezkoak tinpanoan presioa egin dezake eta baita entzumena kaltetu ere."}
{"id": "366435", "revid": "56334", "url": "https://eu.wikipedia.org/wiki?curid=366435", "title": "Amundarain ibaia", "text": "Amundarain ibaia, baita ere Zaldibia ibaia, Gipuzkoako Goierri eskualdeko ibai bat da.\nAralar mendilerroan jaio da, Zaldibiako Arkaka auzoan, handik abiatu eta Zaldibiako herrigunean Urtsuaran ibaiaren urak batzen zaizkio. Azkenik, Ordiziako lursailetan bere urak Oria ibaian isurtzen dituelarik."}
{"id": "366439", "revid": "1545", "url": "https://eu.wikipedia.org/wiki?curid=366439", "title": "Malko", "text": "Malko edo negar-tanta negar egitean edo betazalen artean barreiatu eta begi-atalen higidura erraz dezan malko-guruinek kopuru txikitan jariatzen duten likido argi eta gaziaren tanta da. Malko-aparatua malkoak isurtzen dituen organo multzoa da. Bi atal ditu: malko guruinak eta malko hodiak. Malkoek begia hezetzen eta garbitzen dute.\nZirrara handiek, tartean tristurak edo zorionak, atseginak, begien narritadurak, barreak eta aharrausiak malkoak areagotu ditzakete baita negarra sortu ere."}
{"id": "366440", "revid": "1545", "url": "https://eu.wikipedia.org/wiki?curid=366440", "title": "Negar-tanta", "text": ""}
{"id": "366441", "revid": "1545", "url": "https://eu.wikipedia.org/wiki?curid=366441", "title": "Negar tanta", "text": ""}
{"id": "366442", "revid": "1545", "url": "https://eu.wikipedia.org/wiki?curid=366442", "title": "Negar-txorta", "text": ""}
{"id": "366443", "revid": "1545", "url": "https://eu.wikipedia.org/wiki?curid=366443", "title": "Negar txorta", "text": ""}
{"id": "366445", "revid": "105290", "url": "https://eu.wikipedia.org/wiki?curid=366445", "title": "Irminsul", "text": "Irminsul (antzinako saxoieraz \"Zutabe Handi/Ahaltsu\") Germaniako mitologiaren arabera zeruak eta lurrak bat egiten duten zutabea da, hau antzinako saxoiek gurtzen zuten haritz edota egurrezko zutabe batek irudikatzen zuen.\nIrmin.\nIrmin germaniar jainkoak Irminsul zutabea nahiz Herminoien tribuari izen ematen die, eta dirudienez Irmin delakoa saxoien jainko nagusia izan omen zen. Irmin jainkoaren antzinako izena J\u00f6rmunr zen, eta kurioxki Yggr bezala ere irudikatu ohi da, izen hau Odin jainko ospetsuaren izendapenetako bat izan zelarik, \"Yggr zaldiz\". Yggdrasil delakoa Odin jainkoak bere burua sakrifikatu zuen lizarra izan zen, bertan zerua eta lurra batzen zirelarik. Hortaz, dirudienez Irminsul nahiz Yggdrasil izenak saxoek erabilitako izendapen ezberdinak dira.\nXI. mendean Adan Bremengoa artzapezpiku eta kronikariak Irmin zutabearekin lotura edudiko lukeen Suediako Uppsala hiri inguruko zuhaitz sakratu bat aipatu zuen.\nHalere, saxoien benetazko Irminsul zutabea bere gainaldean kultuzko irudi bat izango lukeen egurrezko haga bat litzateke. Jacob Grimm-en arabera, Ilmin izena antzinako eskandinavierazko \"i\u00f6rmungrund\" (\"Lurra\") eta \"i\u00f6rmungandr\" (anguis maximus, hots, \"Midgard sugea\") hitzekin lotura edukiko luke.\nJ.M. Wallace Hadrill-ek bere \"Mendebalde Barbaroa\" liburuan aipatzen duenez, Karlomagnok Germaniako iparraldeko antzinako Saxonia lurraldea nahiz saxoniarrak menderatu eta kristautu asmoz Irminsul zutabea moztuarazi omen zuen.\nVIII. mendeko \"Annales regni Francorum\" kroniken arabera zutabe hau Heresburg herritik hurbil omen zegoen (gaur egungo Alemaniako Obermarsberg udalerria). Aldiz, Jacob Grimmen arabera, zutabea Teutoburg basotik 24 kilometrotara legoke, eskualde honetako \"Osning\" izenaren jatorrian legokelarik, \"Baso Sakratua\" esan nahi baitzuen."}
{"id": "366447", "revid": "336", "url": "https://eu.wikipedia.org/wiki?curid=366447", "title": "2008ko Mumbaiko atentatuak", "text": "2008ko Mumbaiko atentatuak 2008ko azaroaren 26tik azaroaren 29ra Indiako Mumbai hirian lehertutako bonba eta tiroketa desberdinak izan ziren. Atentatuak Pakistandik etorritako muturreko islamiar terroristek burutu zituzten. Guztira 164 pertsona hil ziren eta beste 308 pertsona larri zauritu ziren.\nAtentatua burutu zuten erasotzaile guztiek bat izan ezik euren buruaz beste egin zuten. Ajmal Kasab poliziak atxilotu, epaitu eta kartzela hiru urte egin ondoren 2012ko azaroaren 21ean urkatu zuten.\nEraso guneak.\nAtentatuetako zortzi Mumbai hegoaldean izan ziren, Chhatrapati Shivaji tren geltokia, Oberoi Trident hotela, The Taj Mahal Palace hotela, Leopold kafetegia, emakume eta haurrentzako Cama ospitalea, Nariman House juduen elkartea eta Metro zinema. Horrez gain, India Times egunkariaren eta St. Xavier's College ateko kalean tiroketa izan zen eta Mazagaonen, Mumbaiko portuan eta taxi geltoki batean leherketak izan ziren.\nErasoak hiru egunez luzatu ziren."}
{"id": "366448", "revid": "336", "url": "https://eu.wikipedia.org/wiki?curid=366448", "title": "Maiatzeko zuhaitz", "text": "Maiatzeko zuhaitza edota maiatzeko arbola hainbat metroko garaierako enbor edo makil bat da, adar, kolorezko zintekin eta tokian-tokiko elkarte nahiz hirien armarriekin apaindua. Europan zehar hainbat lekutan ospatzen den ohitura da, eta izen propioa du hainbat hizkuntzatan: Maibaum (alemanez), majtr\u00e6 (danieraz), maypole (ingelesez) edota majst\u00e5ng (suedieraz).\nEnbor edo makil hau maiatzaren hasieran altxatu ohi da, betiere usadiozko jai edo festa baten zati gisa. Herrialde germaniarretako ohitura edo ospakizuna da. Beste herrialde batzuetako nolabaiteko parekidea, Euskal Herrian San Joan gaua litzateke adibidez, San Joan sua pizteaz gain herriko plazetan enbor handi bat altxatu eta bertara igotzeko ohitura ere baitago.\nTokian-tokiko ohiturak.\nEuskal Herria.\nAraba.\nArabako Harana udalerrian nahiz eta antzina ohitura hau askoz ere hedatuagoa egon, gaur egun oraindik Done Bikendi Harana herrian \"Maiatza\" (\"El Mayo\") izeneko enborra landatzeko ohitura mantentzen da. Herri honetan leku zehatz batean maiatzaren 3an altxatu eta irailaren 14a arte ez da handik kentzen.\nNafarroa.\nNafarroako Sakana eskualdeko Etxarri-Aranatz, Bakaiku, Iturmendi eta Ziordia udalerrietan maiatzaren 1an altxatu ohi dute enbor bat. Lehenengo bi herrietan Urbasako gainaldean izaten da Hartzabalko zonaldean. Ziordin 2015ean berreskuratu zuten tradizio hau eta 2 jarri ohi dituzte, bat herri ondoan dagoen txipudian eta bestea Urbasan. Hiru hauek goizean izaten dira. Iturmendin herriko plazan jartzen dute arratsaldean.\nNormalean pago enbor luze bat da, bukaeran pinu zati bat jartzen zaiolarik. 20-25 metro inguruko luzera izaten du. Hilabete guztian zehar egoten dira zutik eta ondoren, egurra saltzeagatik lortzen den dirua herriko kintoentzat izan ohi da. Rafael Karasatorre historialariak bildutako dokumentazioan aipatzen denez, Arbizu, Ihabar, Uharte Arakil, Hiriberri eta Urdiain herrietan ere jarri ohi zen maiatza.\nOhitura honen hainbat azalpen jaso dira. Alde batetik, sinismen paganoekin lotuta, ugalkortasuna eta bizitzaren sinbolotzat hartzen dute batzuek, baita gaztetasunaren eta amodioaren ikur gisa. Dibinitatea ere irudikatu lezake batzuen ustez, lurreko sustraiak zeruarekin lotzeko ahaleginean. Bestetik, kristautasunaren etorrerarekin, Maiatzeko gurutzeari lotuta agertu izan da. Azkenik, Sakanako abeltzainen ikurra ere bada, animaliak Urbasara bazkatzera eramateko garaiaren hasiera iragartzen baitu.\nAlemania eta Austria.\nAlemania eta Austrian \"Maibaum\" enborra maiatzaren 1an edota bezperan altxatu ohi da. Bavaria, Baden-W\u00fcrttemberg eta Austriako eskualde askotan herri-festa baten lagundurik ospatu ohi dira."}
{"id": "366450", "revid": "12788", "url": "https://eu.wikipedia.org/wiki?curid=366450", "title": "Jacopo d'Antonio Sansovino", "text": ""}
{"id": "366451", "revid": "9116879", "url": "https://eu.wikipedia.org/wiki?curid=366451", "title": "Daniela Albizu", "text": "Daniela Albizu Berasategi (Urru\u00f1a, Lapurdi, 1936ko maiatzaren 23a - ) irakaslea eta euskal idazlea izan zen. Donibane Lohizuneko Ravel ikastetxean eta Hendaiako Irandatz izenekoan luzaz ibilia. Bizitza guztia eman zuen euskararen eta euskal kulturaren alde. Urru\u00f1ako herriko etxean zinegotzi izan zen, Herritarrak mugimendu abertzalearen izenean. Artikulugintzan, kulturgintzan eta itzulpengintzan lan ugari plazaratu ditu. Lapurdiko Gure Irratian irratsaio aunitz egina da. Elkarrin ibilia da bakegintzan lagundu nahian, bai eta Ikas elkartean ere, euskararen irakaskuntza eta pedagogia bultzatzeko asmoz. Aipaturiko elkartean lehendakaria izan zen zenbait urtez.\nHasiera-hasieratik euskara baturanzko bidea jorratu zuen. Hori dela eta, euskal aditz batuaren aldeko apustua egin zuen. Lexikoa eta erramoldeak, berriz, lapurtera bizi-bizitik hartzen zituen.\nBizitza.\nFamilia.\nAma, Nizeta Berasategi Mintegi, gipuzkoarra zuen, Idiazabalgo Urtsuaran auzokoa; aita, berriz, Leon Albizu Perez de San Roman, arabarra, Ilarduia herrikoa. Aitak, Espainiak hartara deituta, Marokoren aurkako gerrara joan beharra saihesteko jo zuten Ipar Euskal Herrira.\nEspainiak aita deitu zuen Marokoko Rif aldera, bertako matxinoen aurka borrokatzera joateko eta albizutarrek, bi aldiz pentsatu gabe, azienda eta ondasun urriak gurdian sartu eta Lapurdira etorri ziren.\nLeon biziki hargin ona zen, eta eskualdeko baserrietan konponketak eta eraikinak egiten aritu zen, gehienbat. Ez zioten dirurik ematen, baserrietako mozkinak baizik, eta horrela bizi izan ziren lehen urte zail haietan. Bere eskuz altxatu zuen, Urru\u00f1arako bidean, ezker aldean, orduz geroztik albizutarren etxe eta habia izan den Iturrialde izeneko etxe handi ederra. Bitxikeria gisa, aipa dezagun berak egin zuela Kalbariomendiko gailurrean dagoen gurutze handia. Bitxia da, Leonek, komunista izaki, Urru\u00f1an den gurutzerik handiena egin baitzuen.\u2028\u2028\nAlbizutarrek lau seme-alaba munduratu zituzten: Be\u00f1at, Pierrot, Mariana eta Daniela, eta handitu ahala, lauek Urru\u00f1ako plaza gibeleko eskolan ikasi zuten. Danielak maistra izateko ikasketak Baionan burutu zituen eta bukatu zituelarik, Donibane Garazi ondoko herrixka ttipi batera igorri zuten, bertako eskolako maistra izan zedin.\u2028\u2028\nIrakaslea.\nDanielak, haurra zelarik, euskararen aurkako jarrera eta debekuak ezagutu zituen eskola frantsesean. Orduan deliberatu zuen euskaraz eta euskararen alde egitea. Maistra ikasketak bukatu zituen eta berehala lanean hasi zen Garazi aldean. Han, berriz ere, frantses administrazioak euskararen aurka erabiltzen zuen jokaera makurra topatu zuen. Joko zikin horretan lagundu beharrean, euskaldunen auto-estima garatzen eta orduz kanpo, hango gaztetxoak euskaraz alfabetatzen ahalegindu zen. Handik hainbat urtetara, irakasle titulua atzeman zuen eta orduz geroztik Donibane Lohizuneko Ravel eta Hendaiako Irandatz lizeoetan aritu zen frantsesa, espainola eta euskara irakasten.\nDanielak bazuen euskal sentimendu handia bere bihotzean eta ez zen nehoiz horrelako joko zikinetan aritu, haatik, euskararen aldeko jarrera garbia erakutsi zuen beti. Eguerdiro, eskolako ordutegitik kanpo eta sosarik kobratu gabe, bistan da, euskarazko mintzaldiak lantzen zituen zenbait ikaslerekin. Garazi aldeko eskola hartan izan zen bitartean, Vespa bat erabili zuen harat-honatekoetarako. Behin, ikasle bat Baionara eraman zuen Vespa hartan azterketa bat egin zezan.\u2028\u2028\nUrru\u00f1an euskal mintzaira eta sentimendua pizten saiatu zen etengabe. Horrela, beste sei emaztekirekin batera, 1978an, Hazia euskal kultur elkartearen sortzean parte hartu zuen.\nZinegotzia Urru\u00f1an.\n1983ko udal hauteskundeetan zinegotzi atera zen \"Herritarrak\" mugimendu abertzalearen ordezkari gisa. Abertzaleek Urru\u00f1an izan duten lehen zinegotzi abertzalea izan zen. Bederatzi urte luzez, aurre egin zion Daniel Poulou auzapez eskuindarrari. Bere autobiografia labur batean kontatzen duenez Poulou beti trufaka aritzen omen zitzaion: \"Vous voyez bien, Madame Pilotte, il n\u00b4y a que vous qui demandez \u00e7a!\"\n2020ko ekainaren bukaeran izan ziren udal bozketan, Filipe Aramendi abertzalearen zerrenda atera zen garaile. Danielak urte zail haietan ereindako haziak horrelako emaitza ekarri zuen.\nEmazte langile eta militantea.\nDanielak ez zuen nehoiz etsi, eta beti lanean, irakaskuntzan, kulturan, literaturan, itzulpengintzan, ikerkuntzan, euskarazko material pedagogikoen sorkuntzan, bakegintzan, preso eta iheslarien aldeko laguntzan\u2026 aritu izan zen bizitza osoan. Euskararen irakaskuntza eta pedagogia bultzatzeko sorturiko IKAS elkartean lehendakaria izan zen zenbait urtez, Emazte langile eta militantea izan zen beti.\nHego Euskal Herriko iheslari bat etxean aterpetzeagatik, frantses poliziek atxilotu zuten eta Fleury M\u00e9rogis presondegira eraman. Han bi hilabete egin zituen. 2009. urtean Alkartasuna Fundazioak Euskal Herriaren alde egindako lan bikainaren saria eman zion eta 2011n Herritarrak mugimendukoek omenalditxoa egin zioten Urru\u00f1an izan den lehen zinegotzi abertzaleari. 2015eko otsailaren 26an zendu zen.\nIdazlanak.\nIdazteko biziki euskara ederra eta herrikoia erabiltzen zuen. Euskalgintzan sekulako lan handia egin zuen ehunka artikulu plazaratuz, itzulpenak eginez, Gure Irratia-rako saioak burutuz, gazteendako euskarazko material pedagogikoa sortuz eta euskarazko lau liburu eder argitaratuz. Horretaz gain, badu bosgarren liburu bat, kartzelan zegoela eskuz idatzirik, nehoiz argitaratu ez dena. \nElkar argitaletxerako ere, euskal kultura eta etnografiazko zenbait liburu itzuli zituen espainoletik frantsesera, besteak beste, Koldo San Sebastianen eta Antxon Agirre Sorondoren liburuekin egindako itzulpen eder eta zuzenak.\u2028\u2028\nZenbait poema.\nAlabaren istripua.\nBizitzan arras momentu minberak bizitu behar izan zituen. 1990. urtean, auto istripu batek Tolosako unibertsitatean ikasten ari zen Domena alabaren bizia moztu zuen. Ikaragarri gogorra izan zen eta Daniela saminean murgildurik ibili zen luzaz. Honela zioen \"\u201cDomenari bihotz osoz\u201d\" \u00a0izeneko olerkian: \"\u201cEne sabelean sortua / hor zaitut berriz etorria, / Domena ene maite\u00f1oa. / Betetzen didazu, ARGIA, ene izaite guzia.\u201d \u00a0\"Orduz geroztik, Domenaren oroitzapena beti ukan zuen bihotzean estekaturik.\nIheslarien laguntzailea.\nBere militantzia politikoak Hegoaldetik zetozen iheslariak laguntzera eta aterpetzera eraman zuen. Polizia frantsesek 2003an atxilotu eta Fleury- M\u00e9rogis-eko presondegira eraman zuten. Bertan egon zen bi hilabete luzez. Horrela kontatu zuen \"\u201cLoretan ez nuzu batere lorietan\u201d\" olerki autobiografikoan: \"\u201cLoretan deitzen da\u2026 gaztelu bat, Parisen inguruan. / Loretan, holako izenarekin ederra daiteke! / Errazu uste duzula! Harresi lodi eta gorak\u2026 / leihoek burdin hagak dituzte / (\u2026) / Eta zu gaztelu hortan egon zira? / Bai, bortxaz, bi hilabetez baizik, zorionez. / A, ulertzen hasia naiz! / Loretan: Fleury, Fleury-M\u00e9rogis, All\u00e9e des Peupliers, Sainte-Genevi\u00e8ve-des-Bois herrian den presondegia. / Hor direnak ez dira batere lorietan!\"\nGartzelan.\nGartzelan zegoela, kuku batek bisita egin zion behin, leihoko barroteen artera igota. Danielak honela kontatu zigun \"\u201cKukua\u201d\" izeneko olerkian: \"Zer hotza dunan hemen! Alta, maiatzean gauden. / Baaa! Parisen haiz! Euskal Herria goxoagoa dun ! Hala pentsatzen ari zela, leihotik hurbildu zen kuku bat / eta bi burdin hagen artetik kanpora begiratu./ (\u2026) /\"\n\"Kuku maitea, zer plazera hire entzutea! / Kantu berbera Euskal Herrian eta mundu guzian / ematen diguzue zuek, xori miresgarriak!\"\nAske.\nPresondegitik ateratzerakoan, Hendaiako hondartzan bainatu eta Larrun mendira igo zen berreskuratutako askatasunaren xerka. Horrela kontatu zuen \"\u201cEtxerat itzultzean\u201d\" olerkian: \"Bai, preso batentzat eguneroko gauza horiek / zinez miresgarriak dira, askatzen dutelarik./Espetxean utzi ditudan laguneri, / nola erraiten ahal niekeen\u2026 / biharamun berean, itsasoan igerika ibili naizela, laino eta euria izan arren? / Bozkarioz betea, Larrunera igo naizela,\u2026 / hiltzen ari den bati ez diozu erraiten ahal: badoa? / Presoak oroituz, tristura\u00a0 eta oldartzez betetzen zait bihotza.\"\nManex Goienetxe.\n2004an, Manex Goienetxe hil zelarik honako olerki ederra eskaini zion: \"Manex ibiltari / ibiltariak bere biziaren bidaia / bukatuko du. / Mendiz mendi ibili da, / hain gora, hain trebe, / kezkak eta bihotz minak / bidean utzi nahiz, / eta azkenean / heriotza haren xeka etorri da, ! bertze munduan sar dadin, / bere lagunarekin. // Manex, hor, zure semea / aurkitu ote duzu? / Mugagabeko mundu hortan / badukezu non ikertu, / non ibili? / Ez adiorik lagun maitea.\"\nPoliziaren bortizkeria.\nPresoen aldeko manifestazioetan poliziaren bortizkeria hurbiletik ezagutu eta kontatu egin zuen \"\u201cMarea urdin iluna\u201d\" izeneko olerkian: \"Marea beltza, maltzurkeria, podere gosea. / Marea urdina, maitasuna, elkartasuna. / Eta marea urdin-beltza, ezagutzen duzue, ezta? / Gizon multxo urdin ilunez jantziak / botak eta kaska beltzak, / herri zainak, omen. / Herritarrak kexatuak biltzen direlarik / justizia-tegiaren sartzean / bultzaka, ostikoka, / negar egiteko bonbak botaka. Ai zer\u2026 lotsa! / A, orain badakizue nor diren? / Aingeru beltzak, / zeherrezak.\"\nAzken urteetako \"\u201cAhulezia\u201d\".\nAzken urteetan unatzen hasia zen, eta bere burua akitzen. Berak ongitxo zekien hori, guztiz kontzientea zen, eta horrela kontatu zigun \"\u201cAhulezia\u201d\" izeneko olerkian: \"Xoriak ez du kantatzen, / olerkariak ez du bertsurik asmatzen, / egunero laino xuriek / zeru urdina dute estaltzen. // Iduzkia, ilargia eta izarrak / ez ditugu ikusten, / ekialdeko haize minak / basaki dauku agurtzen. // Banoa hartzaren harpera / horren ondoan lo egitera.\"\nHeriotza ez da tragedia.\nBizitzak berekin dakar heriotza, ezinbestekoa da. Ez da tragedia, bizitzaren azken urratsa baizik. Ikus dezagun Danielaren azken olerkian: \"Banoa, ilunpetan nintzen, hortxe gordea. / Egun batez, urrun-urrun, argi bat, ez nakien zer zen, ARGIA / Banoa emeki-emeki, argia handitzen ari da / Orai argiak hartzen nau, gelditzen naiz, begiak itxita. / Begiak ideki nituelarik, poz ikaragarri batek hartu ninduen. / Tunel batean nintzen, begiak itxita banoa aintzinean. / Begiak ideki nituelarik, tuneletik ateratu nintzen, argi turrusta batek hartu ninduen / Ikusten nuen, bai eta entzuten xorien kantuak, haurren irriak eta nigarrak\u2026 eta abar\u2026 / Orduan jakin nuen zer zen BIZIA.\"\nErreferentziak.\nArtikulu honen zati asko \u00abDaniela Albizu, Lapurdiko euskal erroak\u00bb\u00a0artikulu honetatik hartuta daude (\"ZUZEU, CC-BY-SA,\" 2020-07-12) "}
{"id": "366452", "revid": "336", "url": "https://eu.wikipedia.org/wiki?curid=366452", "title": "Oin garbiketa (Tintoretto)", "text": "Oin garbiketa Tintoretto italiar margolariaren maisulanetako bat da. Oihal gainean egindako olio-pintura da, neurri handikoa (210 x 533 cm). 1548 aldean margotua izan zen, eta gaur egun Madrilgo Pradoko museoan dago.\nEz ohiko gauza bezala, lehen planoan, koadroaren eskuinaldean, dago obrako talde protagonista. Talde horren aurkako aldean, apostolu bat dago, sandalia askatzen, talde nagusiaren kontrapisu gisa edo eginez jarria. Zilar koloreko halako argi batek argiztatzen ditu irudiok, baina begiralea erdi itzalean dagoela ematen du, lehen planoko apostolu taldearen atzean ozta-ozta sumatzen den aterpe edo estalpe moduko baten azpian.\nBigarren planoan, apostolu talde bat dago, mahai baten inguruan, zilar koloreko argi batez horniturik hauek ere. Hirugarren planoa erdi ilunpean dago, egitura arkitektoniko baten azpian. Plano horretan bi giza irudi besterik ez dira ageri: bata zutabe baten oinaren kontra eserita, bestea zutik, koadroaren erdian, beste zutabe baten kontra bermaturik, erdi ezkutuan.\nAzkenik, laugarren planoa joko arkitektoniko bat da, espazioa luzatzeko eta mihisearen atze-atzeko arkuan ihes puntu bat sortzeko asmatua. Zoruko lauzatu geometrikoak, berriz, perspektiba handitu eta begirada ihes punturantz bideratzen du. Lehen planoko mutur banako giza irudien artean, koadroaren erdi-erdian, txakur bat dago lurrean etzanda, hura gabe hutsunea handiegia izango zelako beharbada.\nKoadro honek azalpen bikoitza du: batetik, eszena erlijioso baten irudikapena da, ikuspuntu orijinal batetik ikusia, baina interpretazio klasiko baten arabera, betiere. Bestetik, pinturaren historian espazioa bere osotasunean irudikatzen den aurreneko aldietako bat da.\nEmaten du koadroan azaltzen diren irudiak aitzakia bat besterik ez direla haien arteko espazioa mugatzeko. Ikuslea, edo begiralea bera ere, espazio horretan dagoen beste elementu bat da, nahiz eta koadroaren kanpoan egon. Velazquezek berak bere koadro kutunenen artean omen zeukan Tintorettoren hau. Ez da harritzekoa, gero, Tintorettok bezala, espainiar margolari handiak ere koadroaren mugez haragoko espazioa harrapatu baitzuen \"Meninak\" margolan harrigarrian."}
{"id": "366453", "revid": "13403", "url": "https://eu.wikipedia.org/wiki?curid=366453", "title": "Gaviota gas plataforma", "text": ""}
{"id": "366454", "revid": "512", "url": "https://eu.wikipedia.org/wiki?curid=366454", "title": "Milurtekoko Garapen Helburuak", "text": "Milurtekoko Helburuak edo Milurtekoko Garapen Helburuak, Nazio Batuek erabakitako helburu multzoa dira, ezinbesteko oinarri moduan mundu baketsuago, oparo eta bidezkoago bat lortzeko asmoarekin. Helburuak Nazio Batuetako erakundean, New Yorken, finkatu ziren 2000. urteko irailaren 6tik 8ra burutu zen, estatu eta gobernu ezberdinetako buruzagiak bilduta, erakundean duten fedea berresteko asmoz.\nMilurtekoko Helburuen Deklarazioa 189 herrialdek eta 147 estatuburu eta gobernuburuk sinaturik, 2000ko irailean onartu zen. Herrialde hauek Nazio Batuen kideak ziren. Nazioarteko erakunde hori 1945. urtean sortu zen, Bigarren Mundu Gerraren ostean, 51 herrialdek bakea eta nazioarteko segurtasuna, herrialdeen arteko adiskidetasuna eta garapen soziala bultzatzearen aldeko ardura eta bizi kalitatea eta giza eskubideak hobetzearen aldeko ardura hartu ondoren.\nHartutako akordioak.\nAkordioetan herrialdeek aitortzen dute beraien hiritarrekiko erantzukizunaz gain, herri guztien erantzukizuna errespetatu eta gizaki guztien printzipioak defendatzearen eta berdintasuna bermatzearen arduradun ere badirela. Gobernuburuen egiteko bat da munduko populazio ahulena babestea. Horrela, bake justua eta iraunkorra mundu osoan ezartzea erabaki zuten, itunean sinatu zutenez.\nMundializazioa biztanle guztientzat positiboa izatea da beraien ardura nagusia, aukera onuragarri ugari ematen baditu ere, gaur egun, irabaziak modu oso ezberdinean banatzen baitira, hala nola gastuak. Onartzen dute garapen bidean dauden herrialdeek egoera desabantailago baten daudela.\nErakundearen ustetan, badira hainbat balio beharrezkoak direnak XXI. mendeko nazioarteko harremanak burutzeko: askatasuna, berdintasuna, elkartasuna, tolerantzia, ingurugiroarekiko errespetua eta denen erantzukizuna, besteak beste.\nBalore hauek burutzeko hainbat helburu finkatu zituzten:: bakea, segurtasuna eta desarmea; garapena eta pobreziaren amaitzea; ingurugiroa babestea; giza eskubideak, demokrazia bermatzea; pertsona ahulen babesa; Afrikako beharrizanak aztertzea eta Nazio Batuen erakundea sendotzea.\nMilurtekoko helburuak.\nGoian aipatutako akordioetatik 8 helburu nagusi hitzartu ziren.\nMilurtekoko helburuek, pertsonen beharrizanak eta munduko gizaki guztiek eduki beharreko oinarrizko eskubideak adierazten dituzte. Helburu hauen epe-muga 2015a da, urte horretarako giza garapenaren helburuak beterik egon beharko lirateke, herrialde guztien artean landuz. Herrialde txiroak hobeto agintzearen konpromisoa itzartu zuten, eta osasun eta hezkuntza sisteman inbertitzearena. Herrialde aberatsak bestetik, hauek laguntzearen konpromisoa hartu zuten, asistentziaren , zorraren arintzea eta sistema komertzial bidezkoago baten bitartez.\nMilurtekoko helburuak 8 helburu nagusiz eta 21 helmugaz osatuak dira, eta 60 adierazleren bitartez gainbegiratzen dira.\nMilurtekoko helburuak, helmugetan oinarrituta daude, kuantifikagarriak dira denboran eta adierazle ezberdinak erabiltzen dira lortutako jarraipena neurtzeko.\nMilurtekoko helburuak pertsona ahulenei inoiz egin zaien promesa garrantzitsuena da. Konpromiso eta kolaborazio handia eman da, mila milioi pertsonen inguruan bakea eta segurtasuna nagusitu dadin.\nMilurtekoko helburuen bizkortze esparrua, helburuak ez betetzea oztopatzen duten trabak identifikatzen laguntzen du, eta horrela irtenbide egokiena aurkitzen, ekintza-plan jakin bat lortzeko.\nHala ere, esfortzu handiago bat egin ezean, herrialde askok helburu bat edo gehiago ez lortzearen arriskua dute, edota, herrialdeak orokorrean helburua lortu arren, eskualde batzuk atzean geratzeko arriskua.\nHelburu horiek lortzeko, guztien parte-hartzea eskatzen du, ez lortzeak, ezegonkortasuna, epidemiak edo ingurumenaren degradazioa gertatzearen arriskua biderkatu dezake. Hala ere, helburuak lortzea, mundu egonkorrago, justu eta seguruago baten norabidean jarriko gintuen.\nIturria: https://web.archive.org/web/20121203220549/http://www.undp.org/content/undp/es/home/mdgoverview/mdg_goals/acceleration_framework.html eta https://web.archive.org/web/20121203220553/http://www.undp.org/content/undp/es/home/mdgoverview/mdg_goals/progress.html\nHelburuen definizioa.\n1. helburua: Muturreko pobrezia eta gosea desagerraraztea.\nMilurtekoko helburuetako bat, muturreko pobrezia eta gosetea desagertzea da. Erdira murriztea egunean dolar bat baino gutxiagoko sarrerak dituztenak pertsona kopurua. Ganorazko lana guztientzat bermatzea, baita emakume eta gazteentzat. Gosetea jasaten ari diren pertsona kopurua erdira jaistea. 1990tik hona, nutrizio falta duten pertsona multzoa bere horretan mantendu da. Elikadura eta Nekazaritza Erakundeak (FAO, ingelesez) 2011. urtean argitaratu zuenaren arabera, 2006-08urte tartean 850 milioi pertsona zeuden nutrizio faltan, munduko populazio osoaren %15,5. Elikaduraren aurkako neurriak mantentzen diren arren, ez dira indartzen finantza eta elikagai krisiaren eraginez, eragin hauek gehien pairatzen dituen herrialdea hegoaldeko Afrika da.\nGaratzen ari diren herrietan, bost urte baino gutxiagoko haurren pisua, batazbestekoaren behetik zegoena, gutxitu egin zen, 1990an %29-tik 2010-ean %18-ra pasatuz. Herri hauetan, bataz bestekoaren behetik pisatzeko probabilitatea handiagoa da nekazaritza inguruetan bizi diren pertsonentzat hirietan bizi direnentzat baino. Ezberdintasun handiena Hego Amerika eta Kariben dagoela ikus dezakegu: nekazaritza inguruetan bizi diren haurren %8-ak bataz bestekoaren behetik pisatzen du, hirietan portzentaje hau erdira murrizten da. Babestuen eta lekualdatutako pertsonen kopurua oraindik handia izaten jarraitzen du. Guda eta biolentzia dela eta, 2011-an 4 milioi pertsonak baino gehiagok alde egin behar izan zuten. Honen arrazoi nagusietako bat, \u201cprimavera \u00e1rabe\u201d-ren matxinada eta Somaliako egoera okertu zirelako izan ziren. 2011. urtean mundu osoan 42,5 milioi pertsonak alde egin behar izan zuten indarrez, guda edo jazarpenagatik.\n2. helburua: Lehen hezkuntza unibertsala lortzea.\nBigarren helburua lehen hezkuntza unibertsala lortzean datza, haur guztiak lehen hezkuntzako ikasketak bukatzea bermatzea. Hezkuntza sistema hobetzea berez helburuetako bat bada ere, mugimendu sozialaren oinarri bat da ere, eta beraz, pobrezia gainditzea ahalbidetzen du.\n3. helburua: Genero berdintasuna eta emakumeen autonomia sustatzea.\nGizon eta emakumeen artean berdintasuna egotea beharrezko helburua da giza garapenerako. PNUDek generoen arteko berdintasuna errealitate bihurtzeko konpromisoa du. Emakumeak parlamentuetan ordezkari gehiago lortzen dituzte baina erritmo geldo batean. Hezkuntza arloan berdintasuna lortzea aurrerapen garrantzitsu bat da aukeren berdintasunerako, bai emakumeentzako eta bai gizonezkoentzat, eremu sozial, politiko eta ekonomikoan. Herrialde batzuetako emakumeentzat, lanerako aukerak oraindik urrutiko helburuak dira. Mundu mailan, nekazaritzan lan egiten ez zuten emakumeen proportzioa pixka bat hasi zen, hau da, %35-etik ,1990an %40 izan arte 2010ean.\n4. helburua: Haurren heriotza tasak gutxitzea.\nUmeen heriotza kopurua jaisten ari da baina ez da nahikoa proposatutako helburua betetzeko. Hala eta guztiz ere, aurrerapen garrantzitsuak eman dira gai honetan. Helburua betetzea posible da heriotzaren kausak desagerrarazteko neurri egokiak hartuz gero. 5 urte baino gutxiagoko umeen heriotza kopurua gero eta txikiagoa da, baina nahiko motel doa aurrerapen hau bere helburua betetzeko 2015. urtean. Aurrerapen hau azkartzea posible da hezkuntza sustatu eta muga ekonomiko eta sozialak suntsituz gero. Horrela oinarrizko zerbitzuak izateko aukera izango dute, beharrezko zerbitzuetarako aukera handiagoak izango dituzte txiroek eta osasun sistemako errentagarritasuna hobetuko da. Gainera, berdintasunean zentratzea errentagarria da, zeren haurren heriotza eta desnutrizioa kasuak murrizten laguntzen ditu eta aldi berean, pertsona osasuntsua izateko funtsezko ekintzak zabaltzen ditu.\n5. helburua: Amen osasuna hobetzea.\nAmen osasun ona, kalitate handiko tresneriaren laguntzaz eta amen eguneroko kontrolaz lortzen da. Horrela emakumeak bere haurdunaldian bide zuzena jarraituko du. Hau horrela ez izateak,beharrezkoak ez diren ehunka hildako sortzen ditu urtez urte. Amen osasun atentziorako laguntzak eta familia planifikazioak baxuak dira.\n6. helburua: HIESari, malariari eta beste gaixotasunei aurre egitea.\nHIESaren prebentzioa eta gaixotasunaren eragina txikitzea bilatzen du helburu honek. Epidemiaren aurka erantzun koordinatu bat ematea eta HIESa duten pertsonen eskubideak babestea. Ematen hari den erantzuna, hautemangarria den prozesu bat da, gaixotasunaz kutsatzen diren pertsona kopurua jaisten ari da gehien kaltetutako lurraldeetan.\n7. helburua: Ingurumenaren iraunkortasuna bermatzea.\nGarapen iraunkorra bilatzen duen esparru berritzat jokatzen du helburu honek. Gizarte ekitatea helburu duten metekin, garapen ekonomikoa bultzatzearekin batera, garapen iraunkor batengatik laguntzea. Tokiko laguntza eta laguntza politiko eta ekonomikoa ematea garapen iraunkorra bultzatzeko. Nazio bakoitzean garapen iraunkorreko printzipioak oinarritzea, helburua lortzeko giltza delako.\nMontrealeko protokoloa adibidez, neurri gogorragoak hartzea berotegi-efektuko gas emisioa kontrolatzeko, klima aldaketaren eragile bilatzen du.\nHelburu nagusiaren azpiatalak:\n8. helburua: Garapenerako nazioarteko elkartea sustatzea.\nGarapenerako laguntza ofiziala txikitu egin da lehengo aldiz, herrialde batzuk jasaten ari diren zailtasunengatik. Garapenerako laguntza ofiziala (AOD, gazteleraz) finantzaketa iturri egonkortzat jo izan da beti, atzerakada finantzarioak sortutako eraginak konpontzen laguntzen zuena.\nIturria: https://web.archive.org/web/20130122070358/http://www.undp.org/content/undp/es/home/mdgoverview/\nHelburuen bilakaera.\n1. helburua: Muturreko pobrezia eta gosea desagerraraztea.\nPNUD gogotsu ari da lanean herri guztietara heltzeko, hauen garapena kontrolatzeko eta horrela helburuak bete ahal izateko. Muturreko pobrezia murriztu egin da herri guztietan; bai kopuruan eta baita garapen bidean dauden herrietako pobrezia-tasetan ere. Garapen bidean dauden herrietan egunean 1,25 dolarrekin bizi diren pertsonen portzentajea %47-tik 1990-ean%24-ra murriztu da 2008-an. Emaitza hauek baieztatzen badira hurrengo ikerketetan, Milurtekoko Helburuetatik lehenengoa 2015 baino lehenago beteko litzateke. Ahala eta guztiz ere, kalkulatzen da mila milioi pertsonak egunean 1,25 dolarrekin bizitzen jarraituko dutela. Mundu osoko %16-ko tasa adierazten du honek. Muturreko pobrezian bizi direnen bostetik lau pertsona, Sahara hegoaldeko Afrikan eta Hegoaldeko Asian aurkitzen dira. Ekialdeko Asiak, langile pobreentzat hobekuntzaren erritmorako pausoak seinalatzen ditu. 2000 eta 2001 urte bitartean, mundu osoan, egunean 1,25 dolarrekin bizi ziren langileen kopurua %26,4-tik %14,8-ra jaitsi zen. Ekialdeko Asian, jaitsi den kopurua txikiagoa izan da, hain zuzen, %25-etik %17,4-ra jaitsiz. Produkzioari buruz, Hego Amerikan, Kariben, Sahara hegoaldeko Afrikan eta Ozeanian aurrerapenak oso mugatuak izan dira. Ekialdeko Asian berriz, produktibitatea bikoiztu egin zen 2001 eta 2011 bitartean.\n2. helburua: Lehen hezkuntza unibertsala lortzea.\n2004. urtetik aurrera lehen hezkuntzako matrikulazio kopuruen hazkundeak geldialdi bat jasaten ari da, hala ere, erronka handienak duen herrialdeak aurrera pauso handiak egin dituzte.\nGapen bidean dauden lau lurraldek; Iparraldeko Afrikako, ekialdeko eta hego-ekialdeko Asiako eta Hego Amerikako haurren %95a lehen hezkuntzako ikasketak jasotzen dituzte. Bestalde, lehen ikasketak jasotzen ez dituzten ahur guztien erdia Sahara azpiko Afrikan daude.\n2010. urtean 61 milioi haurrek ez zituzten ikasketa hauek burutzen. Termino erlatiboetan Sahara azpiko haur guztien %24a eta hego Asiako %7a ez ziren eskolara joango. Bigarren hezkuntzako ikasketak burutuko ez zituztenak 71 milioi gazte ziren, horietatik erdia baino gehiago bigarren hezkuntza derrigorrezkoa zen herrialdeetakoak. Gazte txiroenak eta landa lurretan bizi zirenak eskolara joateko aukera askoz txikiagoa dute.\nGainera, gero eta gazte gehiago dira lehen hezkuntzako ikasketak burutzen dituztenak eta bigarren hezkuntzako ikasketak burutu nahi dituztenak, hau, azkenean arazo bat izaten ari da baliabide urriak dituzten herrialdeentzat.\nGaur egun gazte analfabetoak 120 milioi baino gehiago dira, 74 neskak eta 48 mutilak. Aurrerapauso handienak hegoaldeko Asian eman dira, non alfabetatze tasa %60tik %81era handitu diren, eta Iparraldeko Afrikan %68tik %88ra.\n3. helburua: Genero berdintasuna eta emakumeen autonomia sustatzea.\nPNUDek emakumearen aldeko politiketan laguntzailetzat lan egiten du, garapenerako gaitasunean eta genero berdintasunaren aldeko proiektuak babesten ditu. Garapen bidean dauden herrietan, lehen mailako hezkuntzan berdintasunak lortzen ari dira, nahiz eta oraindik herri batzuetan oraindik ez den hori lortu. Garapen bidean dauden 55 herrialderi 2005 eta 2010 urte bitartean egindako inkesten arabera, erakusten dute pobrezia oztopo garrantzitsua dela lehen mailako eta bigarren mailako hezkuntza lortzeko. Mendebaldeko Asian, Iparraldeko Afrikan eta Hegoaldeko Asian, emakumeen %20-ak besterik ez zuen lan egiten nekazaritzaz kanpo. Mundu mailan, gerentzia lanetan emakumeen %25-ak bakarrik lan egiten du. Mundu osoan, emakumeek %19,7 aulki lortu dituzte 2012-ko parlamentuetan, 1995-an %11,3-a izan zen. Mailarik altuena eskandinaviar herrietan dago. Trantsizio etapetan, iraganeko ezberdintasunak konpontzeko aukera egoten da.\n4. helburua: Haurren heriotza tasak gutxitzea.\n1990 eta 2010 bitartean, 9 herrialdetik 5-tek bakarrik lortu zuten 5 urte baino gutxiagoko haurren heriotza kopurua %50-an murriztea. Iparraldeko Afrika lortu du jada bere helburua. %67-an murriztu zuen haurren heriotza kopurua. Mendebaldeko Asia ere helburua lortzear dago, %63 murriztu ondoren. Sahara hegoaldeko Afrikak eta Ozeaniak %30 murriztea besterik ez dute lortu. Hegoaldeko Asiak %44. Sahara hegoaldeko Afrikan eta mendebaldeko Asian aurkitzen dira 5 urte baino gutxiagoko haurren heriotza kopururik handienak, hain zuzen ere, 6,2 milioi hildako, mundu mailan mota honetako hilen %82a. Heriotza kopurua handiagoa izaten da nekazaritza inguruetako haurren artean. Txertaketa kanpainei esker, Sahara hegoaldeko Afrikak %85-an elgorriaz hiltzen ziren pertsonen kopurua murriztea lortu zuen.\n5. helburua: Amen osasuna hobetzea.\n1990az geroztik amen heriotza kopurua erdira jaitsi da, baina 2015an finkaturiko helburutik urrun daude. Kalkulatzen da, 2010. urtean, 287.000 ama hil zirela mundu osoan, honek adierazten du %47-ko beherakada 1990-etik. Urte horretan hil ziren amen %85a Sahara hegoaldeko Afrikan eta Mendebaldeko Asian hil ziren. Garapen bidean dauden herrialdeetan amen heriotza tasa 15 aldiz handiagoa zen herri garatuetan baino. HIESarekin zerikusia izan duen 19.000 hildako egon ziren mundu osoan, horietatik %91 Sahara hegoaldeko Afrikan gertatu ziren. Herri garatuetan, emakumeen ia gehiengoak (bi herenak) erditze momentuan gaitasuna duen pertsonal (medikuak\u2026) batez lagunduak izaten dira. Garapen bideko herrialde guztietan, haurdun dauden emakumeenganako arreta handitu egin da.\nHerrialde gehienetan, nerabek haur gutxiago dituzte. Hau loturik dago, pobreziarekin eta maila baxuko hezkuntzarekin. Sahara hegoaldeko Afrikak du kopururik handiena nerabek izan dituzten jaiotzetan. Antisorgailu seguru eta eskuragarriak lortzeko erraztasun handiagoa izanez gero, erreprodukzio kontuetan erabaki egokiak hartzeko aukera ematen du. Sahara hegoaldeko Afrikako emakumeek antisorgailuen erabilpen mailarik txikiena zutenak ziren. Hauek 2010. urtean antisorgailua metodoren bat edukitzeko beharrizana ez zuten bete. Familien planifikaziorako laguntzak gutxitu egin ziren.\n6. helburua: HIESari, malariari eta beste gaixotasunei aurre egitea.\nHISAren infekzioa 33 herrialdeetan txikitu da, horietatik 22 Sahara azpiko Afrikan daude, HISAren epidemia nagusi den lekuan.\n2010ean HISAren infekzioaren kasu berrien %70a bertan eman zen, munduko populazioaren %12a besterik izanda.\n2010. urte bukaeran 34 milioi pertsona bizi ziren gaixotasun honekin, 2001. urtearekin alderatuz, %17 gehiago.\nGaixotasunak mundu mailan berdin erasotzen die emakumeei nahiz gizonei, hala ere, Hego Afrikan eta Kariben emakumeak %60a ordezkatzen dute.\nGaixotasunarengatik hiltzen den pertsona kopurua gero eta txikiagoa da, 2010. Urtean 1,8 milioi pertsona hil ziren, 2005. urtean baino 400 mila pertsona gutxiago. Tratamendu bereziei esker, 1995. urtetik 2,5 milioi pertsona hiltzea saihestu da. Tratamenduak hazkunde izugarria izan du, hala ere, ez da lortu unibertsala izatea.\n2010. urte bukaeran 6,5 milioi pertsona tratamendu bat jasotzen ari ziren. Garapen bidean dauden herrialdeetan, tratamendua jasotzen ari diren pertsonak gero eta gehiago dira, %48a izatera heldu zen 2010ean. Epidemia orokortuta dagoen 10 herrialdeetan gaixotasunaren tratamendua unibertsala izatea lortu dute.\nMalariaren kontrako prozesua luzea baina eraginkorra izan da ere. Kontrol eta prebentzio neurriak gero eta handiagoak dira gaixotasuna jasaten ari diren lurraldeetan, eta honek kasu berriak agertzea eta gaixotasunarengatik hiltzen diren pertsona kopurua murrizten du.\nMalariaren mapa geroz eta txikiago da, 2000. urtean 99 herrialdeetan gaixotasuna aktibo zegoen, 2010. urtean berriz, 43 lurraldetan.\n2010. urtean uste da, 216 milioi pertsona gaixo zeudela malariaren ondorioz, horietatik %81a Afrikan, eta urte horretan 655 mila pertsona hil zirela ondorio berdinarengatik, %91 Afrikan, eta horietatik %86a 5urte baino gutxiago zuten.\nNazioarteko finantziazioa, malariari aurre egiteko, hobekuntza ugari ekartzen ditu, herrialde horietan eltxoen kontrakoak jartzeko. 2010. urtean Hego Afrikan eltxoen kontrako sareekin bizi zen ume kopurua %2tik %39ra pasa zen.\nTuberkulosiaren hedapena txikitzen hasi da ere. 2010. urtean 8,8 milioi kasu berri eman ziren, hala ere, tuberkulosia duten gaixoen tratamendua gero eta arrakasta handiagoa izaten ari da.\n7. helburua: Ingurumenaren iraunkortasuna bermatzea.\nAsian ematen ari den baso eremuaren hazkundea, mundu osoan eman den galera mantsotzea lortu du baina ez lehenengo moduan lagatzea.\nBaso-galera tasa txikitzen hasi dira, deforestazio gutxiagoa dagoelako eta zona berriak landatzen direlako, edota jada existitzen diren basoak handitzen direlako. 90. hamarkadan 8,3 milioi hektarea galtzen ziren urtero, 2000. hamarkadan aldiz, 5,2 milioi hektarea galtzen ziren urtero.\nHego Amerika eta Afrika izan ziren galera nagusienak jasan zituztenak 2000 eta 2010 urte bitarteetan.\nKarbono dioxido emisioak gainera 2009. urtean gutxitu egin ziren %0,4 batean, zegoen tendentziarekin apurtuz.\n2010. urtean munduko lur azaleraren %12,7a babestuta zegoen, ozeanoetako babesa aldiz, %1,6a besterik ez zuen hartzen.\n2009an, 395espezie arrain zaintzen ziren, arrantzaren %70a ordezkatzen duena, eta horietatik %30a neurriz gain esplotatzen ziren.\nHelburu nagusiaren azpiatalak:\nEdateko uraren helburua.\nEdateko urari buruz datzan milurtekoko helburu erlatiboa, muga eguna baino bost urte lehenago bete da. 2010ean jada mundu osoko populazioaren %89ak edateko ura eskuragarri zuen, bi hamarkada lehenago %76ra bakarrik heltzen zelarik. Hazkunde honetan Txinak eta Indiak zeresan handia izan dute, bi herrialdeek hobekuntza honen erdian eragin dute eta. Honek esan nahi du edateko ura eskuragarri ez zuen populazioa erdira murriztu dela 5 urte lehenago, gauzak horrela jarraitzen badute, 2015erako %92ak behar hori aseta edukitzea espero da.\nHala ere, lan asko dago oraindik egiteko, gaur egun munduko populazioaren %11ak edateko ura izan gabe jarraitzen du, eta gauzak horrela jarraitu ezkero 2015ean 605 milioi pertsona zerbitzu hau gabe jarraituko dute.\nZerbitzua eskasagoa da Hego Afrikan eta Ozeanian, bertan ez dute helburua lortuko 2015erako. Sahara azpiko Afrikan bizi dira edateko urik ez duen populazioaren %40a. Gainera, bertan, ura lortzeko jaso eta garraiatu egin behar da, lan hau egiteko emakumeak eta haurrak, neskak ere, arduratzen dira.\nSaneamenduaren helburua.\nAurrera pauso handiak egin diren arren, ez da posible izango helburua lortzea. Munduko populazioaren %15ak ez dauka inolako saneamendu instalaziorik. Ekonomia hazkunde azkarra jasaten ari diren herrialdeetan ere, pertsona askok ez du saneamendurik. 626 milioi Indian (herrialdeko %60a), 14 milioi Txinan eta 7 milioi Brasilen horrela bizi dira.\nBestalde landa lurretan bizi zen populazioaren zati bat hirietara joan da eta beraz, edateko ura eta saneamendua instalazioak lortzea posible izan da. Horrela 100 milioi pertsonen baldintzak hobetzea lortu da.\n8. helburua: Garapenerako nazioarteko elkartea sustatzea.\n2011. urtean garapenerako laguntzean egindako gastu garbia 133.500 milioi dolar izan zen, hau da, garatutako estatuen sarreren konbinazioaren %0,31. Zorraren arintzea eta laguntza humanitarioa aldera batera utziz, garapenerako programa eta proiektuen alde-bitako laguntza jaitsi egin zen %4,5 termino errealetan.\n2011an Danimarkan, Luxenburgon, Norvegian, Herbehereetan eta Suedian soilik gainditu zuten Nazio Batuak proposaturikoa, hau da, Garapenerako asistentzia ofizialari estatuaren sarreren %0,7a izatea. Emaile handienak, bolumenari dagokionez, Estatu Batuak, Alemania, Erresuma Batua, Frantzia eta Japon izan ziren, bestalde, mozketa handienak Austrian, Belgikan, Espainian, Grezian eta Japonian eman ziren. G7a osatzen duten herrialdeek emandakoaren %69a ordezkatzen zuen, eta Europar Batasunak %54a.\nPosible da, laguntza Latin Amerikan geroz eta txikiagoa izatea, eta bestetik, handiagoa izatea Hego Asian eta Asia Zentralean.\nJasotzen den laguntza kopurua proportzionalki jaisten da emaileak ematen dutenarekin batera. Laguntza nagusiki herrialde pobreetara bideratzen jarraitzen da, hau da, gutxiago garatutako herrialdeen taldera (LDC, ingelesez), laguntza osoaren heren bat jasotzen baitu.\n2010. urtean garapen bidean dauden herrialdeetako esportazioak, muga-sarietan jaitsiera izan zuten, baina lehen sektoreko produktuetan izan zuen soilik eragina.\nHerrialde batzuetan (Amerika Latina eta Karibea, Hegoaldeko Asia eta Ozeania) atzerriko zorraren ordainketa eta esportazioen gaineko irabazien arteko erlazioa txikitzen joan da.\nZorra handiegia duten herrialdeen aldeko iniziatibak dio, 40 herrialdek zorraren arintzea eskatzeko baldintzak betetzen dituztela.\nIturria: https://web.archive.org/web/20130122070358/http://www.undp.org/content/undp/es/home/mdgoverview/ eta https://web.archive.org/web/20120620121432/http://periodismohumano.com/cooperacion/pesimismo-ante-el-examen-a-los-objetivos-del-milenio.html\nALBOAN KRITIKA.\nMilurtekoko Garapen Helburuak parte hartzen duten eragileen funtsezko elementuak dira nazioarteko lankidetzan. Nazio Batuen erakundearen barnean, 2000. urtean sortua, inongo erakunde publikok ez du bere zilegitasuna zalantzan jartzen hegoaldeko herrialdeen politikak gidatzen laguntzen duela, eta herrialde emaileen lankidetza politikak zuzentzeko egokia dela. Milurtekoko helburuak 2005ean jada zioten, Garapenerako Laguntza Ofiziala eraginkorra zela, emaileen eta jasotzaileen arteko koordinazioa bazegoela, eta horrela guztion esfortzuak egutegi komun bat eskaintzen zuela.\nHala ere, Milurtekoko Garapen Helburuak ez dira nahikoak mundu mailan bizi dugun bidegabekeriari aurre egiteko. 90. hamarkadan Garapenerako Nazio Batuen Erakundeak (PNUD, gazteleraz) giza garapena terminoa aurkeztu zuenean, hau, ordu-arteko garapen ekonomikoaren ikuspenaren porrotaren alternatiba eta azalpen moduan agertu zen. Giza garapenak, garapenaren zentsu zabala adierazten digu, esanez aurreko eredu guztiak, gehienak irabazi ekonomikoetan zentratuak, porrotera eramaten gaituela. Giza garapenak, gizakiaren garapenari eragiten dizkion emaitza berriak aztertzeko adierazle berri batzuk eskatzen ditu, osasuna, hezkuntza, gizarte antolaketa etab. neurtzeko. Milurtekoko Garapen Helburuak teoria hori jaso zuten eta helburu batzuk finkatu zituzten, dimentsio ezberdinetan neurgarriak.\nHala ere Milurtekoko Helburuak kritikak ere jaso dituzte, Garapenerako Gobernuz Kanpoko Antolaketak (ONGD, gazteleraz) eta mugimendu sozialak susmoz begiratzen diote. Zergatik? Helburu ezagutuena lehen helburua da, muturreko pobrezian dauden pertsonak (1$/egun baino gutxiagorekin bizi direnak) erdira murriztea. Serioa edo moralki onargarria da gizartearen helburua izatea 2015erako 700 milioi pertsona \u201cbakarrik\u201d muturreko pobrezian lagatzea? Borondate sozial eta politikoa eta laguntzaren efikazia garapenerako funtsezko faktoreak badira ere, kalkulu ekonomikoak diote muturreko pobrezian bizi direnentzat beharrezko baliabideak lortzeko eta horrela biztanleria guztiaren sarrera ekonomikoak handitzeko nahikoa izango zela herrialde aberatsen BPGaren %0,7a Garapenerako Laguntzari bideratzea. 70. hamarkadan hartutako konpromisoa eta behin eta berriz bete ez dena. Bestetik, garapenaren ikuspuntua murrizten ari gara berriz ere, diru-sarreren gai huts moduan.\nEz gara ari arazoaren larritasuna alde batera usten, 2015erako helburuak (jada onartezinak diren helburuak) beteko diren edo ez eztabaidatzen ari garen bitartean? Non aurkitzen da gure sistema ekonomikoaren, politikoaren eta giza baloreen erreforma, gauzak horrela jarraitzen ahalbidetzen dutenak? Dohako erronda, Munduko Komertziorako Erakundeak deitutakoa eta behin eta berriz huts egin duena, herrialde pobreen mesederako nazioarteko komertziorako arauak aldatzea bilatzen zuena, pentsatzera eraman behar gaitu. Honek garbi azaltzen du Milurtekoko Helburuetan soilik zentratzea ez dela izugarri handia den bidegabekeriari aurre egiteko modua, bizi garen mundu honetan dagoen bidegabekeriari aurre egiteko modua.\nGaldera nagusia da MGHak gai izango diren mundu osotik milioi bat pertsona baino gehiago pobrezia eta miseriatik ateratzeko. Milurtekoko Helburuak pobrezian bizi diren mila milioi pertsona baino gehiagoren egoera aldatzeko baliagarriak izango diren jakitean datza funtsezko auzia. Hau da, MGHak benetako eraginik izango al dute edo pixkanaka-pixkanaka indarra galduz joango dira, Nazio Batuetako bestelako dokumentu askoren moduan? Herrialde aberatsak gai izango ote dira mundu modernoaren etekinak banatzeko eta herrialde txiroekin partekatzeko? Eta hala bada, herrialde txiroenak aurrerapena eta garapena lortzeko beharrezkoak diren aldaketak aurrera eramateko gai izango ote dira?\nJada hamabi urte pasatu dira MGHak hitzartu zirenetik, eta oraindik beste hiru urte geratzen dira adostutako helburuak betetzeko. Hala ere, momentuz ez du ematen helburu hauek 2015 urterako beteko direnik. 2008an G8-ko buruzagiak Tokion (Japonia) bildu ziren herrialde txiroek sufritu izan zuten (eta oraindik duten) elikagaien krisialdiari buruz hitz egiteko, baina ez zuten inolako irtenbiderik eskaini garapenak planteatzen dituen arazo eta erronkei erantzuna emateko.\nBatzuentzat MGHak planteatzen dituen helburuak zailak eta asmo handikoak dira; beste batzuentzat benetako borondate politikoarekin lor daitezkeen minimoak dira, Iparraldeko herrietan nahiz hegoaldekoetan.\nHala ere, helburu hauek Iparraldearen erantzukizuna aitortzen dute herrialde txiroen garapenerako. Alboan erakundearen ustez, MGHak herri txiroen garapenaren aldeko esfortzua gehituko duen abiapuntua besterik ez da, eta guztiz bidegabeko eta ezberdina den mundu honen kausen debatea piztuko du. Helburu hauek, nazioarteko erakundeengatik aurrera pauso handi moduan aurkeztuak izan badira ere, esan beharra dago muga handiak dituela, ez bakarrik helburuen betepenaz, arlo ezberdin ugari kanpoan utzi dituzte eta.\nIturria: https://web.archive.org/web/20131106021249/http://www.alboan.org/eu/portal/documentos.asp?id=65\nMilurtekoko Garapen Helburuen muga batzuk.\nPobrezia fenomeno multidimentsionaltzat ulertzea heldu izan den arren, MGHak duen adierazle nabarmenena diru-sarrerenak izaten jarraitzen du. Pertsona bat muturreko pobrezian dagoela ulertzen da bere diru-sarrerak 1,25$/eguneko baino gutxiago denean, Munduko Bankuak erabiltzen duen irizpide klasikoa. Horregatik, MGHak pobreziaren aldeko ikuspegi zabalagoa izan beharko zuela uste dute batzuk, eta ez bakarrik diru-sarreren ingurukoa. Horrela pobreziaren kontrako borrokan osasunerako, hezkuntzarako eta merezia den lan baterako aukera izatea moduko aspektuak ere sartzea.\nKlima aldaketaren ondorioz efektu kaltegarriak gauzatzen dira gizartean, hori ekiditeko nahian Iparraldeko herriak arauak sortzen dituzte, beraiek dira termino absolutuetan kutsaduran gehien eragiten dutenak eta. Hala ere, herrialde hauek beraiek sortutako arauak behin eta berriz ez dituzte betetzen, pertsona pobreen kalterako, beraiek dira eta klima aldaketen ondorioak gehien pairatzen dituzten pertsonak.\nPobreziarekin bukatzeko hiritar guztien parte-hartzea behar da. Pobrezia ekiditeko pertsona txiroak \u201cahotsik gabe\u201d uztea eta ezarritako neurrien \u201chartzaile\u201d gisa soilik uztea, pertsona gisa duten duintasuna eta hien garapenerako eragile aktibo bilakatzearen aukera kentzea da. Milurtekoko Helburuek giza garapenaren politika ahaztu egiten dute. Helburu hauek, herrien garapenerako gidatzat, demokrazia, hiritarren parte-hartzea eta giza eskubideak indartu beharko lituzkete.\nALBOAN proiektua, elikagaien produkziorako herritarren gaitasunak hobetzen diharduen hainbat proiektutan laguntza ematen ari da Afrikan, herri horien elikadura segurtasuna eta subiranotasuna sustatzeko asmoarekin. Nekazarien ezagutzak eta gaitasunak sendotzen dihardute, formazioaren, auzoko nekazarien arteko ezagutzen elkartrukatzearen eta jarraipen teknikoaren bitartez.\n2000. urtean, Milurtekoko Deklarazioarekin hasitako bidearen beste pauso bat da Accrako Foroa. Milurtekoko Helburuen zortzigarren helburuarekin loturik dago, garapenerako aliantza mundial bat sortzea, beste zazpi helburuak betetzen laguntzeko. Aliantza honek, herri aberatsetatik fondo gehiago lortzeko helburua du eta fondo hauek era eraginkorrago batean erabiltzea.\nIzan ere, duela gutxi sinatutako Accra Ekintza Plana lorpen nabarmenetako bat jabetza kontzeptuan, gaur egun esplizituki barne hartzen ditu parlamentuek, tokian tokiko gobernuen eta elkarte zibilak, eta beren gaitasunak hobetzeko konpromisoa barne hartzen ditu.\nHerrialde hartzaileak ere erabakietan eragitea lortu dute, beraien instituzio propioen erabilera eta administrazio sistemak indartzeko, herrialde emaileak ezarritako sistema paraleloen laguntzak kudeatzeko.\nBeste aurrera pauso bat, txikia, Hegoalde-Hegoalde lankidetzaren aitorpena izan da, egunero indar gehiago duena.\nTxanponaren beste aldea, herrialde emaileen adierazleak, Estatu Batuek, Japoniak eta Munduko Bankuak protagonizatzen dute, talde progresiboen (hala nola EB eta Herrialde Nordikoak) jarreren aurkako blokeoa eraginez.\nEra berean, ez dira lortu eraginkortasunerako premiazko eta erabakigarriak diren bi helburu konpontzea: herrialde hartzaileen gaineko baldintzen inposaketa murriztea, (oinarrizko zerbitzuen pribatizazioa, adibidez) herrialde txiroetan zoritxarreko ondorioak dituena eta diru laguntzen fondoen erabilera mugatzea, herrialde emaileen enpresen mesederako, laguntza tekniko eta kontratuen bidez.\nAzken finean, Accrak begi bistakoa indartu du: herrialde emaileen gobernuek izan dituzten konpromisoak betearazteko izan duten maila ahula eta laguntzarako arkitektura berri bat eraikitzeko ariketa politiko bat egiteko beharrizana."}
{"id": "366456", "revid": "6327", "url": "https://eu.wikipedia.org/wiki?curid=366456", "title": "Milurteko helburuak", "text": ""}
{"id": "366457", "revid": "110909", "url": "https://eu.wikipedia.org/wiki?curid=366457", "title": "Schengen (Luxenburgo)", "text": "Schengen ( ahoskatua) Luxenburgoko hego-ekialdeko herri txiki bat da, eta dagokion komunak ere izen horixe dauka. Alemaniako, Frantziako eta Luxenburgoko mugek bat egiten duten inguruan dago. Batez ere ardoa ekoizten dute bertan.\nUdalerria 1985ean egin zen famatu; izan ere, Schengeneko Hitzarmena sinatu zuten urte horretako ekainaren 14an. Hitzarmenaren izenaren bidetik, Remerschen Komunako Kontseiluak 2006. urtean izena aldatzea erabaki zuen, eta \"Schengen Komuna\" da harrezkero. Schengen komunako beste udalerriak Remerschen eta Wintrange dira.\nSchengengo gaztelua izatez 1390ekoa da, baina XIX. mendean goitik behera berreraiki zuten: gaur egun, hotela eta biltzar-aretoa da. Bestalde, aipatzekoa da Schengenen dagoen Europako Museoa, 2010. urtean irekia."}
{"id": "366458", "revid": "105290", "url": "https://eu.wikipedia.org/wiki?curid=366458", "title": "Agulhas lurmuturra", "text": "Agulhas lurmuturra (ingelesez: \"Cape Agulhas\"; portugesez: \"cabo das Agulhas\") Hegoafrikar Errepublikako hegoaldeko lurmutur bat da, Mendebaldeko Lurmuturra probintzian. Lurmutur Hiritik 170 km hego-ekialdera.\nAfrikako punturik hegoaldekoena da (34\u00b050\u203200\u2033S eta 20\u00b000\u203209.15\u2033E), oso zabalduta badago ere punturik hegoaldekoena Esperantza Oneko lurmuturra dela (34\u00b021\u203229\u2033S eta 18\u00b028\u203219\u2033E). Agulhas lurmuturrak bereizten ditu ofizialki Ozeano Atlantikoa eta Indiako ozeanoa. Bereizketa erreala mugikorra da: Agulhasko itsaslasterrak Benguelako itsaslasterrarekin bat egiten duen puntua aldatu egiten da urte-sasoiaren arabera.\nBartolomeu Dias nabigatzaile portugesa izan zen lurmuturra ikusi zuen lehen europarra (1487-1488), Indiako ozeanora iristeko itsasbide baten bila egindako bidaietan. \"Agulhas\" (\"orratzak\") izena eman zitzaion, puntu hartan deklinazio magnetikoa nulua delako eta, ondorioz, iparrorratzaren orratzek ipar geografikoa doi-doi adierazten dutelako."}
{"id": "366459", "revid": "6327", "url": "https://eu.wikipedia.org/wiki?curid=366459", "title": "Claude-Henri Rouvroy", "text": ""}
{"id": "366460", "revid": "6327", "url": "https://eu.wikipedia.org/wiki?curid=366460", "title": "Claude Henri de Rouvroy", "text": ""}
{"id": "366461", "revid": "448", "url": "https://eu.wikipedia.org/wiki?curid=366461", "title": "Palestinako Aginte Nazionala", "text": ""}
{"id": "366463", "revid": "1545", "url": "https://eu.wikipedia.org/wiki?curid=366463", "title": "Erru (argipena)", "text": "Errua eta erruduntasuna hitzek esanahi eta erabilera zenbait dituzte:"}
{"id": "366464", "revid": "17", "url": "https://eu.wikipedia.org/wiki?curid=366464", "title": "Erru", "text": ""}
{"id": "366465", "revid": "17", "url": "https://eu.wikipedia.org/wiki?curid=366465", "title": "Errudun", "text": ""}
{"id": "366466", "revid": "17", "url": "https://eu.wikipedia.org/wiki?curid=366466", "title": "Erruduntasun", "text": ""}
{"id": "366474", "revid": "448", "url": "https://eu.wikipedia.org/wiki?curid=366474", "title": "Walter Guevara Arze", "text": ""}
{"id": "366476", "revid": "512", "url": "https://eu.wikipedia.org/wiki?curid=366476", "title": "Izerdi (argipena)", "text": "Izerdi izenak hainbat adiera ditu:"}
{"id": "366478", "revid": "448", "url": "https://eu.wikipedia.org/wiki?curid=366478", "title": "Bernardo O\u00b4Higgins", "text": ""}
{"id": "366479", "revid": "6327", "url": "https://eu.wikipedia.org/wiki?curid=366479", "title": "Federico Errazuriz Echaurren", "text": ""}
{"id": "366480", "revid": "12788", "url": "https://eu.wikipedia.org/wiki?curid=366480", "title": "Veronese", "text": ""}
{"id": "366481", "revid": "6950", "url": "https://eu.wikipedia.org/wiki?curid=366481", "title": "Alegia (literatura)", "text": "Alegia helburu didaktikoa duen literatura idatziaren azpigeneroa da. Protagonistak hitz egiten duten animaliak izaten dira. Prosan idatziak egon daitezke, baita bertso sorta baten itxura hartu ere. Gehienetan ikaskizun batekin amaitzen dira. Ikaskizuna bertsotan egon ohi da buruz ikasdadin. Ikaskizun hori atsotitza izan daiteke edo atsotitz itxura izan dezake.\nEzaugarriak.\nKomeni da argi eta garbi bereiztea alegia eta antzeko helburua --jokaera etiko jakin bat sustatzea-- duten beste testu-tipo batzuk: ipuina, parabola, sermoia. Alegiak, ipuinak bezala, ahozko literaturan daude erroturik. Bertsotan zein prosan idatzita egon daitezke. Haur eta gazte literaturatzat hartu izan da maiz, prosa didaktikoa edo bertso didaktikoak. Prosa eta bertsoak nahastea ere gertatu izan da.\nAlegietan protagonista nagusiak bi animalia izan ohi dira. Biek ala biek kontrako ezaugarriak izan ohi dituzte. Normalean ez dira bi pertsonaiak maila beretik abiatzen, batak prestigioa du eta besteak fama txarra baina haien jokabidearen ondorioz ipuinaren amaieran prestigio aldaketak gertatuko dira. Alegiaren helburu nagusietako bat zenbait jokabideren ondorioak, ondorio txarrak normalean, erakustea da. Helburu didaktiko nagusia, beraz. Amaieran, modu labur eta eraginkor batez laburbildu ohi da irakatsi nahi zena. Amaiera horri alegiaren erakutsia edo ikaskizuna deitu izan zaio.\nTestu-tipo bezala literatura testuen artean koka daiteke, helburu didaktikoarekin bereziki.\nEzaugarri nabarmenenak hauek dira:\nHistoria.\nAlegiak bere aitzindariak Ekialdeko kulturetan dituen arren, azpigenero narratibo gisa Esopo greziarrak finkatu edo sortu zuen K.a. V. mendean prestatu zuen bilduman. Esopok greziarren alegiak jaso zituen eta geroago Fedrok latinezko kulturara egokitu zituen, beste zenbait gehituta. Xabier Kintanak itzuli zituen batzuk, \"Azeria maltzur, zikoina maltzurrago\" (1989), besteak beste. \nErdi Aroan, Europa mendebaldera igaro zen tradizio hori, India eta Ekialdeko eragin berrituekin nahasiz, eta ezagun egin ziren, adibidez, otsoa eta bildotsarena edo azeria eta mahatsena. Alegia edo fabularen antzekoak dira Erdi Aroan landu ziren mota bi: frantses literaturako \"fabliau\" delakoa eta gaztelaniazko literaturan ugaria den \"apologoa\" (Hitako artzapeza, On Juan Manuel, Calila e Dimna ). Fabliau deritzana Frantzia Iparraldean eta XII.-XIV. mende bitartean landu zen; neurtitzez egina, irri eta trufazkoa da eta populua jostarazteko asmoa du. Apologoa, aldiz, hitz lauz emana eta serio eta gogoetatsua da, alegia ez bezala.\nAlegiaren urrezko garaia XVII. eta XVIII. mendeetan izan zen, Frantziako klasi zismoan eta ondorengo neoklasizismoan. Orduan bihurtu zen genero artistikoa, euskarri prezeptiboa hartuz eta garai hartan nagusi ziren argitasunez irakasteko asmoei eta gizarteari on egiteko gogoari erantzunez. Horretaz gain, kritika soziala nabarmena da generoan, hala nola Jean de La Fontaine (1621-1695) eta Fedroren alegietan. La Fontaine frantsesarekin gailurra iritsi zuen generoak, eta euskaraz 19. mendean itzuli ziren haren lanak, \"La Fontaineren alegia berhezi\"ak izenburuarekin.\nBeste literatura europar batzuatean ere nabarmendu zen joera. Alemanian Gotthold Ephraim Lessing eta Ingalaterran John Gay aipatzekoak dira, adibidez. Espainiako neoklasizismoan poesia didaktikoaren paradigma da alegia. Adibidez, Felix Maria Samaniego (1745-1801), alegi moralak idatzita (eta Bergarako Mintegiko ikasleei eskainiak), jostatuz irakatsi nahi du. Gazteleraz idatzi zuen beste euskal autore bat Iba\u00f1ez de la Renteria bizkaitarra izan zen, eta honen lanak Joan Antonio Mogelek euskaratu zituen, bere iloba Bizenta Mogelen laguntzarekin. Beste egile espainiar bat Tom\u00e1s de Iriarte (1750-1791) izan zen, Kanarietakoa sortzez."}
{"id": "366482", "revid": "448", "url": "https://eu.wikipedia.org/wiki?curid=366482", "title": "Mikel Etxarri", "text": "Mikel Etxarri Sasiain (Lasarte-Oria, Gipuzkoa, 1946ko irailaren 18a -) futbol entrenatzaile eta futbolari ohia da. Egun Euskal Selekzioaren entrenatzailea da.\nJokalari bezala hainbat klubetan aritu zen, Eibarren haien artean.\n18 urtez Real Sociedadean egun zuen lan hainbat postuetan. Ondoren Euskal selekzioaren entrenatzailea bilakatu zen.\n2012an \"100 frases al pie\" liburua argitaratu zuen."}
{"id": "366483", "revid": "201", "url": "https://eu.wikipedia.org/wiki?curid=366483", "title": "Alegia (testu-tipo)", "text": ""}
{"id": "366485", "revid": "201", "url": "https://eu.wikipedia.org/wiki?curid=366485", "title": "Belarriko argizari", "text": ""}
{"id": "366486", "revid": "201", "url": "https://eu.wikipedia.org/wiki?curid=366486", "title": "Belarritako argizari", "text": ""}
{"id": "366487", "revid": "201", "url": "https://eu.wikipedia.org/wiki?curid=366487", "title": "Belarrietako argizari", "text": ""}
{"id": "366488", "revid": "201", "url": "https://eu.wikipedia.org/wiki?curid=366488", "title": "Belarrietako ezko", "text": ""}
{"id": "366489", "revid": "201", "url": "https://eu.wikipedia.org/wiki?curid=366489", "title": "Belarritako ezko", "text": ""}
{"id": "366490", "revid": "201", "url": "https://eu.wikipedia.org/wiki?curid=366490", "title": "Belarriko ezko", "text": ""}
{"id": "366491", "revid": "105290", "url": "https://eu.wikipedia.org/wiki?curid=366491", "title": "Dialektologia", "text": "Dialektologia hizkuntzaren aldaerak aztertzea helburu duen hizkuntzalaritzaren adarra da. Bertan hizkuntza aldaera geografiko eta soziolinguistikoak aztertzen dira.\nHizkuntza eta dialekto terminoek eragiten duten anbiguotasuna saihesteko, aldaera linguistiko askotan erabiltzen den terminoa da. Aldaera linguistikoa esaten zaio komunitate linguistiko batek antzeko hizkuntza-ezaugarriak dituen komunikatzeko ahozko forma erabiltzen duenean. Dialektologiaren lana aldaera horiek aztertzea, nagusiki geolektoak, eta bata bestearekiko dituzten forma ezberdintasunak sistematikoki azaltzea da.\nDialektoa, geolektoa eta soziolektoa.\nXIX. mendean hasitako hizkuntza-geografiaren azterketa sistematikoak eta XX. mendean hasitako soziolinguistikaren esparruak, aldaera linguistiko guztiek, nagusiki, lau motatako aldaerak dituztela erakutsi dute:"}
{"id": "366492", "revid": "512", "url": "https://eu.wikipedia.org/wiki?curid=366492", "title": "Piramide triangeluar elongatu", "text": "Geometrian, piramide triangeluar elongatua Johnsonen solidoetako bat da (\"J\"7), tetraedro baten oinarriari prisma triangeluar bat lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nPiramide triangeluar elongatuaren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\nPiramide triangeluar elongatuaren dualak 7 aurpegi ditu: 4 hiruki, 3 trapezio.\nEdozein piramide elongatutan, lortzen den solidoa topologikoki (baina ez geometrikoki) autoduala da"}
{"id": "366493", "revid": "105290", "url": "https://eu.wikipedia.org/wiki?curid=366493", "title": "1982ko R\u00edos Rosas kaleko zentral telefonikoaren aurkako atentatua", "text": "1982ko R\u00edos Rosas kaleko zentral telefonikoaren aurkako atentatua ETA (m) erakundeak 1982 urtean Madrilgo R\u00edos Rosas kaleko eraikin batean Telef\u00f3nica enpresak zuen zentral telefoniko garrantzitsu baten aurka buruturiko atentatua izan zen. ETA militarreko bost ekintzaile espaniar poliziak zirela esanez sartu ahal izan ziren egoitzara. Zaintzaileak eta atezainak lotu ondoren, eraikineko zenbait lekutan sei lehergailu jarri eta lehertarazi zituzten. Leherketen ondorioz, Madrilgo eta Espainiako sare telefonikoko milaka linea hondaturik geratu ziren, hiru zauritu eta milaka milioi pezetako kalte materialak suertatu ziren. Egunak behar izan ziren zerbitzu telefonikoak berriz ere normaltasunez funtzionatzea lortu arte."}
{"id": "366494", "revid": "512", "url": "https://eu.wikipedia.org/wiki?curid=366494", "title": "Norman Johnson", "text": "Norman W. Johnson (Kanada, 1930eko azaroaren 12a \u2014 2017ko uztailaren 13a) kanadar matematikari bat izan zen, Wheaton College ikastetxean (Massachusetts, AEB) lan egin zuena. 1966an, Doktoregoa lortu zuen Torontoko Unibertsitatean \"The Theory of Uniform Polytopes and Honeycombs\" izenburuko tesiarekin; H. S. M. Coxeter izan zuen ikuskatzaile.\n1966ko doktore tesi horretan Johnsonek hiru izar-polikoro uniforme deskribatu zituen, antiprismen antzekoak direnak, Johnsonen antiprismak izenekoak.\n1966an, 92 solidoren zerrenda bat argitaratu zuen Norman Johnsonek, izen eta zenbaki banarekin. Johnsonek ez zuen frogatu 92 baino ez zirela, baina aieruz esan zuen besterik ez zela egongo. Eta 1969an, Viktor A. Zalgaller-ek halaxe frogatu zuen: Johnsonen zerrenda oso-osoa zen.\nGeroago, Johnsonek Uniform Polychora Project proiektuan hartu zuen parte, dimentsio handiagoko Politopoak deskribatzeko eta izendatzeko."}
{"id": "366499", "revid": "1545", "url": "https://eu.wikipedia.org/wiki?curid=366499", "title": "II Kronikak", "text": "II Kronikak (edo 2 Kronikak) Bibliako Itun Zaharreko liburu baten izena da. Jatorrian liburu bakar bat izan zena, geroago eta modu artifizialean, bi liburutan banatua izan zen. Ziur asko, banaketa horren arrazoia izango zen jatorrizko liburu handia tamaina txikiagoko bitan banatzea, eskuetan erabiltzeko errazagoa izan zedin. Horregatik, liburu hau eta I Kronikak liburua liburu bakar baten bi partetzat jo behar dira. Bestalde, bi liburuok, gaiari eta estiloari dagokionez, talde bat osatzen dute Esdrasen liburuarekin eta Nehemiasen liburuarekin.\nEgilea eta data.\nEgilea guztiz ezezaguna da; dena dela, tradizio juduak Esdrasi egozten dio, \"Esdrasen liburua\"rekin dituen antzekotasunak direla eta. Dirudienez, liburua K.a. IV. mendearen bukaera aldera edo K.a. III. mendearen hasiera aldera idatzi zen.\nEdukia.\nKroniken liburuek hebrearren gertaerarik garrantzitsuenen erlazio historikoa egiten dute, herriaren jatorriarekin hasi eta hebrearrak Babiloniako gatibualditik askatu zituen Ziro Handiaren dekretuaren garaia arte.\nII Kronikak liburuak Daviden heriotzarekin hasi eta hebrearren gatibualdiaren amaiera arteko historia kontatzen du. Errege bakoitzaren historia modu eskematikoan kontatzen du, xehetasunetan sartu gabe. Hau da liburuaren egitura eta azpiatalak:\nSALOMONEN ERREGEALDIA (1,1\u20139,31) (1,1-9,31)\nJUDAKO ERREGEEN HISTORIA (10,1\u201336,23) (10,1-36,23)\nEsanahia.\nKontuan izanik Kronikak idatzi zirenean judu gehienak diasporan bizi zirela, garbi dago idazlearen helburua judaismoaren batasuna goratzea dela. Daviden komunitatea Moisesen komunitatearen jarraitzailetzat hartzen du, eta Jainkoaren eta Daviden artean hitzarmen bat dagoela dio (2Kro 13:5: \"Ez al zarete oroitzen Jaunak, Israelen Jainkoak, aldaezineko ituna egin zuela, Davidi eta beronen ondorengoei Israelgo erregetza betiko emanez?\"), \"Hasiera\" liburuan Jainkoaren eta Israelen arteko itun bat dagoela esaten den moduan (Has 31:16: \"Horregatik, Jainkoak gure aitari kendu dizkion aberastasunak gureak eta gure seme-alabenak dira. Egizu, beraz, oraintxe bertan, Jainkoak esan dizun guztia\")."}
{"id": "366500", "revid": "105290", "url": "https://eu.wikipedia.org/wiki?curid=366500", "title": "Agulhasko itsaslasterra", "text": "Agulhasko itsaslasterra Indiako ozeanoko hego-mendebaldeko itsaslaster garrantzitsu bat da, Afrikako hegoaldeko kliman eragiten duena. Hegoafrikako Agulhas lurmuturretik hartzen du izena.\nAfrikako ekialdeko kostaldean zehar doa, ipar-ekialdetik hego-mendebaldera, gutxi gorabehera Mozambikeko kanaletik Esperantza Oneko lurmuturrera bitartean.\nPropietate fisikoak.\nAzaleko itsaslaster indartsuenetakoa da. Estua eta azkarra da. Urtean zehar ez du bolumen-aldaketa handirik izaten, eta haren abiadura maximoa 5 km/h-tik gorakoa da. Agulhasko itsaslasterraren iturriak Madagaskarko ekialdeko itsaslasterra eta Mozambikeko itsaslasterra dira.\nOzeano Atlantikoaren hego-ekialdera iristean, itsaslasterrak atzerantz egiten du Itsaslaster Zirkunpolar Antartiko ahaltsuarekin topo egitean. Itsaslasterraren ur epelak Atlantikoko ur hotzarekin topo egitean, zurrunbilo handiak sortzen dira; ondorioz, Atlantikoko ur hotzen parte batek atzera egiten du, eta Agulhasko ur epelaren parte batek ere atzera egiten du. Erretroflexio horien eraginez, ur-masa epel eta hotzak nahasi egiten dira, eta itsasoa biziki zakartzen. Mendebaldeko haizeek itsaslasterraren noranzko nagusiaren aurka egiten dute, eta olatu ikaragarriak eragiten dituzte. Itsasontzi ugari hondoratu dira inguru horietan.\nPropietate biologikoak.\nAgulhasko itsaslasterrak konbergentzia-zona gisa jokatzen du. Azaleko urak hondoratu egiten dira, eta, ondorioz, itsaslasterretik hegoaldera dauden ur hotz eta mantenugai aberatsetan azaleratu egiten dira. Gainera, bi ur-moten konbergentziaren eraginez, planktonaren kontzentrazioa handitu egiten da itsaslasterrean bertan eta inguruetan. Bi faktore horien emaitza klorofila-kontzentrazio handia da. Beraz, ur horietako materia organikoaren ekoizpena inguruko uretakoa baino nabarmen handiagoa da."}
{"id": "366501", "revid": "105290", "url": "https://eu.wikipedia.org/wiki?curid=366501", "title": "Alaskako itsaslasterra", "text": "Alaskako itsaslasterra Ozeano Bareko ipar-ekialdeko itsaslaster bat da. Alaskako hego-ekialdeko kostaldean zehar eta Kanadako Columbia Britainiarrean zehar doan ur epeleko itsaslaster bat da. Itsaslasterraren jatorria Ipar Pazifikoko itsaslasterrean dago, azken horren parte batek iparralderantz egiten baitu Ipar Amerikako kontinentearen mendebaldeko kostaldera iristean. Alaskako golkoan dagoen erloju-orratzen noranzkoaren aurkako biraren parte bat da. Ozeano Bareko ur azpiartikoak ez bezala, Alaskako itsaslasterreko uraren tenperatura 4\u00a0\u00b0C-tik gorakoa da.\nAlaskako itsaslasterrak zurrunbilo handiak eragiten ditu erloju-orratzen noranzkoarekin bi tokitan: Karlota Erreginaren uharteetatik mendebaldera, eta Sitkatik mendebaldera."}
{"id": "366502", "revid": "201", "url": "https://eu.wikipedia.org/wiki?curid=366502", "title": "Itsaslaster Zirkunpolar Antartikoa", "text": "Itsaslaster Zirkunpolar Antartikoa Antartikaren inguruan mendebaldetik ekialdera dabilen itsaslaster bat da.\nDuela 23.000.000 urte inguru sortu zen, Antartikaren eta Hego Amerikaren arteko bereizketa gauzatu zenean Drake pasaia zabaltzean. Garrantzi handia du munduko itsaslasterren zirkulazioan.\nEgitura.\nItsaslaster Zirkunpolar Antartikoak 135 milioi metro kubiko garraiatzen ditu segundoko, hau da, munduko ibai guztien emaria baino 135 aldiz gehiago. Ozeano Atlantikoa, Pazifikoa eta Indiakoa lotzen ditu, eta haien arteko garraiobide nagusia da. Lur-masek eta batimetriak nabarmen mugatzen dute itsaslasterra. Hego Amerikan hasita, lasterrak Drake pasaia zeharkatzen du, eta gero erdibitu egiten da. Beso bat, azalekoa eta epela, ekialderantz eta iparralderantz abiatzen da Malvinetako itsaslasterrean, eta beste beso bat, sakonagoa, ekialderago iristen da iparralderantz egin baino lehen. Indiako ozeanora iritsita, Kerguelen uharteetan erdibitu egiten da berriro, baina fluxu gehiena iparraldetik pasatzen da. Zeelanda Berritik hegoaldera jarraitzen du, eta deflexio bat jasaten du Pazifikoko hego-ekialdeko bizkarretik igarotzean.\nGarrantzia.\nLurraren errotazio-noranzko bera du, eta bera da Hego hemisferioko itsaslaster bakarra tropikoen arteko zonako itsaslasterren ekialdetik mendebalderako higidura konpentsatzen duena.\nIpar hemisferioan antzekoa da egoera, baina Europa eta Ipar Amerika kontinenteek oztopatu egiten dute itsaslaster horren ibilbidea. Haiengatik ez balitz, itsaslaster hori ere zirkunpolarra litzateke. Itsaslaster Zirkunpolar Antartikoaren baliokidea, Ipar hemisferioan, Golkoko itsaslasterra (Atlantikoan) eta Kuroshio itsaslasterra (Pazifikoan) lirateke itsaslaster epel gisa eta, haien kontrako itsaslaster hotz gisa, Groenlandiako ekialdeko itsaslasterra, Labradorkoa eta Oyashio itsaslasterra, zeinek oso ur hotza eramaten baitute hegoalderantz. Desberdintasun horien eraginez, Europako Ipar lurmuturra ur epelez inguratuta egoten da beti, baina, aipatutako laster hotzen eraginez, Groenlandiatik datozen icebergek oso hegoaldera iristen dira (Ingalaterra Berriaren latituderaino, \"Titanic\" hondoratu zen tokiraino, hain zuzen).\nBeraz, Itsaslaster Zirkunpolar Antartikoak ur epelak Antartikara iristea eragozten du, batetik, eta, horri esker, Antartikak bere inlandsis edo izotz-geruza gordetzen du; bestetik, Antartikatik datozen icebergak Ipar hemisferioan bezain latitude txikietara iristea eragozten du."}
{"id": "366503", "revid": "105290", "url": "https://eu.wikipedia.org/wiki?curid=366503", "title": "Antilletako itsaslasterra", "text": "Antilletako itsaslasterra ur epeleko itsaslasterra da, Karibe itsasoa eta Ozeano Atlantikoa bereizten dituen uharte-katearen ipar-mendebaldetik igarotzen dena, hau da, Antilla Handietako kosta atlantikotik igarotzen dena. Atlantikoko Iparraldeko itsaslaster ekuatorialaren luzapena da.\nItsaslaster honek osatu egiten du Ozeano Atlantikoan dagoen erloju-orratzen noranzko bereko zikloa. Karibeko arrantzaleek erabiltzen dute arrantza egiteko. Itsaslasterrak daraman ura Sargazoen itsasoko ur bera da.\nAntilletako itsaslasterrak Mexikoko golkotik datorrenarekin bat egiten duenean, Golkoko itsaslasterra sortzen da, munduko garrantzitsuenetako bat."}
{"id": "366504", "revid": "105290", "url": "https://eu.wikipedia.org/wiki?curid=366504", "title": "Benguelako itsaslasterra", "text": "Benguelako itsaslasterra ozeano-itsaslaster hotz eta azkar bat da, 200 eta 300 kilometro bitarteko zabalerakoa. Hegoafrikako kostaldetik abiatu eta Afrikako mendebaldeko kostaldearen paralelo doa iparralderantz: Namibiako eta Angolako kostaren aurretik igaro ondoren, ipar-mendebalderantz egiten du Hegoaldeko itsaslaster ekuatorial epelarekin bat egiteko. Itsaslaster ekuatorial hori Itsaslaster Zirkunpolar Antartikora itzultzen da Brasilgo itsaslaster epelaren bidez, eta hala ixten da Hego Atlantikoko zirkulazio ozeanikoaren zirkuitua. Beraz, Benguelako itsaslasterra Hego Atlantikoko ur-zirkulazioaren mendebaldeko atala eratzen du.\nAfrikako mendebaldeko kostaren ondoko ur sakon eta hotzek elikatzen dute itsaslasterra azaleratzean. Alisioak ipar-mendebalderantz desbideratzen dira Lurraren errotazioa dela-eta (Coriolis efektua), eta, haize horiek azaleko urak mendebalderantz bultzatzen dituztenean, haien lekua hartzen dute hondo abisaleko ur sakon eta hotzek.\nOndorioak.\nBenguelako itsaslasterraren ur hotzek topo egiten dute Agulhasko itsaslasterrarekin Esperantza Oneko lurmuturraren inguruan, eta elkartze horren ondorioa itsasgune mantenugaitan aberats bat da, itsas bizi oparokoa. Bi itsaslasterren elkargune hori, Eskeletoen Kosta izena duena, bestalde, meteorologikoki oso nahasia da, eta ekaitzak eta zurrunbiloak ugari izaten dira. Namibiako kostaren partean, berriz, Benguelako itsaslasterraren ur hotzek antizikloi bat elikatzen dute, Namibiako kostaldeari klima desertikoa ematen diona, ur hotza nekezago lurruntzen baita ur epela baino. Hala ere, Benguelako itsaslasterrak eragin positiboa du eskualdeko ekonomian, itsas hondotik azaleratzen den ur hotzak berekin eramaten baitu planktona, eta, ondorioz, oso itsasgune aberatsa da arrantzarako (sardinak eta antxoak, besteak beste).\nEl Ni\u00f1o fenomenoaren antzeko bat gertatzen da Afrikako kostaldean, Benguelako itsaslasterra elikatzen duen iturria aldi baterako eteten duena. Hala ere, Amerikako kideko fenomenoak baino intentsitate txikiagoa du, baita maiztasun txikiagoa ere."}
{"id": "366505", "revid": "105290", "url": "https://eu.wikipedia.org/wiki?curid=366505", "title": "Brasilgo itsaslasterra", "text": "Brasilgo itsaslasterra ur tropikal epeleko itsaslaster bat da, Ozeano Atlantikoaren hegoaldean kokatua. Brasilgo kostarekiko paralelo igarotzen da iparraldetik hegoalderantz, Brasilgo plataforma kontinentalaren gainetik.\nEkuatorearen inguruetan du jatorria, eta Antartikatik iristen den Malvinetako itsaslaster hotzarekin nahasten da hegoaldeko 36\u00b0 eta 38\u00b0 bitarteko latitudean, Rio de la Plata estuariotik gertu. Bi itsaslasterrak elkartzen direnean, Brasilgo itsaslasterrak 16\u00a0\u00b0C-tik gorako tenperatura du.\nBi itsaslasterren bat egitetik sortzen denak hego-ekialderantz egiten du, eta urrundu egiten da Amerikako kostatik."}
{"id": "366506", "revid": "105290", "url": "https://eu.wikipedia.org/wiki?curid=366506", "title": "Kaliforniako itsaslasterra", "text": "Kaliforniako itsaslasterra Ozeano Bareko itsaslaster hotz bat da, hegoalderantz higitzen dena Ipar Amerikako mendebaldeko kostaldean zehar, Kaliforniako kostaldean zehar bereziki (horregatik du izen hori). Columbia Britainiarraren hegoaldean hasten da, eta Kalifornia Behereko hegoaldean amaitzen.\nEzaugarri fisikoak.\nIpar Pazifikoan Amerika kontinenteak bidea ixten dio haizeek eragindako Ipar Pazifikoko itsaslasterrari. Orduan, haren parte batek iparralderantz egiten du, eta Alaskako itsaslasterra elikatzen du. Gainerakoak hegoalderantz egiten du, eta Kaliforniako itsaslasterra eratzen. Aski azaleko itsaslasterra da (0-100 m), eta azalean 25 cm/s-ko abiadura du. Kostarekiko paralelo higitzen da, eta 200-400 km-ko zabalera du.\nNeguan, azaleko tenperatura 13\u00a0\u00b0C ingurukoa da, eta aski homogeneoa da, zeren eta 60 m sakoneko uraren eta azaleko uraren arteko tenperatura-aldea 2,3\u00a0\u00b0C baino ez baita. Udan, berriz, azaleko tenperatura 20\u00a0\u00b0C ingurukoa da, eta tenperatura-profilak hiru geruza erakusten ditu.\nGarrantzia.\nIparraldeko urak hegoalderantz higitzearen ondorioz, kostako urak hotzagoak dira Estatu Batuetako latitude bereko ekialdeko kostakoak baino. Gainera, hondoko ur are hotzagoa azaleratzen da ipar-ekialdeko haizeen eraginez gaineko ura baztertzen denean. Azaleratzen den ur horrek hoztu egiten du berez hotza den Kaliforniako tisaslasterra. Fenomeno horrek eragiten du Kaliforniako kostaldean hain ohikoa den lainoa.\nEl Ni\u00f1o fenomenoa agertzen denean Hego Amerikako kostaldean, Kaliforniako itsaslasterra ahuldu egiten da, fitoplanktona murriztu egiten da, eta baita, ondorioz, arrantza ere."}
{"id": "366507", "revid": "105290", "url": "https://eu.wikipedia.org/wiki?curid=366507", "title": "Kanarietako itsaslasterra", "text": "Kanarietako itsaslasterra Ozeano Atlantikoaren iparraldeko itsaslasterren sistemako lasterretako bat da. Sistema hori Karibeko itsaslasterrak, Iparraldeko itsaslaster ekuatorialak, Golkoko itsaslasterrak, Floridako itsaslasterrak, Ipar Atlantikoko itsaslasterrak, Azoreetako itsaslasterrak eta Kanarietako itsaslasterrak eratzen dute.\nEzaugarriak.\nKanarietako itsaslasterra ur hotzekoa da. Hari zor zaio Kanarietako klima latitudeagatik legokiokeen bezain beroa ez izatea. Ipar Atlantikoko itsaslasterretik hegoaldera sortzen da, hego-mendebalderantz egin eta Senegalen pareraino iristen da. Inguru hartan, mendebalderantz biratzen da, eta Iparraldeko itsaslaster ekuatorialarekin batzen da.\nItsaslasterrak 500 km inguruko zabalera du, eta ipar-ekialdetik hego-mendebalderantz higitzen da. Ez da oso azkarra: 25 cm/s-ko abiadura du. Hala ere, Kanarietara iristean, uharteek eragindako hesi-efektuaren ondorioz, abiadura handitu egiten da, eta 60 cm/s-ra iristen da Kanaria uharteen artean igarotzean.\nKanarietako itsaslasterrak badu kontralaster bat, 200-300 m-ko sakoneran, Cabo Verderen eta Bojador lurmuturraren artean. Abiadura txikia du, 15 cm/s gutxi gorabehera, eta 40 km zabal da. Afrikako kostatik oso gertu igarotzen da. Kontralaster hori sakoneko ur hotzen azaleratzea da. Ur horiek oso aberatsak dira mantenugaitan, eta, ondorioz, fitoplanktonaren ekoizpena handiagoa da, eta, ondorioz, arrantza gune aberatsa da Saharako kostaldea."}
{"id": "366508", "revid": "105290", "url": "https://eu.wikipedia.org/wiki?curid=366508", "title": "Floridako itsaslasterra", "text": "Floridako itsaslasterra Mexikoko golkotik Ozeano Atlantikorantz isurtzen den itsaslaster bat da. Juan Ponce de Le\u00f3n esploratzaile espainolak aurkitu zuen 1513an.\nLurraren errotazioak eraginda (ekuatorean indar handiagoa egiten baitu) Atlantikotik Karibe itsasorantz bultzatutako uraren ondorioz sortzen da itsaslasterra. Ura pilatu egiten da Erdialdeko Amerikako kosten inguruan, iparralderantz abiatzen da Yucatango kanalean barrena eta Mexikoko golkora iristen da. Golkoan berotu egiten da, eta kanporantz bultzatua da Floridako itsasartean zehar, Kuba eta Florida artean, eta Estatu Batuetako ekialdeko kostaldean zehar jarraitzen du iparralderantz desegin arte. 1,8 m/s-ko abiadura du, batez beste.\nBatzuetan, Golkoko itsaslaster ospetsuarekin nahasi izan da Floridako itsaslasterra, zeren Floridako ekialdeko kostaldean bat egiten baitu harekin."}
{"id": "366509", "revid": "105290", "url": "https://eu.wikipedia.org/wiki?curid=366509", "title": "Azoreetako itsaslasterra", "text": "Azoreetako itsaslasterra Ipar Atlantikoko itsaslaster bat da, ekialdetik hego-ekialdera higitzen dena. Ternuako bankuaren inguruetan sortzen da, han Golkoko itsaslasterra bitan banatzen baita: iparraldeko besoak Ipar Atlantikoko itsaslasterra sortzen du, eta hegoaldeko besoak Azoreetako itsaslasterra.\nAzoreetako itsaslasterra hegoalderantz abiatzen da Atlantikoaren erdialdera iritsi arte, eta gero ekialderantz egiten du, Afrikako kostalderantz eta Cadizko golkorantz. Han, itsaslasterraren parte bat Gibraltarko itsasartean sartzen da."}
{"id": "366510", "revid": "336", "url": "https://eu.wikipedia.org/wiki?curid=366510", "title": "Karibeko itsaslasterra", "text": "Karibeko itsaslasterra Hego Amerikako ekialdeko kostaldetik Karibe itsasorantz isurtzen den itsaslaster epel bat da. Hegoaldeko Itsaslaster Ekuatorialak sortzen du, Brasilgo kostaldean zehar iparralderantz isurtzean. Venezuelako kostaldearen parean, 0,2 m-ko abiadura du; Yucatanera iristean, berriz, gutxi gorabehera 0,8 m/s-ko abiadura du."}
{"id": "366511", "revid": "105290", "url": "https://eu.wikipedia.org/wiki?curid=366511", "title": "Cromwell itsaslasterra", "text": "Cromwell itsaslasterra (edo Pazifikoko Kontralaster Ekuatoriala) Ozeano Barean ekuatore osoan zehar beste itsaslaster batzuen azpitik igaroz ekialderantz isurtzen den itsaslaster bat da.\nCromwell itsaslasterra Townsend Cromwell ikertzaileak aurkitu zuen 1952an. Itsaslasterrak 400 km-ko zabalera du, eta ekialderantz higitzen da. Ozeano Bareko azaletik 300 metrora dago, eta, beste itsaslaster batzuen aldean, ez da oso lodia, 30 bat metro baino ez. 13.000 km luze da, eta haren bolumena Mississippi ibaiarena baino 1.000 aldiz handiagoa da. Haren emaria segundoko 30.000.000 metro kubiko da. Neurtu zaion abiadurarik handiena 1,5 m/s da; haren gainetik mendebalderantz doan azaleko itsaslasterra baino bi aldiz azkarragoa da, gutxi gorabehera."}
{"id": "366512", "revid": "105290", "url": "https://eu.wikipedia.org/wiki?curid=366512", "title": "Ekialdeko Australiako itsaslasterra", "text": "Ekialdeko Australiako istsaslasterra (ingelesez CEA siglaz ezaguna) Tasmaniako itsasoko itsaslaster bat da, Australia eta Zeelanda Berria artean kokatua. Australiako kostako itsaslasterrik luzeena da, eta ur epela garraiatzen du erloju-orratzen kontrako noranzkoan Australiako ekialdeko kostarantz.\nAustraliako ipar-mendebaldeko Koral itsasoan du jatorria, eta 2-3 korapiloko abiadura du, kontinente-plataformako ur azaletan 7 korapilorainoko abiadurara iristen bada ere. Itsaslasterrak itsas fauna tropikala garraiatzen du eskualde suptropikaletatik Australiako hego-ekialdeko kostalderantz.\n2003an Disney/Pixar konpainiak egindako \"Finding Nemo\" marrazki bizidunetako film arrakastatsuan errepide erraldoi gisa agertzen da Ekialdeko Australiako itsaslasterra, eta arrainek eta itsas dortokek erabiltzen dute Australiako ekialdeko kostarantz joateko. Filmak erabiltzen duen ideia zuzena da: urtero-urtero milaka eta milaka arrain Koral Hesi Handitik eramaten ditu itsaslasterrak Sidneyko badiara eta are hegoaldeagorantz."}
{"id": "366513", "revid": "105290", "url": "https://eu.wikipedia.org/wiki?curid=366513", "title": "Groenlandiako ekialdeko itsaslasterra", "text": "Groenlandiako ekialdeko itsaslasterra Groenlandiako ekialdeko kostaren ekialdean zeharreko itsaslaster bat da, hotza eta gazitasun txikikoa; gutxi gorabehera, Fram itsasartetik (80\u00ba N) Farewell lurmuturrera (60\u00ba N) doa.\nGarrantzi handia du, Artikoa Ipar Atlantikoarekin lotzen baitu. Hari zor zaio, neurri batean, itsas izotza Artikotik kanpora ateratzea, eta Artikoko ur gezako biltegi handi bat da. Itsaslaster indartsua da; goiko partean (500 metrorainoko sakoneran), 6-12 cm/s-ko abiadura du, eta 20-30 cm/s-ko puntak izaten ditu urtean zehar.\nGroenlandiako ekialdeko itsaslasterra hiru ur-masaz osatuta dago: ur polarra, ur atlantikoa eta ur sakona. Hiru ur-masok argi eta garbi ikusten dira itsaslasterraren hegoalderanzko ibilbidean. Itsaslaster honen goiko 150 metro lodiko geruza ur polarrez osatuta dago, hotza eta gazitasun txikikoa. Gazitasuna txikia da, hain zuzen, izotz urtuagatik, ibaien ekarpenagatik eta Pazifikoko uraren fluxuagatik, eta hotza da (0\u00a0\u00b0C eta \u20131,7\u00a0\u00b0C artean) Artikoko haize-ur interakzioagatik. Haren azpiko geruza, 1000 metroko sakoneraraino, ur atlantikoa da; nahiko tenperatura epela du haren gainekoaren aldean (0\u00a0\u00b0C-tik gorakoa), eta gaziagoa da. Azken geruza, ur sakonekoa, gazitasun eta tenperatura aski konstantekoa da. 1000 metroko sakoneratik ozeanoaren hondoraino iristen da. Hartan, uraren tenperatura 0\u00a0\u00b0C-tik beherakoa izaten da."}
{"id": "366514", "revid": "105290", "url": "https://eu.wikipedia.org/wiki?curid=366514", "title": "Madagaskarko ekialdeko itsaslasterra", "text": "Madagaskarko ekialdeko itsaslasterra Madagaskar ondoko itsaslaster bat da. Ez da nahastu behar Madagaskarko itsaslasterrarekin.\n20\u00b0 S paralelotik hegoalderantz higitzen da, Madagaskarko ekialdeko kostaldeko hegoaldeko muturreraino, eta, gero, Agulhasko itsaslasterra elikatzen du. Itsaslasterraren ibilbidean, zurrunbilo zikloniko eta antizikloniko handiak gertatzen dira. Itsaslasterrak goi-presioko gune bat sortzen du, eta Indiako montzoiari eragiten dio."}
{"id": "366515", "revid": "105290", "url": "https://eu.wikipedia.org/wiki?curid=366515", "title": "Malvinetako itsaslasterra", "text": "Malvinetako itsaslasterra edo Falklandetako itsaslasterra Antartikaren inguruetako ur hotza garraiatzen duen itsaslaster bat da. Hegoaldetik iparralderantz higitzen da, eta Malvina uharteak inguratzen ditu. Horregatik du izen hori.\nMalvinetako itsaslasterraren batez besteko abiadura, gutxi gorabehera, 2\u00a0km/h da. Nolanahi ere, kontinente-plataformaren gainean doanean, abiadura txikiagoa izaten du, sakonera ere txikiagoa baita.\nZenbat eta handiagoa sakonera, hainbat txikiagoak dira hala gazitasuna nola tenperatura; kostara hurbiltzean, dena den, itsaslasterraren tenperatura igo egiten da, eta gazitasuna, berriz, murriztu, ibaien ur-ekarpenagatik.\nMalvinetako itsaslasterra Drake pasaian sortzen da, gutxi gorabehera 55\u00b0 S latitudean, han bereizten baita Itsaslaster Zirkunpolar Antartikotik, eta, kontinente-ezpondan barrena, Antartikako ura garraiatzen du iparralderantz, 39\u00b0 S eta 36\u00b0 S bitarteko latituderaino. Itsaslasterraren ur-masa nagusia 150 m eta 600 m arteko sakoneran dago; 4\u00a0\u00b0C eta 5\u00a0\u00b0C arteko tenperatura du, eta \u2030 34,1 eta \u2030 34,2 bitarteko gazitasuna.\nMalvinetako itsaslasterraren kontrako noranzkoan higitzen da Brasilgo itsaslasterra; \u2030 35,0 baino gehiagoko gazitasuneko eta 16\u00a0\u00b0C-tik gorako tenperaturako ur subtropikalak garraiatzen ditu hegoalderantz. 36\u00b0 S eta 38\u00b0 S bitarteko latitudera iristean, Malvinetako itsaslasterrarekin bat egiten du, Rio de la Plata estuariotik gertu. Orduan, bi itsaslasterrak, bat eginik, aldendu egiten dira kontinente-ertzetik, eta hego-ekialderantz egiten dute, Hego Atlantikoko zirkulazio-zikloa osatzeko."}
{"id": "366516", "revid": "105290", "url": "https://eu.wikipedia.org/wiki?curid=366516", "title": "Gineako itsaslasterra", "text": "Gineako itsaslasterra Afrikako mendebaldeko kostaldeko ur epeleko itsaslaster bat da.\nGineako golkoaren iparraldeko kostarekiko paralelo higitzen da ekialderantz. Nahiko azalekoa da, 15 eta 25 metro bitarteko sakoneran higitzen baita, eta aski motela da. Iparraldean, Kanarietako itsaslasterra du mugakide, eta hegoaldean, berriz, Hegoaldeko Itsaslaster Ekuatoriala.\nEkialderanzko ibilbidean, bat egiten du Benguelako itsaslasterrarekin, eta, biak, elkarrekin, mendebalderantz abiatzen dira Hegoaldeko Itsaslaster Ekuatoriala sortzeko. Beraz, Hego Atlantikoko zirkulazio-zikloa osatzen duten itsaslasterretako bat da."}
{"id": "366517", "revid": "105290", "url": "https://eu.wikipedia.org/wiki?curid=366517", "title": "Irminger itsaslasterra", "text": "Irminger itsaslasterra Ipar Atlantikoko itsaslaster bat da. Mendebalderantz higitzen da Islandiako hego-mendebaldeko kostari jarraituz.\nGolkoko itsaslasterraren parte dela jo daiteke. Zehatzago, Ipar Atlantikoko itsaslasterrak elikatzen du, eta, horregatik, latitude bereko gainerako uren aldean, aski epela da, eta gazitasun handiagokoa. Hori dela eta, Islandiako klima latitude bereko beste eskualdeetakoa baino epelagoa da.\nItsaslasterraren izena Carl Ludwig Christian Irminger (1802-1888) daniar hidrografo eta almiranteordeari zor zaio. Irmingerrek ikerketa hidrografikoak egin zituen eskualde hartan 1854an."}
{"id": "366518", "revid": "105290", "url": "https://eu.wikipedia.org/wiki?curid=366518", "title": "Kuroshio itsaslasterra", "text": "Kuroshio itsaslasterra (japonieraz, \u9ed2\u6f6e, \"Kuro Shio\", \"Ibai Beltza\") Ozeano Bareko ipar-mendebaldeko itsaslaster indartsu bat da. Ipar Atlantikoko Golkoko itsaslasterraren baliokidea da, eta Ipar Pazifikoko zirkulazio-zikloaren parte da. Japoniako itsaslasterra ere baderitzo.\nTaiwango ekialdeko kostaren aurrean du hasiera, eta ipar-ekialderantz egiten du, Japoniara iritsi arte. Han, Ipar Pazifikoko itsaslasterrarekin ekialdeko adarrarekin bat egiten du. Golkoko itsaslasterrak bezala, ur tropikal epela garraiatzen du iparralderantz, eskualde polarren alderantz (urteko batez besteko tenperatura uraren azalean: 24\u00a0\u00b0C). Ez da oso zabala (100 km inguru), baina bai azkarra. Kolore urdin iluna du (hortik \"Ibai Beltza\" izena), ur epela izanik mantenugai gutxi dituelako. Horregatik, itsas bizitza ere ez da oparoa. Haren ur epelari esker bizi dira Japoniako koral-hesiak; Ipar hemisferioan ez dago beste tokirik hain latitude handian koral-hesia duenik. Japoniako itsasoan sartzen den beso bat du, Tsushima itsaslasterra (\u5bfe\u99ac\u6d77\u6d41), izen bereko itsasartearen izenagatik. Kuroshio itsaslasterrari zor zaio, halaber, Alaskako hegoaldeko kostaldeko eta Columbia Britainiarreko eguraldi leuna.\nIbilbidea.\nEkuatoreko itsaslasterra Filipinetara hurbiltzen den gunean du hasiera. Ryukyu eta Kyushu uharteen artean igarotzen da, eta, Tokara itsasartean barrena igaro ondoren, iparralderantz egiten du, eta abiadura bizitzen. Aurrerago, ekialderantz egiten du, Japoniako kostaldetik aldenduta, eta Kuroshio luzapena sortzen du, azkarra eta ezegonkorra. Azkenik, azpilaster ugaritan barreiatzen da itsaspeko mendikate bolkaniko batera iristean, eta azpilaster horietako batzuk Ipar Pazifikoko itsaslasterrari batzen zaizkio."}
{"id": "366519", "revid": "105290", "url": "https://eu.wikipedia.org/wiki?curid=366519", "title": "Oyashio itsaslasterra", "text": " Ozeano Bareko ipar-mendebaldeko itsaslaster hotz bat da. Hegoalderantz higitzen da, eta Kuroshio itsaslasterrarekin bat egiten du Ipar Pazifikoko itsaslasterra sortzeko. Kuriletako itsaslasterra ere baderitzo.\nIbilbidea.\nBering itsasartean barrena higitzen da hegoalderantz, eta Ozeano Artikoko ur hotza garraiatzen du Ozeano Barera. Oyashio itsaslasterrak eragin handia du Errusiako ekialde urrunean, batez ere Kamtxatka penintsulan eta Txuktxien penintsulan. Ur hotza daramanez, oso aberatsa da mantenugaitan; gainera, marea handiak daudenez (10 metrorainoko tartea), are eskurago daude mantenugaiak. Hori dela eta, Oyashio itsaslasterreko urak munduko aberatsenetakoak dira arrantzarako. Hala ere, itsaslasterra hotza denez, inguruko itsas portuak izoztu egiten dira (Vladivostok da mundu osoan neguan izozten diren portuetan ekuatoretik gertuen dagoena), eta itsasontzi izotz-puskatzaileak erabili behar dira portuak neguan zabalik atxikitzeko. Portuak izoztu bai, baina hori ez da hain erraz gertatzen itsaso zabalean, marea handiek eragotzi egiten baitute izoztea, eta, horregatik, Okhotskeko itsasoan arrain-saldoek ez dute arazorik izaten neguan.\nItsaslasterra, hegoalderako bidean, Kamtxatka penintsularen eta Kuril uharteen ondotik igarotzen da, eta, Japoniara iritsita, Kuroshio itsaslaster epelaren luzakinak aurkitzen ditu Japoniatik ekialdera. Orduan, Oyashio itsaslasterraren parte bat, gazitasun txikikoa eta hain hotza ez dena, Kuroshio itsaslasterra irentsi, eta hegoalderantz abiatzen da. Beste partea azaleratu egiten da, eta, Kuroshio itsaslasterraren urarekin nahasita, Ipar Pazifikoko itsaslasterraren hasikina eratzen du.\nBi itsaslasterrak elkartzen diren zonak lainoguneak dira. Kuroshio itsaslasterraren gaineko aire-masa bero (20\u00a0\u00b0C-tik gorako tenperatura dute) eta hezeak, Oyashioko ur hotza aurkitzen dutenean, hoztu egiten dira, eta ezin diote eutsi hezetasunari: ura kondentsatu egiten da, eta lainoguneak eratzen dira.\nOyashio itsaslasterra ez da Kuroshio itsaslasterra bezain indartsua. Hala eta guztiz ere, 15 milioi metro kubiko ur garraiatzen ditu segundoko."}
{"id": "366520", "revid": "105290", "url": "https://eu.wikipedia.org/wiki?curid=366520", "title": "Labradorko itsaslasterra", "text": "Labradorko itsaslasterra Ipar Atlantikoko itsaslaster hotz bat da.\nOzeano Artikoan sortzen da, eta hegoalderantz higitzen da. Artikoko bi itsaslasterren segida da: Groenlandiako mendebaldeko itsaslasterra eta Baffin uharteko itsaslasterra. Labrador penintsularen kostari eta Ternuako ekialdeko kostari jarraituz igaro ondoren, hego-ekialderantz abiatzen da, eta Eskozia Berriko kostara iristen da. Han, itsaslasterraren beso bat mendebalderantz abiatzen da, Ternuako hegoaldeko kostaren paraleloan, eta San Laurendi golkoan sartzen da. Beste besoa Golkoko itsaslasterreko ur epelarekin nahasten da Ternuatik hego-ekialdera dagoen Ternuako kala handian eta Ipar Karolinaren iparraldeko kostatik gertu. Bi itsaslasterren konbinazioaren ondorioz, laino itxi-itxiak sortzen dira, eta, halaber, munduko arrantza-tokirik aberetsenetako bat eratzen dute.\nUdaberrian eta uda-hasieran, Labradorko itsaslasterrak iceberg-ak garraiatzen ditu Groenlandiako glaziarretatik hegoalderantz, itsasontzi transatlantikoen itsasbideetaraino. Bestalde, Labradorko itsaslasterren urek hoztu egiten dute Kanadako probintzia atlantikoetako eta Ingalaterra Berriko kostaldeko klima. Kosta horietako uraren tenperatura 7-10\u00a0\u00b0C hotzagoak dira latitude bereko Ipar Amerikako mendebaldeko kostaldekoak eta Europako kostaldekoak baino. Labradorko itsaslasterreko urak gazitasun txikia du, eta, ondorioz, errazago izozten da. Horregatik, neguan Kanadako ekialdeko kostaldea izoztu egin daiteke baita latitude txiki samarretan ere.\nEgindako kalkuluen arabera (Greenberg eta Petrie, 1988), Labradorko itsaslasterrak 7,6 Sverdrup garraiatzen ditu (1 sverdrup 1.000.000 m3/s da). Abiadura 0,3-0,5 m/s da."}
{"id": "366521", "revid": "105290", "url": "https://eu.wikipedia.org/wiki?curid=366521", "title": "Leeuwingo itsaslasterra", "text": "Leeuwingo itsaslasterra Australiako mendebaldeko kostatik hurbil ekialderantz higitzen den itsaslaster epel bat da. Leeuwin lurmuturra inguratzen du, eta Australiako hegoaldeko uretara iristen da. Han, Tasmaniaraino iristen da haren eragina. Mendebaldeko Australiako itsaslasterrak, eta Hego Australiako kontralasterrak (biak Itsaslaster Zirkunpolar Antartikoak sortuak Indiako ozeanoaren hegoaldean eta Tasmanian, hurrenez hurren) kontrako noranzkoarekin igarotzen dira, eta munduko itsaslaster-sistemarik interesgarrienetako bat sortzen dute.\nItsaslasterraren indarra aldatu egiten da urtean zehar: udako hilabeteetan (alegia, Europan neguan denean), azarotik martxora, ahulagoa da, haizeek hego-mendebaldetik iparralderantz jotzen baitute indartsu. Udazkenean eta neguan, berriz, (martxotik azarora), fluxu handiagoa du, kontrako haizeak ahulagoak baitira orduan. Sasoi horretan lurruntzen den Leeuwingo itsaslasterraren urari zor zaio, neurri handi batean, Mendebaldeko Australia estatuko hego-mendebaldeko euria.\nLeeuwingo itsaslasterraren ohiko abiadura 50 cm/s da, baina 1 m/s-ko abiadura ere izaten du maiz. Inoiz neurtu zaion abiadurarik handiena 6,5 km/h izan zen, satelitez jarraitutako buia baten bidez lortua. Leeuwingo itsaslasterra aski azala da, 300 bat metroko sakoneran higitzen baita.\nItsaslasterraren existentziaren berri 1897an eman zuen William Saville-Kent-ek, ohartu baitzen ur tropikal epela zegoela Houtman Abrolhos uharteetan, Australiako mendebaldean, eta, ondorioz, neguan, inguru haietako ura inguruko kostetakoa baino nabarmen epelagoa zela. Itsaslasterraren existentzia berretsi egin zen hurrengo urteetan, baina haren ezaugarriak ez ziren lortu 1980ko hamarkada arte (Cresswell eta Golding ikertzaileen lanari esker); izena ere orduan eman zitzaion."}
{"id": "366522", "revid": "105290", "url": "https://eu.wikipedia.org/wiki?curid=366522", "title": "Lomonosov itsaslasterra", "text": "Lomonosov itsaslasterra Ozeano Atlantikoko itsaslaster sakon bat da.\nItsaslasterra 1959an aurkitu zen, Mikhail Lomonosov ozeanografia-ikerketetarako itsasontzian lanean ari zen Ukrainako Zientzia Akademiako ikertzaile talde batek buietan erregistratutako datuak aztertu zituenean. Itsaslasterraren izena Mikhail Lomonosov itsasontziaren izenetik dator.\nLomonosov itsaslasterra 200 km zabal da, eta 150 m lodi, eta ekialderantz higitzen da. Brasilgo kostatik gertu sortzen da, 5\u00b0 N latitudearen inguruan; ekuatorea zeharkatzen du, eta gutxi gorabehera 5\u00b0 S latitudean amaitzen da Gineako golkoan. Segundoko 60 eta 130 cm arteko abiadura du, eta abiadurarik handiena 50 m eta 125 m bitarteko sakoneran lortzendu. 22,5-28,3 milioi litro kubiko garraiatzen ditu segundoko."}
{"id": "366523", "revid": "105290", "url": "https://eu.wikipedia.org/wiki?curid=366523", "title": "Madagaskarko itsaslasterra", "text": "Madagaskarko itsaslasterra Madagaskarko mendebaldeko kostaldetik gertu iparralderantz igarotzen den itsaslaster bat da. Ez da nahastu behar Madagaskarko ekialdeko itsaslasterrarekin.\nGarai batean marinelei Afrikako hegoaldetik Indiara joateko aukera ematen zien itsaslaster bakarra zen. Hala ere, haren kontrako noranzkoa duen Agulhasko itsaslasterra baino estuagoa eta ahulagoa da."}
{"id": "366524", "revid": "105290", "url": "https://eu.wikipedia.org/wiki?curid=366524", "title": "Mindanaoko itsaslasterra", "text": "Mindanaoko itsaslasterra Filipinetako hegoaldeko uharteetako ekialdeko kostetatik gertu igarotzen den itsaslaster bat da.\nItsaslasterra estua da, eta hegoalderantz higitzen da. Gutxi gorabehera 14\u00b0 N latitudean sortzen da. Sorgunean 13 milioi metro kubiko garraiatzen ditu segundoko, baina haren indarra handituz joaten da hegoalderantz egin ahala, eta 5,5\u00b0 N latitudean segundoko 13 milioi metro kubikoraino iristen da.\nMindanaoko hego-ekialdeko kostara iritsi baino lehen, itsaslasterra erdibitu egiten da. Parte bat Celebesko itsasorantz abiatzen da, eta, gero, Iparraldeko Kontralaster Ekuatoriala elikatzen du. Beste partea, berriz, zuzenean elikatzen du Iparraldeko Kontralaster Ekuatoriala."}
{"id": "366525", "revid": "105290", "url": "https://eu.wikipedia.org/wiki?curid=366525", "title": "Mozambikeko itsaslasterra", "text": "Mozambikeko itsaslasterra Indiako ozeanoko itsaslaster bat da, Afrikako ekialdeko kostaren ingurukoa, Mozambikeko kanalean barrena (Mozambikeren eta Madagaskar uhartearen artean), hegoalderantz higitzen diren ur azal epelek osatua.\nHasieran itsaslaster konstante eta indartsutzat jo bazen ere, gerora satelite bidez, itsasontzi bidez eta bestelako neurketa batzuen bidez lortutako datuek adierazten dute ez dela benetako itsaslaster konstante bat, aldi labur batzuetan ager badaiteke ere. Itsaslaster klasikoa ez bada ere, egiaztatuta dago zurrunbilo handi, epel eta antiziklonikoak Mozambikeko kanalean barrena hedatzen direla hegoalderantz. 300 km-rainoko diametroa izan dezakete, eta gehienezko biratze-abiadura ia 1 m/s izan daiteke. Iparraldean zazpi bat zurrunbilo agertzen dira urtean, eta lau bat hegoaldean. Mozambikeko kanaletik irtendakoan, zurrunbiloek aldaketak eragiten dituzte Agulhasko itsaslasterrean."}
{"id": "366526", "revid": "105290", "url": "https://eu.wikipedia.org/wiki?curid=366526", "title": "Ipar Atlantikoko itsaslasterra", "text": "Ipar Atlantikoko itsaslasterra Ozeano Atlantikoaren iparraldeko itsaslaster indartsu bat da, Golkoko itsaslasterraren jarraipen gisa ipar-mendebalderantz higitzen dena.\nIrlandatik mendebalderantz, bi adarretan erdibitzen da; haietako bat hego-ekialderantz abiatzen da, eta, aurrerago, Kanarietako itsaslasterra sortzen du, Afrikako ipar-mendebaldetik igaro ondoren hego-mendebalderantz egiten duena. Beste adarrak iparralderantz jarraitzen du Europako ipar-mendebaldeko kostarekiko paraleloan. Adar horrek eragin nabarmena du kosta horretako tenperaturan eta kliman.\nHaren bi adar dira Norvegiako itsaslasterra eta Irminger itsaslasterra.\nGolkoko itsaslasterraren jarraipentzat hartzen bada ere, badira aldeak. Golkoko itsaslasterra ozeanoaren barneko benetako ibaitzat har daiteke, inguratzen duen ozeanoko uretatik ondo definitua eta Mexikoko golkotik jotzen duten haizeek eta Mexikko golkoko tenperaturaren eta Atlantikoko tenperaturaren arteko aldeak eraginda. Ipar Atlantikoko itsaslasterra, berriz, ozeanoaren azalaren lekualdatze bat da, ur hotz eta gaziek Artikoan murgiltzean eragindako xurgapenaren ondorioz sortua."}
{"id": "366527", "revid": "105290", "url": "https://eu.wikipedia.org/wiki?curid=366527", "title": "Iparraldeko itsaslaster ekuatoriala", "text": "Iparraldeko itsaslaster ekuatoriala Ozeano Bareko eta Ozeano Atlantikoko itsaslaster epel garrantzitsu bat da. Ekialdetik mendebaldera higitzen da 10\u00ba N eta 20\u00ba N paraleloen artean. Erloju-orratzen noranzko bereko bira subtropikal baten hegoaldea eratzen du.\nItsaslasterraren izendapenak \u00abekuatorial\u00bb adjektiboa badu ere, Iparraldeko itsaslaster ekuatoriala ez dago lotuta ekuatorearekin. Bi ozeanoetan, Kontralaster Ekuatorialak (ekialderantz higitzen da) bereizten du ekuatoreko zirkulaziotik. Ekuatorean bi ozeanoetan dagoen mendebalderanzko fluxuak Hegoaldeko itsaslaster ekuatorialaren parte da.\nIparraldeko itsaslaster ekuatorialak Amerikako herrialde asko elikatzen ditu. Cabo Verdeko uharteen inguruan sortzen da, eta mendebalderantz egiten du alisioek bultzaturik. Antilletaraino iristen da. 300 kilometro zabal da, eta 600 metroko sakonera du."}
{"id": "366528", "revid": "105290", "url": "https://eu.wikipedia.org/wiki?curid=366528", "title": "Kontralaster Ekuatoriala", "text": "Kontralaster Ekuatoriala (edo Iparraldeko Kontralaster Ekuatoriala) Ozeano Atlantikoan, Indiako ozeanoan eta Ozeano Barean mendebaldetik ekialderantz 5\u00ba N inguruko latitudean higitzen den azaleko itsaslaster garrantzitsu bat da.\nOzeano Atlantikoan eta Ozeano Barean, Kontralaster Ekuatoriala Iparraldeko Itsaslaster Ekuatorialaren eta Hegoaldeko Itsaslaster Ekuatorialaren artean higitzen da. Indiako ozeanoan, zirkulazioa montzoien eraginpean dago.\nEl Ni\u00f1o fenomenoa gertatzen den urteetan, Kontralaster Ekuatoriala indartu egiten da Ozeano Barean."}
{"id": "366529", "revid": "105290", "url": "https://eu.wikipedia.org/wiki?curid=366529", "title": "Ipar Pazifikoko itsaslasterra", "text": "Ipar Pazifikoko itsaslasterra edo Ipar Bareko itsaslasterra (batzuetan, Ipar Pazifikoko jitoa ere baderitzo), Ozeano Barean mendebaldetik ekialderantz higitzen den itsaslaster bat da. 40\u00ba N eta 50\u00ba N latitudeen artean higitzen da, eta aski motela eta epela da.\nIpar Pazifikoko itsaslasterra Ipar Pazifikoko bira subpolarraren parte da, eta, halaber, Ipar Pazifikoko bira suptropikalaren iparraldea eratzen du.\nIpar Pazifikoko itsaslasterra bi itsaslasterrek aurrez aurre topo egiten dutenean sortzen da: Kuroshio itsaslasterra, Japoniako ekialdeko kostan zehar iparralderantz egiten duena; eta Oyashio itsaslasterra, hegoalderantz higitzen den eta erloju-orratzen noranzkoaren aurka zirkulatzen duen itsaslaster subartiko hotza.\nIpar Pazifikoko ekialdean, Columbia Britainiarretik gertu, bitan banatzen da: hegoalderantz, Kaliforniako itsaslasterra abiatzen da, eta iparralderantz, Alaskako itsaslasterra."}
{"id": "366530", "revid": "105290", "url": "https://eu.wikipedia.org/wiki?curid=366530", "title": "Norvegiako itsaslasterra", "text": "Norvegiako itsaslasterra Norvegiako kosta atlantikoarekiko paralelo ipar-ekialderantz higitzen den itsaslaster bat da. 50 m eta 100 m bitarteko sakoneran kokatuta dago.\nIpar Atlantikoko itsaslasterraren aldean, hotzagoa da eta gazitasun txikiagoa du, hura elikatzen duen ur gehiena Baltikoko ur gazikara eta Norvegiako ibai eta fiordoetakoa baita. Hala ere, Ozeano Artikoko ura baino nabarmen epelagoa eta gaziagoa da. Norvegiako itsaslasterreko uraren neguko tenperatura 2\u00a0\u00b0C eta 5\u00a0\u00b0C bitartekoa da; Atlantikoko uraren tenperatura, berriz, 6\u00a0\u00b0C-tik gorakoa da.\nNorvegiako itsaslasterrak Eskoziako iparraldean du jatorria; Norvegiako kosta inguratzen du, eta Barents itsasoan amaitzen da.\nKonposizioari dagokionez, nagusiki Baltikotik ateratzen den ura da (itsaso horretako uraren % 50, jatorrian, ur geza da); ur hori, Skagerrak itsasartea zeharkatuta, Ipar itsasoan sartzen da, Golkoko itsaslasterraren beso bati lotuta. Gainerakoa Norvegiako ibaietatik eta fiordoetatik itsasoratzen den ura da.\nItsaslasterraren abiadurak gorabehera handiak ditu: 20 cm/s eta 100 cm/s bitarteko abiadurak neurtu dira, baina batez besteko abiadura 30 cm/s da."}
{"id": "366531", "revid": "105290", "url": "https://eu.wikipedia.org/wiki?curid=366531", "title": "Portugalgo itsaslasterra", "text": "Portugalgo itsaslasterra Portugalgo kostarekiko paralelo hego-ekialderantz higitzen den itsaslaster epel bat da. Aski ahula da.\nIpar Atlantikoko itsaslasterraren eraginez, ura ekialderantz higitzen da, eta hala sortzen da Portugalgo itsaslasterra."}
{"id": "366532", "revid": "105290", "url": "https://eu.wikipedia.org/wiki?curid=366532", "title": "Somaliako itsaslasterra", "text": "Somaliako itsaslasterra Indiako ozeanoko mendebaldeko itsaslaster bat da. Somaliako eta Omango kostarekiko paralelo higitzen da, eta montzoien eraginpean dago.\nSomaliako itsaslasterraren noranzkoa urtaroen arabera aldatzen da hego-mendebaldeko eta ipar-mendebaldeko montzoien eraginez. Ekainetik irailera, hego-mendebaldeko montzoi beroak ipar-ekialderantz bultzatzen du ura, eta, ondorioz, sakoneko ura azaleratzen da kostan. Azaleratutako ura itsasoaren barnealdera bultzatua da Ekmanen garraioa deritzon fenomenoaren bidez, eta batu egiten da itsaso zabalean sakonetik azaleratzen den urarekin.\nIpar-mendebaldeko montzoia abenduan hasten da, eta otsaila arte irauten du. Haren eraginez, aldatu egiten da Somaliako itsaslasterraren noranzkoa: kostaldeko urak hego-mendebalderantz higitzen dira orduan. Airea freskoagoa da, eta hoztu egiten du azaleko ura. Ondorioz, hondoko urarekin nahasten da, eta mantenugai ugari igotzen dira uraren azalera."}
{"id": "366533", "revid": "119347", "url": "https://eu.wikipedia.org/wiki?curid=366533", "title": "Hego Atlantikoko itsaslasterra", "text": "Hego Atlantikoko itsaslasterra ekialderanzko itsaslaster bat da, Brasilgo itsaslasterrak elikatua. Haren parte bat Afrikako kostaraino iristen da, eta, han, Benguelako itsaslasterra elikatzen du. Beste parte batek Itsaslaster Zirkunpolar Antartikoaren iparraldeko ertzarekin batera jarraitzen du.\nHego Atlantikoko itsaslasterraren eremuan, nabigazioa errazagoa eta seguruagoa da Itsaslaster Zirkunpolar Antartikoaren eremuan baino, baina motelagoa ere bai."}
{"id": "366534", "revid": "105290", "url": "https://eu.wikipedia.org/wiki?curid=366534", "title": "Hegoaldeko itsaslaster ekuatoriala", "text": "Hegoaldeko itsaslaster ekuatoriala Ozeano Bareko, Ozeano Atlantikoko eta Indiako ozeanoko itsaslaster garrantzitsu bat da. Ekialdetik mendebalderantz higitzen da 20\u00b0 H paraleloaren inguruan. Ozeano Barean eta eta Ozeano Atlantikoan, ekuatorea zeharkatzen du, eta 5\u00b0 I paraleloaren inguruetaraino iristen da.\nHego hemisferioan, Hegoaldeko itsaslaster ekuatoriala bira suptropikal handien mendebalderanzko adar bat da. Bira horiek tropikoetako alisioen eta 30\u00b0 H paraleloaren inguruko mendebaldeko haizeen konbinazioaren eraginez sortzen dira. Ekuatorean, Hegoaldeko itsaslaster ekuatoriala zuzenean higiarazten dute alisioek, ekialdetik mendebalderantz jotzen baitute.\nIndiako ozeanoan, Hegoaldeko itsaslaster ekuatoriala mendebalderantz higitzen da, baina ekuatoretik hegoaldera bakarrik dago ondo garatua. Ekuatorean bertan, berriz, haizeek, montzoien eraginez, noranzkoa aldatzen dute urtean bitan, eta, ondorioz, azaleko itsaslasterrak ekialderantz edo mendebalderantz egin dezake."}
{"id": "366535", "revid": "105290", "url": "https://eu.wikipedia.org/wiki?curid=366535", "title": "Groenlandiako mendebaldeko itsaslasterra", "text": "Groenlandiako mendebaldeko itsaslasterra Groenlandiako mendebaldeko kostarekiko paralelo higitzen den itsaslaster hotz bat da. Farewell lurmuturretik Baffin badiaraino iristen da, eta aski ahula da. Groenlandiako ekialdeko itsaslasterraren jarraipena da. 0,9 km/h eta 1,9 km/h bitarteko abiadura du."}
{"id": "366536", "revid": "28625", "url": "https://eu.wikipedia.org/wiki?curid=366536", "title": "Maelstrom itsaslasterra", "text": "Maelstrom itsaslasterra Norvegiako Lofoten artxipelagoaren hegoaldeko kostaldeko ur-zurrunbilo handi bat da.\nLofoten uharteetako Sorland eta V\u00e6roy uharteen artean dago, latitudean. Bi uharte horien arteko itsaslasterra (\"Moskenstraumen\") zeharkatzen duten itsaslaster indartsuen eta marea handien eraginez sortzen da. Itsaslaster eta kontralaster multzo bat da, olatu handiekikoa, 18 bat km-ko luzera duena.\nAntzina, oso arriskutsua zen nabigaziorako. Edgar Allan Poek eta Jules Vernek ozeanoaren hondoraino iristen zen zurrunbilo erraldoi gisa deskribatu zuten."}
{"id": "366537", "revid": "105290", "url": "https://eu.wikipedia.org/wiki?curid=366537", "title": "Spitsbergengo mendebaldeko itsaslasterra", "text": "Spitsbergengo mendebaldeko itsaslasterra Ozeano Artikoan Spitsbergen uhartetik mendebaldera iparralderantz higitzen den itsaslaster epel eta gazi bat da. Ipar Atlantikoko itsaslasterraren parterik iparraldekoena da, eta itsaslasterretan iparralderen dagoena. Hari esker, Ipar Atlantikotik Spitsbergenerako bidea izotzetatik libre egoten da urteko parterik handienean.\nGarrantzitsua da, ur epel eta gazia eramaten baitu Artikoaren barnealdera. Spitsbergengo mendebaldeko itsaslasterraren tenperatura oso aldakorra da, atmosferaren egoeraren mende baitago. Dena den, Svalbard inguruan 2,75\u00a0\u00b0C izaten da; Frantzisko Josefen Lurraldearen inguruan, berriz, 2,25\u00a0\u00b0C; eta Siberia Berriko uharteetatik iparraldera, 1\u00a0\u00b0C.\nItsaslasterraren ur-garraioari dagokionez, nabarmen aldatzen da urtaro batetik bestera. 78,83\u00b0 N latitudean egindako neurketek erakutsi dute bolumen maximoa otsailean gertatzen dela (~20.000.000 m3/s), eta minimoa abuztuan (~5.000.000 m3/s)."}
{"id": "366538", "revid": "105290", "url": "https://eu.wikipedia.org/wiki?curid=366538", "title": "Ross bira", "text": "Ross bira Antartikako ozeanoan gertatzen diren bi biretako bat da. Ross itsasoan kokatuta dago, eta erloju-orratzen noranzkoan biratzen da. Itsaslaster Zirkunpolar Antartikoaren eta Antartikako kontinente-plataformaren arteko interakzioaren ondorioz sortzen da. Biraren erdialdean itsasoko izotzak irauteko joera duela ikusi da."}
{"id": "366539", "revid": "512", "url": "https://eu.wikipedia.org/wiki?curid=366539", "title": "Weddell bira", "text": "Weddel bira Antartikako ozeanoan gertatzen diren bi biretako bat da. Weddell itsasoan dago, eta erloju-orratzen noranzkoan biratzen da. Itsaslaster Zirkunpolar Antartikoaren eta Antartikako kontinente-plataformaren arteko interakzioaren ondorioz sortzen da bira."}
{"id": "366540", "revid": "1545", "url": "https://eu.wikipedia.org/wiki?curid=366540", "title": "I Kronikak", "text": "I Kronikak (edo 1 Kronikak) Bibliako Itun Zaharreko liburu baten izena da. I Kronikak liburuaren helburua da Jainkoaren herria batzea, David erregearen eta 12 leinuen jatorria arakatzea eta erakustea gurtzak izan behar duela norberaren eta herriaren bizitzaren erdigunea.\nJatorrian liburu bakar bat izan zena, geroago eta modu artifizialean, bi liburutan banatua izan zen. Ziur asko, banaketa horren arrazoia izango zen jatorrizko liburu handia tamaina txikiagoko bitan banatzea, eskuetan erabiltzeko errazagoa izan zedin. Horregatik, liburu hau eta II Kronikak liburua liburu bakar baten bi partetzat jo behar dira. Aipatzekoa da, halaber, bi liburuok, gaiari eta estiloari dagokionez, talde bat osatzen dutela Esdrasen liburuarekin eta Nehemiasen liburuarekin.\nEgilea eta data.\nEgilea guztiz ezezaguna da; dena dela, tradizio juduak Esdrasi egozten dio, Esdrasen liburuarekin dituen antzekotasunak direla eta. Dirudienez, liburua K.a. IV. mendearen bukaera aldera edo K.a. III. mendearen hasiera aldera idatzi zen.\nEdukia.\nKroniken liburuek hebrearren gertaerarik garrantzitsuenen erlazio historikoa egiten dute, herriaren jatorriarekin hasi eta hebrearrak Babiloniako gatibualditik askatu zituen Ziro Handiaren dekretuaren garaia arte.\nI Kronikak liburuak jatorrian hasi eta David erregearen heriotza arteko historia kontatzen du. Lehen zatian (1etik 9ra) Adamengandik Saulenaganainoko historia kontatzen du. Bigarren zatian (10etik 29ra), David erregearen historia. Hau da liburuaren egitura eta azpiatalak:\nBELAUNALDI ZERRENDAK (1,1\u20139,34) (1,1-9,34)\nISRAELGO ERREGE DAVIDEN HISTORIA (9,35\u201329,30) (9,35-29,30)\nEsanahia.\nKontuan izanik Kronikak idatzi zirenean judu gehienak diasporan bizi zirela, garbi dago idazlearen helburua judaismoaren batasuna goratzea dela. I Kronikak liburuak genealogiei heltzen die, frogatu nahian Daviden ildoa bere garaia arte iristen dela. Honela dio (1Kro 3, 1-9):\n\"1 Hona hemen Davidi Hebronen jaio zitzaizkion semeak: lehena Amnon, Izreelgo Ahinoamen semea; bigarrena Daniel, Karmelgo Abigailen semea; 2 hirugarrena Absalom, Gexurko errege Talmairen alaba Maakaren semea; laugarrena Adonias, Hagiten semea; 3 bosgarrena Xefatias, Abitalen semea; seigarrena Jitream, Daviden emazteetako bat zen Eglaren semea. 4 Sei hauek Hebronen jaio zitzaizkion. David zazpi urte eta sei hilabetez izan zen han errege.\"\n\"Hurrengo hogeita hamahiru urteetan Jerusalemen izango zen errege.\"\n\"5 Hona hemen Jerusalemen jaio zitzaizkion semeak: Ximea, Xobab, Natan eta Salomon, laurak Amielen alaba Betsaberen semeak. 6 Gero beste hauek izan zituen: Ibhar, Elixama, Elifelet, 7 Nogah, Nefeg, Jafias, 8 Elixama, Eliada eta Elifelet. Guztira, bederatzi. 9 Hauek izan ziren Daviden seme guztiak eta, gainera, ohaideengandik izan zituenak. Tamar izan zen haren alaba."}
{"id": "366541", "revid": "105290", "url": "https://eu.wikipedia.org/wiki?curid=366541", "title": "Zaragozako kuartel-etxearen aurkako atentatua", "text": "Zaragozako kuartel-etxearen aurkako atentatua ETA erakundeak 1987ko abenduaren 11n Zaragoza hirian Guardia Zibilaren kuartel-etxe baten aurka bonba-autoz eginiko atentatua da, zeinaren ondorioz kuartel-etxea erabat birrindu eta han bizi ziren 11 pertsona hil ziren, horietarik 5 neskato. Etakideek bonba-autoa kuartel-etxearen inguruetan utzi, handi ihes egin eta bonba-autoa berehala leherrarazi zuten."}
{"id": "366542", "revid": "119347", "url": "https://eu.wikipedia.org/wiki?curid=366542", "title": "Oton II.a Germaniako Erromatar Inperio Santukoa", "text": "Oton II.a Erromatar Inperio Santuko enperadorea, Oto II.a \"Gorria\" izenaz ere ezaguna (955 inguruan - Erroma, 983ko abenduaren 7a) Alemaniako eta Italiako errege (961-983) eta Germaniako Erromatar Inperio Santuko enperadore (967-983) izan zen.\nOton II.a bere aita Oton I.arekin batera erregeorde izendatu zuten, eta enperadorekide egin zen 967an. Aita 973an hil zenean, enperadore eta errege izaten segitu zuen beste hautaketa eta koroatzerik izan gabe.\nOton II.ak bere aitaren politika segitu zuen: Alemanian inperioaren boterea indartzea, eta Italiarantz hedatzea. Henrike II.a Bavariakoa 974an matxinatu zen, eta 978ra arte ezin izan zuten menderatu. Hurrengo urtean, Bohemia eta Polonia bere mende jartzea lortu zuen.\n977an, Lotariok, Frantziako erregeak, Lorena inbaditu zuen 20.000 gizonez osatutako armada batekin, eta Akisgran hiriburua hartu zuen bost egunez. Oton II.a Koloniara lehenik, eta Saxoniara gero, erretiratu zen. Hurrengo urtean, Otonek, errepresalia gisa, Paris setiatu zuen, baina setioa altxatu egin behar izan zuen, eta atzera egitean atzeguardia suntsituta geratu zen. 980an, Margut-sur-Chiers-ko bakea sinatu zen Frantziarekin; hitzarmen horren arabera, Lotariok uko egingo zion Lorenari, eta Oton II.ak haren seme Luis V.aren eskubideak aitortuko zituen.\nAlemania finkatuta zuela, Italia inbaditu zuen, baina 982an handik bota egin zuten. Hurrengo udan, dieta bat deitu zuen Veronan, bere seme Oton III.a Alemaniako errege izango zela baieztatzeko.\n981ean, Calabriaren hego-kostaldean kokatuta zeuden sarrazenoen aurkako espedizio indartsu bati ekin zion. 98aan, Stiloko guduan, Colonna lurmuturraren ondoan, musulmanen aurka izandako porrota ikaragarria izan zen. Horren ondorioak berehala nabaritu ziren Germanian. Oton I.a aitak izandako eragina eta garatutako kristautze-lana, parte batean behintzat, suntsituta geratu zen.\nOton II.a Erroman hil zen, malariaren ondorioz."}
{"id": "366544", "revid": "17", "url": "https://eu.wikipedia.org/wiki?curid=366544", "title": "Xaribariak", "text": ""}
{"id": "366547", "revid": "105290", "url": "https://eu.wikipedia.org/wiki?curid=366547", "title": "Atentatu", "text": "Atentatua pertsona eta ondasunen aurkako eraso bat da, gehienetan aldez aurretik prestatua eta bereziki terrorismoarekin eta biolentzia politikoarekin lotua."}
{"id": "366550", "revid": "336", "url": "https://eu.wikipedia.org/wiki?curid=366550", "title": "Esker Ematearen eguna", "text": "Esker Ematearen eguna (; ) Estatu Batuetako eta Kanadako jaiegun tradizionala da. Ameriketako Estatu Batuetako Esker Ematearen eguna azaroaren laugarren ostegunean ospatzen dute; eta Kanadakoa, azaroaren bigarren astelehenean. Ohikoa da eguna ospatzeko familiakoekin eta adiskideekin afaria egitea. Jatorri erlijiosoa duen arren, egun jaiegun sekulartzat hartzen dute.\nIpar Amerikan ospaturiko lehenengo Esker Ematearen egunak europar eta amerindiar ohituretan oinarritutako Uzta Jaialdiak zituzten aitzindariak."}
{"id": "366551", "revid": "6327", "url": "https://eu.wikipedia.org/wiki?curid=366551", "title": "Esker on egun", "text": ""}
{"id": "366552", "revid": "6327", "url": "https://eu.wikipedia.org/wiki?curid=366552", "title": "Eskerregite egun", "text": ""}
{"id": "366553", "revid": "6327", "url": "https://eu.wikipedia.org/wiki?curid=366553", "title": "Thanksgiving Day", "text": ""}
{"id": "366555", "revid": "1519", "url": "https://eu.wikipedia.org/wiki?curid=366555", "title": "Independentziaren eguna (AEB)", "text": "Independentziaren eguna (ingelesez \"Independence Day\" edo \"Fourth of July\") urtero uztailaren 4an Estatu Batuetan ospatzen duten jaieguna da. Egun hartan 1776an Ameriketako Estatu Batuetako Independentziaren Deklarazioa sinatu zuten eta, urteurrena ospatzeko, aire-librean ekitaldiak egiten dituzte, hala nola, desfileak, beisbol-partidak edo su artifizialak."}
