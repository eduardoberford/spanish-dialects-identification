{"id": "586958", "revid": "90799", "url": "https://eu.wikipedia.org/wiki?curid=586958", "title": "Aldehido", "text": "Aldehido edo alkanal bat formilo talde bat duen konposatu organiko bat da. Formilo taldea talde funtzional bat da, R-CHO egiturarekin, karbonilo bat zentroan (karbono atomo bat lotura bikoitzarekin oxigeno atomo batekin) hidrogeno bati lotua eta R talde batekin alboan. R talde hori edozein alkilo izan daiteke. R gabeko taldeari aldehido taldea edo formilo taldea izena ematen zaio. Aldehidoak zetonen ezberdinak dira, karboniloa karbono eskeletoaren bukaeran jartzen delako, eta ez bi karbono atomoen artean. Aldehidoak oso ohikoak dira kimika organikoan.\nAldehidorik sinpleena \"R\"-ren lekuan hidrogeno atomoa duen formaldehidoa da.\nEgitura eta loturak.\nAldehidoen zentroan karbono lau bat dago eta karbono horren hibridazioa sp2 da. Beraz, karbono-zentroa dute, oxigenoari loturiko lotura bikoitza eta hirogenoari loturiko lotura bakarra. Karbonoari loturiko hidrogenoaren lotura ez da gehienetan azidoa base konjokatuaren errosonantzia-estabilizazioagatik. Aldehido baten \u03b1-hidrogenoa askoz azidoagoa da alkano batena baino. (Aldehidoen Pka 17 inguruan dabil eta alkanoen azidotasuna 50 Pka inguruan).\nAzidotzea, formil-zentroaren elektroien erauzketaren kalitatearen edota base konjokatuaren enolatoko anioiak karga negatiboak deslokalizatzearen ondorioz gertatzen da.\nIturri naturalak.\nAldehidoak naturan aurkitzen dira. Glukosa-karbohidratoa polihidroxaldehido bat da. Vainillina, banilla zaporea ematen dion aldehidoa, naturan aurki dezakegun beste aldehido bat da.\nIndustriaren ikuspegitik, aldehido garrantzitsuena formaldehidoa da. Formaldehidoa usain pikantea du eta gas toxiko bat da; gas hau oso erabilia da kantitate handietan industrian plastiko termoestableetako ekoizpenetarako. Formaldehidoa disoluzio batean dagoenean, ur-disoluzio batean, formol edo formalinatzat izendatzen da. Formalina edo formola desinfektatzaile gisan erabiltzen da eta ehungintza-industrian ehun-kontserbatzaile gisa.\nPropietateak.\nAldehidoen propietateak jakiteko, molekula osoa kontuan hartu behar da. Izan ere, bere propietateak molekularen araberakoak dira. Aldehido txikienak uretan disolbagarriak dira, adibidez formaldehidoa eta azetaldehidoa guztiz disolbagarriak dira. Aldehidoak airean degradatzen dira autodregradazioa deritzon prozesuaren bidez. Industriako aldehido garrantzitsuenak formaldehidoa eta acetaldehidoa dira oligomerizatzeko edota polimerizatzeko portaera konplexua dela eta. Aldehidoek, hidratatzeko joera dute. Oligomeroak, polimeroak eta hidratoak jatorrizko aldehidoekin orekan daude.\nAldehidoak metodo espektroskopikoekin identifikatzen dira. IR espektroskopia erabiliz, C=O banda bat ageri da 1700 cm-1 inguruan. 1H NMR-ko espektroetan, formil -hidrogeno zentroak \u03b4H = 9 ingurukoakoa xurgatzen du,non, espektroaren zati bereizgarria egiten duen. Seinale honek akoplamendu ezaugarri bat erakusten du edozein alfa-karbonotako protoientzat. Kontuan hartu behar dira molekulan dauden beste atomoak. Izan ere, interakzioak direla eta, bandak eskuinerago ala ezkerrerago desplaza daitezke.\nNomenklatura.\nAldehidoak, izendatutakoari -ala atzizkia gehietzen izendatzen dira. Aldehido sinpleenak metanala eta etanala dira baina IUPACen izendatze estandarra ez dutenez betetzen beste izen batzuk dituzte. Formaldehidooa eta Azetaldehidoa erabiliagoak dira hurrenez hurren. Hurrengo aldehidoentzat serie homologo hau erabiltzen da: H-(CH)-CHO (n = 0, 1, 2, 3, 4, ...).\n\"Dialdehidoak\", bi aldehido talde-funtzionalekin osatutako molekula organikoak dira. Dialdehidoen nomenklatura idazterakoan, diala idazten da bukaeran, edota dialdehidoa. Glioxala da dialdehidorik sinpleena.\nAldehidoak ordezko gisa agertzen badira, hau da, ez badira talde funtzional garrantzitsuenak, ez dira berdin izendatzen.\nSintesia.\nAlkohol primarioen oxidazioa.\nPCCa erabiliz, alkohol primarioa, aldehidora oxidatzen da.\nAlkenoen ozonolisia.\nLehenik, ozonolosia egiten da eta, ondoren, erredukzio bat. Agente erreduktoreak: Zn, Pd.\nErreakzioak.\nAldehidoak oso erreaktiboak dira eta erreakzio askotan parte hartzen dute. Industria-ikuspegitik, erreakzio garrantzitsuenak: kondentsazioak, adibidez, plastifikatzaileak eta poliolak prestatzekoak direnak eta aldehidoen erredukzioetatik alkoholak lortzeko (batez ere \"oxo alkoholak\") erabiltzen direnak dira .\nOxidazioa.\nFormilo taldea erraz oxidatzen da dagokion talde karbonilikora (-COOH). Industrian gehien erabilitako oxidatzailea, oxigenoa edo airea da. Laborategian, berriz, KMnO4 edo Ag2O erabiltzen da medio basikoan. Hauetaz gain, kromo (Vl) oxidoa, azido kromikoa edota azido nitrikoa erabiltzen dira.\nAdizio nukleofilikoa.\nNukleofilikoak erraz gehitzen dira karbonilo taldean. Produktuan, talde karboniloan dagoen karbonoa sp3 hibridazioa izatera pasatzen da. Beraz, nukleofilora elkartzen da eta ondorioz oxigenoa protonatu egiten da.\nHidrogeno-zianuro adizio-erreakzioa.\nAldehidoak hidrogeno zianuroarekin erreakzionatzen du zianohidrina emateko.\nErredukzioa.\nHidruro metalikoen erredukzioen metodoa erabilgarriena da. Alkoholak lortzen dira.\nClemensen erredukzioa.\nMedio azidoan gertatzen da, Zn amalgama erabiliz.\nWitting erreakzioa.\nAldehido eta iluro-fosforoarean arteko erreakzioak alkeno bat ematen du.\nHidrogenazioa.\nAldehidoaren hidrogenazioak alkohola ematen du. Katalizatzaile bezala Pt, Ni edo Pd erabiltzen da.\nErabilerak.\nAldehidoak hurrengo erabilerak izan ditzake:\nDialdehidoak.\nDialdehidoa bi aldehido-talde dituen konposatu kimiko organikoa da. Dialdehidoen nomenklaturak dial bukaera edo, batzuetan, dialdehidoa du. Dialdehido alifatiko laburrei diazidoa deritze batzuetan, zeinetatik baitatoz. Adibide bat butanediala da, succinaldehido (azido succinikotik) ere esaten zaiona.\nBiokimika.\nAldehido batzuk aldehido-deshidrogenasaren entzimen substratuak dira, gorputzean aldehidoak metabolizatzen dituztenak. Badira zenbait aldehidori lotutako toxikotasunak, gaixotasun neurodegeneratiboekin, bihotzeko gaixotasunekin eta minbizi mota batzuekin zerikusia dutenak."}
{"id": "586959", "revid": "1830", "url": "https://eu.wikipedia.org/wiki?curid=586959", "title": "Eterrak", "text": "Eterrak konposatu organikoak dira; substantzia kolorge eta usain berezikoak. Kimikoki, oxigeno atomoari alkilo edo arilo talde bi lotuta dituzten konposatuak dira. Hala, konposatu horien formula orokorra R-O-R\u2019 da, non R eta R\u2019 berdinak (eter simetrikoak) edo ezberdinak (eter ez-simetrikoak) izan daitezkeen. Alkilo talde biak etilo taldeak direnean, anestesiko orokor moduan erabiltzen den eter etilikoa dugu. Konposatu hori XIX. mendean erabiltzen hasi ziren inhalazio bidezko anestesiko gisa. Gaur egun, horren erabilera mugatua dago albo-ondorioengatik (goragalea eta okada eragiten du), eta, anestesiko horren ordez, dinitrogeno monoxidoa (N2O), halotanoa (CF3-CHBrCl) edo enfluorano eter halogenatua (CF2H-O-CF2CHClF) erabiltzen dira.\nKonposatu horiek IUPAC sistemari jarraituz izendatzeko, alkilo edo arilo taldeak ordena alfabetikoz izendatzen dira, eta, ondoren, eter hitza jartzen da. Egitura konplexuetan, \u2500 OR taldea alkoxi taldea izango balitz moduan izendatzen da.\nEterren egitura uraren egitura angeluarraren antzekoa da, non oxigeno atomoaren hibridazioa \"sp\"3 den eta lotura-angelua tetraedrikotik hurbil dagoen. Hala, ur molekulan dagoen 104,5\u00b0-ko angeluarekin konparatuz, eterrek, R taldeen bolumenaren eraginez, angelu handiagoa dute. Eterretan agertzen diren C-O loturen ondorioz, eta egitura angeluarra dela kontuan izanda, momentu dipolarra dago (1,2-1,6 D); beraz, molekula polarrak dira.\nEterren irakite-puntuak dagozkien alkoholenak baino baxuagoak dira, ezin baitira eratu molekulen arteko hidrogeno-loturak. Aldiz, ur edo alkohol molekulekin hidrogeno-loturak era ditzakete; beraz, pisu molekular baxuko eterrak nahiko disolbagarriak dira uretan edo alkoholetan. Eterrak, konposatu geldoak direnez, disolbatzaile egokiak dira erreakzio organikoetarako. Oro har, ez dute erreakzionatzen azido edo base diluituekin eta oxidatzaile edo erreduktore arruntekin. Disolbatzaile moduan erabiltzeaz gain, diesel- edo gasolina-motorretan erabiltzen den fluidoaren konposizioan dietil eterra erabiltzen da, erreketaren hasarazle lurrunkor gisa. \"t\"-butil metil eterrak ere erabilera garrantzitsua du: berun gabeko gasolinetan oktano-indizea handitzeko erabiltzen den gehigarria, hain zuzen ere."}
{"id": "586960", "revid": "336", "url": "https://eu.wikipedia.org/wiki?curid=586960", "title": "Eter (kimika)", "text": ""}
{"id": "586961", "revid": "336", "url": "https://eu.wikipedia.org/wiki?curid=586961", "title": "Disolbente", "text": ""}
{"id": "586962", "revid": "6327", "url": "https://eu.wikipedia.org/wiki?curid=586962", "title": "Alkil", "text": ""}
{"id": "586963", "revid": "336", "url": "https://eu.wikipedia.org/wiki?curid=586963", "title": "Aril", "text": ""}
{"id": "586964", "revid": "512", "url": "https://eu.wikipedia.org/wiki?curid=586964", "title": "Dietil eter", "text": "Dietil eterra, etoxietano, etil eterra, eter sulfurikoa edo sinpleki eterra eterren barruko konposatu organiko bat da. Bere formula da. Kolorgea da, oso bolatila eta likido sukoia da. Askotan disolbatzaile gisa erabiltzen da eta behinola anestesiarako erabiltzen konposatu nagusia zen. Sustantzia narkotiko bat da, eta dependentzia sortzen du. Kasu horretan eteromania duela esango da."}
{"id": "586974", "revid": "1545", "url": "https://eu.wikipedia.org/wiki?curid=586974", "title": "Mario Gabiria Labarta", "text": ""}
{"id": "586975", "revid": "1545", "url": "https://eu.wikipedia.org/wiki?curid=586975", "title": "Juan Fernandez (bikoizketa aktorea)", "text": ""}
{"id": "586979", "revid": "12654", "url": "https://eu.wikipedia.org/wiki?curid=586979", "title": "P\u00f6yrisj\u00e4rvi aintzira", "text": ""}
{"id": "586980", "revid": "336", "url": "https://eu.wikipedia.org/wiki?curid=586980", "title": "Mentawai", "text": ""}
{"id": "586981", "revid": "105290", "url": "https://eu.wikipedia.org/wiki?curid=586981", "title": "Ciconia", "text": "Ciconia Ciconiidae familiako hegazti generoa da, Ciconiiformes ordenaren barruan. Zazpi hegazti ezagutzen dira, horietatik 6 Mundu Zaharrean eta bat Hego Amerikan. Hala ere iraganean Ameriketako zonalde tropikaletan hedatuak zeudela dio erregistro fosilak.\nEz da nahastu behar zikoina edo amiamokoarekin, familia osoko animaliak izendatzeko erabiltzen dena."}
{"id": "586982", "revid": "64511", "url": "https://eu.wikipedia.org/wiki?curid=586982", "title": "Myiarchus", "text": "Myiarchus Tyrannidae barruan sailkatzen den hegazti genero bat da. Hegazti gehienak antzekoak dira, baina euren soinua dela eta errazak dira identifikatzeko."}
{"id": "586985", "revid": "336", "url": "https://eu.wikipedia.org/wiki?curid=586985", "title": "Frantzisko Jose", "text": ""}
{"id": "586986", "revid": "336", "url": "https://eu.wikipedia.org/wiki?curid=586986", "title": "Esp\u00e9rausses", "text": ""}
{"id": "586987", "revid": "336", "url": "https://eu.wikipedia.org/wiki?curid=586987", "title": "Capoetobrama", "text": ""}
{"id": "586989", "revid": "119347", "url": "https://eu.wikipedia.org/wiki?curid=586989", "title": "Pablo Sarasateren monumentua", "text": "Pablo Sarasateren monumentua Nafarroako Iru\u00f1ea hiriburuan dagoen monumentu bat bat da, Medialuna parkean. Pablo Sarasate iruindar biolinjolearen omenez egina dago. Harri eta brontzez egina dago.\nEduardo Carretero granadar eskulturgileak egin eta Candido Aiestaran nafar arkitektoak monumentua diseinatu zuen. 1959ko apirilaren 26an inauguratu zen."}
{"id": "587001", "revid": "1987", "url": "https://eu.wikipedia.org/wiki?curid=587001", "title": "La Olako geltokia", "text": ""}
{"id": "587002", "revid": "1987", "url": "https://eu.wikipedia.org/wiki?curid=587002", "title": "Ola-Sondika geltokia", "text": ""}
{"id": "587003", "revid": "71150", "url": "https://eu.wikipedia.org/wiki?curid=587003", "title": "Zangroizko geltokia", "text": "Zangroiz, lehen Sangroniz, Euskotrenen Lutxana-Sondika anezka lineari dagokion lurgaineko tren geralekua da, Sondika eta Erandio udalerrien arteko mugan, Zangroiz industrialdearen parean dagoena. Euskotrenen Lutxana-Sondika trenbidea berrirekitzearekin batera jarri zen martxan, 2015eko ekainaren 1.an, 1997ko urtarrilaren 1.tik itxita egon ondoren, eta Bizkaiko Garraio Partzuergoaren 2. tarifa-gunearen barruan dago.\nGeralekua nasa eta trenbide bakarrekoa da, eta kanpoaldean autobus geralekua dago.\nKokapena.\nTrenbide kokapenari erreparatuz, geralekua, itsas mailatik 5 metrora, zabalera metrikoa duen Lutxana-Sondika trenbidearen parte da, 3,165. puntu kilometrikoan kokatuta.\nSarbideak.\nGeralekuak arrapala bidezko sarbide bakarra du.\nKokapena.\nTrenbide kokapenari erreparatuz, geralekua zabalera metrikoa duen Lutxana-Sondika trenbidearen parte da, 3,165. puntu kilometrikoan kokatuta.\nHistoria.\n1890eko maiatzaren 14an Lutxanatik Mungiarako Burdinbide Konpainiak Lutxana-Mungia trenbidea eraikitzeko lanak hasi zituen, Erandio udalerriko Lutxana eta Derio udalerriko Artebakarra artean.\n1893ko maiatzaren 1.an Lutxana-Artebakarra 9,85 km-ko tartea inauguratu zen, Lutxana, Asua-Erandio eta Sondikako geltokiekin, eta Arriagas eta Zangroizko geralekuekin.\n1947ko uztailaren 1.an Ferrocarriles y Transportes Suburbanos de Bilbao (FTS) enpresak trenbidea erosi zuen, eta 1977ra arte ustiatu zuen, urte horretan Ferrocarriles de V\u00eda Estrecha (FEVE) enpresak bereganatu zuen arte. Hurrengo urtean trenbidea Eusko Trenbideak sozietateak eskuratu zuen.\n1997ko urtarrilaren 1.an Lutxana-Sondika trenbidean bidaiarien garraio zerbitzua bertan behera utzi zen, 80ko hamarkadan gertatutako krisialdiagatik eskariaren beherakada handia eman baitzen, Txorierrian zeuden industria gehienak desagertu ondoren. Hala ere, trenbidea mantentzen jarraitu zen, trenak Lutxanan dauden kotxetegi eta tailerretara heltzeko.\nBilboko metroaren 3. linearen eraikitze-lanen ondorioz, Euskotrenek berriro ere bidaiarientzako zerbitzuak eskaintzen hasi zituen Lutxana-Sondika trenbidean, Txorierriko linearen barruan. Metro linea berriaren lanek Zazpikaleetako geltokian Euskotrenen zerbitzua etetea eraginda, trenbide hau berrirekitzea erabaki zen. Hala, Zangroiz eta Erandioko Lutxanako geltokiek berriro ere Euskotrenen zerbitzuak jasotzen hasi zituzten.\n2017ko apirilaren 8an, Metroaren 3. linea ireki ondoren, Lutxana eta Sondika arteko trenbidea irekita mantentzea erabaki zen, 60 minutuko maiztasunaz anezka zerbitzua eskainiz. Hara, linearen ustiapena, gaur egun, Euskotrenen Lutxana-Sondika anezka linearen bitartez egiten da.\nLotuneak.\nGeltokiaren kanpoaldean Erandioko Herri Autobusa eta Bizkaibus zerbitzuak hornitzen dituzten bi geraleku daude. Hurrengo lineak geralekuetatik pasatzen dira:\n&lt;br&gt;"}
{"id": "587004", "revid": "2241", "url": "https://eu.wikipedia.org/wiki?curid=587004", "title": "Juan Zabaleta (argipena)", "text": "Juan Zabaleta izenarekin honako artikuluak daude:"}
{"id": "587005", "revid": "58701", "url": "https://eu.wikipedia.org/wiki?curid=587005", "title": "Juan Zabaleta (1610)", "text": "Juan de Zabaleta (Madril, 1610 - 1670 (?)) espainiar idazle, antzerkigile eta moralista izan zen, Felipe IV.a Espainiakoaren kronista. Bere idazteko eragatik Calder\u00f3n de la Barcaren eskolakoa dela esan daiteke. Bere bizitza osoan zehar oso ezagunak izan ez diren obrak egiten jardun zuen, eta gutxi dakigu bere bizitzaren inguruan. 1664an itsu geratu zen, baina idazten jarraitu zuen. 1667an bere lan batzuen bilduma egin zuen, \"Obras en prosa\" izenarekin. Liburu horren hainbat edizio egin dira."}
{"id": "587006", "revid": "336", "url": "https://eu.wikipedia.org/wiki?curid=587006", "title": "Juan de Zabaleta", "text": ""}
{"id": "587007", "revid": "6327", "url": "https://eu.wikipedia.org/wiki?curid=587007", "title": "Juan Zabaleta (1894)", "text": ""}
{"id": "587008", "revid": "336", "url": "https://eu.wikipedia.org/wiki?curid=587008", "title": "Felipe IV.a Espainiakoa", "text": ""}
{"id": "587009", "revid": "336", "url": "https://eu.wikipedia.org/wiki?curid=587009", "title": "Zabaleta (argipena)", "text": ""}
{"id": "587010", "revid": "336", "url": "https://eu.wikipedia.org/wiki?curid=587010", "title": "Zavaleta", "text": ""}
{"id": "587011", "revid": "336", "url": "https://eu.wikipedia.org/wiki?curid=587011", "title": "Telmatobiinae", "text": ""}
{"id": "587012", "revid": "512", "url": "https://eu.wikipedia.org/wiki?curid=587012", "title": "Telmatobiidae", "text": "Telmatobiidae edo, sailkapenen arabera, Telmatobiinae Hego Amerikan bakarrik bizi diren igel familia bat (edo azpifamilia bat) da. 2011tik aurrera familia gisa hartu izan da, baina oraindik ere azpifamiliatan banatzeko ohitura dago.\nAzpifamiliatzat hartzen denean Leptodactylidaeren barruan sailkatzen dira. Baina azpifamilia honek hainbat errebisio izan ditu eta genero gehienak beste nonbaiten sailkatuak izan dira jada. Hori dela eta Leptodactylidae familiaren barruan zeuden igel askok beste familia batean dute lekua orin. Gaur egun \"Telmatobius\" generoa baizik ez da mantentzen bertan, eta beraz familia edo azpifamilia monogenerikoa da egun. Egile batzuek \"Batrachophrynus\" generoa ere proposatzen dute \"Telmatobius\"etik aparte.\nGenero klasikoak.\nSailkapen originalak honako generoak barnebiltzen zituen:\nGaur egungo sailkapena.\nTelmatobiidae barruan asignatutako genero gehienak beste familia batzuetara mugitu dira. \"Batrachophrynus\" generoko igelak \"Telmatobius\"en barruan sartzen baditugu, genero bakarra mantentzen da:"}
{"id": "587013", "revid": "448", "url": "https://eu.wikipedia.org/wiki?curid=587013", "title": "Zavaleta (argipena)", "text": ""}
{"id": "587015", "revid": "448", "url": "https://eu.wikipedia.org/wiki?curid=587015", "title": "Juan Zabaleta Lekuona", "text": ""}
{"id": "587016", "revid": "512", "url": "https://eu.wikipedia.org/wiki?curid=587016", "title": "Cycloramphidae", "text": "Cycloramphidae edo, sailkapenen arabera, Cycloramphinae Hego Amerikako igel familia bat edo azpifamilia bat da.\nFamilia gisa sailkapena.\nFamilia gisa sailkatzen denean Neobatrachiaren pean zuzenean agertzen da. Kasu honetan bi azpifamilia ditu bere baitan:\nAzpifamilia gisa sailkapena.\nLeptodactylidaeren barruko azpifamilia gisa.\nAzpifamilia gisa bi aukera daude. Leptodactylidae gisa sailkatzen dutenetan honako generoak daude barruan:\nCycloramphidae barruko azpifamilia gisa.\nKasu honetan honako generoak sailkatzen dira:\n\"Incertae sedis\" gisa agertuko litzateke \"Rupirana\" generoa."}
{"id": "587017", "revid": "336", "url": "https://eu.wikipedia.org/wiki?curid=587017", "title": "Alsodinae", "text": ""}
{"id": "587018", "revid": "336", "url": "https://eu.wikipedia.org/wiki?curid=587018", "title": "Cycloramphinae", "text": ""}
{"id": "587032", "revid": "16654", "url": "https://eu.wikipedia.org/wiki?curid=587032", "title": "Mikel Juaristi", "text": "Mikel Juaristi Ariznabarreta (Soraluze, 1992ko maiatzaren 26a) futbolari gipuzkoarra da, atzelaria hain zuzen ere. Bilbao Athletic-en ibilia da."}
{"id": "587033", "revid": "16654", "url": "https://eu.wikipedia.org/wiki?curid=587033", "title": "Jon Ander Amelibia", "text": "Jon Ander Amelibia Do Nascimento (Getxo, Bizkaia, 1994ko urtarrilaren 13a) Euskal Herriko futbolaria da, ama brasildarra duena. Erdiko edota alboko atzelari moduan aritzen da. Ama Brasildarra du."}
{"id": "587034", "revid": "119347", "url": "https://eu.wikipedia.org/wiki?curid=587034", "title": "Unitate hirukoitz eta arina", "text": "Unitate hirukoitz eta arina Nafarroako Iru\u00f1ea hiriburuan dagoen eskultura bat bat da.\nKokalekua.\nGazteluko Plazan dago, Karlos III.a etorbidearen hasieran.\nHistoria.\n1950ean Jorge Oteitza oriotar eskulturgileak egin zuen. Gizaseme bat irudikatzen du, eskultura hiru unitate batzetik sortzen da, unitate horiei egileak hiperboloideak deitu zien. Brontze pompeiarra egin eta sugarrez urreztatua dago.\n1999ko abenduaren 29an Gazteluko Plazan eta Karlos III.a hiribidearen hasieran jarri zuten. Plaza zaharberritzeko lanak zirela eta, bere kokalekutik kendu egin zuten, eta 2004ko ekainean, pieza Gazteluko plazara itzuli zen berriro, baina lehen baino barrurago dagoen gune batean kokatu zen, alegia, gaur egungo kokalekura."}
{"id": "587036", "revid": "336", "url": "https://eu.wikipedia.org/wiki?curid=587036", "title": "Mikel Vesga", "text": "Mikel Vesga Arruti (Gasteiz, 1993ko apirilaren 8a) Euskal Herriko futbolaria da. Egun Athletic-en jokatzen duen erdilari ezkertia da. Erdilari lanetan aritzen da. Euskal selekzioarekin ere jokatu du."}
{"id": "587037", "revid": "13403", "url": "https://eu.wikipedia.org/wiki?curid=587037", "title": "Caf\u00e9 Iru\u00f1a", "text": ""}
{"id": "587040", "revid": "105290", "url": "https://eu.wikipedia.org/wiki?curid=587040", "title": "Gazteluko plazako kioskoa", "text": "Gazteluko plazako kioskoa Nafarroako Iru\u00f1ea hiriburuko Gazteluko Plazaren erdian dagoen kioskoa da. 1943an eraiki zen eta joniar estiloko zutabeak ditu."}
{"id": "587047", "revid": "56334", "url": "https://eu.wikipedia.org/wiki?curid=587047", "title": "Egoitz Magdaleno", "text": "Egoitz Magdaleno De la Iglesia (Bilbo, 1991ko apirilaren 4a) euskal herritar futbolaria da. Ezker atzelari moduan aritu ohi da."}
{"id": "587051", "revid": "105290", "url": "https://eu.wikipedia.org/wiki?curid=587051", "title": "Procellaria", "text": "Procellaria Procellariidae familiako generoa da. Hegaztien barruko Procellariiformes ordenean sailkatua dago."}
{"id": "587053", "revid": "512", "url": "https://eu.wikipedia.org/wiki?curid=587053", "title": "Txirritxo", "text": "Txirritxo (\"Charadrius\") Charadriidae familiako hegazti genero baten izen arrunta da. Txirrien neurri bertsukoak dira, 13-19 cm luze. Gorputzez ez dira txirriak bezain sendoak, eta mokoa ere haiek baino laburragoa dute. Sabelaldea zuria izaten dute, begi ingurua beltza, bizkarraldea gris berdexka edo marroi iluna eta lepoa zuri-beltza. Izkirak, harrak eta intsektuak jaten dituzte. Bost kontinentetan bizi dira"}
{"id": "587056", "revid": "105290", "url": "https://eu.wikipedia.org/wiki?curid=587056", "title": "Anagako sorginak", "text": "Anagako sorginak, kanariar herri sinismenen arabera, Tenerife uhartearen ipar-ekialdeko Anaga mendilerroan (Kanaria Uharteak) akelarreak ospatzen zituzten emakumeak dira. Toki honetan sorginak su baten inguruan dantzatzen zirela aipatu ohi da, horregatik leku honek gaztelaniaz \"El Bailadero\" (\"Dantzalekua\") izena jasotzen du. Heuren akelarreak ospatu ondoren sorginak itsasoan biluzik bainatzeko asmoz kostaldera jeisten zirela esan ohi da."}
{"id": "587057", "revid": "688", "url": "https://eu.wikipedia.org/wiki?curid=587057", "title": "Bastillako plaza", "text": "Bastillako plaza () Frantziako Paris hiriburuan dagoen plaza bat da. 4., 11. eta 12. barrutietan kokatua dago. Bertan Bastilla gotolekua zegoen, honek ematen dio izena.\nHistoria.\nBastilla gotolekua 1370 eta 1383 artean eraiki zen Karlos V.a errege zela. XVII mendean Richelieu kardinalak presondegi bihurtu zuen. Preso politikoentzako gartzela zen nagusiki baina baziren erlijio-presoak eta idazle iraultzaileak ere. 1789ko uztailaren 14an Bastillaren Hartzean guztiz suntsitua izan zen.\n1792ko ekainaren 16an askatasuna ospatzeko plaza bihurtu zen. 1808an Napoleon Bonapartek 24 metrotako garaierako elefante baten eskultura ezarri zuen. Victor Hugo idazleak bere \"Miserableak\" obran aipatzen du. 1846an elefantea kendu zen. Luis Filipe I.ak 1840an Uztaileko Zutabea (\"Colonne de juillet\") ezarri zuen erdian."}
{"id": "587064", "revid": "56334", "url": "https://eu.wikipedia.org/wiki?curid=587064", "title": "Jonathan Apeztegia", "text": "Jonathan Apeztegia Olague (Iru\u00f1ea, 1985eko irailaren 28) euskal herritar futbolaria da, egun Tudelano taldean jokatzen duena."}
{"id": "587065", "revid": "105290", "url": "https://eu.wikipedia.org/wiki?curid=587065", "title": "Boulevardeko kioskoa", "text": "Boulevardeko kioskoa edota Bulebarrako kioskoa Gipuzkoako Donostia hiriburuko Boulevard hiribide edo zumardian dagoen kiosko bat da.\n\"Art Nouveau\" estilokoa, fundizioko zutabeak eta frantziar tankera du. Nahiz eta askok Gustave Eiffel frantziar ingeniariak egin zuela uste izan, 1906ean Ricardo Magdalena zaragozar arkitektoaren lana da."}
{"id": "587067", "revid": "15251", "url": "https://eu.wikipedia.org/wiki?curid=587067", "title": "Areatzako kioskoa", "text": "Areatzako kioskoa Bizkaiko Bilbo hiriburuko dagoen kiosko bat da.\nKokalekua.\nAreatzako parkean dago.\nHistoria.\n1923an Pedro Ispizuak eraikia eta 1985ean berreraikia izan zen."}
{"id": "587072", "revid": "336", "url": "https://eu.wikipedia.org/wiki?curid=587072", "title": "Grafologia", "text": "Grafologia gizabanako baten nortasuna deskribatzen duen sasizientzia da, bere izaeraren ezaugarri orokorrak, oreka mentala, bere emozioen jatorria eta inteligentzia mota zehazten duena, esku-idazkeraren azterketaren bitartez. Grafologo batzuen ustez, gaixotasun fisiko eta mentalen maila diagnostikatzeko ere balio du.\nIkasketa enpiriko gehienek ezin izan dute grafologiaren eraginkortasuna baieztatu, beraz, sasizientziatzat hartu ohi da.\nGrafologiaren eta auzitegi-kaligrafiaren terminoak ezin ditugu nahastu. Azken hau kriminalistikan erabiltzen da, adibidez, dokumentu baten sinadura egiazkoa edo faltsua den egiaztatzeko, baita suizidio oharretan ere. Hainbat teknika erabiltzen dira horretarako, tintaren, paperaren eta idazmakina motaren analisiak batik bat. Judizialki onartuta dago praktika hau, pertsonak identifikatzeko asmoarekin.\nEtimologia.\n\"Grafologia\" hitza erro grekotik \"grafos=idazkera\" eta \"logos=diskurtso\"tik dator. Erro berdinak dituzten hainbat hitz badaude, Antropologo, Biologo, Psikologo, Grafopatologia, Grafomaniako, Grafista, Grafopsikologia, Psikografologia, Grafometria, Grafoanalisi, Grafoteknologia...\nOinarri orokorra.\nGrafologia baieztapen orokor batzuetan dago oinarrituta:\n\"Idazten dugunean, egoa aktibatuta dago, baina ez da beti horrela. Aktibitate hau puntu altuenean egon daiteke, idazlearen esfortzua behar denean, eta puntu baxuenean, idaztearen ekintza ohitura bihurtzen denean\".\nHistoria.\nAro Modernoa.\nHuarte San Juanekoa (1529-1588) mediku eta filosofo espainiarra zen. \"Zientzietarako ingenioen azterketa\" (1575) lanean, \"gizonen gaitasunen ezberdintasuna eta bakoitzaren letra generoa\" aipatzen da. Psikologia diferentzialaren, orientazio profesionalaren eta eugenesiaren aitzindaritzat hartzen da, eta Neurologia, Pedagogia, Antropologia, Patologia eta Soziologiari ekarpenak ere ematen dizkie. Prospero Aldorisius filosofoak 1611.urtean argitaratu zuen \"Idengraphicus Nuntius\" lana, non idazkera nola aztertzen den azaltzen zuen.\nXIX eta XX.mendeak.\nXIX.mendean, \"Abate Flandrin\" eta \"Jean Hippolyte Michon\"en azterketak dira esanguratsuenak. Ikasketa urteen ondoren, Michonek lehen arauak ezarri zituen, eta \"Sisteme de grafologie\" argitaratu zuen 1871.urtean. Horregatik, grafologia modernoaren aita bera izan zela esaten dugu.\nXX.mendearen hasieran \"Crepieux Jamin\" lan hau hobetu egin zuen. \"Grafologiaren ABC (1930)\" argitaratu zuen, non mota grafikoak azaldu eta nortasunarekin erlazionatzen dituen. Adibideak ere erabiltzen ditu, Rousseau, Montesquieu eta Beethovenen letra aztertuz. \"Grafologiaren erabilpen praktikoa\" eta \"Izaeraren idazkera\" honek idatzitako liburuak dira, gaur egungo grafologiaren oinarri direnak.\nXIX.mendea.\nGaur egun, grafologia giza baliabide bulegoetan erabiltzen da bereziki, 2004.urtean Grafismoaren Zientzien Institutuak egindako ikasketak esaten duen bezala. Honen arabera, Espainiako bulego hauen %90ek erabiltzen dute teknika hau elkarrizketetan, lanpostuak ardura maila altua behar duenean bereziki."}
{"id": "587073", "revid": "58701", "url": "https://eu.wikipedia.org/wiki?curid=587073", "title": "Baleztena etxea", "text": "Baleztena etxea Nafarroako Iru\u00f1ea hiriburuan dagoen eraikin bat da. Sarasate pasealekuaren 2. zenbakian dago, Sarasate pasealekua eta Gazteluko Plazaren arteko izkinan dago, Nafarroako jauregia eta Foruen monumentuaren parean.\nEraikina.\nEraikinaren ezaugarri nabarmenena Sarasate pasealekura begira dagoen atari nagusiko bi zutabeak dira.\nHistoria.\n1840ean Nazario Karrikiri nafar abeltzainaren bizilekua izateko eraiki zen.\n1852an eraikina Baleztenatarrek erosi zuten. Senideen artean nabarmenena Ignacio Baleztena Azkarate abokatu karlista eta euskaltzale izan zen. Eusko Ikaskuntzako kide izan zen, 1922ko Amaiurko gaztelua egon zen lekuko monumentuaren inauguraketara joan, Lizarrako edo Hego Euskal Herriko estatutuaren alde agertu zen. 1932an etxebizitza erasotua eta kiskaldua izan zenez, familia Leitza eta Donostiara bizitzera joan zen, 1935ean itzuliz. Ondoren, jada Espainiako Gerra Zibilean erreketeen gudarostea antolatu eta frankisten alde borrokatu zen.\n2019. urterarte Silvia Baleztenaren jabetzakoa izan zen, Ignacioren alaba zena."}
{"id": "587074", "revid": "13403", "url": "https://eu.wikipedia.org/wiki?curid=587074", "title": "Baleztena jauregia", "text": ""}
{"id": "587075", "revid": "105290", "url": "https://eu.wikipedia.org/wiki?curid=587075", "title": "Navarro Tafallatarren jauregia", "text": "Navarro Tafallatarren jauregia Nafarroako Iru\u00f1ea hiriburuan dagoen jauregi bat da. XVIII. mendean eraikitako rococo estiloko jauregi dotorea da.\nGaur egun EAJ alderdiaren batzoki edo egoitza da.\nKokalekua.\nIru\u00f1eko Alde Zaharran dago, Zapateria kaleko 60. zenbakian dago, eta Mutiloa jauregitik oso hurbil.\nHistoria.\n1752an Santiago ordenako zalduna eta Indietako merkataria zen On Juan Francisco Ad\u00e1n y P\u00e9rezek eraikitzea agindu zuen, aurretik, 1746ean jauntxo titulua bereganatu baitzuen.\nEraikina.\nBarnealdean jatorrizko eskailera eta ezkaratz gangaduna mantendu dira, rococo estiloa nagusi dela, ganga poligonal batez estaliriko bi zati ditu, hauen azpian leihoak irekitzen direlarik. Ganga erditik behera, landare-floroi bat dago zintzilik. Lurzoruaren estaldura errekariz, hezurrez eta astragaloz egina dago, eta horiek denek lore-motibo bitxia osatzen dute."}
{"id": "587076", "revid": "13403", "url": "https://eu.wikipedia.org/wiki?curid=587076", "title": "Navarro Tafalla jauregia", "text": ""}
{"id": "587077", "revid": "105290", "url": "https://eu.wikipedia.org/wiki?curid=587077", "title": "Larraina parkea", "text": "Larraina parkea Nafarroako Iru\u00f1ea hiriburuan dagoen hiri-parke bat da. Zitadela-Takonera eremuan dago.\nKokapena.\nBere mugak honakoak dira: hegoaldean Takonera parkea, mendebaldean Erreginaren aldapa kalea eta Donibane auzoa, iparraldean Iru\u00f1eko harresiak eta Trinitarioak auzoa, eta ekialdean Ate berria.\nParkea.\nTakonera parkearen alboan dago, izan ere, jende askok Takonera parkeko zati dela uste du, baina hura baino berriagoa da, 1931an harresiaren luebakiak betez eratu baitzen. Leku lasaia eta zuhaitzez betea da, bertan hiru elementu nabarmentzen dira: iturria, Tibalt I.a Trobalariaren monumentua eta harresietako barandillak, azken hauek Ezkaba mendia eta San Kristobal gotorlekuari so egiteko behatoki bikaina dira.\nBurdinezko iturria hasiera batean 1885ean Sarasate pasealekuan jarri zen. Hain zuzen ere, gaur egun Foruen monumentua dagoen lekuan bertan, ondoren Takonera parkera lekualdatua izan zen, Julian Gaiarreren monumentua dagoen lekura (hura oraindik ez zegoenean), gerora Larraina parkeko gaur egungo kokalekuan amaitzeko."}
{"id": "587078", "revid": "58701", "url": "https://eu.wikipedia.org/wiki?curid=587078", "title": "Kuhmo", "text": "Kuhmo Finlandia ipar-ekialdean dagoen hiria da Kainuu probintzian. 2015eko erroldaren arabera 8.953 biztanle zituen."}
{"id": "587079", "revid": "119347", "url": "https://eu.wikipedia.org/wiki?curid=587079", "title": "Tibalt I.a Nafarroakoaren monumentua", "text": "Tibalt I.a Nafarroakoaren monumentua Nafarroako Iru\u00f1ea hiriburuan dagoen monumentu bat da. Larraina parkean dago. Tibalt I.a Nafarroakoaren omenezko monumentua da. Bertatik, Takonera parkeko luebakian dauden orein, pauma eta beste hainbat animali ikusgai daude.\nMultzoa.\nMateriala: Harria. Multzoaren neurriak: 480 x 1300 x 84\u00a0cm.\nMonumentua.\nHamaika arku zorrotzeko arkuteria gotiko batek osatzen du arkitekturaren partea. Arkuek hirugingilak dituzte barne aldean, pilareetan eta oinarri poligonaletan bermatuta. Marcillako antzinako monasterio zistertarretik ekarria da. Jatorrizko obrari hala ikur heraldikoak nola Tibalt I.a Nafarroakoa errege koroatu zeneko VII. mendeurrena ospatzeko karaktere gotikoetan idatzitako testuak gehitu zizkioten. Errege Trobalaria irudikatzen zuen Tibalt I.aren estatua eseriak osatzen zuen monumentua. Estatua hori Victoriano Juaristi Sagartzazu donostiar mediku eta humanistak egin zuen, Atarrabiako Jose Maria I\u00f1igo I\u00f1arena eskultorearen laguntzaz. Eskultura ez da gaur egunera iritsi, ezta egilearen senideen eta lagunen arabera, San Miguel Klinikaren lorategietan noizbait egon zen obra honen kopia ere."}
{"id": "587080", "revid": "13403", "url": "https://eu.wikipedia.org/wiki?curid=587080", "title": "Tibalt I.a Trobalariaren monumentua", "text": ""}
{"id": "587081", "revid": "56334", "url": "https://eu.wikipedia.org/wiki?curid=587081", "title": "Iru\u00f1eko apaiztegia", "text": "Iru\u00f1eko apaiztegia Nafarroako Iru\u00f1ea hiriburuan dagoen eraikin bat da.\nBeloso auzoko Nafarroa Behereko etorbidearen 64. zenbakian dago, Burlata, Mendillorri eta Lezkairura doazen errepideen bidegurutzean.\nEzaugarriak.\n1931an Victor Eusa arkitektoak egin zuen. Iru\u00f1eko garaiko arkitekto nagusietako honek bere orduko estilo dec\u00f3-espresionistan eraiki zuen, baina monumentaltasunerako joera argi batekin, batez ere fatxada nagusiko gurutze praktikan futurista horrekin, non aurretik Casto Fernandez-Shawk marraztu zuen \"Gurutze amestua\" (katedral eta etxeorratz konbinazio egitasmo bat) proiektuaren isla ikus daitekeen. "}
{"id": "587083", "revid": "336", "url": "https://eu.wikipedia.org/wiki?curid=587083", "title": "Larus", "text": "Larus Charadriiformes ordenako kaioen familiako generoa da."}
{"id": "587084", "revid": "58701", "url": "https://eu.wikipedia.org/wiki?curid=587084", "title": "Mafrako jauregi nazionala", "text": "Mafrako jauregi nazionala () Portugalgo Mafra hiriko jauregi barroko eta neoklasikoa da.\nHistoria.\nJoanes V.a Portugalgoak 1711ean bere emazte Maria Ana Austriakoari zin egin zion ondorengo bat emanez gero jauregi bat eraiiko zuela. Bragantzako Barbara printzesa jaio zenean, 1717an jauregia eraikitzearik ekin zion. Jauregia bere ehizaleku gogokoenaren ondoan eraikitzea erabaki zuen eta errege familiaren bigarren egoitza bihurtu zen. Jo\u00e3o Frederico Ludovice arkitektu alemaniarrak diseinatu zuen eta basilika ardatz hartuta inguruan simetrikoki hedatzen den eraikina da.\nHurrengo erregeek ez zuten ordea oso gogokoa, gelak tristeak iruditzen baizitzaizkien, eta ehiza jardueretarako baino ez zuten erabili. 1807an frantziarrek Portugal inbaditzean errege familiak Brasilera egin zuen alde eta Junot jeneralak erraz hartu zuen jauregia. Dena dela urte berean Wellingtonek askatu zuen. Hurrengo urteetan frantziskotarren esku gelditu zen, 1834an ordena erlijiosoak debekatu ziren arte. 1849an monasterioa egoitza militarra bihurtu zen.\nXX eta XXI mendeetan hainbat berriztatze lan izan ditu."}
{"id": "587086", "revid": "119347", "url": "https://eu.wikipedia.org/wiki?curid=587086", "title": "Francisco Navarro Villosladaren monumentua", "text": "Francisco Navarro Villosladaren monumentua Nafarroako Iru\u00f1ea hiriburuan dagoen monumentu bat da. Tres Reyes hotelaren aurreko biribilgunearen erdian dago, Iru\u00f1eko Lehen Zabalgunean. Francisco Navarro Villoslada idazlearen omenez egin zen.\nMultzoa.\nMateriala: Harri landua. Multzoa: 400\u00a0cm., Gartzia Ximenez: 212\u00a0cm., Amaia: 204\u00a0cm. eta Omenezkoa (Idazleak).\nMonumentua.\nMonumentua hiru harmailako oinarri baten gainean dago: Pedro Muguruza euskal arkitektoak trazadura geometrikoan egindako egitura arkitektonikoa gin zuen, eta Lorenzo Coullaut Valera sevillar eskultoreak hiru eskulturen multzoa.\nAlde banatan, ondokoen irudiak agertzen dira: Gartzia Ximenitz, Abartzuza eta Ameskoetako jauna, eta haren emazte Amaia, Ranimiro godoaren alaba. Biak ala biak Navarro Villosladaren eleberri arrakastatsuena izan zen \"Amaya o los vascos en el siglo VIII\" eleberriaren protagonistak dira.\n1918. urtean, Francisco Navarro Villoslada (Viana, 1818-1895) jaio zeneko lehen mendeurrenarekin batera, Nafarroako Foru Aldundiak eta Iru\u00f1eko Udalak idazle, kazetari eta historialari nafarraren memoria ohoratzea erabaki zuten, haren omenez monumentu bat altxatuz. Monumentuaren gastuei aurre egiteko herri-harpidetza bat sustatu zen. 1918ko irailaren 26an, idazleari omenaldia egiteko ekitaldietan inauguratu zuten monumentua, eta inaugurazio ekitaldian ondokoek hartu zuten hitza: Fernando Romero, omenaldia antolatzeko Batzordeko kidea, Javier Arraiza garaiko Iru\u00f1eko alkatea eta Jos\u00e9 L\u00f3pez Mendoza Iru\u00f1eko apezpikua."}
{"id": "587087", "revid": "23317", "url": "https://eu.wikipedia.org/wiki?curid=587087", "title": "Braganzako dukeen jauregia", "text": ""}
{"id": "587088", "revid": "119347", "url": "https://eu.wikipedia.org/wiki?curid=587088", "title": "Nieuwpoort", "text": "Nieuwpoort Belgikako udalerria da, Mendebaldeko Flandrian kokatuta dagoena. Udalerria Nieuwpoort hiriak, Ramskapelle eta Sint-Joris auzoak osatzen dute. Nieuwpoortek 31 km\u00b2ko azalera baterako, 2013. urtean 11.368 biztanle zituen.\nNieuwpoorten, Yser ibaiak isurtzen ditu urak Ipar Itsasora.\nHistoria.\nNieuwpoortek hiri-eskubideak jaso zituen Flandriako Filipe kondearengandik 1163an. Hiri honetan, 1600. urtean, espainiarren eta neederlandarren arteko Nieuwpoorteko gudua gertatu zen. Hiria Dunkerqueko kortsarioen egoitza izan zen. Victor Boucquet pintoreak, XVII. mendean, eliza handiaren aldareko bi lan egin zituen.\nHiria frantziar armadak sei urtez okupatu zuen 1757 eta 1763 bitartean. Hau, Frantziak eta Austriak Versailleseko bigarren itunean sinaturiko baldintzaren bat izan zen.\nYser batailaren bitartean, Ypresko Lehenengo Guduaren parte bat, Hendrik Geeraertek Yser ibaiaren ateak zabaldu zituen lurrak uholtzeko eta alemaniarren aurrera egitea eragozteko."}
{"id": "587089", "revid": "23317", "url": "https://eu.wikipedia.org/wiki?curid=587089", "title": "Foz C\u00f4a", "text": ""}
{"id": "587091", "revid": "105290", "url": "https://eu.wikipedia.org/wiki?curid=587091", "title": "Domus Municipalis (Bragantza)", "text": "Domus Municipalis Portugalgo Bragantza hiriko erakin erromaniko ezaguna da, Portugalgo udaletxe zaharrena kontsideratzen dena.\nHistoria.\nXIII mendearen hasieran altxatu zen eraikin berezi hau. 1503an barnealdea bitan banatu zen eta udaletxe bihurtu zen, \"Domus Municipalis\" izena XIX mendekoa da bada ere.\n110 urtean Monumentu nazional izendatu zuten baina 1912rako nahiko egoera txarrean aurkitzen zen. 1936an berriztatze lanak egin ziren, bai eta 1959an ere.\nArkitektura.\nOinarri irregularreko pentagono bat da. Granito harriez egina dago. Bi eremu ongi bereiziak ditu:"}
{"id": "587094", "revid": "96586", "url": "https://eu.wikipedia.org/wiki?curid=587094", "title": "Jim McCann (musikaria)", "text": "James \"Jim\" McCann (1944ko urriaren 26a, Dublin - 2015eko martxoaren 5a) irlandar plazagizon eta folk abeslari bat izan zen. Nagusiki bere bakarkako abeslari ibilbidearengatik ezaguna izan zen, halere 1974-1979 artean The Dubliners musika talde ospetsuko kide izan zen, bai eta gaztaroan The Ludlows taldekoa ere.\n2015ko martxoaren 5a zintzurreko minbiziaren ondorioz zendu zen."}
{"id": "587095", "revid": "336", "url": "https://eu.wikipedia.org/wiki?curid=587095", "title": "Grafikoak prozesatzeko unitate", "text": "Grafikoak prozesatzeko unitatea -ingelesez \"Graphics processor unit\" (GPU), gazteleraz \"Unidad de procesamiento gr\u00e1fico\"-, grafikoak bizkor prozesatzeko edo koma higikorreko operazioak azkar kalkulatzeko erabiltzen den prozesagailu espezializatu bat da, PUZaren lana arintzen duena. Honela, grafikoei dagokien lan-kargaren parte handiena GPUak hartzen duenez, PUZak beste kalkulu mota batzuetarako errekurtso gehiago erabil ditzake.\nGPUak sistema txertatuetan, sakelako telefonoetan, ordenagailu pertsonaletan, lan-estazioetan eta bideo-joko erabiltzen dira. Ordenagailu pertsonaletan, GPUa txartel grafikoan aurkitu daiteke, edo txartel nagusian txertatua.\nGPU modernoak oso eraginkorrak dira konputagailuko grafikoak manipulatu eta irudiak prozesatzen, eta daukaten estruktura paraleloagatik, erabilpen orokorreko PUZak baino eraginkorragoak dira datu-bloke handiak paraleloan prozesatzen diren algoritmoak lantzeko. GPU batzuetan, haren integratutako zirkuitoan (\"die\") erantsita daude. Ezinbesteko tresneria da azkenaldian arrakasta handiak lortu dituzten neurona-sare artifizialak inplementatzeko.\n70eko hamarkadan, \"GPU\" terminoak grafikoak prozesatzeko unitatea esan nahi zuen hasiera batean, eta programagarria zen prozesatze unitate bat deskribatzen zuen, PUZaren menpe ez zegoena eta grafikoen manipulazioa eta irteerako datuez arduratzen zena. Geroxeago, 1994an, Sony-k Toshibak diseinatutuako PlayStation kontsolaren GPUa zuzentzeko erabili zuen terminoa. 1999an bilakatu zen famatua terminoa, Nvidia-ak eraginda, \"GeForce 256\"-a merkataratu zuenean \"munduko lehen GPU\" izena ezarriz. Honela deritzo zioten: \"Transformatutako, arindutako eta errenderizatutako motorrak integratuta zituen txip bakarreko prozesadorea\". Azkenik, 2002an, \"Nvidia\"-ren aurkari zen \"ATI Technologies-\"ek VPU(Visual Processing Unit) terminoa asmatu zuen \"Radeon 9700\"-a argitaratzerakoan.\nMoore-ren Legeak dioenaren arabera 18-24 hilabeteetan zirkuitu integratu baten transistore kopurua bikoiztera iristen dela esan daiteke; GPUren kasuan legeak esaten duena baino kantitate handiagoan handitzen da. Azken 15 urtetan prozesamendu grafikoaren eboluzioak hazkunde ikaragarria izan du. Gaur egungo konputagailu eta bideo-jokoen bidezko animazioak duela 20 urteko mentalitatearekin pentsaezinezkoa zen.\nHistoria.\nGPU modernoak 1970 eta 1980 hamarkaden amaierako txip grafiko monolitikoen ondorengoak dira. Txip horiek BitBLT euskarria zuten, sprite-formakoa (baldin eta euskarri hori soilik zuten), eta normalean ez zuten irudiak marrazteko euskarririk. GPU batzuek hainbat eragiketa egin zitzaketen pantaila-zerrenda batean(\"display\"), eta DMA erabil zezaketen prozesadore anfitrioiaren karga murrizteko; adibide goiztiar bat Atari 800en eta Atari 5200en erabilitako ANTIC koprozesadorea da. PCrako eta lan-estazioetarako txartel grafiko askok seinale-digital prozesadoreak erabiltzen zituzten (DSP, ingelesezko siglak), hala nola Texas Instruments-en TMS340 seriea, marrazketa-funtzio azkarrak ezartzeko, eta laser inprimagailu askok \"PostScript\" (GPUren kasu berezi bat) irudiak ekortzeko prozesadorea zuten RISC prozesadore batean, AMD 29000 baten antzekoa dena.\nPUZ vs GPU.\nKonputagailu generiko batean PUZa GPU batekin ordezkatzerik ez badago ere, gaur egun GPUak oso ahaltsuak dira, eta PUZ zahar baten erloju-maiztasuna ere gainditu dezakete (1,5 gigahertzio baino gehiago). Baina GPUen potentzia eta duela gutxi garatutako erritmo bizkorra bi faktoreren ondorio dira. Lehenengo faktorea GPUen espezializazio garatua da; izan ere, zeregin bakar bat garatzeko pentsatuta daudenez, diseinuan silizio gehiago erabil daiteke lan hori modu eraginkorragoan egiteko. Adibidez, gaur egungo GPUak koma flotatzaileko(Floating point) balioekin kalkulatzeko optimizatuta daude, 3D grafikoetan nagusi direnak.\nBestalde, aplikazio grafiko askok paralelotasun maila handia dute berez, haien kalkulu-unitate nagusiak (erpinak eta pixelak) guztiz independenteak baitira. Beraz, estrategia ona da GPUetan indar gordina (brute force) erabiltzea denbora berean kalkulu gehiago osatzeko. GPUren egungo ereduek ehunka \"shader\" prozesadore bateratu izan ohi dituzte, eta horiek \"vertex shader\", \"pixel shaders\" edo \"fragment shaders\" gisa jarduteko gai dira. Hala, 1-1,9 GHz inguruko erloju-maiztasuna (gaur egun, potentzia handiagoko GPUetan erabiltzen den estandarra) oso txikia da PUZek eskaintzen dutenarekin alderatuta (3.8-5 GHz, modelo ahaltsuenetan, ez dira nahitaez eraginkorrenak), kalkulu-potentzia askoz handiagoa da paraleloko arkitekturari esker.\nPUZarekin duen desberdintasun handienetako bat bere arkitektura da. Prozesadore zentralak ez bezala, von Neumann-en arkitektura baitute, GPUa eredu zirkulatzailean (Modelo Circulante) oinarritzen da. Eredu horrek erraztu egiten du prozesu paraleloa eta GPUk bere zereginetarako duen banaketa handia.\nGPU Arkitektura.\nGPU bat oso segmentatua dago, horrek esan nahi du unitate funtzional asko dituela. Unitate funtzional horiek bitan bana daitezke nagusiki: erpinak prozesatzen dituztenak eta pixelak prozesatzen dituztenak. Beraz, GPUk erabiltzen dituen unitate nagusiak erpina eta pixela dira. Gainera, eta ez garrantzi gutxiagorekin, memoria dago. Azkartasunagatik nabarmentzen da, eta zeregin garrantzitsua izango du erabiltzen diren eragiketen eta testuren tarteko emaitzak gordetzeko orduan.\nHasieran, GPUari erpin gisa iristen zaio PUZaren informazioa. Erpin horiek jasotzen duten lehen tratamendua \"vertex shader\"-en egiten da. Hemen, irudien errotazioa edo mugimendua bezalako transformazioak egiten dira. Ondoren, ikusiko den erpin horien zatia definitzen da (\"clipping\"), eta erpinak pixel bihurtzen dira rasterizazio-prozesuaren bidez. Etapa horiek ez dute karga garrantzitsurik GPUrentzat.\nTxip grafikoaren botila-lepo(bottleneck) nagusia hurrengo urratsean dago: \"pixel shader\"rean. Hemen pixelei dagozkien eraldaketak egiten dira, hala nola texturen aplikazioa. Hori guztia egin denean, pixelak cachean gorde baino lehen, \"antialiasing\", \"blending\" eta laino efektua bezalako efektuak aplikatzen dira.\nErrenderizatuaren irteera-unitateak izeneko beste unitate funtzional batzuek (ROP, \"raster operations pipeline\") cachean gordetako informazioa hartzen dute eta pixelak prestatu egiten dituzte, ikusteko. Efektu batzuk aplikatzeaz ere arduratu daitezke. Ondoren, fotogramen ilaran (buffer) gordetzen da irteera. Orain bi aukera daude: pixel horiek zuzenean hartzea monitore digital batean irudikatzeko, edo horietatik seinale analogiko bat sortzea monitore analogikoetarako. Azken kasu hori bada, DAC(Digital-to-analog_converter) batetik pasatu behar dute, pantailan bistaratzeko.\nGPU Motak.\nTerminologia.\nOrdenagailu pertsonaletan, GPUren bi forma nagusi daude. Bakoitzak sinonimo asko ditu:\nErabilitako(\"Dedicated\") txartel grafikoa.\nKlaserik ahaltsueneko GPUak txartel nagusiarekin lotu ohi dira hedapen-txartel baten bidez, hala nola, PCI Express (PCIe) edo \"Accelerated Graphics Port\" (AGP). Oro har, erraz alda edo egunera daitezke, txartel nagusia eguneratzea jasateko gai dela pentsatuz. Txartel grafiko gutxi batzuek osagai periferikoen interkonexio-artekak (PCI) erabiltzen jarraitzen dute, baina banda-zabalera hain dago murriztua, PCIe edo AGP arteka ez dagoenean bakarrik erabiltzen direla.\nDedikatutako GPU bat ez da nahitaez erauzgarria, eta ez da lotzen txartel nagusiarekin modu estandarrean. \"Dedikatu\" terminoak adierazten du dedikatutako txartel grafikoek haien erabilpenera zuzendutako RAM memoria dutela, ez dedikatutako GPU gehienak erauzgarriak direla. Gainera, RAM hori bereziki hautatuta egon ohi da txartel grafikorako aurreikusita dagoen serieko lan-kargarako (ikus GDDR). Batzuetan, GPU dedikatuak, \"diskretuak\" dituzten sistemei \"DIS\" deritze, \"UMA\" sistemen kontrakoa (ikus hurrengo atala). Ordenagailu eramangarrietarako erabiltzen diren GPU dedikatuak arteka ez-estandar baten bidez konektatzen dira askotan, tamaina- eta pisu-mugak direla eta. Ataka horiek PCIe edo AGP gisa har daitezke \"host\" interfaze logikoari dagokionez, nahiz eta antzeko pieza fisikoekin trukagarriak ez izan.\nNvidiako SLI, NVLink eta AMDko CrossFire teknologiei esker, zenbait GPUk aldi berean irudiak marraz ditzakete pantaila bakar baterako, eta horrek igo egiten du grafikoetarako prozesatze-potentzia.Teknologia horiek, ordea, gero eta urriagoak dira, joko gehienek ez baitituzte erabat erabiltzen GPU anitzak, erabiltzaile gehienek ezin dituzte eskuratu.\nGPU anizkoitzak erabiltzen jarraitzen dituzte superordenagailuetan (\"Summit\"en bezala), bideoak azeleratzeko lan-estazioetan (aldi berean zenbait bideo prozesatzea) eta 3D errenderizatuan, efektu bisuletarako eta simulazioetarako eta IAn garapena agudotzeko. Nvidiako lerrokadurako DGXen lan-estazioetan eta zerbitzarietan, Tesla konpaniaren GPUen eta Intelek laster garatuko duen Ponte Vecchino GPUaren kasuan adibidez.\nIntegratuko Grafikoak prozesatzeko unitate.\n\"Integratuko Grafikoak prozesatzeko unitate\"ak (IGPU), \"grafiko integratuek\", \"soluzio grafiko partekatuek\", \"Integratuko Grafikoak prozesadoreak\" (IGP) edo \"memoria bateratuko arkitekturak\" (UMA) ordenagailuaren sistemaren RAM memoriaren zati bat erabiltzen dute, dedikatutako grafiko memoria beharrean. IGPak txartel nagusian txip-bildumaren zati gisa (northbridge), edo die-ean(zirkuitu integratua) bertan integratuta egon daitezke CPUarekin (AMDren APUa edo Intelen HD grafikoak). Txartel nagusi batzuetan, AMDren IGPek dedikatutako albo-artekaren memoria erabil dezakete. Errendimendu handiko memoria duen bereizitako bloke finkoa da, eta GPUak erabiltzeko dedikatua. 2007. urtearen hasieran, grafiko integratuak zituzten ordenagailuek PCen bidalketa guztien %90 osatzen zuten. Kostu txikiagoa dute dedikatutako grafikoen prozesamenduak baino, baina ez dira hain gai. Historikoki, prozesadore integratua desegokitzat jotzen zen 3Dko jokoetan aritzeko edo grafiko intentsitate handiko programak egiteko, baina programa ez hain intentsiboak egin zitzakeen, hala nola Adobe Flash. Hala ere, prozesadore grafiko integratu modernoak, hala nola AMDren Prozesamendu Azeleratuko Unitatea eta Intelen HD grafikoak, ahalegin txikiko 2D grafikoak edo 3D grafikoak eta askoz gehiago erabiltzeko gai dira.\nGPUren kalkuluak oso intentsiboak direnez oroimenean, prozesamendu integratua sistemaren CPUarekin lehiatzen ari da nahiko RAM mantsoarekin, gutxieneko bideo-memoria baitu, edo ez dedikatua.IGPek 29,856 GB/s-ko memoria-banda izan dezakete sistemaren RAMetik; txartel grafiko batek, berriz, 264 GB/s-ko banda-zabalera izan dezake RAMaren eta GPUaren nukleoaren artean. Memoria-busaren banda-zabalera horrek mugatu egin dezake GPUren errendimendua, nahiz eta kanal anitzeko oroimenak urritasun hori arindu dezakeen Integratutako txip grafiko zaharrenek ez zuten transformaziorik eta argiztapenik hardware bidez, baina berrienek barne hartzen dute.\nProzesamendu grafiko hibridoa.\nGPU klase berri honek grafiko integratuekin eta gama baxuko ordenagailuekin (mahai gaineko edo eramangarri) lehiatzen du. Inplementazio ohikoenak ATIren HyperMemory eta Nvidia-ren TurboCache dira.\nTxartel grafiko hibridoak integratuak baino garestiagoak dira, baina ohiko GPUak baino askoz merkeagoak. Hauek memoria sistemarekin partekatzen dute eta memoria-cache txiki bat dute, RAM sistemaren latentzia altua konpentsatzeko. PCI Expressen baitako teknologiek hau posible egin dezakete. Soluzio hauek, batzuetan, RAM kantitate handiekin iragartzen badira ere, honek sistemaren memoriarekin zenbat partekatu daitekeen adierazten du.\nKanpoaldeko (\"External\") GPU (eGPU).\nKanpoko GPUa ordenagailuaren txasitik kanpo kokatutako prozesadore grafikoa da, disko gogor eramangarri baten antzera. Batzuetan ordenagailu eramangarriekin kanpoko prozesadore grafikoak erabiltzen dira. Ordenagailu eramangarriek RAM kopuru handia eta CPU nahikoa indartsua izan ditzakete, baina askotan ez dute prozesadore grafiko indartsurik, horren ordez energia aldetik eraginkorrago diren txip grafikoak erabiltzen dituzte. Txip grafiko horiek gehienetan ez dira zeregin grafiko intentsibo batzuetarako behar bezain indartsuak, hala nola bideoak editatzeko, bideo jokoak jolasteko edo 3D animaziorako.\nHori dela eta, kasu batzuetan komenigarria izaten da eGPU bat konektatzeko bus bat izatea ordenagailu eramangarriak. PCI Express da horretarako erabiltzen den bus bakarra. Portu ezberdinak erabil daitezke, adibidez, ExpressCard edo Thunderbolt. Portu horiek ordenagailu eramangarri jakin batzuetan soilik daude eskuragarri eta GPUarekin komunikatzeko bakarrik erabiltzen dira. eGPUak bere elikatze iturria (PSU) du, GPU boteretsuek ehunka watt kontsumitzen dituzte erraz."}
{"id": "587097", "revid": "56334", "url": "https://eu.wikipedia.org/wiki?curid=587097", "title": "GPU", "text": ""}
{"id": "587106", "revid": "90204", "url": "https://eu.wikipedia.org/wiki?curid=587106", "title": "Ian Anderson", "text": "Ian Scott Anderson (1947eko abuztuaren 10a, Dunfermline, Fife) eskoziar abeslari, kantautore eta musikari bat da. Nagusiki, Jethro Tull musika taldeko burua eta txirulajolea izateagatik ezaguna da. Musika tresna ugari jotzeko gai da, tartean txirula, baxu elektrikoa, bouzoukia, balalaika, saxofoia, harmonika eta beste hainbat."}
{"id": "587115", "revid": "119347", "url": "https://eu.wikipedia.org/wiki?curid=587115", "title": "Ongintzaren estatua (Iru\u00f1ea)", "text": "Ongintzaren estatua edota Mari Blanka Nafarroako Iru\u00f1ea hiriburuan dagoen estatua bat da. Takonera parkean dago.\nHistoria.\n1788an Juli\u00e1n San Mart\u00ednek harri landuan egin zuen. Toga dotore batez jantzitako emakume gazte bat irudikatzen du, eguzkia agertzen duen armarri bati eusten diola, eta beste eskuarekin eskuen artean uso bat duen haur baten burua ukitzen duelarik. Gaztearen oinetan, kornukopia bat dago eta haren zuloetatik fruituak ateratzen dira. Izan ere, oparotasunaren adarraren irudikapen alegorikoa da eta bere ikonografia XVIII. mendearen bukaerako gustu akademizistetara egokitzen da. Haurra usoarekin agertzeak, bestalde, irudia Ongintzarekin identifikatzera eraman du.\n1927an Takonera lorategian paratu zuten. Lehenago iturri moduan Gazteluko plazan egondakoa da."}
{"id": "587116", "revid": "13403", "url": "https://eu.wikipedia.org/wiki?curid=587116", "title": "Mari Blanka", "text": ""}
{"id": "587117", "revid": "105290", "url": "https://eu.wikipedia.org/wiki?curid=587117", "title": "Etxeberri etxeko garaia", "text": "Etxeberri etxeko garaia Nafarroa Garaiko Arian dagoen garai bat da, izen bereko etxearen alboan dagoena. Nafarroako kultura ondasun izendaturik dago.\nZortzi zutabeak gorde ditu, gehienak lur-eremu gorabeheratsua berdintzeko eraikitako perimetro-pareta baten gainean kokaturik. Garaiak jatorrizko erabilpena dauka: ganbarako atalak aletegi gisa erabiltzen dira, gainaldeko solairua zaku- eta tresna-biltegi gisa, eta behealdea ongarritegi gisa."}
{"id": "587119", "revid": "336", "url": "https://eu.wikipedia.org/wiki?curid=587119", "title": "&quot;Weird Al&quot; Yankovic", "text": "Alfred Matthew \"Weird Al\" Yankovic (Downey, ) Estatu Batuetako ahots-aktore eta umorista da."}
{"id": "587120", "revid": "13403", "url": "https://eu.wikipedia.org/wiki?curid=587120", "title": "Agerre baserriko garaia", "text": ""}
{"id": "587121", "revid": "98220", "url": "https://eu.wikipedia.org/wiki?curid=587121", "title": "Agirre baserriko garaia", "text": "Agirre baserriko garaia edo Agarre baserriko garaia Gipuzkoako Bergara udalerrian dagoen garai bat da, Agirre baserriaren atzealdean dago, nahiz eta agiri askotan Agerre edo Agarre izenez agertu. Bertaratzeko, Bergarako hegoaldeko irteeran Arrasatera doan errepidea hartu behar da eta Candy lantegia dagoen biribilgunean Agirre auzora daramaten bide seinaleei jarraitu besterik ez dago.\nGipuzkoako kultura ondasuna izendatua dago eta gaurdaino iraun eta ezagutzen den Gipuzkoako garai bakarra da.\nXVI. mendean eraikitako garaia da, bi uretako teilatua du eta bitxikeri gisa haritz egurrez egina dago, pieza bakoitza bestea sartu edo muntatu eta inongo iltzerik erabili gabe.\nGipuzkoan, 1983-1985 artean Bergarako Udalak Agirre baserriko garaia erosi eta zaharberritu zuen."}
{"id": "587123", "revid": "105290", "url": "https://eu.wikipedia.org/wiki?curid=587123", "title": "Ibarguren garaia", "text": "Ibarguren garaia edo Ibarguren gereixa Bizkaiko Markina-Xemein udalerriko dagoen Barinaga auzoan dagoen garai bat da."}
{"id": "587125", "revid": "17", "url": "https://eu.wikipedia.org/wiki?curid=587125", "title": "Kofoin", "text": ""}
{"id": "587126", "revid": "512", "url": "https://eu.wikipedia.org/wiki?curid=587126", "title": "Federica Mogherini", "text": "Federica Mogherini (Erroma, Italia, 1973ko ekainaren 16a), politikaria da, Alderdi Demokratikoko kidea eta Renziren gobernuko Atzerri-Ministro ohia. 2014ko abuztuaren 30ean, Batasuneko atzerri- eta segurtasun-politika erkideko goi-ordezkari izendatu zuten (\"Europar Batasuneko diplomazia burua\") eta 2014ko azaroaren 1ean hasi zen kargu horretan."}
{"id": "587127", "revid": "13403", "url": "https://eu.wikipedia.org/wiki?curid=587127", "title": "Izal (argipena)", "text": "Izal hitzak esanahi zenbait ditu:"}
{"id": "587128", "revid": "17", "url": "https://eu.wikipedia.org/wiki?curid=587128", "title": "Izal", "text": ""}
{"id": "587129", "revid": "17", "url": "https://eu.wikipedia.org/wiki?curid=587129", "title": "Sos (argipena)", "text": "Sos edo SOS hitzek adiera zenbait dituzte:"}
{"id": "587130", "revid": "336", "url": "https://eu.wikipedia.org/wiki?curid=587130", "title": "Batasuneko atzerri- eta segurtasun-politika erkideko goi-ordezkari", "text": "Batasuneko atzerri- eta segurtasun-politika erkideko goi-ordezkaria Lisboako Itunak (2007) ezarri zuen Europar Batasuneko kargua da. Garai batean Europar Batasuneko Kontseiluko Idazkari Nagusiak, Atzerri politika eta segurtasun erkideko goi-ordezkariak (\"Mister PESC\") eta Kanpo harremanetarako Europar Komisarioak betetzen zituen diplomazia funtzio guztiak beregain hartzen ditu.\nBatasuneko atzerri- eta segurtasun-politika erkideko goi-ordezkari postua betetzen lehena Catherine Ashton britainiarra izan zen, 2009ko azaroaren 19an."}
{"id": "587131", "revid": "17", "url": "https://eu.wikipedia.org/wiki?curid=587131", "title": "Sos", "text": ""}
{"id": "587134", "revid": "105290", "url": "https://eu.wikipedia.org/wiki?curid=587134", "title": "Paraxutismo", "text": "Paraxutismoa erorketa aritzeko paraxut edo jausgailuak erabiliz altuera batetik pertsonak edo obejktuak lurreratzeko teknika da. Ohikoena paraxutismoa aireontzi batetik praktikatzea da, eraikin edo mendi baten gailurretik ere egin badaitekeen arren."}
{"id": "587135", "revid": "17", "url": "https://eu.wikipedia.org/wiki?curid=587135", "title": "Paraxutista", "text": ""}
{"id": "587137", "revid": "65203", "url": "https://eu.wikipedia.org/wiki?curid=587137", "title": "J\u00fcrgen Trumpf", "text": "J\u00fcrgen Trumpf (D\u00fcsseldorf, Alemania, 1931ko uztailaren 8a - Bonn, 2023ko maiatzaren 13a) Europar Batasuneko Kontseiluko idazkari nagusia izan zen 1994ko irailaren 1a eta 1999ko urriaren 17a bitarte.\nAmsterdameko ituna indarrean sartu zenean, denbora labur batez \"Batasuneko atzerri- eta segurtasun-politika erkideko goi-ordezkaria\" izan zen, hilabete berenduago, Koloniako Europako Batasuneko Kontseiluak Javier Solana hautatu zuen arte."}
{"id": "587138", "revid": "1519", "url": "https://eu.wikipedia.org/wiki?curid=587138", "title": "Garranga (argipena)", "text": "Garranga hitzak adiera zenbait ditu:"}
{"id": "587139", "revid": "17", "url": "https://eu.wikipedia.org/wiki?curid=587139", "title": "Garranga", "text": ""}
{"id": "587141", "revid": "336", "url": "https://eu.wikipedia.org/wiki?curid=587141", "title": "Jausgailu", "text": "Jausgailua, bere izenak dioen bezala, erorketak geldiarazteko tresna bat da, airea zeharkatzean hark sortutako erresistentziaren bidez, erorketa-abiadura segurua eta ia konstantea lortzeko.\nBeste jausgailu-mota bat existitzen da, balaztatze-jausgailua izenekoa, eta hari lotutako gorputzean dezelerazio bat sortzeko erabiltzen da. Lurreratze-abiadura oso handia duten aireontzietan erabiltzen da gehienbat, non pistak ez baitu ibilgailua ohiko moduan gelditzeko azalera nahikorik. Zenbait tresna esperimentaletan edo dragster lasterketa-autoetan ere erabiltzen da.\nSarrera.\n\u00abJausgailu\u00bb terminoa segurtasun aeronautikoari lotuta dago ia beti, beraz, gaur egun ia bakarrik erabiltzen da, pertsonak eta objektuak hegazkinetatik, globo aerostatikoetatik edo lurretik altuera arriskutsura dauden beste objektu batzuetatik erortzeko arriskua arintzen duten biziraupen-elementuetarako.\nJausgailu biribila da ezagunena (XX. mendean gehien erabili zena), eta XIX. mendean asmatu zuten salbamendu-metodo gisa, airez berotutako aerostatoetan igotzen zirenentzat; belamen handia da, aterki formakoa, airetik erortzen den pertsona edo objektu baten abiadura murrizteko erabiltzen dena, eta hegazkinetan larrialdietarako gailu gisa eramaten dena eta zetarekin egiten dena. Paraxutaren asmakuntza antzinako txinatarrei egozten zaie, pisu handiak eusteko gai den haize parpaila bezala. Bigarren Mundu Gerrako aliatuek nylonezko jausgailuak asmatu zituzten Bigarren Mundu Gerraren erdialdean, zetazko gune ekoizle nagusiak Japoniaren esku zeudenean. Paraxuta triangeluarrak edo delta formakoak 1950. urtean paraxut direkzionagarri gisa asmatu ziren (haien eboluzioak aladeltismoa ekarri zuen). Hain zuzen ere, paraxut triangeluarrak edo deltak, 1960ko hamarkadan Estatu Batuetako Gemini programaren kapsula espazialen pistaren gainean erortzen saiatzeko planteatu ziren. Gaur egun ezagunak diren jausgailu angeluzuzenak, helbideragarri eta planeatzeko gaitasuna dutenak, Gerra Hotzaren testuinguruan asmatu ziren, indar komandoen operazio sorpresiboak ahalbidetzeko.\nJausgailu batzuek oihal-zati txiki bat dute erdian, itxita egoten dena baina zabaldu egiten da jausgailua irekitzen denean. Modu honetan, desazelerazioaren hasierako tirada minimizatzen da. \nParaxutaren sokak panelen josturetan josita daude, gainaldetik pasatuta. Paraxutistak egitura gogorra duen arnesa eramaten du, sorbalden gainean, gorputzaren inguruan eta hanken artean pasatzen dena; era berean, arnesa paraxutari lotuta dago. Jausgailua trinko tolesten da oihalezko poltsa batean, era berean, edukiontziaren barruan sartzen da. Paketea modu azkar eta ordenatu batean irekitzeko diseinatuta dago. Sokak banda elastikoekin ordenatzen eta lotzen dira. Irekitzeko sistemak irekitzeko kordoia izeneko ixteko soka baten bidez egin daitezke. Jausgailuak tamaina txikiagoko beste batekin lotuta dago. Hau irekiera-lokarritik tiratzean irekitzen da, eta jausgailu nagusia aldi berean irekitzen du; kirol-sistemetan, edukiontziaren azpian dago, eta zuzenean botatzen da, irekiera eragiteko.\nElementuaren historia.\nParaxutean jaurtitzeko lehen saiakera ezaguna Espainian izan zen, 852. urtean, eta arrakasta partziala izan zuen. Abb\u00e1s Ibn Firnn\u00e1s, salto egin zuen gizona, zauri batzuk jasan zituen jaisterakoan. Paraxutaren erabilera Leonardo da Vincik ere iradoki zuen, eta, handik gutxira, Fausto Verancio humanista eta ingeniariak, paraxutaren aurrekari ezagun zaharrenaren autoreak, \u00ab\"homo volans\"\u00bb izenarekin adierazia, \"\u00abMachinae Novae\u00bb\" asmamen-lanaren 38. estanpan, 1616 inguruan argitaratua. Historian zehar, huts egindako beste saiakera asko izan dira. Lehenengo jausgailu praktikoa 1783an asmatu zuen \u2013 S\u00e9bastien Lenormandek. Jean Pierre Blanchard frantziar aeronautak 1785ean globo batetik jausgailuz hornitutako txakurra erortzen utzi zuen, eta 1793an gizakien lehen jaitsiera arrakastaz egin zuela esan zuen, jausgailu bat erabiliz. 1797ko urriaren 22an, Andr\u00e9 Jacques Garnerin frantsesak ere lortu zuen, ezbairik gabe, Parisen 350 metroko altueran hidrogeno-globotik jausgailuetan jauziak egin zituen lehen gizakia izatea. Aurrerantzean, globo aerostatikoetako bidaiarien ekipamendurako ohiko elementu bihurtu ziren jausgailuak. I. Mundu Gerraren hasieran arrakasta pixka batekin erabili ziren, baina lehen lerrotik atera ziren, goi-agintari militarren arabera, gizon gutxi baitzeuden, eta salbatzeko aukera azkarra, aparatua bera salbatzen saiatu aurretik. \u039dtefan Banicom-ek bere patentea eman zion Amerikako Estatu Batuetako armadari, paraxutistaren gorputzak ardatz nagusi zuen aterki baten antzeko jausgailua baitzen. \nII. Mundu Gerran, armadek paraxutak gorputz berezien bidez erabiltzea orokortu zuten. Gorputz horiek etsaiaren lerroen atzean zeuden eremuetan jaurtitzen ziren, garraio-hegazkinetatik. Askotan, hegaldiaren altuera txikia izaten zen, eta jausgailuak automatikoki irekitzeko moduan diseinatuta zeuden, zinta handien bidez, garraio-hegazkinari lotuta. Atzeko gerretan, jausgailuak ekipamendu astuna (tankeak, kamioiak eta kanoiak) erortzen uzteko erabili dira. Ekipamendu astuneko jausgailu baten ehunak 30 m-ko diametroa izan dezake. 1970eko hamarkadan, kirol-parakaidismoa oso ezaguna egin zen, jausgailu nagusia azkar askatzeko eta Bill Booth ingeniariak diseinatutako \"3 rings (eraztun hirukoitzeko sistema)\"-n oinarritutako erreserba irekitzeari esker. Sistema horrek kirola erraz egiteko aukera ematen zion edonori."}
{"id": "587142", "revid": "17", "url": "https://eu.wikipedia.org/wiki?curid=587142", "title": "Paraxut", "text": ""}
{"id": "587144", "revid": "56334", "url": "https://eu.wikipedia.org/wiki?curid=587144", "title": "Eskuare", "text": "Eskuare edo arrastelua kirten luze bati zeharka atxikita hortzak dituen barra batez osaturiko tresna bat da, laborantzan belarra eta hostoak jaso eta lurra berdintzeko erabiltzen dena.\nEtimologikoki, eskuz erabiltzeko are txikia, argi dagoenez."}
{"id": "587145", "revid": "17", "url": "https://eu.wikipedia.org/wiki?curid=587145", "title": "Arrastelu", "text": ""}
{"id": "587146", "revid": "105290", "url": "https://eu.wikipedia.org/wiki?curid=587146", "title": "Alto Douroko mahastiak", "text": "Alto Douroko mahastiak (), Portugalgo Tr\u00e1s-os-Montes Garaia eskualdean kokaturik dagoen lurraldea da, herrialdeko ardo eremu ezagunena dena eta horregatik 2001 urtean UNESCOk Gizateriaren Ondare izendatu zuena.\nHistoria.\nErromatar Inperioaren amaieran jadanik ardoa egiten zen eskualde honetan, baina mahatsen arrasto zaharragoak ere aurkitu dira indusketa arkeologikoetan. XII mendean Salzedas, S\u00e3o Jo\u00e3o de Tarouca eta S\u00e3o Pedro das \u00c1guias monasterio zistertarrek ekoiztu zuten ardoa.\nXVII mendean mahastiak hedatu egin ziren eta 1675ean dugu \"Portoko ardoaren\" lehen aipamena. 1703an Methuen ituna sinatu zuten Portugalek eta Ingalaterrak eta britainiarrak Portoko kaian ezarri ziren. Hauen eraginez ardoa bihurtu zen eskualdeko merkatal gai nagusia eta 1756an Portugalek Portoko ardo eskualdea definitzeko araudia atera zuen.\nXIX mendean penintsuako beste eremu batzuetan bezala bi izurrite handiri aurre egin behar izan zion, zurinari (1852) eta Phylloxerari (1863).\nFernando Nicolau de Almeida enologoak Bordeleko mahastiak bisitatu zituen Bigarren Mundu Gerra garaian eta handik kalitate goreneko ardoa egiteko ideia ekarri zuen. 1952an \"Barca Velha\" ardoa ekoiztu zuen.\nGeografia eta klima.\nDouro ibaia da lurraldeko bizkarrezurra eta honi Varosa, Corgo, T\u00e1vora, Torto eta Pinh\u00e3o ibaiadarretako haranak gehitzen zaizkio. Mar\u00e3o eta Montemuro mendietatik Atlantiar ozeanoko haizeak iristen zaizkio baina klima mediterranearra dauka, uda bero eta lehorrak eta negu hotzak. Ohikoak dira mendi maldetako terrazatan landaturiko mahastiak.\nHiru azpieskualde bereizten dira:"}
{"id": "587186", "revid": "105290", "url": "https://eu.wikipedia.org/wiki?curid=587186", "title": "Estela", "text": "Estela (antzinako grezieraz: \u03c3\u03c4\u03ae\u03bb\u03b7, \"st\u0113l\u0113\"; plurala: \u03c3\u03c4\u03ae\u03bb\u03b1\u03b9, \"st\u0113lai\"; latinez: \"stela\"; plurala: \"stelae\") zutikako monumentu megalitikoa da, zabala baino luzeagoa, idazkun, irarlan, sinbolo edo eskulturak izan ditzakeena, ehorzte, oroitzapen edo erlijiozko funtzioarekin edo mugarri gisa eraikitakoa."}
{"id": "587188", "revid": "512", "url": "https://eu.wikipedia.org/wiki?curid=587188", "title": "Ontzi komunikatu", "text": "Ontzi komunikatua azpialdetik loturik daudelarik likido batez beteriko ontzi edo hodietan gertatzen den fenomeno fisikoa da, non likidoa maila berean geratzen den ontzi guztietan, ontzi eta hodien forma gorabehera. Ontzietako batean ura gehituz gero, ontzi guztietako maila igoko litzateke, hein berean.\nHainbat aplikazio ditu; adibidez, ur-hornikuntzan ur-gordailu eta urtegiek altuera kontsumo saretik goragoko altueran jartzen dira, metatutako ura azpitik dauden etxebizitza eta instalakuntza guztietara iritsiko dela ziurtatzeko.\nOinarri teorikoak.\nOntzi komunikatuen efektua ontzi guztietan presio atmosferikoa eta grabitatea berdinak direlako gertatzen da. Presioa jariakinean zehar transmititzen da, eta likidoak oreka topatzekotan, presioak berdintzera joko du, altuerak berdintzera beraz. Izan ere, sakonera jakin bateko presio hidrostatikoa berdina da beti, ontziaren geometrian edo likido motan eragin gabe. Hau da, ontzi ezberdinetako likido kantitateak ez du garrantzirik (ez baitira masak berdindu edo orekatzen), ontzietako presioak baizik.\nBlaise Pascalek XVII. Mendean frogatu zuen likido baten mol baten gainean egiten den presioa erabat transmititzen da norabide guztietan, eta intentsitate berdinaz, gainera (Pascalen printzipioa)."}
{"id": "587190", "revid": "21098", "url": "https://eu.wikipedia.org/wiki?curid=587190", "title": "Betsein", "text": ""}
{"id": "587191", "revid": "512", "url": "https://eu.wikipedia.org/wiki?curid=587191", "title": "Xabat etxeko garaia", "text": "Xabat etxeko garaia Nafarroa Garaiko Orbaran dagoen garaia da, izen bereko etxearen alboan. Nafarroako kultura ondasun izendaturik dago. Jatorriz, zortzi zutarriren gainean esekia zegoen, baina gaur egun sei besterik ez ditu. Sarbide aldean balkoitxo bat zuen."}
{"id": "587193", "revid": "119347", "url": "https://eu.wikipedia.org/wiki?curid=587193", "title": "Etxegarai etxeko garaia", "text": "Etxegarai etxeko garaia Nafarroa Garaiko Orbaizetan dagoen garai bat da, izen bereko etxearen alboan dagoena. Nafarroako kultura ondasun izendaturik dago. San Pedro kalean dago; Estankero etxeko garaia du alboan, eta Larraineta etxeko garaia ere hurbil du.\n1991n Vianako Printzea Erakundeak berritu zuen. Zortzi zutabetxo ditu. Aurrealdean, garai batean izan zuen balkoi txiki baten arrastoak daude. Balkoitxoa galdu egin zen, zura usteldu egin zelako.."}
{"id": "587194", "revid": "119347", "url": "https://eu.wikipedia.org/wiki?curid=587194", "title": "Larraineta etxeko garaia", "text": "Larraineta etxeko garaia Nafarroa Garaiko Orbaizetan dagoen garai bat da, izen bereko etxearen alboan kokatua, Francisco Antxorena kalean. Nafarroako kultura ondasun izendaturik dago. Estankero etxeko garaia eta Etxegarai etxeko garaia hurbil ditu.\nErantsia duen neurri handiagoko borda batekiko (geroztik eraikia) simetria berezia dauka. Garaiaren behealdea zeharkatzen duen horma, bordaren lerrokatzearen arabera, garaia eraikiz geroztikoa da; halaxe ikus daiteke, alde bateko kofaduraren paldoa integratzerakoan. Eskailera galdua du, atzealdeko fatxadaren bi oinen artean egindako bao batetik sartzen baita gaur egun garaira.. 2014ean zaharberritu zen, Vianako Printzea Erakundearen ekimenez."}
{"id": "587196", "revid": "105290", "url": "https://eu.wikipedia.org/wiki?curid=587196", "title": "Estankero etxeko garaia", "text": "Estankero etxeko garaia edo Primorena etxeko garaia Nafarroa Garaiko Orbaizetan garai bat da, izen berdineko etxearen alboan kokatua, San Pedro kalean. Nafarroako kultura ondasun izendaturik dago. Atzealdean, Etxegarai etxeko garaia du, eta Larraineta etxeko garaia ere hurbil.\nOinplano laukizuzena eta harginlanezko hormak ditu. Primorena etxeak hauxe du idatzia aurrealdean: \"\u201cEsta casa reedifico Miguel Eguinoa y Petra Elizondo a\u00f1o de 1869\u201d\". Kokapen berezia du: bi kale estuen artean eta etxetik bereizirik. Pasabidea zabaltzearren, garaiaren alde bati puska ederra kendu behar izan diote."}
{"id": "587198", "revid": "13403", "url": "https://eu.wikipedia.org/wiki?curid=587198", "title": "Domench etxeko garaia", "text": ""}
{"id": "587200", "revid": "103793", "url": "https://eu.wikipedia.org/wiki?curid=587200", "title": "Ballaz etxeko garaia", "text": "Ballaz etxeko garaia Nafarroako Galoze udalerriko Itzalle herrian dagoen garai bat da. Zaraitzu ibarreko garai bakarra da. Herrigunean sartu eta berehala dago, San Bizente kalean.\nEgur eta harriz eginiriko eraikina da eta 1993an zaharberritua izan zen.\nOinplano laukizuzena eta bi uretako teilatua ditu. Garaia egurrezko zeharkako hiru haga eta luzerako hiru hagez osaturiko egitura batean esekia dago."}
{"id": "587202", "revid": "105290", "url": "https://eu.wikipedia.org/wiki?curid=587202", "title": "Benchmark (informatika)", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;4856894&lt;/parentid&gt;\n &lt;timestamp&gt;2019-12-13T14:59:15Z&lt;/timestamp&gt;\n &lt;contributor&gt;\n &lt;username&gt;Aosbot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;Autoritate kontrola jartzea&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nInformatikan, ordenagailu programa bat, programa talde bat edo beste operazio batzuen exekuzioari deitzen zaio, objektu baten errendimendu erlatiboa neurtzeko, normalean test eta proba estandar batzuk erabiliz. \"Benchmark\" hitza proba hauek egiteko apropos diseinatu den softwarearentzat ere erabiltzen da.\n\"Benchmarking\"a orokorrean konputagailuaren hardwarearen errendimenduaren ezaugarriak ezagutzeko erabiltzen da, PUZ baten errendimendua koma higikorreko operazioak egiterakoan adibidez. Batzuetan teknika hau softwareari ere aplikatu ahal zaio, konpiladore edo datu-base baten errendimendua neurtzeko adibidez."}
{"id": "587205", "revid": "105290", "url": "https://eu.wikipedia.org/wiki?curid=587205", "title": "Maizterra etxeko garaia", "text": "Maizterra etxeko garaia Nafarroa Garaiko Garaioan dagoen garai bat da. Txikirrin kalean dago, herrigunearen ekialdeko muturrean.\nAezkoa ibarrean egituraren zeharkako habeak luzetarako habeen gainean dituen bakarra da. Barnealdean atalak ditu, eta oholez egindako kutxatzarra pasilloaren bukaeran. Egin zaizkion aldaketa batzuk gorabehera, garai honek jatorrizko elementu anitz gorde ditu. Zutabeak prisma-formakoak dira. Beste garai batzuk ez bezala honek sarrerako balkoia atxiki du."}
{"id": "587209", "revid": "105290", "url": "https://eu.wikipedia.org/wiki?curid=587209", "title": "Domentx etxeko garaia", "text": "Domentx etxeko garaia Nafarroa Garaiko Aribe udalerrian dagoen garaia da. Herrigunean dago, Santa Maria kalean, Irati ibaiaren ondoan.\nIbarreko garairik handiena da: oinplanoa 5,20 x 7,00 metrokoa du.\nDenboran zehar garaiari egin zaizkion hainbat aldaketek izaera kendu diote: zutabetxoen arteko tarteak itxi dizkiote, nahiz eta, oraindik ere, garai batean betetzen zuten eginkizuna erakusten duten burute batzuk eta zurezko habeak geratzen zaizkion, gaur egun horman sartuta."}
{"id": "587213", "revid": "137486", "url": "https://eu.wikipedia.org/wiki?curid=587213", "title": "Euskal Herriko garaiak", "text": "Euskal Herriko garaiak XVI. menderarte Euskal Herrian eraiki eta gaur egun arte iraun duten garaiak dira.\nIzena.\nBizkaia aldean eraikuntza honi \"garaixe\" eta Nafarroako Pirinioetan \"garea\" edo \"garaia\" deitzen zaio. Bizkaia eta Gipuzkoa arteko muga inguruan \"trojea\", \"arnaga\" eta \"granerua\" ere bai. Euskara batuan eraikuntza honek garaia izena du.\nArnagak.\nJatorriz, \"arnagak\" garaiengandik bereizitako eraikinak ziren, egurra eta lastoa gordetzeko; iturri dokumentalek ongi bereizten dituzte, eta bere funtzioa garrantzitsua izan zen eraikinak egurrezkoak izan ziren artean (etxeak suteengandik babesteko). Arnagek garaien antzeko egitura bazuten ere, ezaugarri morfologiko propioak dituzte; 1970eko hamarkadako deskribapen batek dioenez \"restos de una parte superior de unos graneros, todos de madera, dejando unas ventilaciones verticales laterales sobre los muros contiguos en vez de los postes; pero estas peque\u00f1as construcciones, que todav\u00eda subsisten, son muy discutibles como posibles h\u00f3rreos\". Izan ere, XVIII. mende hasieratik aurrera, berriz, harriz egindako etxeak ugaritu ziren eta erregaia etxean gordetzen hasi zen; horrekin batera, arnagek garaien funtzio beretsua hartu zuten, eta izenak ere guztiz nahastu ziren.\nErabilera.\nLurretik gora pilareen gainean jasotako bihitegi edo aletegi hauek historian zehar laboreak, patatak, fruituak eta hestebeteak nahiz urdaiazpikoak gorde, zaindu eta egoera egokian kontserbatzeko eta marraskarietatik eta hezetasunetik babesturik egoteko erabili izan dira.\nLaboreak departamentu ezberdinetan edota arkoietan sailkatuta gordetzen ziren, fruituak alboetan zabalduta eta hestebeteak eta urdaiazpikoak sapaitik zintzilika. Urte osorako familiaren elikagaiak hainbat konpartimentutan gordetzen ziren.\nGaria, azokan erosia edo bere soroetan lortua, Erdi Aroko familien elikaduraren oinarria zen, eta hori gordetzeko erabiltzen ziren aletegi edo kutxa hermetikoak, haetan ereiteko garia eta jateko ogi bihurtukozena bereizten zen. Babak, artatxikia, sagarrak, gaztainak, intxaurrak eta okela/arrain gazituko upeltxoak zoruko leku hutsean, erdiko apaletan eta oholezko manparez banatutako edukiontzietan jartzen ziren. Gako eta kordelen bidez habe altuetaik haragia eta arrain sikua, lukainkak eta hainbat txerriki, beraz garaiko haize sikuari aroma eta usain nahasketa bereiztezina zerion.\nElikagai horietako asko baserriaren barruan gordeta kontserbatu zitezkeen baina garaia baserria eta bertako familiaren ospe sozialaren ikurra ere bazen. Zenbat eta handiago, auzokoen begien aurrean apainduago eta luxu handiagoz agertu, nekazarien familiak orduan eta aberatsagoa zela zirudien.\nHistoria.\nXVIII. mendean Juan Ram\u00f3n Iturriza bizkaitar historilariak bere \"Historia General de Vizcaya y Epitome de las\nEncartaciones\" liburuan honako hau idatzi zuen:\nBere hitzek garai batean garaiak baserri ugaritan zeudela erakusten dute, behinik behin, Bizkaiko lurralde zabal batean. Baina Iturrizak berak esaten digu, halaber, sasoi hartan garaiak baserri gehienetan zeudela, egon, baina hondatzen eta lur jotzen ari zirela eta azken hirurehun eta berrogeitamar urteetan eraikitako baserri berrietan inon ere ez zela horrelakorik\nikusten eta, beraz, XV. mendean garaiak eraikitzeko ohitura galdu zela.\nGaur egun Bizkaian dauden garai guztiak XVI. mendean armatu ziren, oparotasun ekonomiko handia eta lurrak lantzean lasaitasunean zegoen garaian, fruita eta gari uzteei esker ia herriko nekazari guztiek baserriak zaharberritu ahal izan zituzten.\nXVII. mendetik aurrera Euskal Herriko soroetan Ameriketako artoa ereiten hasi ziren eta asko zabaldu zen, gari-uztak gutxituz joan ziren, etxearen alokairua eta elizaren zergak ordaintzek obakarrik ereiten zen. Aldiz, artoak idortzeko behar zuen prozesua ez zen gariarena bezalakoa eta garaiak ez ziren horretarako eginak. Zitu berria baserrietako goiko solairuan edo ganberan gordetzen zen eta garaia gero eta gutxiago erabiltzen zen.\nGarai asko bota edo desegin zituzten eta beste batzuk zaindu, konpondu edo mantentzen ez zirenez bere kaxaz erori ziren. Zutik iraun zutenek bere funtzioak eta jatorrizko egitura galdu zituzten: pilareen arteko baoak itxi ziren, barruko atalak kendu ziren eta aurreko fatxadak itxi ziren, horrela lastategi, artotegi, egurtegi edo untxitegi gisa erabili ahal ziren.\nJakin badakigu, Eugeniusz Frankowski, Jesus Larrea, Joxe Migel Barandiaran, Telesforo Aranzadi, Luis Pe\u00f1a Basurto, Nolte, Gonz\u00e1lez de Durana, Luis Pe\u00f1a Santiago, Alvarez Oses, Violant y Simorra eta abarren aipamenengatik, nahiz lerro hauen egilearen eta beste zenbait ikerleren lanei esker, Euskal Herrian barrena ondoko alde hauetan zeudela gare edo garaiak: Bizkaiko Sortaldean, batez ere Durangaldean eta Lea-Artibai , Arratia eta Busturialdean, eta hain zuzen ere, Abadino, Berriz, Dima, Durango, Elorrio, Ere\u00f1o, Etxebarria, Garai, Ibarruri, Ispaster, Mallabia, Markina-Xemein, Mungia, Aulesti, Nabarniz, Iurreta eta Zaldibarko herrietan.\nGipuzkoan, berriz, Bergara, Eibar eta Alegian. Baina usadiozko garaiak Bizkaiko muga inguruan, Bergaran eta Eiba-\nrren bazeuden, eta kasuren batean oraindik ere batzun batzuk badiraute.\nJuan San Martinek emandako informazioaren arabera, orain urte gutxi arte Eibarko Aginaga auzoan garai bat bazegoela badakigu. Bergaran, Agarre baserrian eraberriturik dagoen ale bikain horretaz gainera, beste bat ere izan zen gutxienez. Ubera auzoko Etxeberri-Urruti baserrian hain zuzen. Garai honen pieza batzuk, \u00abtxapeliek\u00bb eta harrizko pilareak, auzoko Egurbide baserrikoek jaso zituzten eta bertan gorde gaur arte.\nrrikoek jaso zituzten eta bertan gorde gaur arte.\nO\u00f1atiko Olabarrieta auzoan ere badago garai bat, Zaldibar udalerriko (Bizkaia) Gazaga auzoko Onandi baserrian zegoen baten piezak erabiliz eraikia. Tolosaldeko Alegia udalerriko garaia ere nahiko berria dugu eta berez ez da usadiozkoa, dirudienez XIX. mendearen erdialdera Madril-Irungo trenbidea egiten ibilitako peoi batzuk egina da. Peoi hauek Gorotzaenea baserrian egon omen ziren maizter eta bertan garai hori eraiki omen zuten.\nGaur egungo hedapena.\nEuskal Herrian gaur egun arte iraun eta ezagutzen diren garaiak hogeitabosten bat inguru dira:\nZaharberritzeak.\n1965an Vianako Printzea Erakundeak Nafarroako garaien egoerari buruzko harreta lehenbizikoz erakutsi zuen. Garai hartako erakundearen lehendakaria zen Jose Esteban Uranga eta Francisco I\u00f1iguez aditua Iratxetako garaira joan eta adituak garai honen egoerari buruzko iritzia jakiteko asmoz. Handik gutxira, Urangak Iratxeko garaia Nafarroako kultura ondasuna izendatu zedin bultzarazi eta Nafarroako Foru Aldundiari eraikinaren erosketa eta zaharberritzea burutzea proposatu zion. 1968an Vianako Printzea Erakundeak I\u00f1iguezek idatzitako proiektuaren arabera Iratxetako garaia zaharberritu zuen. 1980-1981 artean Vianako Printzea Erakundeak desagertzeko arriskuan zegoen Urraulgoiti udalerriko Santa Feko garaia zaharberritu zuen.\n1991-2008 artean Vianako Printzea Erakundeak bultzaturik Nafarroako honako garaien zaharberritzea burutu da: Iratxetako garaia, Aribe udalerriko Domentx etxeko garaia eta Orbaizeta udalerriko Etxegarai etxeko garaia (1991), Orbara udalerriko Xabat etxeko garaia (1992), Erdozaingo garaia eta Itzalle herriko Ballaz etxeko garaia (1993), Hiriberri udalerriko Reka etxeko garaia (1995), Garaioa udalerriko Maizterra etxeko garaia eta Garralda udalerriko Masamigel etxeko garaia (1996), Zabaltza herriko Estoki etxeko garaia (1997), Orbaizeta udalerriko Estankero etxeko garaia (2003), Lusarretako garaia (2005), Hiriberri udalerriko Jauki etxeko garaia, Portal etxeko garaia eta Elizondo etxeko garaia (2006), Aria udalerriko Xamar etxeko garaia eta Etxeberri etxeko garaia (2007), Aria udalerriko Apat etxeko garaia (2008), eta Orbaizeta udalerriko Larraineta etxeko garaia (2014).\nOraingoz, Aria udalerriko Jauri etxeko garaia bere hartan utzi da, nahiko ongi kontserbatua eta beste eraikin handiago bati gehiturik dagoenez babesturik baitago.\nBizkaian, 1987an Ertzillako garaia oso-osorik zaharberritu zen.\nGipuzkoan, 1983-1985 artean Bergarako Udalak Agirre baserriko garaia erosi eta zaharberritu zuen.\nEzaugarriak.\nEuskal Herrian ditugun garai mota ezberdinen ezaugarriak honako hauek dira:\nUrraulgoitiko garaia.\nAezkoako garaiaren ezaugarri beretsuak ditu, honako hauek izan ezik:"}
{"id": "587214", "revid": "13403", "url": "https://eu.wikipedia.org/wiki?curid=587214", "title": "Garaiak Euskal Herrian", "text": ""}
{"id": "587215", "revid": "1545", "url": "https://eu.wikipedia.org/wiki?curid=587215", "title": "Martin Schulz", "text": "Martin Schulz (Eschweiler, Ipar Renania-Westfalia, Alemaniako Errepublika Federala, 1955eko abenduaren 20a) alemaniar politikaria da. 1994tik eurodiputatua da Europako Parlamentuan Alemaniako Alderdi Sozialdemokrataren aldetik, Europako Alderdi Sozialistaren barruan. 2012tik 2017ra Europako Parlamentuko lehendakaria izan zen.\n2014ko Europako Hauteskundeetan, Europako Batzordeko lehendakaritzarako hautagai aurkeztu zen baina ez zuen postua eskuratzerik izan."}
{"id": "587217", "revid": "336", "url": "https://eu.wikipedia.org/wiki?curid=587217", "title": "Agosia", "text": ""}
{"id": "587218", "revid": "336", "url": "https://eu.wikipedia.org/wiki?curid=587218", "title": "Starnoenas", "text": ""}
{"id": "587250", "revid": "105290", "url": "https://eu.wikipedia.org/wiki?curid=587250", "title": "Reka etxeko garaia", "text": "Reka etxeko garaia Nafarroa Garaiko Hiriberrin dagoen garai bat da, izen bereko etxearen alboan kokatua. Nafarroako kultura ondasun izendatua dago.\nHerrira errepidetik sartzean ageri den lehenengo garaia da. 1995ean zaharberritu berritu zuten. Garai guztietatik honek du teilaturik pikoena. Hiriberriko garai guztiek bezala (Hiriberri itsas mailatik oso altu dagoen eta eguraldi zorrotza duen herria izanik), hegalkina oso txikia da lau hormetan, eta ez dirudi aurrealdean handiagoa izanen zuenik. Behealdea trasteleku gisa erabiltzen da. Ganbara, atalak ez baditu ere (langet puska batzuk baino ez daude), aleak gordetzeko erabiltzen da."}
{"id": "587258", "revid": "105290", "url": "https://eu.wikipedia.org/wiki?curid=587258", "title": "Ertzillako garaia", "text": "Ertzillako garaia Bizkaiko Iurreta udalerrian dagoen garai bat da, Gazta\u00f1atza auzoko Ertzilla Handi baserriaren alboan dago. Bizkaiko kultura ondasuna izendatua dago.\nBertaratzeko, Amorebieta-Durango errepide nagusitik Gazta\u00f1atza auzorako sahiesbidea hartu behar da. Garaia bidegurutzetik 200 metrora dago, A-8 autobidetik igaro ondoren.\nHistoria.\nErtzilla baserriko garaia XVI. mendearen bigarren erdialdean eraiki zuten eta XIX. mendearen hasieran aurreko ipilareak eta kanpoaldeko bildukina eta barrualdeko trenkadak osatzen zuten ohol asko galdu zituen. Hala ere, jazenetan zeuden ohol zaharren muntaiaren aztarnei esker jatorrizko itxura eta egitura zaila berreraiki ahal izan dira.\nEraikina.\nItxura apaleko eraikina da, baina muntai konplexua dauka, pieza guztiak oso ondo uztartzen dira metalezko iltzerik gabe, buruhausgarri ikaragarri batean bezala. Haritz egurrezko egitura hareharrizko lau pilare tronkopiramidaleen gainean jazota dago eta horien gainean rodezno izeneko harrizko diskoak daude.\nAsturiasko garaiak ez bezala, bi isurialdeko estalkia du eta bertan teilategaleko hegalkinaren azpian ganbara txiki bat dago."}
{"id": "587265", "revid": "1545", "url": "https://eu.wikipedia.org/wiki?curid=587265", "title": "Ekialdeko Kristautasuna", "text": "Ekialdeko Kristautasuna lau eliza ezberdinen multzoa da: Ekialdeko Eliza Ortodoxoa, Eliza Orientala, Asiriako Ekialdeko Eliza eta Ekialdeko Eliza Katolikoak. Termino hau erabiltzen da Mendebaleko Kristautasunari kontrajarrita. Kolektiboki Balkanak, Ekialdeko Europa, Asia Txikia, Ekialde Hurbila, Afrika, Indian eta Ekialde Urrunean hainbat mendetan garatutako elizak osatzen dute. Ekialdeko eliza batzuek Mendebaldeko Kristautasunarekin harreman teologiko eta historiko gehiago dute euren artean baino. Ekialdeko eliza gehienek ez dute euren burua \"Ekialdeko\" izendatzen, Asiriako Ekialdeko Eliza eta bere ondorengoak izan ezik.\n\"Ekialdea\" eta \"Mendebaldea\" izenak Eliza Kristauaren zatiketarekin hasi zen, Ekialde helenistikoa eta Europa Latinoaren arteko aldeagatik eta Mendebaldeko Erromatar Inperioa eta Bizantziar Inperioaren zatiketa politikotik abiatuta. Ekialdeko elizarik boteretsuena Ekialdeko Eliza Ortodoxoa denez askotan \"Ortodoxoa\" erabiltzen da \"Ekialdeko\" terminoaren sinonimo gisa, nahiz eta ez den zuzena: hainbat elizek euren burua Kristautasun Ortodoxoa eta Katolizismoaren arteko komuniotzat dute."}
{"id": "587266", "revid": "6327", "url": "https://eu.wikipedia.org/wiki?curid=587266", "title": "Kristautasun Ortodoxo", "text": ""}
{"id": "587267", "revid": "336", "url": "https://eu.wikipedia.org/wiki?curid=587267", "title": "Asiriako Ekialdeko Eliza", "text": ""}
{"id": "587268", "revid": "336", "url": "https://eu.wikipedia.org/wiki?curid=587268", "title": "Ekialdeko Eliza Katolikoak", "text": ""}
{"id": "587269", "revid": "105290", "url": "https://eu.wikipedia.org/wiki?curid=587269", "title": "Europa Latinoa", "text": "[[Kategoria:Erromantze hizkuntzak]]\n[[Kategoria:Europako geografia]]\n[[Kategoria:Hizkuntza eskualdeak]]"}
{"id": "587271", "revid": "336", "url": "https://eu.wikipedia.org/wiki?curid=587271", "title": "Europa Latino", "text": ""}
{"id": "587273", "revid": "336", "url": "https://eu.wikipedia.org/wiki?curid=587273", "title": "Le Malzieu-Ville", "text": ""}
{"id": "587275", "revid": "512", "url": "https://eu.wikipedia.org/wiki?curid=587275", "title": "Jainkoaren hiria", "text": "Jainkoaren hiria () hau da \"Jainkoaren hiria paganoen aurka\", Agustin Hiponakoak 22 liburukietan idatzitako obra da. Liburuaren idazkera hamabost urte luzatu zen: 412tik 426ra. Lana Kristautasunaren apologia da. Erdi Aroko idazlan eragingarrienetako bat da, ezin besteko erreferentzia bihurtu baitzen franko karolingiarrek zein Clunyko Ordenak eta, XI. mendetik aurrera, Egoitza Santuak haien agintaritza (zilegitasuna) eta agintearen oinarriak finkatzeko orduan.\nTestuingurua.\n410. urtean bisigodoek Erroma hartu zuten. Kristauen artean kezka sortu zen ea inperioa desagertzekotan berarekin batera kristautasuna desagertuko ote zen. Kezka horri erantzuna eman zion San Agustinek \"Jainkoaren hiria\" liburuan. Bertan, historiaren nondik norakoa planteatu behar izan zuen.\nLiburuaren ideiak.\nAgustinen ustez, historiak ziklo bat osatu beharrean, hau lineala da, eta helburu jakin bat du: gertakarien atzean - Jainkoaren probidentziari jarraituz - arrazoi bat dago ezinbestez, hau da, argumentu bat du. Historia, Jainkoak gizakiaren salbamenaren alde esku hartzearen historia da. Gaitz guztiak gizakiak sortuak izan arren, Jainkoaren obra oztopatzen duten arren, denbora guztien amaieran Jainkoaren Erresuma gauzatuko da, eta gaitza betiko desagertuko da mundutik. Erromatar inperioaren erorketa posible da, baina, Jainkoaren Hiriak, Erroma desagertuta ere, biziraungo du.\nHistorian zehar antzezten den benetako drama bestelakoa da: Jaungoiko (Jerusalem) eta Munduko (Babilonia) hirien arteko gatazka. Historiaren amaieran, Kristo lurrera etorriko da eta bizidunak eta hildakoak epaituko ditu. Kristau zintzoak salbatuko dira eta Jainkoaren ondoan biziko dira betirako (bertan dago zoriona). Bataiatu gabe hil direnak eta bekatuez damutu ez direnak infernura joango dira. San Agustinentzat, salbatuen eta kondenatuen sailkapena Jainkoak egingo zuen, haiek jaio eta ekintza onak edo txarrak egin aurretik. Historiaren ikuspuntu honek eragin handia izan zuen mendebaldeko pentsaera modernoan. Nietzschek arbuiatu zuen gero.\nKanpo estekak.\nItzulpenak:\n[[Kategoria:Erlijio liburuak]]\n[[Kategoria:Kristau literatura]]\n[[Kategoria:Filosofia lanak]]\n[[Kategoria:Teologia eta doktrina katolikoa]]\n[[Kategoria:V. mendeko liburuak]]"}
{"id": "587277", "revid": "16654", "url": "https://eu.wikipedia.org/wiki?curid=587277", "title": "Alex Maestresalas", "text": "Alex Maestresalas (Lizarra, 1992ko uztailaren 3a- ) euskal herritar futbolari bat da. Erdilari edo atzelari gisa aritu ohi da. Sestao River klubean jokatu du."}
{"id": "587280", "revid": "16654", "url": "https://eu.wikipedia.org/wiki?curid=587280", "title": "Mikel Azkoiti", "text": "Mikel Azkoiti Juaristi (Azkoitia, 1987ko martxoaren 17a- ) euskal herritar futbolari bat da. Real Union gipuzkoar klubean jokatzen du atzelari gisa."}
{"id": "587281", "revid": "16654", "url": "https://eu.wikipedia.org/wiki?curid=587281", "title": "Alexander Iriondo", "text": "Alexander Iriondo Kortabarria (Donostia, 1994ko maiatzaren 21a) Euskal Herriko futbolaria da. Egun Real Union-en jokatzen du."}
{"id": "587282", "revid": "16654", "url": "https://eu.wikipedia.org/wiki?curid=587282", "title": "Julen Go\u00f1i", "text": "Julen Go\u00f1i Cari\u00f1anos (Iru\u00f1a, 1989ko irailaren 17a - ) euskal herritar futbolaria da, aurrelari moduan aritzen dena. Tudelanon jokatu zuen. Iker Muniain jokalariaren lehengusua eta Adrien Go\u00f1i jokalariaren anai gaztea da."}
{"id": "587283", "revid": "16654", "url": "https://eu.wikipedia.org/wiki?curid=587283", "title": "Unai Bilbao", "text": "Unai Bilbao Arteta (Bilbo, Bizkaia, 1994ko otsailaren 4a) euskal herritar futbolaria da. Erdiko atzelari moduan aritzen da."}
{"id": "587287", "revid": "105290", "url": "https://eu.wikipedia.org/wiki?curid=587287", "title": "Ospitale etxeko garaia", "text": "Ospitale etxeko garaia edota Ekaiko garaia Nafarroako Longida udalerriko Ekai kontzejuan dagoen garai bat da. 1516an eraikitako eta gaur egun hotela den Juan etxearen patioaren barnean dago.\n2003an Vianako Printzea Erakundea eta Nafarroako Gobernuak zaharberritu zuten. Nafarroako kultura ondasuna izendatua dago."}
{"id": "587289", "revid": "56334", "url": "https://eu.wikipedia.org/wiki?curid=587289", "title": "Erdotzaingo garaia", "text": "Erdotzaingo garaia Nafarroako Longida udalerriko Erdotzain kontzejuan dagoen garai bat da. Antzinako jauregi baten hondakinen barnean dago, herriaren sarreran ezkerrera. 1993an zaharberritu zen eta Nafarroako kultura ondasuna izendatua dago.\nHarlangaitzezko erdi-puntuko arkuen gainean esekia dagoen harrizko eraikina da. Oinplano angeluzuzena da eta bi isurkiko teilatua dauka."}
{"id": "587290", "revid": "13403", "url": "https://eu.wikipedia.org/wiki?curid=587290", "title": "Erdozaingo garaia", "text": ""}
{"id": "587291", "revid": "103793", "url": "https://eu.wikipedia.org/wiki?curid=587291", "title": "Aianzko dorrea", "text": "Aianzko dorrea Longidako Aiantz lekuan XIV. mendeko dorretxe bat da.\nHistoria.\nAiantz jauregia edo dorrea armagintzako kabo gisa agertzen da Nafarroako Erresumako nomina ofizialean. Aiantz 1513an kuartelak ordaintzetik bidalitako orubeen biribilketan ere ageri da. 1539an, Xerles Aiantzen alargun Ana Donamariak jauregia saldu zion Migel Donamaria kapitainari, bere ondasunekin, urrezko 500 dukat zaharren truke. Antonio Ureta Aiantzek, 1617az geroztik, 30 000 marabediko oheratzea izan zuen, lehenago bere anaia Joanek izan zuen bezala, eta 1643an 40 000ra igo zitzaion. 1745ean Aiantzeko kondeak errebatea eskatu zuen, eta 1766an Beatriz Beraitzek, Jaokina Agirre Beraitz, Aiantzeko kondesa, Erroibarko eta Ezpeletako bizkondesaren amak, berriz eskatu zuen. Armagintza Liburuaren arabera, jauregiko armak, XVI. mendean, hiru gulezko galdara ziren, urrezko hiru galdaraz estekatuak, palan jarriak, zilarrezko zelai gainean. Erdi Aroko dorre indartsuak XIV. mendeko koroatzea mantentzen du oraindik, bere almenekin eta matakanekin."}
{"id": "587292", "revid": "1545", "url": "https://eu.wikipedia.org/wiki?curid=587292", "title": "Mark Rutte", "text": "Mark Rutte (Haga, 1967ko otsailaren 14a), Herbehereetako politikaria da eta gaur egun herrialde horretako lehen ministroa da."}
{"id": "587296", "revid": "448", "url": "https://eu.wikipedia.org/wiki?curid=587296", "title": "Garona ibai", "text": ""}
{"id": "587300", "revid": "336", "url": "https://eu.wikipedia.org/wiki?curid=587300", "title": "Meauzac", "text": ""}
{"id": "587313", "revid": "336", "url": "https://eu.wikipedia.org/wiki?curid=587313", "title": "Messier 43", "text": "Messier 43 (baita M43, De Mairan nebulosa eta NGC 1982 izenekin ezagututa ere) Oriongo Nebulosan dagoen zonaldea da. Jean-Jacques Dortous de Mairanek 1731n deskubritu zuen. Nebulosa hau Orion nebulosa nagusitik hauts filamento batez bananduta dago."}
{"id": "587316", "revid": "56334", "url": "https://eu.wikipedia.org/wiki?curid=587316", "title": "Joan Lunbier", "text": "Joan Lunbier (fl. 1579-1625) nafar margolari manierista berantiarra izan zen.\nIru\u00f1ean jaioa, ikasketak 1579an hasi zuen Zaragozako Pedro Pert\u00fasen tailerrean. Gehienbat Tuteran aritu zen baina Borjan, Malej\u00e1nen, Cadreitan, Casalarreinan edo Ablitasen ere lan egin zuen."}
{"id": "587318", "revid": "1545", "url": "https://eu.wikipedia.org/wiki?curid=587318", "title": "Benchmark", "text": " izan daiteke:"}
{"id": "587321", "revid": "58701", "url": "https://eu.wikipedia.org/wiki?curid=587321", "title": "Bilbilis", "text": "Bilbilis (, ) edo Augusta Bilbilis Aragoin eratutako erromatar hiria izan zen. Jal\u00f3n ibaiaren ibarrean, B\u00e1mbola izeneko muinoan, egungo Calatayudn sortu zuten antzinako zeltiberiar herrixkan. I. mendean bere urrezko aroa bizi zen eta II.ean gainbehera hasi zen III.ean hustu arte. Marko Valerio Martzial poetaren jaioterria izan zen.\n1931n kultura ondasun izendatu zuten."}
{"id": "587326", "revid": "119347", "url": "https://eu.wikipedia.org/wiki?curid=587326", "title": "Secure Digital", "text": "Secure Digital (SD) memoria ez hegazkordun flash motako memoria txartel bat da, telefono adimentsu, argazki kamera digital, ordenagailu eramangarri, GPS nabigazio gailu, bideo-joko eta tableta bezalako gailu eramangarrietan era zabalean erabiltzen dena. Egoera solidoko biltegi familia bat da.\nSecure Digital estandarra SanDisk, Panasonic eta Toshibak garatu zuten, eta 1999an sartu zen MultiMediaCard (MMC) memoria txartelen hobekuntza bezala. Estandarra hainbat fabrikatzaileen partehartzea duen SD Associationek (SDA) mantentzen du. SD teknologiak 400 marka baino gehiagotan erabili dira, dozenaka produktu kategoriatan eta 8.000tik gora modelotan.\nSecure Digital formatua lau txartel familiaz osatzen da, hiru tamainatan aurkitu daitezkeelarik. Lau familiak \"Standard-Capacity\" (SDSC) originala, \"High-Capacity\" (SDHC), \"eXtended-Capacity\" (SDXC), eta datu biltegiarekin sarrera/irteera funtzioak konbinatzen dituen SDIO familiak dira.\n Tamainak SD originala, miniSD eta microSD tamainak dira, azken tamaina hau telefono adimentsu eta tabletatan oso erabilia delarik. Adaptadore pasiboen bitartez txartel txikiagoak erreten handiagoan erabil daitezke, microSD txartela SD erretenean adibidez.\nSDAk erregistratuko hainbat logo erabiltzen ditu, espezifikazioak eta konpatibilitatea betetzen direla ziurtatzeko asmoarekin.\nTxartel familiak.\nSD.\nLehen generazioko SD txartelak (SDSC edo Secure Digital Standard Capacity) MultiMediaCard (MMC) estandarra hobetzeko asmoarekin garatu ziren. SD txartelak MMC txartelekin desberdintasun batzuk dituzte:\nSDHC.\nSecure Digital High Capacity (SDHC) formatua 2006ko urtarrilean iragarri zen, eta SD espezifikazio 2.0 bertsioan definitu zen. 32 GB arteko kapazidadeak onartzen ditu. Konpatibilitatea ziurtatzeko asmoarekin SDHC marka lizentziapean dago.\nFisikoki eta elektrikoki, SDHC txartelak eta SDSC txartelak berdinak dira. Konpatibilitate aldetik kontuan hartzekoak 2.0 bertsioko \"Card-Specific Data\" (CSD) erregistroaren berdefinizioa, eta SDHC txartelak FAT32 fitxategi sistemarekin formateatuak saltzen direla.\n2.0 bertsioak abiadura haundiagoko bus modua sartzen du SDSC eta SDHC txartelentzat, zeinak abiadura estandar originala bikoizten duen, 25\u00a0MB/s-ko abiadura emanez.\nSDHC host gailuek SDSC txartelak onartzen dituzte.\nAlta, SDSC host gailuek ez dituzte SDHC edo SDXC txartelak errekonizitzen, gailu batzuetan firmwarea eguneratuz lortu ahal bada ere.\nWindows 7 baino aurreragoko Windows bertsioek \"patch\" edo Service Packak behar dituzte SDHC txartelak erabili ahal izateko.\nSDXC.\nSecure Digital eXtended Capacity (SDXC) formatua 2009ko urtarrilean iragarri zen, eta SD espezifikazio 3.01 bertsioan definitu zen. 2 TB (2048 GB) arteko kapazidadeak onartzen ditu, SDHC txartelek 2.0 espezifikazioan onartzen dituzten 32 GBen aldean. SDXC txartelek Microsoften exFAT fitxategi sistema erabiltzen dute derrigorrezko ezaugarri bezala.\n3.0 bertsioan \"Ultra High Speed\" (UHS) busa sartu zen SDHC eta SDXC txartelentzat, 30 eta 104 MByte/s bitarteko interfaze abiadurekin lau biteko UHS-I busarentzat.\n2011ko ekainean sarturiko 4.0 bertsioak 156 MByte/s eta 312 MByte/s bitarteko abiadurak onartzen ditu, lau lerroko UHS-II busaren bitartez. Bus honek pin hilara gehigarri bat behar du.\nexFAT fitxategi sistema.\nSDXC txartelak Microsoften exFAT fitxategi sistema jabedunarekin aldez aurretik formateatuak daude. Microsoftek ez ditu exFAT sistemaren espezifikazioak publikatu, eta ondorioz sistema eragile zahar edo alternatibo askok ez dute exFAT formatuarentzat euskarririk, SDXC txartel irakurlearen hardwarearentzat euskarria eduki ahal izanda ere. Honen ondorioz exFAT erabiltzen duten SDXC txartelak ez dira elkartruke medio unibertsalak SDXC host gailu guztientzat.\nWindows XP (SP2 eta hurrengoek) eta Apple Mac OS X (10.6.5 eta hurrengoek) exFAT eta SDXCrentzat euskarria dute.\n Arrazoi legalak direla eta, BSD eta linux sistemek ez dute exFATentzat euskarririk jatorrian. Microsoftengandik exFAT lizentzia jaso duten erabiltzaileek kode irekiko FUSE moduloaren bitartez lortu ahal dute exFAT euskarria.\nSDXC txartelak beste fitxategi sistema batzuk erabiltzeko birformateatu daitezke. Adibidez, FAT32 formatuak 2 TBerainoko partizioentzat euskarria dauka, eta teorikoki 32 GB baino partizio handiagoakekin erabil daiteke. Hala ere, SDXC espezifikazioa betetzeko helbururarekin, SDXC host gailu askoren firmwarea 32 GB baino handiagoko txartelak aurkitzen dituenean exFAT fitxategi sistema eskatzeko programatua dago, eta ez dituzte FAT32 bezala birformatutako 32 GB baino gehiagoko txartelak onartzen, 32 GBdunak edo txikiagoak onartzen dituzten bitartean (SDHC konpatibilidadeagatik). Honen ondorioz, orokorrean fitxategi sistema batentzat euskarria badago ere, SDXC txarteletan erabiltzea ez da beti posiblea, gailuan SDXC espezifikazioa inplementatzerakoan erabili den zorroztasunaren arabera, eta erabilpenak datuak galtzea ekarri dezake, gailuak txartela hutsa eta kaltetua dagoela ulertu eta txartela birformatu dezakeelako.\nSD Associationek SD, SDHC eta SDXC txartelak txekeatu eta formateatzeko utilitate bat jartzen du eskuragarri Windows eta Mac OS X sistementzat.\nUltra High Speed (UHS) busa.\n\"Ultra High Speed\" (UHS) busa SDHC eta SDXC txarteal batzuetan aurkitu daiteke.\nHauek dira espezifikazioko abiadurak:\nUHS espezifikazioa betetzen duten txartelek \"I\" edo \"II\" zenbaki erromatarak dituzte SD txartel logoaren ondoan,\neta host gailuari honen berri emoten dio. UHS-I erabili ahal izateko host gailuak txartelaren lan-tentsioa 3,3 Voltetik 1,8 Voltera jeitsi behar du, eta 4 biteko transferentzia modua ezarri; UHS-IIak 0,4 Voltetan egiten du lan.\nSDIO.\nSecure Digital Input Output (SDIO) txartel bat sarrera/irteera funtzioak dituen espezifikazioaren estentsio bat da. SDIO txartelak berauen sarrera-irteera funtzioentzat euskarria daukaten gailuetan bakarrik dira guztiz funtzionalak. Gailu hauek SD erretena GPS hargailu, modem, barra-kode irakurgailu, FM irrati hargailuak, telebista hargailuak, RFID hargailuak, argazki kamera digitalak, eta Wi-Fi, Bluetooth, Ethernet, eta IrDA bezalako gailuaentzat euskarri bezala erabil dezakete. Beste SDIO gailu batzuk ere proposatu izan dira, baina sarrera-irteera gailuetan ohikoagoa da USB interfazea erabiltzea konexio modu bezala.\nSDIO txartelek SD txartelen komando gehienentzat euskarria dute. SDIO txartelak zortzi txartel logiko bezala estrukturatu daitezke, ohikoena sarrera-irteera txartel bat eta memoria txartel bat bezala estrukturatzea izanik.\nSDIO eta SD interfazeak mekanikoki eta elektrikoki berdinak dira. SDIO txartelentzako eginiko gailuak sarrare-irteera funtzio gabeko SD txartelak onartzen dituzte orokorrean. Alderantzizkoa ez da orokorrean betetzen, host gailuek driver eta aplikazioak behar dituztelako txartelaren sarrera-irteera funtzioak erabiltzeko.\nKonpatibilitatea.\nEspezifikazio berriagoak dituzten host gailuek atzerakako konpatibilitatea gordetzen dute eta SD txartel zaharragoak onartzen dituzte. Adibidez, SDXC host gailuek aurreragoko SD memoria txartel guztiak onartzen dituzte, eta SDHC host gailuek SD txartelak onartzen dituzte.\nHost gailu zaharragoek orokorrean ez dituzte onartzen txartel fomatu berriagoak, eta txartelak erabiltzen duen bus interfazearentzat euskarria dutenean ere, hainbat faktore agertzen dira:\nAbiadurak.\nSD txartel abiadura orokorrean irakurketa eta idazketa sekuentzialaren arabera sailkatzen da. Fitxategi handiak \u2013flash memoriak dituen blokeen tamainarekin konparatuz, irudi eta multimedia fitxategiak adibidez\u2013 gorde eta irakurtzeko orduan\nabiadura sekuentzialaren errendimendua da garrantzitsuena. Datu txikiak \u2013fitxategi izenak, tamainak eta data-zigiluak adibidez\u2013 ausazko sarbidearen propio den abiadura asko txikiagoan erortzen dira, kasu batzuetan limitea jartzen duen faktorea izanik.\nLehen txarteletan abiadura CD-ROMaren datu irakurketa medioarekin konparatuz, zenbat aldiz \"bidertzen\" zuen (\"x\") esanez ematen zen. Sailkapen hau abiadura klase sailkapenagatik (\"Speed Class Rating\") aldatu zen. Sailkapen honek txartel baten datuak idatzi ahal diren abiadura minimoa bermatzen du.\nSD familia berriek busaren abiadura haundituz haunditzen dute txartelaren abiadura. Edozein bus abiaduratan, txartelak \"okupatuta\" dagoen seinalea bidali al dio host gailuari idazketa edo irakurketa operazioa amaitu arte. Abiadura sailkapen handiago batek txartelak \"okupatuta\" dagoen seinale honen igortzea murrizten duela bermatzen du.\nAbiadura klase sailkapena.\nSD Associationek bideoa grabatzean lortzen den errendimendu minimoaren arabera definitzen ditu abiadura klase estandarrak. Bai irakurketa zein idazketa abiadurek espezifikatutako abiadura hobetu behar dute.\n2, 4, eta 6 abiadura klaseek abiadura hauek MB/s-tan mantendu daitezkeela diote, fragmentatuta dagoen txartel baten idazterakoan. 10 klaseak txartela 10 MB/s-ko idazketa abiadura minimoaz idatzi daitekeela dio, fragmentatu-gabeko idazketa sekuentzialean, eta \"High-Speed bus\" modua erabiltzen duela. Konparazio bezala, \"x\" sailkapen zaharrak abiadura maximoa baldintza idealetan neurtzen zuen, eta ez zegoen argi irakurketa edo idazketa abiadura zen.\nUHS-I eta UHS-II txartelek \"UHS Speed Class\" sailkapena erabili dezakete, maila bi direlarik posible: \"class 1\" 10\u00a0MB/s-ko irakurketa/idazketa errendimendu minimorako \u2013\"U1\" sinboloa, 1 zenbakia \"U\" baten barruan-, eta \"class 3\" 30 MB/s-ko idazketa errendimendu minimorako \u2013\"U3\" sinboloa, 3 zenbakia \"U\" baten barruan\u2013 4K bideoa grabatzeko helburuarekin.\n 2013ko azarorarte sailkapena \"UHS Speed Grade\" deitzen zen, eta 0 maila \u2013sinbolo gabe\u2013 eta 1 maila \u2013\"U1\" sinboloarekin\u2013 zituen. Fabrikatzaileek abiadura klase sinbolo estandarra ere erabili dezakete \u2013zenbaki bat 'C' letraren barruan\u2013 UHS abiadura klaseasekin batera.\nUHS memoria txartelak hobeto funtzionatzen dute UHS host gailuekin. Konbinazio honekin erabiltzaileak bereizmen handiko bideoak grabatu ditzake zinta gabeko camcorder batekin. Denbora-errealeko emanaldietarako eta bereizmen haundiko bideo luzeak kapturatzeko ere gai da.\n\"x\" sailkapena.\n\"x\" sailkapena, abiadura klaseek zaharkituta utzi dutena, CD-ROMaren 150\u00a0KiB/s-ko abiadura estandarraren multiploa da \u2013gutxigorabehera 1,23\u00a0Mbit/s-ko\u2013. Txartel basikoek CD-ROMaren abiadura baino sei aldiz arinago (6x) transferitzen dituzte datuak, hau da, 900\u00a0KiB/s edo 7.37\u00a0Mbit/s. 2.0 espezifikazioak 200x-erainoko abiadurak definitzen ditu, baina ez da abiadura klaseen bezain argia abiadura neurketa nola egiten den zeazterakoan. Fabrikatzaileek kasu honenetako abiadurak eta irakurketa abiadura azkarrena adierazi dezakete, zeina tipikoki idazketa abiadura baino azkarragoa den. Saltzaile batzuk \u2013tartean Trascend eta Kingston- beraien txartelen idazketa abiadura adierazten dute. Txartel bat abiadura klasea eta \"x\" sailkapena adierazten baditu, azken hau irakurketa abiadura dela uler daiteke.\nErrendimendu erreala.\nIdazketa errendimendu konstantea behar duten aplikazioetan, bideo grabaketan adibidez, gailua ondo ez ibiltzea gerta daiteke SD txartelaren klasea abiadura zehatz bat baino txikiagoa bada. Adibidez, bereizmen altuko camcorder batek 6 klaseko txartel bat behar izan dezake gutxienez, grabatze-uzteak edo okerdun bideoa grabatzea gerta daitekeelarik txartel motelagoa erabiltzen bada. Argazki kamera digitalek denbora luzea hartu dezakete argazki bat ateratzen denetik hurrengoa ateratzeko prest egon arte, kamerak lehen argazkia txartelean idazten duen bitartean.\nAbiadura klase sailkapenak ez du guztiz adierazten txartelaren errendimendua. Klase berbereko txartel desberdinen artean kontutan hartzeko desberdintasunak egon daitezke klase espezifikazioak betetzen dituztelarik. Txartel baten abiadura hainbat faktoreren menpean dago, tartean:\nHonetaz gain, abiadura nabarmen aldatu daiteke datu kopuru haundia fitxategi bakarrean idazten bada \u2013atzipen sekuentziala\u2013,\nkamera digital batek argazki edo bideo luzeak hartzen dituenean bezala, edo fitxategi txiki kopuru haundia idazten bada \u2013ausazko atzipena\u2013, telefono adimentsuetan ohikoa. Honi buruz egindako azterketa baten, ausazko atzipen erabilpenean, 2 klaseko txartel batzuk 1,38\u00a0MB/s-ko abiadura lortu zuten, probatutako 6 klaseko txartel guztiek, fabrikaitzaile handien txartelak barne, 100 aldiz motelagoak izan zirelarik.\nDatu teknikoak.\nTamaina fisikoa.\nSD txartel espezifikazioak hiru tamaina fisiko definitzen ditu. SD eta SDHC familiak hiru tamainetan aurkitu daitezke, baina SDXC familia ez dago eskuragarri mini tamainaan, eta SDIO familia ez dago eskuragarri micro tamainaan. Txartel txikiak erreten handiagoan erabili daitezke adaptadore bitartez.\nMikrotamaina.\nMikrotamaina SD txartel formatuko tamaina txikiena da.\nTransferentzia moduak.\nTxartelek hurrengo bus mota eta transferentzia moduen hainbat konbinaziorentzat izan dezakete euskarria. SPI bus modua eta bit-bateko SD bus modua derrigorrezkoak dira SD familia guztientzat. Behin host gailuak eta txartelak buz interfaze modua negoziatu dutenean, pin zenbaki bakoitzaren erabilpena berdina da txartel tamaina guztientzat.\nInterfaze fisikoak 9 pin ditu. MiniSD txartelek konexio gabeko pin bi gehiago dituzte erdian, eta microSD txartelek ez dute VSS (lurra) pinetako bat.\nOharrak:\nInterfazea.\nKomando interfazea.\nSD txartelak eta host gailuak hasieran bit-bateko interfaze sinkrono bidez komunikatzen dira. Host gailuak erloju seinalea emoten du bit-ak banan banan SD txartelera bidaliz/txarteletik hartuz. Era honetan host gailuak 48-biteko komandoak bidali eta erantzunak jasotzen ditu.\nHainbat komando bidalita, host gailu batek hurrengoa lor dezake:\nKomando interfazea MultiMediaCard (MMC) txartelen interfazearen estentsio bat da. SD txarteletan MMC protokoloan zeuden komandu batzuk desagertu egin dira, baina kopia babeserako komando batzuk gehitu dira. Sartutako txartel mota ezagutu arte estandar biek ulertzen dituzten komandoak bakarrik erabiliz, host gailuak bai SD zein MMC txartelak eraibili ditzake.\nInterfaze elektrikoa.\nSD txartel familia guztiek hasieran 3,3 Volt-eko interfaze elektrikoa erabiltzen dute. Komando agindupean, SDHC eta SDXC txartelek lan tentsioa 1,8 Volt-era aldatu dezakete.\nGailua piztu edo txartela sartzerakoan, host gailuak \"Serial Peripheral Interface\" (SPI) busa edo bit-bateko SD busa hautatzen du, 1 pinean dagoen tentsioaren arabera. Hortik aurrera, host gailuak lau-biteko bus interfazera aldatzeko agindua bidali dezake, SD txartelak honentzat euskarria badauka. Txartel mota batzurentzat, lau-biteko busarentzat euskarria aukerakoa edo derrigorrezkoa da.\nSD txartelak euskarria duela baieztatu ondoren, host gailuak txartelari transferentzia abiadura handiago batera aldatzeko agindua ere bidali dezaioke. Txartelaren ahalmenak baieztatu ondoren, host gailuak ez luke 400 kHz baino abiadura haundiagoa erabili beharko. SD txartelek -SDIO txartelak ezik- 25\u00a0MHz-etako lehenetsitako erloju abiadura erabiltzen dute. Ez da beharrezkoa host gailuak txartelak erabili dezakeen erloju abiadura maximoa erabiltzea, maximoa baino abiadura txikiagoa erabili dezake energia gutxiago xahutzeko. Komando tartean, host gailuak guztiz gelditu dezake erlojua.\nSDIO txartelak.\nSDIO familiak abiadura txikiko eta abiadura haundiko txartelak barneratzen ditu. Txartel mota biek onartzen dituzte SPI bus modua eta bit-bateko SD bus modua. Abiadura txikiko SDIO txartelek lau-biteko bus modua ere onartu dezakete. Abiadura haundiko SDIO txartelek derrigorrez onartu behar dute lau-biteko SD busa. SDIO txartela \"combo\" txartel bezala erabiltzeko (memoria bezala eta sarrera-irteera gailu bezala), lehenengo host gailuak lau-biteko SD bus operazioa hautatu behar du. Abiadura txikiko SDIO txartelen ezaugarri berezi bi 400\u00a0kHz-etako erloju abiadura komunikazio guztietarako, eta 8 pinaren erabilpena \"interrupzio\" bezala, host gailuarekin komunikazioa hasteko dira.\nTxartelak kateatzen.\nBit-bateko SD protokoloa MMC protokoloan oinarritu zen, zeinak hiru txartel seinale komundun bus lerro baten ezartzeko ahalmena aurreikusi zuen. Txartelek kolektore irekiko interfazeak erabiltzen dituzte, non txartelak boltai baxuko mailan ezarri dezakeen lerro bat; \"pull-up\" erresistentzia edukitzerakoan lerroa maila altuan dago, baldin eta maila baxura bultzatuko duen txartelik ez badago. Txartelek erloju eta seinale lerroak konpartitzen dituzten arren, txartel bakoitzak bere \"chip select\" lerroa dauka, host gailuak berau hautatu duela jakiteko.\nSD protokolak \"chip select\" lerro bananduak erabili gabe 30 txartel bateratzeko ahalmena aurreikusi zuen. Host gailuak komando \"broadcast\"a egingo lieke txartel guztiei eta komandoari erantzuten dion txartela beronen serie zenbaki bakarraren bitartez identifikatu.\nPraktikan, kateatutako txartelak arraroak dira, \"open-collector\" operazioak arazoak emoten dituelako abiadura haundietan eta energi xahutzea haunditzen delako. SD espezifikazioaren bertsio berrienek txartel bakoitzarentzat lerro bat gomendatzen dute.\nTxartel abiadura haundiagoak lortzen.\nSD espezifikazioak lau-biteko transferentziak definitzen ditu (MMC espezifikazioak honentzako euskarria dauka eta 8-biteko modua ere definitzen du). Erloju pultsu bakoitzean hainbat bit transferitzeak txartelaren abiadura orokorra haundiagotzen du. SD familia aurreratuek transferentzia abiadura are gehiago haunditu zuten, erloju abiadura haundituz eta \"double data rate\" \u2013erloju seinalearen goranzko eta beranzko aldaketak erabiltzea\u2013 bidez.\nFitxategi sistema.\nBeste flash memoria txartel batzuekin gertatzen den bezala, edozein SD familiatako SD txartelak bloke bidez direkzionatu \u2013\"block addressable\u2013\" daitezkeen dira, non host gailuak tamaina finkoko blokeak bloke zenbakia espezifikatuz irakurri edo idatzi ditzakeen.\nMBR eta FAT.\nSD txartel gehienak MBR partizio bat edo gehiagorekin aldez aurretik formateatuak datoz, lehen partizioak edo partizio bakarrak fitxategi sistema bat daukalarik. Honela disko gogorrek bezela operatu dezakete. SD txartel espezifikazioak dioenez, SD txartela MBRarekin eta hurrengo fitxategi sistemekin partizionatzen da:\nSD txartela erabiltzen duten kontsumo produktu gehienak era honetan partizionatuko direla suposatzen da. FAT12, FAT16, FAT16B, FAT32 eta FAT32Xrentzat euskarri unibertsalak, erabiltzaileak SDSC eta SDXC txartelak SD irakurgailu konpatibledun etxeko ordenagailu gehienetan erabiltzea ahalmantzen du, izendun fitxategiak dituen direktorio zuhaitz ezaguna ikusiz.\nSD txartel hauetan Mac OS Xeko \"Disk Utility\"edo Windowseko \"SCANDISK\" bezalako programak erabili daitezke fitxategi sistema hondatuak konpondu eta batzutan galdutako fitxategiak berreskuratzeko. FAT fitxategi sistementzako defragmentazio tresnak erabili daitezke. Defragmentatzeak fitxategien irakurtze edo idazte abiaduran hobetze txiki bat lortu dezake, baina ez disko gogoretan lortzen den hobekuntzaren parekoa. Gainera, defragmentazioak txartelaren bizitza esperantza gutxituko duten idazketak egingo ditu SD txartelean. Txartel kapazitatea haunditzen duten teknologia berriek txartelaren idazketa bizitza laburrago bat eskeintzen dute.\n32 MB edo gehiagoko \u201365536 sektore logiko edo gehiago\u2013, baina ez 2 GB baino gehiagoko txartelak birformateatzeko FAT16B fitxategi sistema gomendatzen da txartela kontsumo gailuetarako bada. (FAT16B 4 GBdun txartelentzako ere aukera bat da, baina 64 KiBko \"cluster\"ak behar ditu, eta hauek ez dute euskarri zabalik). FAT16Bk ez dauka 4 GB baino gehiagoko txartelentzat euskarririk.\nSDXC espezifikazioak Microsoften exFAT fitxategi sistema jabeduna erabiltzea agintzen du, honek sistema eragile jabedun batzuen euskarria bakarrik daukalarik.\nBeste fitxategi sistema batzuk.\nHost gailuak SD txartela bloke gordailu bezala ikusten duenez, txartelak ez du behar MBR partiziorik edo fitxategi sistema espezifikorik behar. Txartela sistema eragileak onartzen duen edozein fitxategi sistematan birformateatu daiteke. Adibidez:\nAipatutako sistema eragileen bertsio berrienek txartelak UDF fitxategi sistemarekin formateatu ditzakete.\nHonetaz gain, USB flash gailuekin gertatzen den bezala, SD txartel baten sistema eragile bat instalatu daiteke. Ordenagailuak SD txartel batetik abiarazi daitezke (USB adaptadore bidez edo ordenagailuaren flash txartelen irakurgailua erabiliz) disko gogorretik abiarazi beharrean, honela hondadutako disko gogor bateko informazioa berreskuratzea posible izan daitekeelarik.\nBirformateatzearen arriskuak.\nSD txartel bat fitxategi sistema berri batera birformateatzeak, edo sistema berberera, txartelaren abiadura moteltzea ekar dezake, edo bizitza laburtzea. Txartel batzuk \"wear levelling\" txartelaren bizitza luzatzeko metodoa erabiltzen dute, askotan aldatzen diren blokeak memoriaren toki desberdinetara mapeatuz. \"Wear levelling\" algoritmo batzuk FAT12, FAT16 edo FAT32 formatuen atzipen patroietara egokituak daude. Honetaz gain, aldez aurretik formateatutako txartelak memoria fisikoko ezabatze eskualdearekin bat datorren \"cluster\" tamaina izan dezake; birformateatzeak \"cluster\"aren tamainaa aldatu dezake, idazketaren efizientzia gutxituz.\nSD/SDHC/SDXC memoria txartelek \"area babestu\" bat \u2013\"Protected Area\u2013\" bat daukate txartelean SD estandarreko babes funtzioak betetzeko; formateatzaile estandar batek area hau ezabatu dezake, eta arazoak sortu babesa erabilpenean badago. SD Associationek dohainik deskargatu daitekeen SDak formateatzeko softwarea jartzen du eskuragarri Windows eta Mac OS Xen arazo hauek ekiditeko. Formateatzaile honek ez du aipatutako \"area babestua\" formateatzen, eta SDAk software egokia edo SD babesarentzat euskarria duen SD-konpatiblea den gailua erabiltzea gomendatzen du txarteleko \"area babestua\" formateatzeko.\nEnergia kontsumoa.\nSD txartelen energi kontsumoa abiadura moduaren, fabrikatzailearen eta modeloaren arabera aldatzen da.\nTransferentzia unean 66\u2013330\u00a0mW (20\u2013100\u00a0mA 3,3Volteko elikadurarekin) tartean egon daiteke. \"TwinMos technologies\"ek 149\u00a0mW (45\u00a0mA)eko maximoa espezifikatzen du transferentzietan, \"Toshiba\"k 264\u2013330\u00a0mW (80\u2013100\u00a0mA). Egonean \u2013\"standby\u2013\" korrontea askoz txikiagoa da, 0.2\u00a0mA baino gutxiago 2006ko microSD txartel batentzat. Telefono adimentsuetan, datu transferentzia periodo esanguratsuetan zehar gertatzen bada, bateriaren iraupena era hautemangarrian jaitsi daiteke.\nUHS-II txartel modernoek 2.88\u00a0W-eko kontsumoa izan dezakete, host gailuak SDR104 edo UHS-II bus abiadurarentzat euskarria badauka. UHS-IIren kasuan kontsumo minimoa 0.72\u00a0W-ekoa da.\nBerezitasunak.\nTxartelaren babestea.\nTxartelen edukia aldaketa edo ezabaketen aurka babestu daiteke, baimen gabeko erabiltzaileen sarrera saihestu, eta jabetza eskubideak dituen edukiak eskubide digitalen kudeaketa (DRM) bitartez babestu.\nIdazketak desgaitzeko komandoak.\nHost gailuak SD txartelari irakurtzeko soilik bilakatzeko komandoa bidali diezaioke \u2013txartelean idazteko aginduak ezesteko\u2013. Hau lortzeko komando itzulgarriak eta itzulezinak daude.\nIdazketak babesteko hozkadura.\nErabiltzaileak SD txartel gehienak soilik-irakurtzeko eran jarri ditzake txartelak duen hozkadura baten dagoen hautagailua irristatuz (miniSD eta microSD txartelek ez dute hautagailu honentzat euskarririk).\nSD txartela goitik begiratuta, eskuinaldean (alakatuta dagoen aldean) hozkadura bat egon behar da.\nEzkerraldean idazketak babesteko hozkadura egon daiteke. Hozkadurarik ez badago, txartelean irakurri eta idatzi egin daiteke. Hozkadura badago, txartelean soilik irakurri egin daiteke. Hozkaduran hautagailu irristakor bat badago, erabiltzaileak hautagailua gorantz (kontaktuen alderantz) irristatu dezake txartela irakurri/idatzi eran jartzeko, edo berantz soilik-irakurri eran jartzeko.\nHozkadura egoteak ala ez egoteak, eta hautagailua egoteak eta honen posizioak ez daukate eraginik SD txartelaren operazioan. Idazketak babesteko euskarria daukan host gailua da txartelean idaztea errefusatzen duena txartela soilik-irakurri bezala ezarri bada era honetan. Host gailu batzuk ez daukate idazketa babesteko euskarririk, hau SD espezifikazioan aukerakoa bait da. Soilik-irakurri aginduak jarraitzen dituzten gailuek hau kontutan ez hartzeko aukera eman beharko lieke erabiltzaileei.\nAldatu behar ez den edukiarekin saltzen diren txartelak soilik-irakurri eran daude, hozkadura dutelako baina hautagailurik ez.\nTxartelaren pasahitza.\nHost gailu batek SD txartel bat blokeatu dezake 16\u00a0byte arteko pasahitz bat erabiliz, normalean erabiltzaileak sartua. Txartel blokeatu batek normaltasunez elkar eragin dezake host gailu batekin, baina irakurri eta idazteko aginduak errefusatu egiten ditu. Blokeatutako txartel bat pasahitza sartuta bakarrik desblokeatu daiteke. Behin pasahitza sartuta host gailuak pasahitz berri bat ezarri edo blokeoa ezgaitu dezake. Pasahitz gabe \u2013normalean, erabiltzaileak pasahitza ahazten duenean\u2013, host gailuak txarteleko datu guztiak ezabatu ditzake txartela berriro erabili ahal izateko \u2013eskubide digitalen kudeaketa (DRM) daukaten datu txarteletan izan ezik\u2013, baina pasahitz gabe ez dago datuak irakurtzeko erarik.\nDRM kopia babesa.\nTxartel guztiek daukate eskubide digitalen kudeaketa (DRM) kopia babesa txertatua. SD txartel baten kapazitatearen %10 inguru erabiltzaileak erabili ezin dezakeen \"area babestu\" bat da, txartelaren barneko prozesagailuak erabiltzen duena aplikazio bat identifikatu eta babestutako edukiak irakurri ahal izateko. Txartelak beste erabilpen batzuk galerazten ditu, babestutako fitxategien kopiak egitea bezalakoak. (txartela birformateatzeak area babestua ezabatu dezake; ikusi Birformateatzearen arriskuak atala).\nSD txarteletako DRM eskema \"4C Entity\"ren \"Content Protection for Recordable Media\" (CPRM edo CPPM) ezpezifikazioa da, zeinak \"Cryptomeria cipher\" \u2013C2 bezala ere ezagutua\u2013 zifratua erabiltzen duen. Espezifikazioa sekretupean dago eta lizentzia dutenentzat bakarrik dago eskuragarri. Eskema ez da crackeatua izan; hala ere, gutxitan erabiltzen da ezaugarri hau edukiak babesteko. DVD-Audion DRM eskema berbera erabiltzen da.\n\"Windows Media\" fitxategiak DRM eskemarekin kodifikatu daitezke SD txartelaren DRM ezaugarriak erabili ahal izateko.\nWindows Phone 7 gailuek telefono adimentsuaren fabrikatzaileak edo telefonia mugikorreko operadoreak soilik-irakurtzeko bezala diseinatu dituzten SD txartelak erabiltzen dituzte. Telefonoaren bateriaren azpiko konpartimenduan sartzen den SD txartela telefono horrek bakarrik erabiltzeko moduan blokeatzen da automatikoki sortzen den pasahitz baten bitartez, era honetan txartela ezin daitekeelarik beste telefono, gailu zein ordenagailutan irakurri. Symbian gailuak blokeatutako SD txarteletan maila buxuko operazioak egin ditzaketeen gutxi batzuetakoak dira.\n\"Super Talent\"en \"Super Digital\" produktua funtsean DRM ezaugarriak ez dituen SD txartel bat zen.\nFabrikatzaileen hobekuntzak.\nFabrikatzaile batzuk beraien produktuak ezaugarri ezpezifikoekin bereiztea nahi izan dute:\nMerkatuak.\nSecure Digital txartelak hainbat kontsumoko gailu elektronikotan erabiltzen dira, eta tamaina txikian hainbat Gigabyte gordetzeko medio hedatu batean bilakatu dira. Erabiltzaileak txartela hainbat aldiz atera eta aldatzea espero den gailuetan, argazki kamera digitalak, camcorderak eta bideo-joko adibidez, tamaina osoko txartelak erabiltzeko joera dago. Tamaina txikia funtsezkoa den gailuetan, telefono adimentsuak adibidez, microSD txartelak erabiltzeko joera dago. SD txartela ez da aukera ekonomikoena memoria ez-hegazkor kopuru txikia behar denean. Bestalde, CompactFlash bezalako estandarrek eskaini al dituzten kapazitate eta abiadura handiagoak behar direnean ere baliteke aukera honena ez izatea.\nMota orotako ordenagailu pertsonal eta PDA askok SD txartelak erabiltzen dituzte, bai berauen erretenetan zein adaptadore elektroniko aktibo bitartez. PC card, ExpressBus, USB, Firewire eta ataka paralelorako adaptadoreak daude. Adaptadore aktiboen bitartez SD txartelak beste formatu batzuetarako diseinatutako gailuetan erabili daitzeke, CompactFlash adibidez. FlashPath adaptadoreen bitartez SD txartelak diskete untitateetan erabili daitezke.\nFaltsifikazioak.\nMerkatuan etiketa faltsodun edo imitaziozko SD txartelak aurki daitzeke, kapazitate faltsua adierazi eta esandakoa baino motelagoak direnak.\nKamera digitalak.\nSD eta MMC txartelek Toshibaren SmartMediaren tokia hartu zuten kamera digitaletan erabilitako memoria txartel erabilienak bezala. 2001ean SmartMedia %50 inguruko erabilpena zeukan, baina 2005erako SD eta MMC txartelak kamera digitalen merkatuaren %40ra heldu ziren, eta 2007an SmartMediaren gain behera etorri zen.\nGarai hartan kamera digital fabrikatzaile nagusi guztiek erabiltzen zuten SD beraien kontsumoko produktu lerroetan, Canon, Casio, Fujifilm, Kodak, Leica, Nikon, Olympus, Panasonic, Pentax, Ricoh, Samsung, eta Sony barne. Aurrerago, Olympus eta Fujifilmek xD txartelak erabitzen zituzten, eta Sonyk MemoryStick; 2010erako hirurek zuten SD euskarria.\nKamera digital profesional eta \"prosumer\" mailako batzuk CompactFlash (CF) eskaintzen jarraitu zuten, bai bigarren txartel erreten bezala zein biltegi bakr bezala, CFk kapazitate maximo asko haundiagoak eta transferentzia abiadura azkarragoak onartzen baititu, eta historikoki merkeagoa izan da kapazitate berbererako.\nSecure Digital memoria txartelak Soniren XDCAM EX camcorderetan erabili daitezke adaptadore bitartez, eta Panasonicen P2 ekipoetan MicroP2 adaptadorearen bitartez.\nOrdenagailu pertsonalak.\nOrdenagailu pertsonal askok barne erreten zein USB adaptadore bitartez SD txartelak biltegi osagarri bezala erabili badezakete ere, SD txartelak ezin dira disko gogor primario bezala erabili barneko ATA kontrolagailuaren bitartez, SD txartel bariante batek ere ez baitu ATA seinaleentzako euskarririk. Erabilpen horretarako SD kontrolagailu txip osagarri bat behar da,\nedo SD-CompactFlash bihurtzailea. Hala ere, USB interfaze bidez \"bootstraping\" euskarria duten ordenagailuetan, USB adaptadore baten doan SD txartela disko gogor primarioa izan daiteke, behin \"bootstrap\"a bukatutakoan USB atzipenarentzat euskarria duen sistema eragile bat baldin badu.\n2009ko bukaeratik aurrera, SD txartel irakurgailua duten Apple odenagailuek Mac OS X abiarazi dezakete SD txartel bidez, HFS Plus-Mac OS Extended fitxategi sisteman formateatuak badaude eta partizio taula lehenetsia GUID bezala badago.\nSD txartela disko primario bezala erabiltzean azaltzen diren arazo batzuk txartelaren abiadura, eta idazketa intentsiboek txartelaren bizitza laburtzen dutela dira.\nSistema txertatuak.\n2008an SD Associationek Embedded SD \u2013SD txertatua\u2013 espezifikatu zuen, SD estandarrak betetzen zituzten gailu ez aldagarriak zirkuitu inprimatudun plaketan \u2013PCB\u2013 txertatzea posible eginez.\nMikrokontrolagailu moderno gehienek SPI logika dute inkorporatua, zeinak SD txartelarekn interfazea egin dezaken honen SPI moduan, biltegi memoria ez hegazkora lortuz.\nHistoria.\n1999an, SanDisk, Panasonic, eta Toshiba Secure Digital (SD) txartelak garatu eta merkaturatzeko ados jarri ziren. Txartela MultiMediaCard (MMC) txartelen eratorria zen, eta eskubide digitalen kudeaketa (DRM) euskarria eransten zuen, eta garai hartarako memoria dentsitate altua.\nSonyk aurreko urtean jaurtitako Memory Stick DRMdun produktuarekin lehiatzeko diseinatu zuten. DRM euskarria izaterakoan, pirateriagatik arduratuta zeuden musika banatzaileen artean produktuak harrera zabala izango zuela iragarri zuten garatzaileek.\n\"SD\" logoa jatorriz \"Super Density Disc\" diskoarentzat sortu zen -Toshibak DVDen \"formatu gudu\"an egin zuen arrakasta gabeko sarrera\u2013. Arrazoi honegatik logo barneko \"D\"-ak disko optiko baten antza dauka.\n2000ko \"Consumer Electronics Show\" (CES) erakustazokan hiru konpainiek \"SD Association\"en (SDA) sorreraren berri eman zuten SD txartelak bultzatzeko. \"SD Association\"en bulego nagusiak San Ramonen \u2013California, Estatu Batuak\u2013 daude. SDA elkarrekin operatu ditzeketen memoria txartel eta gailuak fabrikatzen dituzten 30 produktu fabrikatzaile inguruz osatzen da. SD txartelen lehen laginak 2000ko lehen lauhilabetean jarri ziren eskuragarri, eta hiru hile geroago 32 eta 64 MBeko txartelak kopuru haunditan jarri ziren salgai.\nMini eta micro txartelak.\nMiniSD formatua SanDiskek aukeztu zuen \"CeBIT\" ordenagailuen erakustazokan 2003ko martxoan. Urte horretan SDAk miniSD txartela SD txartel estandarraren tamaina txikiko estentsiotzat hartu zuen. Txartel hauek espezifikoki telefono mugikorrentzat zeuden diseinatuta, eta normalean SD gailuetan erabili ahal izateko adaptadore batekin batera saltzen ziren.\nMicro SD, miniaturizatutako Secure Digital txartel aldagarriek jatorriz \"T-Flash\" edo \"TF\" izena zuten \u2013TransFlash en laburdura\u2013. \"TransFlash\" eta MicroSD txartelak funtzionalki berdin-berdinak dira, batak bestarentzat egindako gailu batean operatu dezakeelarik. SanDiskeko eta Motorolako \"teknologia zuzendariek\" \u2013\"CTO\u2013\" momentuko txartelak telefono mugikorretarako handiegiak zirela ondorioztatu, eta SanDiskek MicroSD txartelak asmatu zituen. Txartelari hasiera baten \"T-Flash\" izena eman behar zitzaion, baina jaurtitzeko momentua heltzear zegoela \"T-Mobile\"k \"T-(zerbait)\" markaren jabetza zuela erreklamatu zuen, azkenean txartelari TransFlash izena eman zitzaiolarik. 2005eko \"CTIA Wireless\"ean SDAk microSD tamainaaren berri eman zuen; honekin batera 2\u00a0GBeko kapazitate minimo eta 17.6\u00a0Mbit/s-ko irakurketa eta idazketa abiadura minimodun SDHC txartelen berri emon zuen. SanDiskek SDAk mikroSD txartelen estandarra administratzea eragin zuen. SDAk 2005eko uztailaren 13an microSD formatuaren behin betiko espezifikazioa onetsi zuen. Hasieran, microSD txartelak 32, 64, eta 128 MBeko kapazitateekin jarri ziren eskuragarri.\n2006ko irailean SanDiskek 4\u00a0GBeko miniSDHC txartelaren berri eman zuen. SD eta SDHC txartelekin gertatzen den bezala, miniSDHC txartelak miniSD txartelaren tamaina berbera dauka, baina HC txartelak HC euskarria behar du host gailuan. MiniSDHC euskarria duten gailuek miniSD zein miniSDHC txartelak erabili ditzakete, baina miniSDHC euskarria espezifikoki ez daukaten gailuek miniSD txartelak bakarrik erabili ahal izango dituzte.\nSDIO, SDHC eta SDXC.\n2006ko apirilean Secure Digital Associationek SD txartel estandarretan seguritatearekin zerikuzirik ez zuten parteentzat, Secure Digital Input Output (SDIO) txartelentzat, eta SD host gailu estandarrarentzat espezifikazio zehatz bat jaurti zuen.\n2006ko urtarrilean iragarritako SDHC formatuak 32GBerainoko kapazitatea eta FAT32 fitxategi sistemarentzat derrigorrezko euskarria ekarri zituen.\n2009ko urtarrilean SDAk SDXC familiaren berri eman zuen. Hauen ezaugarriak, 2 TBerainoko kapazitatea eta 300\u00a0MB/s-tik gorako abiadurak, eta derrigorrezko exFAT fitxategi sistemarentzat euskarria.\nSDXC 2009ko \"Consumer Electronics Show\" (CES) erakustazokan iragarri zen (2009ko urtarrilak 7-10). Erakustazoka berean, SanDisk eta Sonyk SDXC formatuaren 2\u00a0TBetako kapazitate maximoa berdintzen zuen Memory Stick XC formatua iragarri zuten, eta Panasonicek 64\u00a0GBeko SDXC txartelak produzitzeko asmoaren berri eman zuen.\n2009ko martxoaren 6an Pretecek lehen SDXC txartela jaurti zuen, 32\u00a0GBeko kapazitatearekin eta 400\u00a0Mbit/s-ko abiadurarekin. Hala ere, host gailu konpatibleak 2010eko hasieran heldu ziren, tartean Sonyren \"Handycam HDR-CX55V\" camcorderra, Canonen \"EOS 550D\" \u2013\"Rebel T2i\u2013\" SLR argazki kamera digitala, Panasonicen txartel irakurgailu bat eta JMicronen txartel irakurgailu integratu bat. SDXC txartel irakurgailuak barneratu zituzten lehen ordenagailu eramangarriek USB 2.0 busa zeukaten, zeinak ez duen SDXC abiadura maximoarentzat nahikoa banda zabalera.\n2010eko hasieran Toshiba (64\u00a0GB), Panasonic (64\u00a0GB eta 48\u00a0GB), eta SanDisk (64\u00a0GB) etxeen SDXC txartelak agertu ziren. 2011ko hasieran, Centon (64\u00a0GB eta 128\u00a0GB) eta Lexar (128\u00a0GB) etxeek Speed Class 10 abiadurako SDXC txartelak merkaturatu zituzten. Pretecek 8\u00a0GBetik 128\u00a0GBtaraino Speed Class 16 abiaduradun txartelak eskaini zituen.\n2011ko irailean, SanDiskek 64\u00a0GBeko microSDXC txartela jaurti zuen. Kingmaxek produktu alderagarria jaurti zuen 2011n.\n2012ko bukaeran Lexarek lehen 256\u00a0GBdun SDXC txartela jaurti zuen, NAND flash teknologian oinarritua.\n2012ko apirilean Panasonicek bideo profesionalerako MicroP2 txartel formatua aurkeztu zuen. Txartel hauek oinarrian UHS-II SDHC edo SDXC txartelak dira, UHS Speed Class U1 abiadura klasekoak.\n Adaptadore baten bitartez MicroP2 txartelak P2 txartelentzako ekipoetan erabili daitezke.\nPanasonic MicroP2 txartelak 2013ko martxoan merkaturaru ziren eta UHS-II estandarra betetzen zuten merkatuko lehen txartelak izan ziren; lehen eskaintzak 32GBeko SDHC txartel bat eta 64GBeko SDXC txartel bat izan ziren.\nSanDiskek 2014ko otsailean lehen 128\u00a0GBeko microSDXC txartela aurkeztu zuen, 2014ko irailean 512\u00a0GBeko SDXC txartel bat, eta 2015eko martxoan lehen 200\u00a0GBeko microSDXC txartela .\nBibliografia.\nArtikulu hau ingelesezko Wikipediako artikuluan oinarritzen da, 2015eko apirilean itzulia."}
{"id": "587331", "revid": "105290", "url": "https://eu.wikipedia.org/wiki?curid=587331", "title": "Miosina", "text": "Miosina gihar-zeluletan dagoen proteina da, aktinarekin batera gihar-uzkurdura eragiten duena.\nGihar ildaskatuan miofibrila izeneko egitura luzeak daude, aktina eta miosina proteinez osatuak. Miosina %70eko proportzioan dago, gihar-zelulen proteina nagusia izanik (aktinaren proportzioa gihar-zeluletan txikiagoa da, %25 ingurukoa).\nGihar-uzkurdura aktinaren harizpiak mugitu eta miosinaren harizpien artean kokatzen direnean gertatzen da. Prozesu hau burutzeko ATPa hidrolizatu behar da, energia askatuz. Miosinak jarduera ATPasikoa du, hots, ATP hidrolizatzeko gaitasuna.\nMiosinak aktina eta ATP lotzen ditu bere molekularen buruan. Molekula horiek lotzerakoan, miosinak bere konformazioa aldatzen du eta aktina askatu. Konformazio berriko miosinak jarduera ATPasikoa du, ATP hidrolizatu egiten du eta jatorrizko konformaziora itzultzen da, aktina eta ATP berriz lotuz. Gero, ziklo osoa errepikatzen da.\nAktinaren loturek eta desloturek harizpien mugimendua eragiten dute, miosinak ATParen energia kimikoa energia mekaniko bihurtuz."}
{"id": "587335", "revid": "15795", "url": "https://eu.wikipedia.org/wiki?curid=587335", "title": "Gihar uzkurdura", "text": ""}
{"id": "587340", "revid": "105290", "url": "https://eu.wikipedia.org/wiki?curid=587340", "title": "Apat etxeko garaia", "text": "Apat etxeko garaia Nafarroa Garaiko Arian dagoen garai bat da, izen bereko etxearen alboan dagoena. Herrigunearen hegoaldeko sarbidetik sartu eta berehala ezkerretara topa daiteke. Jauri etxeko garaitik hurbil dago. Nafarroako kultura ondasun izendatua dago.\nGaur egun duen fatxadaren zati handi batean jatorrizko harlanduak gorde ditu, eta alboko hormak karez zurituak dauzka, 1566ko fatxadak giltzarrian duen erdi-puntuko arku-formadun atearekin (giltzarria balkoi batek banatzen du).\nEz dago ia elementurik bere jatorrizko itxura aldatzen duenik. Zortzi zutabeak gorde ditu."}
{"id": "587341", "revid": "105290", "url": "https://eu.wikipedia.org/wiki?curid=587341", "title": "Masamigel etxeko garaia", "text": "Masamigel etxeko garaia Nafarroa Garaiko Garraldan dagoen garai bat da, izen bereko etxearen alboan dagoena. Harategira doan errepidearen ondoan dago, herrigunearen hegoaldean. Nafarroako kultura ondasun izendaturik dago. Barnealdean, ezkerraldeko atalak gordetzen ditu. Duela urte gutxi arte, eskuineko horman ogia egiteko labea zeukan atxikirik. Gaur egun, goialdea ganbara gisa eta behealdea oilategi gisa erabiltzen dira."}
{"id": "587347", "revid": "1545", "url": "https://eu.wikipedia.org/wiki?curid=587347", "title": "Vasconum ager", "text": ""}
{"id": "587348", "revid": "336", "url": "https://eu.wikipedia.org/wiki?curid=587348", "title": "Saltus Vasconum", "text": " (lat. \u00abbaskoien basoa\u00bb) Antzinako Erromaren garaian, erromatartzearen garaian gaur egungo Euskal Herriaren, bereziki gaur egungo Nafarroa Garaiaren Kantauri isurialdea izendatzeko erabili zen izendapena izango litzateke. Interpretaziorik ohikoenean, \"saltus vasconum\" mendialdea izan zen, iristeko zaila eta usadiozko abeltzaintza sostengu nagusia zuena. Alderdi horri kontrajarria, \"Ager Vasconum\" delakoa beste aldea izaten zen, hau da, iristeko errazak ziren eremuak. Terminoa Plinio Zaharrak aipatu zuen \"Naturalis Historia\" bere liburuan.\nHala ere, termino hau behin baino ez da agertzen garaiko terminologian, eta \"Ager Vasconum\" ere behin, baina bi mendeko aldea dago euren artean. Ildo horretan, terminologia horren inguruko dudak sortu dira 1990ko hamarkadatik aurrera egindako indusketen ondorioz, eta gaur egun ia alboratuta dago.\nTerminoaren agerpena.\nTerminoa Plinio Zaharraren \"Naturalis Historia\" lanaren IV. liburukiaren 110. atalean agertzen da:\nGeografiaren interpretazioa.\nBaskoien lurraldeari buruz \"Ager\" eta \"Saltus\" terminoak agertu zirenez, bi eremu horiek bereizi dira garai horretako euskal lurraldea zatitzeko. Euskarak bizirik iraun izana erromatartze ahularekin lotu izan da, eta euskara bereziki bizirik egon denez \"Saltus\"arekin bat egiten zuen lurraldean, erromatartzerik gabeko eremutzat hartu da.\nInterpretazio horren arabera, erromatarren administrazioan bi alor oso desberdinak izan ziren \"Saltus\" eta \"Ager\" delakoak. \"Saltus\"a mendikoa, basokoa, bazter xamarrean geratzen da. \"Ager\"rean, berriz, azaltzen da bere aniztasunean erromatarren administrazioa.\nGeografikoki, \"Saltus\"a, funtsean Gipuzkoa eta Bizkaia zirela esan izan da, eta baita, Mediterraneoko isurialdean, Jakatik Iru\u00f1erainoko marra eginez, iparraldera geratzen diren lurrak. Hal ere, baskoien lurraldearen mendiko eremuari erreferentzia bat denez, Bizkaia autrigoia eta Gipuzkoa barduliarra ez lirateke, zentzu hertsian definizioan dartuko. Uste da lurralde menditsu honetan bizi zirenak erromatarren gizarteari muzin eginez zeudela, eta erromatarren aldetik ere, ez zuela interes berezirik esparruak. Mart\u00edn Duqueren arabera, bisio honek balio izan du pentsatzeko euskalduna modu independentean, basoan eta erromatartu gabe bizi zena zela eta, kontrastean, Ebro ibarrean kanpoko eraginaren menpe bizi izan direnak bizi zirela, XX. mendean egindako interpretazio politikoak indartuz.\nSaltusa eremu gisa.\nEztabaida piztu zen une horretara arte salbuespen gisa hartzen zirenak balantzan jartzerakoan. Adibidez, merkataritzarako toki interesgarriak detektatu dira, hala nola meatokiak: Arditurriko (gaurko Oiartzunen inguruan) burdina, beruna eta zilarra; edota Somorrostroko burdina, interesekoak ziren eromatarrentzat. Portuak ere, nahiz eta Saltus horretan kokatuak izan, beharrezkoak ziren erromatarrentzat eta, honela, Kantauri aldean zeudenen izen zenbait ezagunak zaizkigu: Oiasso baskoien lurraldean eta Flaviobriga, Tritium, Menosca edo Lapurdum kostaldean gertu. Nekazaritza uste baino hedatuago zegoen, eta Iru\u00f1ea bera nekazaritza gune garrantzitsua zen.\nNekazaritza.\nNekazaritza existitu zen Saltusean, lehenago eman zen ikuspegi horren aurka. Alde batetik, Euskal Herrian aurkitu den nekazaritzaren aztarnarik zaharrena, orain dela 6.000 urtekoa, eremu horretakoa delako: Zarauzko Herriko Barra aztarnategikoa, hain zuzen ere. Burdin Aroan nekazaritza zein abeltzaintza oso hedaturik zeuden jada, azken hamarkadetan ikusi ahal izan denez.\nMito horretan lagundu du Estrabonek idatzi zuen \"Geographia\" izenburuko obra. Bertan agertzen diren datu asko aurreko iturrietatik hartu bazituen ere (Posidonio, Asklepiades eta Artemidoro). Ezkurra baino ez zutela jaten zioen testu horretan:\nHorregatik interpretatu izan da espezie asko erromatarrek ekarri zituztela, bereziki Agerrean landatzeko. Baina palinologia ikerketek demostratu dute erromatarrek ekarriak pentsatzen ziren gaztainondo, intxaurrondo, olibondo, sagarrondo, babak eta mahatsondoak jadanik bazirela Euskal Herrian eta, horietako batzuk etxekotuta zeuden erromatarrak iritsi zirenerako.\nEra berean, Saltusean egongo litzatekeen Iru\u00f1eak eta bere eskualdeak, gari nahikoa sortzen zuten Ponpeiok negua bertan pasa eta bere armadarentzako zerealak biltzeko lekua izateko.\nMeatzaritza.\nErromatarrek meatzaritza bultzatu zuten \"Saltus Vasconum\"ean. XIX. mendetik hau ezaguna bazen ere, urte luzez anekdotiko gisa jo zen, eta ez zen izan 1980ko hamarkadara arte Arditurriko erromatar meatzeak berriro ikertzen hasi zirena. Meatze hauek, Oiasso hiriari lotuak, Aiako Harrien arbela guztietan zehar daude, eta ez soilik Arditurrin. Zilarra, beruna eta beste mineral batzuk ustiatzen ziren bertan, Oiartzun, Irun, Lesaka eta Bera hartzen dituen eremu zabal batean. Arditurrirekin batera, Oiassotik gertu zeuden San Fernando, San Narciso eta Belbio izeneko meatzeak, eta Lesakan bilatzen da Endarlatsan ote zegoen antzeko gunerik.\nArditurriri dagokionez, antzinako deskribapenen arabera, 46 galeria eta 82 putzu zeuden kanpoaldean, eta barne zulaketa ugari. Denetara 15-18 kilometro galeria zeuden. Hainbat egileren kalkuluen arabera, meategi horretan egindako indusketa lanetan (ia bi milioi metro kubo lur mugitu ziren) 400-600 gizon behar izan ziren, egunero-egunero lanean, 200 urtez. Galeria zaharretan \"terra sigillata\" kopuru handiak aurkitu dira (alegia, erromatar zeramika), eta baita kriseiluak eta txanponak ere, Augustoren garaietatik K. o. II. menderainoko kronologiarekin. Alabaina, erauzitako meak (gordinik seguruenera) kanpora eramateko irteera naturala Irun izango zen (K.a. I. mendearen azken laurdenean kokatu da hiriaren fundazioa, eta kronologia hori bat dator Arditurrin aurkituriko diruarekin), eta orobat Bidasoa ibaiaren bokalea, ez Pasaian, ez Oiartzungo ibarrean ez baita aurkitu erromatar hondakinik. Higer edo Asturiagako kaian berriz, Bidasoaren bokalean, itsasontzi bat aurkitu zen urpean, burdin mea zuena. Hori bat dator beste ideia zahar batekin, alegia, Bidasoa eta Deba ibaien bitarteko gaurko gipuzkoar eremua eta Belateko iparraldeko nafar eremua Galia Akitaniaren mendekoak zirela ekonomian, ez hego eta mendebaldeko eremu hispaniarren mendekoak.\nBada, halaber, meagintzaren arrastorik Altamira, Zubelzu eta Ollakintan (Irunen), Adarraren inguruan (Urumea ibaitik gertu), eta erromatar galeria bat Etxeko-Errekan. Baskonien eremutik urrunagi, burdina Udalaitz mendiaren inguruetan erauzten zen, Eskoriatzan. Eskoriatzan bertan erromatar hondakinak aurkitu dira.\nBaigorriko ibarreko meategi aberatsak ere ustiatu zituzten erromatarrek. Emankorrenetako bat Astoeskoriako zilardun galenaren ustialekua zen, Bankan, berrogeita hamar bat galeria zituena. Erromatar diruak aurkitu dira han (K.a. 43-K.a. 36koak). Diodorok zioenez, Julio Zesarren garaian akitaniarrak oso trebeak ziren meagintzan, eta Pliniok aipatzen du bazirela akitaniarrak Hispainiako hegoaldeko meategietan.\nBestetik, Plinio Zaharrak \"Naturalis Historia\" bere liburuan adierazi zuen Kantabriako itsas parteak hainbeste burdina zuen, non burdinazkoa zen mendi malkartsu eta garaia bazegoen. Adituen ustez, horrek esan nahi zuen erromatarrek gertuko Trianon meategiak zituztela. Hala ere, Flaviobriga ondoan izanda ere ez da erromatar aztarnarik aurkitu Muskizen. Bizkaian bertan, Ere\u00f1oko marmol gorrizko harrobiak zeuden. Nafarroan Lantz aldean aurkitu dira mea ustiaketen hondakinak.\nHiriak.\n\"Saltus Vasconum\" gisa izendatu den horretan, Euskal Herriko mendialdea, hainbat hiri edo herri erromatar izan ziren, inoiz okupatu ez zenaren ideia ezeztatzen dutenak. Gaur egungo Nafarroan zeuden Pompaelo (Iru\u00f1ea), Summo Pyreneo (Iba\u00f1eta), Iturissa (Auritzetik gertu), Alantone (Atondotik gertu), Araceli (Arakil) eta Iluberri (Irunberri); eta kostaldean izango genituzke lehen aipatu diren Lapurdum (Baiona), Oiasso (uste baino handiagoa zen portua, baskoien lurraldean), Menosca, Tritium eta Flaviobriga (Castro Urdiales, Kantabrian). Gainera, Lapurdin zein Gipuzkoan dauden bi Getaria udalerrietan \"cetaria\" egiten zela uste da, hau da, arrain kontserbak. Foruko erromatar herrixka eta beste herri askotan aurkitu diren etxaldeak eta arrastoek erakusten dute erromatarren presentzia nabarmena zela.\nSaltusa leku zehatz gisa.\nBeste interpretazio baten arabera, Saltusa ez zen leku geografiko zehatz bat, baizik eta, garai hartan, herri bakoitzak erabiltzen eta ustiatzen zuen basoa. Azken finean, garaian aipatzen diren herri guztiek (baskoi, autrigoi, barduliar, karistiar...) Ager eta Saltus bat izango zuten, aipatzen den distribuzioari kasu eginez. Eta banaketa hori ipar-hego norabidean egingo litzateke, ez ekialde-mendebalde, herrientzat logikoa izango litzatekeena.\nSaltusaren aipamena Oiassorekin lotuta egiten denez, baliteke ere Saltus horrekin Arditurriko meatze-inguruneari erreferentzia egitea, hau da, Oiasso hiriari dagokion basoa; izan ere, Plinioren aipamenean esaten da Saltus Vasconum hori Oiassotik (Irun) Pirinioetarantz dagoela.\nBeste interpretazio baten arabera, Saltus izenekoa hori ez zen baso bat, baizik eta pasabide bat. Kasu honetan, Bidasoa ibaia zeharkatzen zuen egurrezko zubia izan liteke, Pirinioetan Orreagatik zihoan bide nagusiaren alternatiba bat."}
{"id": "587349", "revid": "119347", "url": "https://eu.wikipedia.org/wiki?curid=587349", "title": "Ager Vasconum", "text": " (lat. \u00abEuskaldunen lurra\u00bb) baskoiak menderatzean sortutako \"ager publicus\" edo lurzoru publikoa izan zen.\nErromatartzearen garaian, iristerrazak ziren eremuak ziren. Duero arroa, Ebro ibaia eta Akitaniako arroa lotzen zituzten bideetatik gertu zeuden, eta bideei loturiko trukea garatu zen haietan. Alderdi horri kontrajarria, \"saltus vasconum\" delakoa bazterreko aldea zen, mendialdea, iristeko zaila eta usadiozko abeltzaintza sostengu nagusia zuena.\nIru\u00f1a-Veleia, Gasteiztik 10 kilometro mendebaldera dagoen hiri erromatarra lurzoru honetan kokatuta dago.\nInterpretazio geografikoa.\nBaskoien lurraldeari buruz \"Ager\" eta \"Saltus\" terminoak agertu zirenez, bi eremu horiek bereizi dira garai horretako euskal lurraldea zatitzeko. Euskarak bizirik iraun izana erromatartze ahularekin lotu izan da, eta euskara bereziki bizirik egon denez \"Saltus\"arekin bat egiten zuen lurraldean, erromatartzerik gabeko eremutzat hartu da.\nInterpretazio horren arabera, erromatarren administrazioan bi alor oso desberdinak izan ziren \"Saltus\" eta \"Ager\" delakoak. \"Saltus\"a mendikoa, basokoa, bazter xamarrean geratzen da. \"Ager\"rean, berriz, azaltzen da bere aniztasunean erromatarren administrazioa.\nGeografikoki, \"Saltus\"a, funtsean Gipuzkoa eta Bizkaia zirela esan daiteke, eta baita, Mediterraneoko isurialdean, Jakatik Iru\u00f1erainoko marra eginez, iparraldera geratzen diren lurrak. Uste da lurralde menditsu honetan bizi zirenak erromatarren gizarteari muzin eginez zeudela, eta erromatarren aldetik ere, ez zuela interes berezirik esparruak. Mart\u00edn Duqueren arabera, bisio honek balio izan du pentsatzeko euskalduna modu independentean, basoan eta erromatartu gabe bizi zena zela eta, kontrastean, Ebro ibarrean kanpoko eraginaren menpe bizi izan direnak bizi zirela, XX. mendean egindako interpretazio politikoak indartuz."}
{"id": "587367", "revid": "119347", "url": "https://eu.wikipedia.org/wiki?curid=587367", "title": "Stella McCartney", "text": "Stella Nina McCartney (Lambeth, Londres, 1971ko irailaren 13a - ) moda diseinatzaile britainiarra da. Paul McCartney \"The Beatles\" bandako kide ohia eta Linda McCartney argazkilaria eta animalien eskubideen aldeko defentsan aritzen den aktibistaren alaba da.\nBiografia.\nStella McCartney Londresen jaio zen 1971ko irailaren 13an. Aita Paul McCartney, \"The Beatles\" bandako kide ohia, izan zuen eta ama, berriz, Linda McCartney argazkilaria izan zuen, bikotearen bigarren alaba izan zelarik. Amaren aldeko bi amonek \"Stella\" izena zuten eta haien izena eman zioten jaioberriari.\nHaurtzaroan, herrialde asko bisitatu zituen Stellak, gurasoak \"The Wings\" bandako kide baitziren. Haiekin batera ibili ziren hona eta hara Stella, Heather (Paul McCartneyk adoptatu egin zuen), Mary ahizpa zaharrena, eta James anaia gazteena. Aitaren hitzetan, \"The Wings\" bandaren izena Stella jaio zeneko une zailetan etorri zitzaion, amari zesarea egiten ari zitzaion bitartean, aita errezo batean ari baitzen, .\nOspe handiko bikotea izanik ere, McCartney senar-emazteak bere seme-alaben bizitza ahalik eta normalena izan zedin saiatu ziren eta Stella eta bere senideak Ekialdeko Sussexeko eskola publikoan ikasi zuten.\nStella Royal British Legiongo kidea da. Bere ahizpa zaharrenez eta bere anaia gazteaz gain, ahizpaorde gazteago bat du, Beatrice Milly McCartney, 2003ko urriaren 28an jaioa, bere aitaren eta Heather Millsen alaba hain zuzen ere.\n2003ko abuztuaren 30ean, Stella Alasdhair Willis editore britaniarrarekin ezkondu zen, Eskoziako Isle of Buten dagoen Mount Stuart Houseeko kapera katoliko batean, Marquess of Buteren antzinako etxea zena. McCartneyen ezkontzako soinekoa, bere amak 1969ko martxoan Paul McCartneyekin ezkontzeko erabili zuen soinekoaren bertsio eguneratu bat izan zen. Soinekoa berak diseinatu zuen Tom Fordekin batera, Guccin bere nagusia zena. Gwyneth Paltrow, Liv Tyler, Pierce Brosnan eta Madonnaren parte-hartzea ere izan zuen ezkontzan.\nBere lehen semea, Miller Alasdhair James Willis, 2005eko otsailaren 25ean jaio zen. Bigarrena neska izan zen, Bailey Linda Olwyn Willis eta 2006ko abenduaren 8an jaio zen. Hirugarrena, berriz, mutila izan zen, Beckett Robert Lee Willis eta 2008ko urtarrilaren 8an jaio zen. Hirurak Londresen jaio ziren, Ingalaterran.\nIbilbide profesionala.\nHasierak.\n13 urte besterik ez zituen Stellak moda diseinuan arreta jarri zuenean eta, orduan egin zuen lehen jaka.\n3 urte geroago, Christian Lacroixekin hasi zen lanean eta Savile Rowekin saiatu zen bere gaitasunak hobetzen. 90eko hamarkadan moda diseinuaren ikasketak jarraitu zituen eta, 1995ean, graduazio bilduma aurkeztu zuen, bere lagun ziren Naomi Campbell, Yasmin Le Bon eta Kate Mossen laguntzarekin. Gainera, aitaren \"Stella May Day\" abestia jarri zion ondoan eta ikuskizunak arrakasta izugarria izan zuen.\n1998an, bere ahizpa Maryren ezkontzako soinekoa diseinatu zuen, Alistair Donald telebistako ekoizlearekin ezkondu zenean.\nBegetariano zorrotza, McCartneyek ez ditu animalia larruak erabiltzen bere diseinuetan eta animalien eskubideak defendatzen dituen PETA erakundearen alde egiten du. Hainbat diseinuk naturarekiko errespetua adierazten duen esaldiak ditu, Adidasen jaka batek adibidez, \"begetariano kirolarientzako bakarrik da gai\" baitarama mahukan.\nChlo\u00e9, Gucci, CARE.\n1997ko martxoan, Parisko Chlo\u00e8 markaren sormen zuzendaria zen Karl Lagerfeldek egin zion elkarrizketa.\nHasiera hori izan bazuen ere, Stellak arrakasta kritiko eta komertziala lortu zuen.\nKolaborazioak.\n2004an, Madonnaren jantzitegia diseinatu zuen \"Re-Invention Tour\"erako. Era berean, Annie Lennoxena bere udako birarako eta Gwyneth Paltrow eta Jude Lawena \"Sky Captain and the World of Tomorrow\" filmerako.\nUrte berean, kirol erropa lerro bat ere atera zuen, Adidasekin elkarlanean. Igeriketa, tenis eta negu kirolak izan zituen xede eta korrika egiteko edo potsa informalak ere bai.\n2007ko urtarrilean, Adidasentzako lanari \"Gym Yoga\" izeneko lerroa erantsi zion, yoga praktikatzeko lerro berezia. Udaberri-udako denboraldian atera zuten eta ballet eta dantza jantzietan inspiratu zen, bi geruzako tirantedun kamisetak, eskote sakonak, tiro baxuko galtzak edo goma malguko zapatak bereizgarri. Arrakasta handiko elkarlanak izan ziren hauek.\n2005ean, H&amp;Mrekin kolaboratu zuen eta arropa informal eta osagarriez osatutako bildumak izugarrizko arrakasta izan zuen. Azaroan jaurti zuten eta, atera zen egun berean, berehala agortu zen dena.\n2007ko martxoaren 12an, McCartneyen 42 piezako edizio mugatua jarri zuten salgai Australiako 100 Target dendatan, Txinan ekoiztu zituztelarik. 30 eta 200 dolar artean zeuden prezioak eta histeria handia izan zen bilduma erostera hurbildu ziren emakumeen artean. Gainera, izan zen espekulaziorako erabili zuena ere, kopuru handiak erosi eta eBayn saltzen jarriz.\n2008ko urtarrilean, McCartneyek Vend\u00f4me izeneko lentzeria markarekin kolaboratu zuen, departamentuen, denda espezializatuen eta Stella McCartney denden bidez saltzeko xedean.\n2008ko urte hasieran, \"Le Sportsac\"entzako poltsal atera zituen. 30 eta 40 arteko estilo ezberdinek osatu zuten bilduma eta 200 eta 500 $-ren artean saldu ziren. Bidairako poltsak, maletak, poltsak eta haurrentzako eta haurrak dituzten amentzako osagarriak aurkeztu zituen.\n2009an, Stellak \"Gap\" enpresarekin haurren arroparen diseinu baterako kolaborazioaren berri eman zuen. Urte hartako azaroan jaurti zuen bilduma eta hau GapKids eta babyGap dendetara eraman zen Ameriketako Estatu Batuetan eta Kanadan, Erresuma Batuan, Frantzian, Irlandan eta Japonian.\nBere marka propioarekin hasi zenetik, McCartneyk zenbait artistekin ere kolaboratu du proiektu batzuetan, horien artean, Reem Alasadi, Gary Hume, R. Crumb, Jeff Koons, David Remfry eta Ed Ruscha."}
{"id": "587381", "revid": "1545", "url": "https://eu.wikipedia.org/wiki?curid=587381", "title": "Merobaudes", "text": "Merobaudes izan daiteke:"}
{"id": "587383", "revid": "56334", "url": "https://eu.wikipedia.org/wiki?curid=587383", "title": "Merobaudes (jenerala)", "text": "Flavio Merobaudes (; ?- 383 edo 388) jatorri frankoa zuen erromatar jenerala izan zen.\nBiografia.\nJuliano Apostataren garaian (361-363) ofiziala zen. Sasaniarren aurkako kanpainan enperadorea hil zenean, Merobaudesek bere hilotza itzuli zuen.\n375. urte inguruan, Valentiniano I.a enperadoreak izendatu zuen. Valentinian I.a urte hartan hil zenean, Merobaudesek Valentinianoren semea, Valentiniano II.a, enperadore bilakatzen bazen armada kontrolpean izango zuela esan zuen. Valentiniano II.a Graziano anaiarekin batera enperadore bihurtu zenean, Merobaudesek biak kontrolatu zituen.\nBitan izan zen kontsul: 377an Grazianoarekin eta 383an Saturninorekin. Postua ohore handikoa zen, Konstantino I.a Handiaren agintalditik aurrera familia inperialaren eskuetan bakarrik izan zelako.\n378an Merobaudesek Grazianoren aurka egin zuen: ez zituen gudarosteak bidali alamanen aurka borrokatzen ari zen Valente ekialdeko enperadorea laguntzeko eta Valente Hadrianopolisko guduan hil zen.\nZenbait iturrien arabera, 383an Merobaudesek Magnus Maximus usurpatzailea babestu zuen eta enperadoreak jenerala hil zuen. Egungo historialariek, berriz, ez dituzte iturri hauek onartzen eta 383ko bere heriotza ere zalantzan jartzen dute. Zenbait idazkunen arabera, 388an hirugarrenez izan zen kontsul. Litekeena da Treveri inguruan lurperatua izatea."}
{"id": "587384", "revid": "119347", "url": "https://eu.wikipedia.org/wiki?curid=587384", "title": "Arbogasto", "text": "Flavio Arbogasto (; ?- ) jatorri frankoa zuen erromatar jenerala izan zen.\nBiografia.\nRichomeresren iloba, Magnus Maximus 388an hil zenean, Teodosio I.a Handiak Inperio osoko izendatu zuen eta horrela, potere osoa lortu zuen. Pagano sutsua, kristautasuna uzteko senatarien matxinada zuzendu zuen.\n392an Valentiniano II.a hil zenean, Flavio Eugenio hautatu zuen bere enperadore txotxongilo. Teodosiok Honorio bere semea enperadore izendatu zuen eta bion arteko gerra zibila piztu zen.\n394ko irailaren 5ean Teodosiok Arbogasto eraso zuen Frigidusko guduan. Borroka latza izan zen eta, gudua galtzerakoan, Arbogastok bere buruaz beste egin zuen. Eugenio gudu-zelaian hil zen."}
{"id": "587393", "revid": "13403", "url": "https://eu.wikipedia.org/wiki?curid=587393", "title": "Euskal Idazleen Biltzarra", "text": ""}
{"id": "587399", "revid": "56334", "url": "https://eu.wikipedia.org/wiki?curid=587399", "title": "SD txartel", "text": ""}
{"id": "587400", "revid": "56334", "url": "https://eu.wikipedia.org/wiki?curid=587400", "title": "MicroSD", "text": ""}
{"id": "587401", "revid": "13403", "url": "https://eu.wikipedia.org/wiki?curid=587401", "title": "Sarako Idazleen Biltzarra", "text": ""}
{"id": "587402", "revid": "6327", "url": "https://eu.wikipedia.org/wiki?curid=587402", "title": "Sarako Biltzarra", "text": ""}
{"id": "587404", "revid": "105290", "url": "https://eu.wikipedia.org/wiki?curid=587404", "title": "Euskal Herriko Idazleen Biltzarra", "text": "Euskal Herriko Idazleen Biltzarra, Euskal Idazleen Biltzarra edota Sarako Idazleen Biltzarra Lapurdiko Sara udalerrian urtero Pazko egunez ospatu ohi den topagune edo biltzarra da. Hastapenetik xede bera izan du: egun berean, toki batean, Euskal Herrian bizi edo honetaz ari diren idazleen biltzea, euskaldunak izan ala ez.\nSarako Turismo Bulegoak eta Euskal Kultur Erakundeak antolatzen dute eta Sarako kiroldegian ospatzen da.\nHistoria.\nSarako Idazleen Biltzarra lehen aldikoz 1984ko Pazko astelehenez egin zen. Omordiako geletan ospatzen hasi zen, baina 1993tik aurrera herriko kiroldegian burutzen da.\nBiltzarrak arrakasta gero eta handiagoa bildu du. Lehen urtean 70 idazle bildu baziren, gaur egun 150 idazle inguru etorri eta bertaratutako orori heuren liburuak sinatu ohi diete. Lehen urtean 70 idazle bildu baziren, gaur egun 150 etortzekotan dira liburuen sinatzeko.\n2016ko martxoaren 28an ospatutako ekitaldian, orotara, 11 argitaletxek, 22 elkartek eta ehun idazlek baino gehiagok parte hartu zuten."}
{"id": "587405", "revid": "512", "url": "https://eu.wikipedia.org/wiki?curid=587405", "title": "Alfred Schmidt", "text": "Alfred Schmidt (Berlin, 1931ko maiatzaren 19a - Frankfurt, 2012ko abuztuaren 28a) filosofo alemaniarra izan zen."}
{"id": "587408", "revid": "105290", "url": "https://eu.wikipedia.org/wiki?curid=587408", "title": "Jauki etxeko garaia", "text": "Jauki etxeko garaia edota Xauki etxeko garaia Nafarroa Garaiko Hiriberrin dagoen garai bat da. Izen bereko etxearen alboan dago, herriko sarreratik ezkerreko errepidea hartuz, Portal etxeko garaitik oso hurbil; biak ere herrigunearen ipar-mendebaldean daude. Nafarroako kultura ondasun izendatua dago.\nJoakin Domentxek berreraiki zuen 1822an. Hiriberriko garaien artean, harrizko atelada duen bakarra da. Reka etxeko garaiaren neurritsukoa da."}
{"id": "587409", "revid": "13403", "url": "https://eu.wikipedia.org/wiki?curid=587409", "title": "Xauki etxeko garaia", "text": ""}
{"id": "587410", "revid": "105290", "url": "https://eu.wikipedia.org/wiki?curid=587410", "title": "Portal etxeko garaia", "text": "Portal etxeko garaia edota Portala etxeko garaia Nafarroa Garaiko Hiriberrin dagoen garai bat da. Izen bereko etxearen alboan dago, herriko sarreratik ezkerreko errepidea hartuz, Jauki etxeko garaitik oso hurbil; biak herrigunearen ipar-mendebaldean daude. Nafarroako kultura ondasun izendatua dago.\nAlboko Portal etxearen ateburuko harrian honako idazkun hau dago zizelkatua:\nGaraiak zati batean bera estaltzen duten bi estalpetxo atxikiak ditu."}
{"id": "587411", "revid": "105290", "url": "https://eu.wikipedia.org/wiki?curid=587411", "title": "Elizondo etxeko garaia", "text": "Elizondo etxeko garaia Nafarroa Garaiko Hiriberrin dagoen garai bat da. Herrigunearen bihotzean dago, bere izenak ongi adierazten duen moduan, San Salbador elizaren alboan."}
{"id": "587414", "revid": "90204", "url": "https://eu.wikipedia.org/wiki?curid=587414", "title": "Miguel Angulo", "text": "Miguel Angulo (Baiona, Lapurdi, 1953ko abenduaren 28a) euskal herritar mendizale, idazle, kartografo, argazkilari, diseinatzaile eta irakasle bat da. Euskal Herrian mendiko gidaliburu eta mapa ugari idatzi eta argitaratu izanagatik mendizaleen artean ezaguna da.\nParis-Sorbonako Unibertsitatean Arte eta Arkeologia ikasketak egin zituen. Gaur egun, Landetako Saint-Martin-de-Seignanx udalerriko ikastetxean arte plastikoetako irakaslea da.\nHamasei urterekin mendiko lehen oharrak hartzen hasi zen eta 1953az geroztik \"Bulletin de la Soci\u00e9t\u00e9 des Sciences Lettres et Arts de Bayonne\" izeneko aldizkarian argitaratzen ziren."}
{"id": "587419", "revid": "17", "url": "https://eu.wikipedia.org/wiki?curid=587419", "title": "Faszismo", "text": ""}
{"id": "587420", "revid": "105290", "url": "https://eu.wikipedia.org/wiki?curid=587420", "title": "Gerusia", "text": "Gerusia () agure kontseilu espartarra izan zen, Herodotoren ustez, 28 geronte eta bi erregek osatua. Hauek, Apellak () hautatzen zituzten, forma goraipagarriarekin eta biziarteko karakterrarekin.\nGerusiako kide izateko, hirurogei urte baino gehiago izan behar zuten. Tribu bakoitzak, kontseilura hamar kide bidaltzen zituzten, eta printzipioz, jakintsuena eta bertutetsuena aukeratzen zen. Aristokraziaren paladinak, Gerokhia izendatzen zuen, hau da, \"Pribilegiatuen Kontseilua\".\nGarai klasikoan, oso garrantzitsua izan zen organo hau: lege proiektuak onartzen zituzten Apellatik pasa ondoren, biltzarra disolbatu ahal zuten proiektua atzera botatzen bazen eta justizia gorte goreneko partaide ziren. Gerusiak, bere zantzu aristokratikoak kontserbatuko zituen. Esan daiteke ere, kanpo politika kontrolatzen zutela. Kriminalean, apelazio gabeko epaitegia zen, eta erregeak epaitu ahal zituzten. Haien botereak, benetako gerontokrazia zehaztu zuten Espartan."}
{"id": "587422", "revid": "46380", "url": "https://eu.wikipedia.org/wiki?curid=587422", "title": "GERUSIA", "text": ""}
{"id": "587425", "revid": "336", "url": "https://eu.wikipedia.org/wiki?curid=587425", "title": "Amerikako aurkikuntza", "text": ""}
{"id": "587441", "revid": "336", "url": "https://eu.wikipedia.org/wiki?curid=587441", "title": "Frederiko Danimarkakoa", "text": "Frederiko Danimarkakoa (Kopenhage, 1968ko maiatzaren 26a), Danimarkako oinordeko printzea da. Margarita II.a Danimarkakoa eta haren Monpezat-eko Henrike de Laborde senarraren semerik zaharrena da. Monpezat-eko kondearen tituluaren oinordekoa da ere.\nErregetza eskuratzean, Frederik X.a Danimarkakoa izena hartuko du."}
{"id": "587442", "revid": "512", "url": "https://eu.wikipedia.org/wiki?curid=587442", "title": "Gontzal D\u00edez", "text": "Gontzal D\u00edez del Hoyo (Bilbo, Bizkaia, 1961 \u2013 \"ib.\", 2013ko ekainaren 12a) gaztelaniazko kazetaria, idazlea, arte kritikaria eta poeta izan zen.\nBizitza.\nEuskal Herriko Unibertsitatean Informazio Zientzietan lizentziaduna, \"Zurgai. Euskal Herriko Poetak\" aldizkariaren eta kolektiboaren sortzailetariko bat izan zen. Bilbon ere, 1987an, \"La R\u00eda del Ocio\" aldizkariaren sortzailea izan zen eta haren erredakzio-burua; haren ardura nagusia literatura saila izaten zen. Bere poemak, kolaboratzaile gisa beste hedabidetan ere agertu ziren, esaterako \"Antaria\" eta \"La alegr\u00eda de los naufragios\" aldizkarietan. Halaber, urte bereetan Txotxongilo Arteetako Dokumentazio Zentroa - Pantzerkin lan egin zuen. 1990eko hamarkadaren hasieran Murtziara joan zen, Vocento taldeko hango \"La Verdad\" egunkarian lan egiteko; egunkari horretan bereziki kultura gehigarriaren ardura izan zuen. Pinturaren inguruan interes handia erakutsi zuen beti eta katalogoen aurkezpenak eta komentario kritikoak idatzi zituen: \u00c1ngel Baltasar, Antonio Mir, Rosa Vivanco, Pepe Yag\u00fces eta beste askoren katalogoetan. 2002an Murtziako Las Torres de Cotillas herriak sortu berri zuen mikroipuinen lehiaketa irabazi zuen.\n52 urte zituela hil zen, Bilbon; urtebete geroago \"Zurgai\" aldizkariak haren azken poema-liburua plazaratu zuen, \"Zaguan del cielo\", 2007an idatzia. Haren obra guztia gaztelaniaz sortua da."}
{"id": "587447", "revid": "1545", "url": "https://eu.wikipedia.org/wiki?curid=587447", "title": "Frederik Danimarkakoa", "text": ""}
{"id": "587450", "revid": "63274", "url": "https://eu.wikipedia.org/wiki?curid=587450", "title": "Jacques Blot", "text": "Jacques Blot (Aljer, Aljeria, 1933ko irailaren 7a - Donibane Lohizune, 2021eko urriaren 9a) lapurtar mediku eta arkeologoa zen. Ipar Euskal Herriko eta Pirinioetako Historiaurrearen ikerlari garrantzitsuenetakoa izan da.\nBizitza.\nAita-amak biarnes jatorrikoak zituen; aita, militar medikua. Familia Aljerren zegoenean jaio zen. Lo eta Garonan eman haur eta gazte garaia. Bordeleko Unibertsitatean medikuntza ikasi ondoren, Donibane Lohizunen mediku iritzi zen eta bertan bizitzen geratu.\n1967an monumentu megalitikoen prospekzio lanetan hasi zen Jose Migel Barandiaranen ikerlanak bultzatuta. 1971n bere aurkikuntzak Euskal Museoaren agerkarian argitaratzen hasi zen. Bordeleko Akitaniako antzinaroko obra historikoen zuzendaritzaren Euskal Herriko ordezkaritza eman eta indusketa arkeologikoak egiten hasi zen. Hogei bat laguneko talde batekin lan egin zuen bizitza osoan, eta urtean kanpaina bat egin zuen. Etnologia lanak ere egin zituen, eta dibulgatzaile jardueratan, hizlari aritu, erakusketak antolatu zituen, eta Euskal Herriko historiaurreari buruzko blog bat argitaratu zuen, besteak beste, Sarako haitzuloaren ingurunean eraiki ziren monumentu megalitikoen erreplikak. Bere ikerketetan, artzain trantsumantziaren bideekin lotu zituen megalitoen kokapena. Megalito batzuen erabilera garai berrietara arte luzatu izan zitekeela proposatu zuen. \n\"Herri Harriak\" euskal arkeologia-elkarteko lehendakariak Ikuska saria jaso zuen 1996an, arkeologia-lanagatik, eta 2000. urtean Saran urtero egiten den Euskal Herriko Idazleen Biltzarraren saria jaso zuen, arkeologiari buruzko argitalpenei dagokienez. 2001eko maiatzean Eusko Ikaskuntzak ematen duen Euskal Kulturaren 2000 ohorezko makila jaso zuen. 2015ean Aranzadi Zientzia elkarteak omenaldia egin zion. \nEhunka trikuharri, tumulu-harrespil, harrespil, monolito eta bizileku aurkitu zituen. \nArkeologia arloan, hainbat lan argitaratu \"zituen Munibe\", \"Kobie\", \"Bulletin du Mus\u00e9e Basque\", \"Bulletin de la Soci\u00e9t\u00e9 des Sciences, Lettres et Arts de Bayonne\" aldizkarietan.\nIparraldeko mendiak arakatu eta bertako monumentu megalitikoen aurkikuntza eta ikerketaren aita da Blot, cromlechen identifikazioan berezik"}
{"id": "587451", "revid": "77706", "url": "https://eu.wikipedia.org/wiki?curid=587451", "title": "Jos\u00e9 Ignacio Vegas", "text": "Jos\u00e9 Ignacio Vegas Aranburu (Araba, 1934- ) arabar historialari eta arkeologoa da.\nZenbait aztarnategi arkeologiko zuzendu ditu, tartean Guardiako San Joan Ante Portam Latinamgoa."}
{"id": "587452", "revid": "1545", "url": "https://eu.wikipedia.org/wiki?curid=587452", "title": "Jose Ignacio Vegas Aranburu", "text": ""}
{"id": "587454", "revid": "46380", "url": "https://eu.wikipedia.org/wiki?curid=587454", "title": "Albert Lebrun", "text": "Albert Lebrun, (Mercy-le-Haut, 1871ko abuztuaren 29a - Paris, 1950eko martxoaren 6a) frantziar politikaria izan zen, Frantziako Errepublikako Presidentea 1932a eta 1940a bitarte, Hirugarren Errepublikako azken presidentea.\nPresidente hautatu zuten Paul Doumer-en hilketaren ondoren 1932ko maiatzaren 6an. Berriro ere hautatua izan zen 1939an, izan ere gainerako alderdiengatik ondo ikusia zegoen, baina botera gutxi izango zuen, eta 1940an errendizioa onartu behar izan zuen Alemaniaren aurrean. Hortik gutxira Henri Philippe P\u00e9tain mariskalak hartu zuen presidente postua nahiz eta ofizialki ez zuen dimititu.\nVizille (Is\u00e8re) herrira alde egin zuen baina alemanek harrapatu zuten 1943ko abuztuaren 27 eta Tiroleko gaztelu batean kartzelatu zuten. Hala ere, bere osasun txarra zela eta, Vizille-re itzultzen utzi zioten, zaintzapean. Abuztuaren 9an aliatuak frantses gobernua berrezartzen dutenean, Charles de Gaulle jeneralarekin bilduko da eta haren lidergoa onartuko zuen. Gerraren ondoren, bizitza publikotik aparte bizi izan zen eta Parisen pneumoniaz hil zen"}
{"id": "587456", "revid": "46633", "url": "https://eu.wikipedia.org/wiki?curid=587456", "title": "Monarkia autoritario", "text": "Monarkia autoritarioa, historiografia arloan, Mendebaldeko Europan Erdi Aroaren amaieran eta Aro Modernoaren hasieran sortu zuten erregimen politikoa izan zen.\nEstatu modernoaren monarkia autoritarioa.\nXV. mendean Europako errege-erreginek boterea sendotzen jarraitu zuten. Baina horretarako, nobleziaren, elizaren, udalerrien eta parlamentuen boterea ahuldu behar izan zuten. Honek oso istilu larriak ekarri zituen, gerra zibilak eratzera ere heldu ziren. Nobleen arteko gatazkak galarazteko eta ordena mantentzeko Anaitasun Santua sortu zuten. Erlijio-arazoak konpontzeko Inkisizioa santua sortu zuten.\nHau ez gertatzeko neurri batzuk hartu ziren:\nHorregatik monarkia autoritarioa sortu zen. Gortea, ibiltaria izateari utzi zion. Handik zuzentzen zen gobernua.\nGaztela eta Aragoi bere legeak, erakunde politikoak, txanponak eta abar mantendu zituzten.\nMonarka adibideak.\nJoanes I.a Portugalgoa.\nLisboan 1357.urteko apirilaren 11.an jaio zen eta 1433. Lisboan urtean hil egin zen. Avisa dinastiako lehen ordezkaria izan zen, Aljubarrota (1385) guduaren ondoren, monarkia autoritario oso handia sendotzen hasi zen, Erregimen Zaharra. Europa Ekialdeko lehenengoa izan zen.\nItsasontziak garrantzi handia hartu zutenez, Lisboa hiri garrantzitsua sortu zen. Ingalaterrarekin oso batua egon zen amaieraraino\nErrege-erregina Katolikoak.\nToro gudaren ondoren (1476ren), gortea Gaztelara eta Aragoira eraman zuten. Frantziaren isolatzailea bilatzen zuen erabakitako politika batek, bere aurreko etsaiengana hurbildu ziren : Portugaleko Avisak eta Ingalaterrako Tudoreak.\nMaximiliano I.a.\nAustriako enperadorearen eta Alemaniako artxidukea, Flandeseko eta Borgoinako dukea ere izan zen. Zentralizatutako botere homogeneoan jardun ezin duen oso barreiatutako lurralde-multzoa. Carlos V. ere ez, ez zuen lortu, homogeneo boterea jardutea. Bere biloba,\nBrandenburg, XVI mendearen Erreformaren esperientzia traumatikoen ondoren, eta XVII mendeko Hogeita Hamar Urteen Gerra bihur dadin erreinu bideragarria (Prusia) sortu zen. Absolutismoaren bat osaerarako XVIII mendean, eta Hohenzollern dinastiaren onerako gidatuko du eta Habsburgo-ren kaltetan austriarrak XIX mendean Alemaniako Batzea.\nCesar Borgia.\nAita Santuak Alejandro VI.aren semea zen. Estatu Pontifikalak botere handi bat Italiaren anizkunetan banatutako lurraldeekin bihurtzen saiatu zen, Frantziakogatik eta Espainiakogatik eztabaidatzen.\nAitzitik, gizarte estamentala estamentu feudalen indar handiagoarekin garatu zuten beste zona batzuk baino. Gero, Manuel Filiberto Saboyakoa monarkia autoritarioa lortu zen. Eta denborarekin, Italiako XIX. menden batzuk egin zituzten.\nHenrike VIII.a Ingalaterrakoa.\nTudoreak, ehun urteko gerraren ondoren, bere boterea finkatzea lortu zuten, baina Frantziako lurraldeak eta bi arrosen gerra zibila galdu zuten.\nBere hildako anaiaren emakumearekin ezkondu zen: Aragoiko Catherine. Lau ume izan zituen baina guztiak hil egin ziren. Gero, Enrique VIII.arekin beste ume bat izan zuten, hau alaba izan zen. Enriquek mutil bat nahi zuen seme bezala . Eta aita santuari ea dibortziatu ahal zen galdetu zion. Honek ezetz esan zionez erlijio Katolikotik banandu zen.\nErlijioan, politikan eta ekonomian botere handia lortu zuen.\nBere semea Isabel I. Ingalaterrakoa botere-oreka mantendu zuen,baina,\nEstuarduak ez zeuden errespetatzeko prest eta Gerra Zibil Ingelesa sortu zuten.\nFrantzisko I.a Frantziakoa.\nValoisak beraien botere erreala berriz osatzea lortu zuen. Carlos V-rekiko, Italiako Gudako lehiak izan ziren bere erregealdi guztiaren buru. Borbonetarako dinastia aldaketak, eta lehorte orokorrera eramango duen baieztapeneko mende berria ireki zen: Monarkia Absolutua.\nGustavo I.a Vasa.\nVasa dinastia sortu zuena izan zen. Danimarkaren aurreko dinastia sendotu zuen eta oinordetzakotan bihurtzen duen monarkiako erakunde bera.\nErreforma protestantea sartu zuen, horrek bere boterea indartzea eragin zuen, Europako iparraldeko beste printze batzuk bezala.\nAlemanak aliantza bat egiten ari ziren L\u00fcberck-ekin, horrek baltikoko hedapena eragingo zuen, hau hurrengo mendean osatuko litzatekeen hedapena egingo luke. (Hogeita Hamar Urteko Gerra)\nSigismundo II.a Poloniakoa.\nEkialdeko Europak ez zuen monarkia autoritarioa osatzea lortu, nahi izandako aurreko erregeak bezala, nolabait nobleek lortu zuten boterearekiko eta beraien sistema politikoagatik: \"Erregeak erreinatzen du, baina ez du gobernatzen\"."}
{"id": "587468", "revid": "119347", "url": "https://eu.wikipedia.org/wiki?curid=587468", "title": "Xamar etxeko garaia", "text": "Xamar etxeko garaia Nafarroa Garaiko Arian dagoen garai bat da, izen bereko etxearen alboan dagoena. Nafarroako kultura ondasun izendatua dago.\nGarai honek irregulartasunak ditu, bai oinplanoan, baita gauzatzeko moduan ere: nabarmenak dira egin zaizkion aldaketak eta gehitutako elementuak. Nabarmena da, halaber, gehitutako zenbait eraikuntza-elementuren lotura eza eraikinarekin.\nGoialdean aletegia eta trasteak gordetzeko biltegia dago. Behealdean tresnak eta erremintak."}
{"id": "587469", "revid": "105290", "url": "https://eu.wikipedia.org/wiki?curid=587469", "title": "Jauri etxeko garaia", "text": "Jauri etxeko garaia Nafarroa Garaiko Arian dagoen garai bat da, izen bereko etxearen alboan dagoena. Herrigunearen hegoaldean dago, Apat etxeko garaitik hurbil, azpialdean, hain zuzen ere. Nafarroako kultura ondasun izendatua dago.\nGaur egun oso aldaturik dago. Nabarmenki handitu dute, eta biltegi bihurtu dute. Jatorriz, Ariako handiena eta Aezkoako bigarrena da. Aurrealdeko balkoiaren solairua bere horretan gorde da; Ariako gainontzekoetan eta ibarreko gehienetan, berriz, desagertu egin dira."}
{"id": "587470", "revid": "13403", "url": "https://eu.wikipedia.org/wiki?curid=587470", "title": "Primorena etxeko garaia", "text": ""}
{"id": "587471", "revid": "105290", "url": "https://eu.wikipedia.org/wiki?curid=587471", "title": "Bergara dorrea", "text": "Bergara dorrea edota Bergarako jauregia Nafarroa Garaiko Baztan udalerriko Arizkun herrian dagoen Bergara auzoko dorretxe bat da. Elizondotik Arizkungo Ordoki auzoaren arteko errepidearen bihurgune batean dago. Baztango harri gorrixkaz eginiriko eraikina da.\nNafarroako kultura ondasuna izendatua dago. XIV. edo XV. mendean eraikia izan zen.\nHarlandu erregularraz osatutako fuste prismatiko forma du, oinplano karratukoa, eta gezi-leiho luze eta estuek ditu, baita ere hegalpean, gotiko berantiarreko leiho zatikatuak."}
{"id": "587472", "revid": "13403", "url": "https://eu.wikipedia.org/wiki?curid=587472", "title": "Bergarako dorrea", "text": ""}
{"id": "587473", "revid": "13403", "url": "https://eu.wikipedia.org/wiki?curid=587473", "title": "Bergara jauregia", "text": ""}
{"id": "587474", "revid": "13403", "url": "https://eu.wikipedia.org/wiki?curid=587474", "title": "Bergarako jauregia", "text": ""}
{"id": "587478", "revid": "105290", "url": "https://eu.wikipedia.org/wiki?curid=587478", "title": "Ivanhoe", "text": "Ivanhoe Walter Scott idazle erromantiko eskoziarrak idatzitako eleberri historikoa da. Generoaren lehendabiziko adibideetako bat izan zen. 1820an hiru liburukitan argitaratua, Erdi Aroko Ingalaterran girotuta dago, XII. mendean zehar hain zuzen ere. Protagonista nagusia Wilfredo Ivanhoe, zaldun gazte eta kementsua, da."}
{"id": "587487", "revid": "119347", "url": "https://eu.wikipedia.org/wiki?curid=587487", "title": "Xavier Vinader", "text": "Xavier Vinader S\u00e1nchez (Sabadell, Bartzelona, 1947ko otsailaren 17 - Bartzelona, 2015eko apirilaren 9) kazetaria, 1978tik Grupo Zeta taldeko partaidea, Mugarik Gabeko Kazetarien elkarteko lehendakaria 1993.urte arte, eta PSUC alderdiaren militantea, ezaguna egin zen Intervi\u00fa aldizkarian Euskal Herrian aritzen ziren eskuin-muturreko taldeak eta hauek Espainiako poliziarekin zituzten harremanak salatzeagatik. 1979an militante horien zerrenda bat argitaratu zuen eta, handik gutxira, ETA erakundeak horietako bi hil zituen. Ondorioz, Vinader epaitua eta espetxeratua izan zen. 2007an Kataluniako Generalitateak San Jordi Gurutzea eman zion, herri horren ohore handienetarikoa. 2015ean neumoniaz Bartzelonako Vall d\u2019Hebr\u00f3n ospitalean hil zen.\nVinader kasua.\n1980ko urtarrilean ETAk Alfredo Ramos eta Jes\u00fas Garc\u00eda hil zituen. Biak Vinader argitaratutako eskuin muturreko aktibisten zerrendan agertzen ziren. Antza denez, Vinaderrek aurretik ezagunak ziren informazioak bildu zituen baina, hala ere, heriotz horien eragile bezala auziperatua izan zen. Horrela gauzak, kazetariak penintsulatik ihes egin zuen. 1981ko azaroaren 7an itzuli zen eta Audientzia Nazionalak, Ricardo Var\u00f3n epailaren eskutik, errudun hartuta, zazpi urteko espetxe zigorra ezarri zion. Ondorioz, adierazpen askatasunaren aldeko kanpaina zabaldu zen. Azkenik, 1984an, Felipe Gonz\u00e1lezen gobernuaren barkamena jaso zuen. Vinader kasuak Pepe Rei kasuarekin antzekotasun handia du.\nKanpo loturak.\n[[Kategoria:Kataluniako kazetariak]]\n[[Kategoria:ETA]]\n[[Kategoria:Kontrainsurjentzia Euskal Herrian]]\n[[Kategoria:Kataluniako saiakeragileak]]\n[[Kategoria:Bartzelonan hildakoak]]"}
{"id": "587490", "revid": "336", "url": "https://eu.wikipedia.org/wiki?curid=587490", "title": "Aglutinazio (biologia)", "text": "Aglutinazioa antigorputzek zelula baten antigenoekin topo egiten dutenean sortzen den erreakzio immunologikoa da. Antigorputzek zelula horien pilaketa eta bilketa eragiten dute zelularen antigenoekin erreakzionatzerakoan, begi-bistan dauden pikorrak agertuz. Pilaketa horri esker leukozitoek haien lana errazago burutzen dute zelula arrotzak suntsitzeko.\nAntigorputzekin harremanetan jartzen direnean aglutinatzen duten zelulak bakterio edo beste mikrobio batzuk izan daitezke, baina baita eritrozitoak ere (eritrozitoen aglutinazioari hemaglutinazio deritzo). Hemaglutinazioa, besteak beste, odol talde desberdinak (A, B, O) daudelako gertatzen da, hots, antigeno desberdinak daudelako eritrozitoen gainazaletan.\nAglutinazio-erreakzioak laborategian usu erabiltzen dira antigenoak edo antigorputzak hauteman ahal izateko. Esaterako, bakterioak edo birusak identifikatzeko antigorputz jakin batzuk erabiliz; edo pertsona batek gaixotasun infekzioso bat duen ala ez jakiteko antigeno mikrobiar batzuk usatuz (pertsonak gaixotasuna badu, mikrobio patogenoaren aurkako antigorputzak izango ditu odolean). Era berean, odol taldeak eta Rh faktorea ere aglutinazio-erreakzioen bidez ezagutu ahal dira.\nAglutinazio-erreakzioa immunoanalisi merke, espezifiko eta azkarra da; horregatik test klinikoetan sarri erabiltzen da."}
{"id": "587491", "revid": "1545", "url": "https://eu.wikipedia.org/wiki?curid=587491", "title": "Monarkia autoritarioa", "text": ""}
{"id": "587492", "revid": "119347", "url": "https://eu.wikipedia.org/wiki?curid=587492", "title": "Espainiako Futbol Federazioaren Kopa", "text": "Espainiako Futbol Federazioaren Kopa edo Federazioaren Kopa () Espainiako Futbol Federazioak antolatzen duen txapelketa da.\nEgitura.\nBigarren B eta hirugarren mailetako taldeek hartzen dute parte, Errege Kopa jokatu ez dutenek edo lehenengo kanporaketan galtzaile atera direnek. Bi fase izaten ditu: lehenengoa autonomia erkidegoaren barrukoa da, eta bigarrena Estatu osokoa. Estatukoan, autonomia erkidego bakoitzeko txapeldunek hartzen dute parte.\nKanporaketa guztiak bi partidara jokatzen dira, bai eta finala bera ere.\nHistoria.\n1944/1945 denboraldian abiatu zen baina zazpi ekitaldi baino ez ziren jokatu, azaldu zuen interes faltaren erruz. Partidu bakarrera jokatu izan zen lehen aldi hartan. Bigarren ekitaldia Deportivo Alav\u00e9sek irabazi zuen.\n1993an berriz antolatzea erabaki zen eta ordutik urtero jokatu izan da. 2015ean Real Uni\u00f3nek irabazi du txapelketa. Lemoa Kirol Elkartea birritan izan zen finalista (2011 eta 2012)."}
{"id": "587495", "revid": "1545", "url": "https://eu.wikipedia.org/wiki?curid=587495", "title": "Sleepy Hollowko kondaira", "text": ""}
{"id": "587497", "revid": "1545", "url": "https://eu.wikipedia.org/wiki?curid=587497", "title": "Espainiako Ligako Kopa", "text": "Espainiako Ligako Kopa (gazteleraz, \"Copa de la Liga de Espa\u00f1a\") Espainiako Futbol Federazioak 1983 eta 1986 artean antolatu zuen txapelketa da.\nEgitura.\nMaila bakoitzeko taldeen artean jokaturiko txapelketa izan zen, beraz urtero honako txapelketa hauek jokatu ziren:\n1986an lehen mailako Ligako Kopa bakarrik jokatu zen baina bigarren mailako taldeek ere jokatu ahal izan zuten."}
{"id": "587499", "revid": "90204", "url": "https://eu.wikipedia.org/wiki?curid=587499", "title": "Marko Valerio Mesala Corvino", "text": "\"Artikulu hau mezenas eta jeneralari buruzkoa da; beste esanahietarako, ikus \u00abMarko\u00bb\"\nMarko Valerio Mesala Corvino (; K.a. 64 - k. o. 8) erromatar jeneral eta mezenas izan zen.\nBiografia.\nMarko Valerio Mesala Ruforen semea, Atenasen ikasi zuen Horazio eta Zizeronen semearekin batera. K.a. 43ko gerra zibilean jada politiko ezaguna zen. Marko Bruto eta Kaio Longinorekin bat egin zuen eta hauen heriotzaren ondoren, errepublikazaleen eta Marko Antonioren arteko hitzarmena lortu zuen.\nHasieran pretore eta gero kontsul izendatua, K.a. 28an Akitaniako prokontsul izendatu zuten eta hurrengo urtean akitaniarren matxinada zapaldu zuen. Herri parea sortu zuten Pirinioetako mendate biren oinetan: \"Imus Pyrenaeus\" (Donazaharre) Iba\u00f1eta aldean eta \"Beneharnum\" (Leskarre) Somport aldean. Handik gutxira, politika utzi zuen eta arteari ekin zion."}
{"id": "587500", "revid": "1545", "url": "https://eu.wikipedia.org/wiki?curid=587500", "title": "Marcus Valerius Messalla Corvinus", "text": ""}
{"id": "587501", "revid": "96586", "url": "https://eu.wikipedia.org/wiki?curid=587501", "title": "Geoffrey Lewis", "text": "Geoffrey Bond Lewis (1935eko uztailaren 31, San Diego, Kalifornia - 2015eko apirilaren 7a, Los Angeles, Kalifornia) estatubatuar aktore bat izan zen. Juliette Lewis aktorearen aita zen.\nFilma ezagun askotan bigarren mailako pertsonaiak antzetuz ezagun egin zen, tartean Robert Redford eta Clint Eastwood aktoreekin batera aritu zen."}
{"id": "587502", "revid": "512", "url": "https://eu.wikipedia.org/wiki?curid=587502", "title": "Luzio Manlio Azidino Fulviano", "text": "Luzio Manlio Azidino Fulviano () K.a. II. mendeko erromatar jeneral eta politikaria izan zen.\nBiografia.\nLuzio Manlio Azidinok semetzako hartua, K.a. 188an pretore eta k .a. 186an Hispania Ziteriorreko gobernadore izendatu zuten. Zeltiberiarrak matxinatu zirenean, Calagurris ondoan menderatu zituen. K.a. 179an Kinto Fulvio Flaco bere anaiarekin batera kontsul bilakatu zen. Aldi bakarra izan zen anaia bi aldi berean kontsulak izan zirenak."}
{"id": "587503", "revid": "1545", "url": "https://eu.wikipedia.org/wiki?curid=587503", "title": "Lucius Manlius Acidinus Fulvianus", "text": ""}
{"id": "587504", "revid": "59723", "url": "https://eu.wikipedia.org/wiki?curid=587504", "title": "Shutter Island (filma)", "text": "Shutter Island (euskaraz \"Shutter Uhartea\") 2010ean Martin Scorsese estatubatuar zinema zuzendariak zuzendutako suspensezko thriller filma da. 2003ko Dennis Lehane estatubatuar idazlearen izen bereko \"Shutter Island\" eleberrian oinarrituta dago. Leonardo DiCaprio, Mark Ruffalo, Ben Kingsley, Michelle Williams, Patricia Clarkson eta Max von Sydow aktoreek antzeztu zuten.\nArgumentua.\n1954ko uda, Teddy Daniels (Leonardo DiCaprio) eta Chuck Aule (Mark Ruffalo) USMSko agenteakBostongo badiako uharte urrun bateko ospitale psikiatriko batera bidali dituzte, preso zegoen emakume hiltzaile arriskutsu baten (Emily Mortimer) desagerketa ikertzera. Eroetxe horretako John Cawley (Ben Kingsley) zuzendaria doktore iluna da. Laster, bi agenteak eroetxeak sekretu asko gordetzen dituela eta uharteak ero arriskutsuez gain, beste zerbait ere ezkutatzen duela ohartu dira."}
{"id": "587511", "revid": "56334", "url": "https://eu.wikipedia.org/wiki?curid=587511", "title": "Joan Carreras", "text": "Joan Carreras i Goicoechea (Bartzelona, ) kazetari, gidoilari eta idazle katalana da. Blanquernaren Kazetaritza Fakultateko irakaslea da. \"Caf\u00e9 Barcelona \" eleberriak 2014an Bartzelona Hiriko Saria jaso zuen. Urte berean Sant Jordi saria ere jaso zuen \"L'Aguila Negra\" eleberriari esker."}
{"id": "587518", "revid": "1519", "url": "https://eu.wikipedia.org/wiki?curid=587518", "title": "Guardako katedrala", "text": "Guardako katedrala () Portugalgo Guarda hirian kokatzen den katedrala da.\nHistoria.\nGuarda Antso I.a Portugalgoak sortu zuen 1199 urtean, diozesia Egitaniatik bertara pasatzerakoan eta katedrala eraikitzeari ekin zion. Erromanikoa zen baina ez zuen asko iraun, beste bat eraiki baitzuten bere lekuan, hau ere nahiko xumea. 1390an Katedral handia eraikitzen hasi ziren, gaur egungoa, eta 1540an bukatu zuten.\nHasieran egindako habearteak gotikoak ziren baina XVI mendean manueldar estiloa nagusitu zen.\nHurrengo mendeetan elementu berriak gehitu zitzaizkion, denetan aipagarriena organo barrokoa."}
{"id": "587519", "revid": "46380", "url": "https://eu.wikipedia.org/wiki?curid=587519", "title": "Covilh\u00e3", "text": "Castelo Branco Portugalgo ekialdeko hiria eta Castelo Branco barrutian dagoena. Erdialdeko eskualdeko Cova da Beira azpieskualdean dago. 1.438\u00a0km\u00b2ko azalera du eta 2011n 51.797 biztanle zituen, erdigunean 34.772.\nGeografia.\nSerra da Estrela mendizerran kokaturik dago eta udalerrian dago Portugal kontinentaleko punturik garaiena, Torre (1.993m). Hiria bera 450-800 metrotan kokatzen da.\nHistoria.\nArtzai lusitaniarrek populatu zuten lurraldea eta ondoren erromatarrek \"Cava Juliana\" edo \"Silia Herm\u00ednia\" gotorlekua altxatu zuten.\nMendi arteko toki estrategikoa izanik 1186an Antso I.a Portugalgoak herri forua eman zion eta gaztelu eta harresiak eraiki zituen. 1755eko Lisboako lurrikararen eragina iritsi zen Covilh\u00e3raino eta gaztelua behera erori zen.\n1763an ehungintza lantegia ezarri zen eta industrializazioaren ondorioz 1870an hiri estatusa lortu zuen. Garai hartan \"Portugalgo Manchester\" ezizena izan zuen. Lanak erakarrita 1930 urterako 50.000 biztanletara iritsi zen, eta 1960rako 70.000 ere bazituen, inguruko handiena bihurtuz. Dena dela, Portugalgo gerra kolonialen eraginez eta mendialdetik itsasertzeko hirietarako migrazioek biztanleria jeitsi zuten, eta honekin batera Covilh\u00e3ren garrantzia."}
{"id": "587550", "revid": "336", "url": "https://eu.wikipedia.org/wiki?curid=587550", "title": "HAPzko munduaren hipotesia", "text": "Bizitzaren jatorriari buruzko HAPzko munduaren hipotesiak, hidrokarburo aromatiko poliziklikoen (HAPen) erabilera, ARNaren, aurre-munduan bizitzaren sorrerarako oinarriak eratu zituen erdibideko urratsa izan zela proposatzen du. Simon Nicholas Plattsek 2005ean proposatu zuen. Orain arte ez da frogatua izan, nahiz eta 2007an, Cassini-Huygens sondak, Titaneko atmosferaren gainekaldeko eremuetan, tolinan ioi negatiboen presentzia aurkitu zuen.\nHainbat esperimentuk, Millery eta Ureyrena bezalakoek, zalantzan jartzen dute era errazean molekula organiko aintzindariak, aminoazidoak barne, sor daitezkenik. ARNaren munduaren hipotesiak, nola ARNa bere katalizatzailea (erribozima bat) izan daitekeen erakusten du, eta era honetan, bizitzaren agerpenaren oinarriak ezarri ziren. Hala baina, aldi berean, zenbait argitu gabeko pausu ageri dira, lehen ARN molekulak nola eratu ziren azaltzen duena bezalakoak.\nJakina da, jatorrizko ozeanoaren osagai probableak hidrokarburo aromatikko poliziklikoak (HAPak) direla. HAPak normalean ez dira oso disolbagarriak itsasoko uretan, baina eguzkiaren izpi ultramoreen bezalako erradiazio ionizatzailearen eraginpean jartzean, gainazaleko hidrogenoaren atomoak deuseztatu egin daitezke, eta hidroxilo taldeengatik ordezkatu, hauek askoz ere disolbagarriagoak uretan izatea eraginez.\nHAPak anfifilikoak dira, hau da, alde hidrofoboak eta baita hidrofiloak dituzte. Beraz, disoluzioan egoterakoan, lipidoek bezala, joera dute metaketetan antolatzeko bere burua, zati hidrofoboak babestuz.\nAuto-antolaturiko metaketa hauetan, eraztunen arteko banaketa 0.34 nm-koa da. Hau, ARNan eta ADNan aurkitzen den banketa distantzia berdina da. Molekula txikiak, bere kabuz batu litezke HAPen eraztun hauetara. Hala baina, eraztun hauek eratzen daudela, bere artean biratzeko joera dute, zeinek beste konposatuekin edo beheragoko posizio batekoekin talka egin luketen elakrtutako konposatuak desplazatzeko joera bat sortzen duen. Era honetan, horrek, base puriko eta pirimidinikoak bezalako molekula planareen lehentasunezko elkarketa estimulatzen du. Base hauek ere anfifilikoak direnez, antzeko metaketetan lerratzeko joera daukate. Eta honek, azido nukleikozko eskeleto bat baseekin batera eratzeko andamiaje eraginkor bat sortzen bukatzen du.\nAzidotasunaren aldaketa txiki batek baimendu ahal izango luke orduan, baseak PAHen jatorrizko metaketatik askatzea, eta era honetan, ARNa bezalako molekulak eratzea."}
{"id": "587557", "revid": "1545", "url": "https://eu.wikipedia.org/wiki?curid=587557", "title": "Joan Carreras i Goicoechea", "text": ""}
{"id": "587558", "revid": "63274", "url": "https://eu.wikipedia.org/wiki?curid=587558", "title": "Arverni", "text": "Arverni edo arveniarrak egungo Auvernian, Frantziako Erdialdeko Mendigunea inguruan, bizi zen herri galiarra izan zen. Erdialdeko Galiako herri nagusienetariko bat izan zen, zenbait aldiz erromatarrak borrokatu zituena.\nGalietako Gerra eta gero, egungo Clermont-Ferranden zegoen Gergovia zuten hiriburu baina lehen Corent eta Gondole ak omen ziren. Aztarnategietan topaturiko aztarnen arabera, zaldiz eta zaldunez osaturiko hilobi kolektiboak, erregeek erabiltzen zituzten tenpluak edo txanponak egiten zituzten.\nVercingetorix galiar buruzagia (K.a. 46an hila) arveniar leinukoa zen."}
{"id": "587559", "revid": "1545", "url": "https://eu.wikipedia.org/wiki?curid=587559", "title": "Auverniar", "text": ""}
{"id": "587560", "revid": "96586", "url": "https://eu.wikipedia.org/wiki?curid=587560", "title": "Rafael Berrio", "text": "Rafael Berrio (Donostia, 1963 - ibidem, ), donostiar kantaria eta musikagilea izan zen. UHF taldearekin hasi zen, punk musikaren estetikatik gertu. Poch-ekin batera aritu zen 1980ko hamarkadan eta Amor a traici\u00f3n eta Deriva taldeetako kidea izan zen.\nKanpo estekak.\n[[Kategoria:Donostiako abeslariak]]\n[[Kategoria:Donostiako musikariak]]\n[[Kategoria:Donostian hildakoak]]\n[[Kategoria:Birikako minbiziaren ondorioz hildakoak]]"}
{"id": "587561", "revid": "105290", "url": "https://eu.wikipedia.org/wiki?curid=587561", "title": "Pays de Buch", "text": "Pays de Buch () Okzitaniako lurralde historikoa da, Gaskoiniako Landetan dagoena. Hamazazpi udalerrik osatzen dute, Arcachongo badian eta Eyre ibaiaren ibarrean daudenak. Porge herrixkak bere iparraldeko muturra, La Teste de Buchek hegoaldekoa eta Belin-B\u00e9lietek ekialdekoa osatzen dute.\nAntzinaroan boiati akitaniar herria bizi zen. Bere buruzagiak zuten izena, Erdi Aroko gaskoieraz izango zena."}
{"id": "587562", "revid": "1545", "url": "https://eu.wikipedia.org/wiki?curid=587562", "title": "Auvernia (Okzitania)", "text": ""}
{"id": "587563", "revid": "1545", "url": "https://eu.wikipedia.org/wiki?curid=587563", "title": "Lemosin (Okzitania)", "text": ""}
{"id": "587564", "revid": "105290", "url": "https://eu.wikipedia.org/wiki?curid=587564", "title": "Astarac", "text": "Astarac () Okzitaniako lurralde historikoa da, egungo Gers eta Pirinio Garaiak departamenduen artean dagoena.\nIpar-mendebaldean Arma\u00f1ac, mendebaldean Rivi\u00e8re-Basse eta Bigorra, hego-ekialdean Magnoac eta ekialdean Sav\u00e8s ditu. Mirande, Masseube, Mi\u00e9lan, Pavie, Idrac-Respaill\u00e8s, Castelnau-Barbarens, Berdoues, Ponsamp\u00e8re, Mont-d'Astarac, Miramont-d'Astarac, Laas d'Astarac eta Fontrailles udalerriek osatzen dute."}
{"id": "587565", "revid": "105290", "url": "https://eu.wikipedia.org/wiki?curid=587565", "title": "Sav\u00e8s", "text": "Sav\u00e8s () Okzitaniako lurralde historikoa da, egungo Gers eta Garona Garaia departamenduen artean dagoena.\nMendebaldean Astarac, hego-mendebaldean N\u00e9bouzan, ekialdean Volvestre, ipar-ekialdean Gimois, iparraldean Lomagne eta hego-ekialdean Bourjac ditu."}
{"id": "587566", "revid": "1545", "url": "https://eu.wikipedia.org/wiki?curid=587566", "title": "Sav\u00e9s", "text": ""}
{"id": "587568", "revid": "56334", "url": "https://eu.wikipedia.org/wiki?curid=587568", "title": "Julen Iriarte", "text": "Julen Iriarte Villanueva (Azkoitia, ) euskal herritar futbolaria da, Eibar KE taldeko aurrelari izandakoa."}
{"id": "587569", "revid": "96586", "url": "https://eu.wikipedia.org/wiki?curid=587569", "title": "Lea T", "text": "Lea Cerezo, modaren munduan Lea T izenez ezaguna, (Belo Horizonte, 1981eko apirilaren 17a) emakumezko modelo transexual brasildarra da.\nBiografia.\nLea, antzina \"Leandro Medeiros Cerezo\", gizon jaio zen Brasilgo Belo Horizonte hirian. Lea, Toninho Cerezo futbolari brasildar ezagunaren alaba da eta Italian hazi zen. 2011an emakume bihurtzeko nahia adierazi zuen eta 2012ko martxoan sexua berriz esleitzeko ebakuntza egin zioten Thailandian.\n2014an ilea zaintzeko Redken produktu-lerroaren aurpegia bihurtu zen, kosmetiko-marka baten aurpegi komertziala izandako lehen modelo transexuala bilakatuz."}
{"id": "587570", "revid": "16654", "url": "https://eu.wikipedia.org/wiki?curid=587570", "title": "Aitor Ortega", "text": "Aitor Ortega Asenjo (Ermua, 1993ko abuztuaren 13a) Euskal Herriko futbolaria da. Amorebietan jokatu du batik bat. Puntaerdi lanetan aritu ohi da."}
{"id": "587578", "revid": "13403", "url": "https://eu.wikipedia.org/wiki?curid=587578", "title": "Andelos aztarnategia", "text": ""}
{"id": "587591", "revid": "134906", "url": "https://eu.wikipedia.org/wiki?curid=587591", "title": "Fermin Balentzia", "text": "Fermin Balentzia (Getze; 1948) nafar abeslari herrikoia da, Tafallan bizi izan da eta egun Iru\u00f1an bizi da. 1968an hasi zen abesten eta konposatzen, Francoren diktaduraren aurkako protesta oinarri hartu zuelarik. Gaztelaniaz nahiz euskaraz abesten du. Ferminek ehunka jota eta bertso egiteaz gain, hainbat abesti eta doinu zahar ere berreskuratu ditu bere ibilbide profesionalean zehar. Gainera, bere konposizio batzuk ereserki garrantzitsuak izan dira memoria historikoa berreskuratzeko prosezuan zehar. \nBizitza pertsonala.\nFermin Balentziak meatzari gisa lan egin zuen Potasas de Navarran eta Getzen igaro zuen haurtzaroa. Txikitatik kantu-giroak erakartzen zuen, batik bat, bere herriaren inguruko abestiak entzutea gustatzen zitzaion. 10 urterekin jada bere lehen diskoa grabatu zuen bere osabaren laguntzaz. Euskal Herria eta Nafarroaren inguruko gaietan jartzen zuen belarria, izan ere, haurtzaroa gerra osteko kalteekin igaro zuen, Frankismo garai bete-betean.\nBizitza profesionala.\nBere poesia eta gitarrarekin batera, Ferm\u00edn Balentzia 1968an hasi zen kantatzen eta kantak konposatzen, 20 urte besterik ez zituela. Musika bakuneko konposizioak ziren, baina eduki sakonekoak. Askatasunaz, langileen borrokaz, elkartasunaz, errepresio politiko eta polizialaz hitz egiten zuen, eta hori Frankismo garai sutsuan egiteak jazarpena, atxiloketa eta isuna ekarri zizkion.\nLan horretan, garai hartako kantautore eta talde handiekin bat egin zuen agertoki askotan Paco Ib\u00e1\u00f1ez, Ana Bel\u00e9n, Amancio Prada, Oskorri, Labordeta, Quint\u00edn Cabrera\u2026 eta, profesionaltasunera igaro gabe, lanean jarraitu zuen, eta, aldi berean, inolako irabazi-asmorik gabe eskatzen zitzaizkion lekuetan kontzertuak eginez.\nOraindik ere Ferminek Gobernu Zibilak jarritako isunak gordetzen ditu, kantatzeko oztopo asko jarri baizitzaizkion. Halere, horrek ez zion eragotzi Euskal Herriko auzo eta herriak muxutruk bisitatzen jarraitzea haren abestien mezuak transmitituz. Fermin Balentziak ORT-n militatu zuen eta bere abestiak \u00abnazionalistegiak\u00bb zirela leporatu ziotenean antolakundea utzi zuen. Haren esanetan, Frankismoak garaitu ez bazuen, ez zuen onartuko antolakunde politiko batek bere erraietatik ateratako musika egiten ez uztea.\nDiktaduratik monarkiara igaro ondoren, ondo prestatutako euskal taldeak sortu ziren, Ferm\u00edn Balentzia iritsi ezin zen musika-muntaiekin. Bere ahotsa eta gitarra bakarrik zituen, eta Euskal Herriko kaleak eta plazak izan ziren ohiko agertokiak.\nBeranduago kantatzeari eta konposatzear utzi zion. Urte batzuk igaro ondoren, euskal musikaren eremuan hutsune handia zegoela ikusi zuen eta lantzen ez ziren gai politiko eta sozialak asko zirela ikusita, kantuari berriro ekitera, plazetan eta gaztetxeetan ibiltzera eta belaunaldi berriak beren errebindikazio eta eduki sozialeko abestiekin uztartzera bultzatu zuen.\nBere konposizioetarako harengan eragina izan zuten gertaeretan edo bere bizipen pertsonaletan oinarritu zen. Horrela, \"La pastora de Ibardin\", \"Txantxangorria\", \"Elogatzaga\", \"Foreigners\", \"The Americans arrive\", \"El Botell\u00f3n\", \"El pantano de Lumbier\",\u00a0 \"Lo nire txikitxoa \",\" Nafarroak kateak ditu \",\" El paloteado \",\" Amaiur \",\" Germ\u00e1n \",\" Maravillas \",\"Tafallak abesten badu \" edo \"Zahartzen ari naiz \" bezalako abesti ezagunak sortu ditu. Gainera, ehunka jota eta bertso egin ditu eta lagunei abesti intimoak eskaini dizkie.\nHaren obra batzuk ikono herrikoi bilakatu badira ere, ez du diskorik grabatu nahi izan. Inoiz ez da grabazio estudio batera hurbildu sekula ospeak erakarri ez duelako. Gaur egun, gaurkotasuneko taldeek eta musikari gazteek beren abestiak jartzen dituzte beren errepertorioetan."}
{"id": "587592", "revid": "13403", "url": "https://eu.wikipedia.org/wiki?curid=587592", "title": "Fermin Valencia", "text": ""}
{"id": "587596", "revid": "59723", "url": "https://eu.wikipedia.org/wiki?curid=587596", "title": "Valpuestako kartularioak", "text": "Valpuestako kartularioak Santa Mariaren kolegiatan (Burgosko iparraldean) aurkitu diren Erdi Aroko kartulario bi dira. XII. mendeko agirien bildumaz gain, IX. mendeko zenbait agiriren kopiak dituzte. Testuen jatorria zalantzan jarri bada ere, ofizialki antzinako gaztelaniazko lehendabiziko hitzak dituztela onartzen da. Testu gehiena latinez dagoen arren, baditu zenbait erromantzezko hitz ere. Hitz horietan euskararen eragina nabaria da.\nBi kartularioek, idazkeraren arabera, Gotikoa () eta Galiarra () dute izena. Espainiako Agiritegi Nazionalean daude eta 1900. urtean \"Revue hispanique\" frantziar aldizkarian zati batzuk argitaratu zituzten."}
{"id": "587598", "revid": "336", "url": "https://eu.wikipedia.org/wiki?curid=587598", "title": "Valpuesta", "text": "Valpuesta Burgosko probintzian (Gaztela eta Leon) dagoen herri txiki bat da. Merindadeak eskualdean dago kokatuta, Berberana udalerrian, hain zuzen.\nValpuesta geografikoki Arabako Gaubeako haranean egon arren, gehienetan Gaztela Zaharraren barnean zegoen. Bertoko kolegiatan Valpuestako kartulario ospetsuak topatu zituzten, aditu batzuen arabera agian antzinako gaztelaniazko lehenengo hitzak dituztenak. Izen bereko elizbarrutiko hiriburua, Valpuestak, Oviedoren ondoren, Asturiasko Erresumako bigarren gotzaintza izan zuen, Alfontso II.a Asturiaskoak sortua. Merindadeetako hiribilduetako bat, Antzinako Erregimena amaitzean udalerri bilakatu zen."}
{"id": "587600", "revid": "1545", "url": "https://eu.wikipedia.org/wiki?curid=587600", "title": "Trueba ibaia", "text": ""}
{"id": "587601", "revid": "1545", "url": "https://eu.wikipedia.org/wiki?curid=587601", "title": "Jal\u00f3n ibaia", "text": ""}
{"id": "587602", "revid": "1545", "url": "https://eu.wikipedia.org/wiki?curid=587602", "title": "G\u00e1llego ibaia", "text": ""}
{"id": "587603", "revid": "12788", "url": "https://eu.wikipedia.org/wiki?curid=587603", "title": "Albitz", "text": "Albitza edo albitz-belarra (\"Brachypodium pinnatum\") Poaceae familiako landare belarkara da, Ipar Hemisferioko eskualde epeletan zabalduta dagoena. Eremu karedunetan tipikoa da eta 70\u2013120 zentimetroko altuera izan ohi du."}
{"id": "587606", "revid": "1545", "url": "https://eu.wikipedia.org/wiki?curid=587606", "title": "Brachypodium pinnatum", "text": ""}
{"id": "587607", "revid": "1545", "url": "https://eu.wikipedia.org/wiki?curid=587607", "title": "Albitz-belar", "text": ""}
{"id": "587608", "revid": "512", "url": "https://eu.wikipedia.org/wiki?curid=587608", "title": "Brachypodium retusum", "text": "Brachypodium retusum Poaceae familiako landare belarkara da, Mediterraneoko eremu epeletatik, tartean Bardeetatik, zabalduta dagoena. Eremu karedunetan tipikoa da eta 40\u2013140 zentimetroko altuera izan ohi du."}
{"id": "587610", "revid": "336", "url": "https://eu.wikipedia.org/wiki?curid=587610", "title": "Basalapatx", "text": "Basalapatxa (\"Xanthium strumarium\") Asteraceae familiako landarea da, Ipar Amerikan jatorria duena. Europan landare inbaditzailea da eta 120 zentimetroko altuera ere izan dezake."}
{"id": "587611", "revid": "1545", "url": "https://eu.wikipedia.org/wiki?curid=587611", "title": "Xanthium strumarium", "text": ""}
{"id": "587614", "revid": "336", "url": "https://eu.wikipedia.org/wiki?curid=587614", "title": "Carassius carassius", "text": ""}
{"id": "587615", "revid": "512", "url": "https://eu.wikipedia.org/wiki?curid=587615", "title": "Europarrek ezagutzen zituzten lurraldeak XV.mendean", "text": "XV.mendeaaren hasieran, Europarrek Europa eta Mediterraneoaren eta Itsaso beltzaren inguruko lurraldeak soilik ezagutzen zituzten ondo.\nBazekiten lurralde gehiago zeudela (India,Txina eta Japonia), Erdi aroko hainbat bidaiarik bidaiak egin zituztelako, (Marco Polo, adibidez) eta merkataritza-bideak zeudelako, zeta, espeziak eta beste produktu batzuk salerosteko.Hala ere,\nlurralde horiei buruzko ezaguera ez zen batere zehatza.\nMunduko gainerako lurraldeak ezezagunak ziren Europako bizatanlerientzat. Afrika eta Asia barrualdeko lurraldeei buruz ez zekiten ia ezer, eta ez zuten amerikaren eta Ozeaniaren berririk.\nFra Mauro.\nFra Mauro, monje eta kartografo veneziar bat izan zen. Bere lan taierra San Michele Di Murunoko monasterioan aurkitzen zen. 1457. urtean, mapa ikaragarri bat egin zuen eta zehastasun osokoa zen. Gaur egun, mapa hori Fra mauro mapa moduan ezagutzen da. Beraren bi mapa oraindik daude, horietako bat robert almagiak aurkitu zuen baina 1984.urtean subasta baten bidez saldu egin zen.\nMarco Polo.\nEsploratzaile eta merkatari veneziarra izan zen. Bere aita eta bere osabarekin hasi zen bidaia orienterantz 1255.urtean. 1271. urtean, Gregoria X. baimenarekin beraien bigarren bidaia hasi ziren egiten polo familiak,Marco kontuan hartuta, Alemania eta Israel gurutzatu zituzten eta gero Georgiarantz joan ziren eta gero golko persikora joan ziren. Ortik, Iparralderantz joan ziren, Persia gurutzatu ziren eta gero Asia barrurantz sartu ziren. Lob Nor inguratzen duten Basamortuak gurutzatu ondoren Kancheura iritzi ziren. Han, urte bat geratu ziren eta komertziora dedicatu ziren.\nJuan de la Cosa.\nnabigatzaile espainiar bat zen eta oso ospetsua egin zen Ameriketako 7 bidaietara joan zelako eta berak marraztu zuelako oraindik kontzarbatzen den Ameriketako maparik zaharrena. Paper garrantztsua izan zuen lehenengo eta bigarren bidaian Kristobal Kolonekin eta 1499. urtean piloto nagusia izan zen Alonso Ojedaren espedizioan.\nAmerico vespucio.\nPortugaleko erresumarako eta gaztelako koroarentzako lan egin zuen italiar nabigatzaile bat zen. Bera izan zen konturatu zena Kristobal Kolonek deskubritutako lurraldeak biltzen, kontinente berri bat sortzen zela. Horregaitik, Mart\u00edn Waldseem\u00fcllerek beraren mapari America izena jarri zion, juanen ohorez.\nPinzon anaiak.\nMart\u00edn Alonso,Vicente \u00d1\u00e1\u00f1ez, Francisco Mart\u00edn anaiak ziren eta hauek Kristobal Kolonen lehen bidaian parte hartu zuten. hulbakoak ziren eta lehenengo bidai horretan Amerika aurkitu zuten\nKristobal Kolon.\nNabigatzailea,Kartofagoa eta gobernatzailea izan zen gaztelako koroaren menpe. Ezaguna da Amarika aurkitu zuelako 1492.urtean. Esaten da Genobakoa zela baina diskutitzeko gaia da. Polemika hau dator bere semea hernan Kolonek ez zuelako esan nongoa zen eta horregaitik jendeak pentsatzen du Katalana, Judioa, Galiziarra edo Portugesa.\nHauek guztiak nabigatzaileak bakarrik ziren eta hauek bakarrik ezagutzen zituzten lurraldeak eta haiei esker ere guk ezagutzen ditugu."}
{"id": "587616", "revid": "119347", "url": "https://eu.wikipedia.org/wiki?curid=587616", "title": "M\u00e0rius Serra", "text": "M\u00e0rius Serra i Roig (Bartzelona, 1963ko maiatzaren 1a - ), idazle katalanez, itzultzaile ingelesetik, kazetari eta hitz gurutzatuen egile kataluniarra da. Ingelesa filologia ikasi zuen Bartzelonako Unibertsitatean. \"Sant Jordi\" saria irabazi zuen, 2012 urtean, \"Plans de futur\" eleberriaz."}
{"id": "587618", "revid": "8818125", "url": "https://eu.wikipedia.org/wiki?curid=587618", "title": "John de Lancie", "text": "John Sherwood de Lancie, Jr. (Filadelfia, 1948ko martxoaren 20 - ), Estatu Batuetako aktorea da.\nTelebistan askotan egin du eta zenbait bideo-jokotarako ahotsa ere jarri du."}
{"id": "587619", "revid": "42829", "url": "https://eu.wikipedia.org/wiki?curid=587619", "title": "Frankismo", "text": "Frankismoa Francoren diktadura, 1939tik 1975era, sostengatu zuen ideologia eta printzipio politikoen multzoa da. Askotan, Espainiako Gerra Zibilaren ondotik 1936tik 1975 arte iraun zuen Francisco Francoren diktadurari erreferentzia egiteko ere erabiltzen da termino hori, baita diktadura barne hartzen duen Espainiako garai historikoa adierazteko ere.\nEzaugarriak eta oinarri ideologikoak.\nIritzi desberdinak daude frankismoaren ideologiaren ezaugarri nagusiari buruz: batzuen arabera, Espainian agindu zuen denbora guztian zehar erregimen faxista izan zen; beste batzuen arabera, ordea, erregimen autoritarioa izan zen funtsean, faxismoaren elementu zenbait biltzen zituen arren.\nFrancisco Franco \"Caudillo\" edo buruzagiaren agintaritzapean, beste erakunde batzuek ere mamitu zuten frankismoaren ideologia: Ofentsiba Nazional-Sindikalistako Batzarren Espainiako Falangeak \u2014garai hartako alderdi bakarrak\u2014, \"Movimiento Nacional\" izenekoak, Espainiako Armadak eta Eliza katolikoak. Azken honi loturik, Nazionalkatolizismoa ere aipatu izan da frankismoaren osagai nagusitzat.\nAntikomunismoa ere aipatzekoa da, frankismoko kanpo politika eta barne ideologia ongi islatzen baititu. Izan ere, barne politikan erregimenak ideologia ezkertiar oro jazarri zuen, komunismoa bereziki. Kanpo politikan, Sobietar Batasunaren kontrako blokearen oniritzia jasotzeko baliatu zuen.\nSinbologia.\nIritziak iritzi, faxismoaren ohiko diren parafernaliak erabili zituen urte luzeetan eta itxura hau erabili zuen propaganda ekintzetan. Hasierako urteetan, nabaria da frankismoak italiako faxismoan eta alemaniako nazismoan inspiraturiko sinbologia. Geroago, Bigarren Mundu Gerraren amaitu ostean, erregimenak berak uko egin zien sinbolo horiei, nolabait ere nazioarteko oniritzia lortzeko eta nazismoarekin izan zuen laguntasuna atzean uzteko asmoarekin.\nOinarri politikoak.\nPolitikoki alderdi bakarrean oinarrituriko sistema batean oinarritzen zen, Movimiento Nacional izeneko alderdian gorpuzten zena. Alderdia FET y de las JONS erakundearen oinordeko zen, aldi berean Falange Espa\u00f1ola Tradicionalista alderdi karlisten batasuna eta Juntas de Ofensiva Nacional Sindicalista alderdi faxistak elkartzean sortu zena.\n\"Caudillo\" edo \"General\u00edsimo\" delakoa zen alderdiaren burua, eta alderdiaren barnean hainbat talde edo mugimendu politiko ezberdin zeuden:\nTalde hauek diktadorearen oniritziagatik lehiatzen ziren. Diktadoreak bat edo beste babesten zuen komeni zitzaionaren arabera, baina sekula inori botere gehiegi eman gabe eta elkarren arteko lehia bultzatuz.\nFalangismoa.\nTalde honetako kideen oinarri ideologikoa nazionalsindikalismoa zen. \"Urdinak\" ere deitzen zitzaien. Jos\u00e9 Antonio Primo de Riveraren ildoak jarraitzen zituzten, eta espainiar nazioaren batasuna eta ideologia faxista bultzatzen zituzten. Horretarako gizarte-bizitza eta ekonomia kontrolatu nahi zituzten eta helburu horrekin hainbat erakunde sortu zituzten: Frente de Juventudes, Secci\u00f3n Femenina, Sindicato Vertical, Auxilio Social, etab.\nFalangismoak indar handia izan zuen \"Movimiento Nacional\" delakoaren barnean, Bigarren Mundu Gerran faxismoa eta nazismoa garaituak eta nazioartean baztertuak geratu ziren arte. Ram\u00f3n Serrano S\u00fa\u00f1er Francoren koinatua, Jos\u00e9 Antonio Gir\u00f3n de Velasco, Jos\u00e9 Luis Arrese eta Adolfo Su\u00e1rez izan ziren talde honetako pertsona garrantzitsu batzuk.\nArmada.\nMilitarrak Francoren agindupean zeuden erabat, eta potere eta prestigio handia zuten diktaduran zehar. Francok konfiantza zuen militarrengan eta ardura handiko postuak eman zizkien gobernuan. Ez ziren talde itxia, militar asko beste taldeei hurbilekoak izaten baitziren askotan. Adibidez, Carrero Blanco nazionalkatolikoengandik hurbil zen, eta Agust\u00edn Mu\u00f1oz Grandes falangisten gustukoa zen.\nNazionalkatolizismoa.\nKristautasun katolikoaren defentsa erregimenaren ikur nabarmena zen, eta nazionalkatolizismo zeritzon mugimenduan gorpuzten zen. Hezkuntza katolikoen esku utzi zen hasieratik, eta kanpo politikan presentzia argia zuten. Joaqu\u00edn Ruiz-Gim\u00e9nez da garai horretako agintarien arteko adibide.\n1950eko hamarkadan \"teknokratak\" agertu ziren, gobernutik estatuko ekonomia zuzentzen indartsu aritu ziren Opus Deiko kideak. Mariano Navarro Rubio eta Alberto Ullastres ziren ezagunenetako batzuk.\nKarlistak.\nKarlistek edo tradizionalistek aginpide eta pixua galdu zuten gerra bukatzean, baina ez ziren erakundeetatik desagertu. Esteban Bilbao eta Antonio Iturmendi Ba\u00f1ales izan ziren botere gehien ukan zutenak.\nMonarkikoak.\nII. errepublikako eskuindarrak biltzen ziren bertan. Juan Borboikoaren eta Juan Carlos I.aren aldekoak ziren. Francok erregegaiarekiko jarrera zalantzazkoa zuen, eta beraz monarkikoen diktadorearekiko harremana aldakorra zen.\nFrankismoa Euskal Herrian.\nFrankismoak bere menpeko lurralde guztietako jendea politikoki, ideologikoki eta sozialki berdintzeko ahalegin handia egin zuen. Gizatalde ezberdinek pairatu zuten ideologia horren inposizioa, emakume, homosexual, ijito eta beste askok. Euskal Herriari dagokionez, Katalunian, Galizian eta beste hainbat tokitan bezala, espainiarra ez zen naziotasun sentimentu oro zapaldu zuten.\nMugimendu ezkertiar zein abertzaleak debekatu eta jazartzeaz gain, erregimenak ezartzen zuen Espainia bakar eta batu horretatik urruntzen ziren edonolako ekitaldiak debekatuak ziren. Aldizkari eta irratiak ere itxiarazi zituzen. Hizkuntzan izan zuen, bereziki ondorioa.\nFrankismoaren ideologia diktaduraren ondoren.\nFrancoren heriotza eta transizioaren ondoren, ideologia frankistak erakunde publikoetan zuen boterea desagertu zen, nominalki bederen. Hala ere, ideologia hori edo ideologia horien elementu esanguratsu batzuk sustengatzen dituzten taldeak ez ziren desagertu, eta batzuetan beste elkarte batzuetan egituratu dira. Francisco Franco Fundazio Nazionala, adibidez, 1976an sortu zen, eta Franco eta bere diktaduraren oinarriak zuritzea helburu du.\nSinbologia.\nBestalde, frankismoko sinbologia ez da guztiz desagertu. Espainiako Oroimen Historikoaren Legea gorabehera, herri askotan frankismoari loturiko izenak dituzten kaleak edo seinaleak daude, baita eskulturak ere.\nErorien harana da frankismoko sinbolo nabarmenetako bat. 2019 arte bertan egon zen diktadorea hobiraturik. Gaur egun ere, azaroaren 20an, Francisco Francoren eta Jos\u00e9 Antonio Primo de Riveraren heriotzaren urteurrenean, eskuin muturreko kideak elkartzen dira, bereziki Erorien haranean.\nBestalde, eskuin muturraren manifestazio eta elkarteetan frankismoari loturiko ikur ugari ageri ohi dira.\nAlderdi politikoak.\nEspainian, eskuin muturrekotzat jotzen diren alderdietan ageri dira frankismoaren ideologiaren eraginak. Hainbat alderdi politikok frankismoaren ideologia hein batean edo bestean defendatzen dute.\nFalangeari zuzenean loturiko zenbait alderdi ere badira (jatorrizko Falange Espa\u00f1ola de las JONS zenaren oinordekoa, La Falange eta Falange Aut\u00e9ntica, adibidez). Nazionalkatolizismoari loturik ageri da Alternativa Espa\u00f1ola (AES) alderdia. Horietako batzuk, Democracia Nacional alderdiarekin batera AD\u00d1 Identidad Espa\u00f1ola delako koalizioan bilduak dira.\nAzken urteetan, estatu mailan arrakasta ukan duen VOX alderdia ere frankismoaren ideologiarekin lotzen dute askok."}
{"id": "587620", "revid": "17", "url": "https://eu.wikipedia.org/wiki?curid=587620", "title": "Kantore (argipena)", "text": "Kantore hitzak, zubereraz khantoria, adiera zenbait ditu:"}
{"id": "587621", "revid": "17", "url": "https://eu.wikipedia.org/wiki?curid=587621", "title": "Kantore", "text": ""}
{"id": "587622", "revid": "105290", "url": "https://eu.wikipedia.org/wiki?curid=587622", "title": "Khantoria", "text": "Khantoria 2010ean sortutako antzinako musikako Euskal Herriko taldea."}
{"id": "587624", "revid": "336", "url": "https://eu.wikipedia.org/wiki?curid=587624", "title": "Gurutziltzaketa", "text": "Gurutziltzaketa edo gurutziltzatzea pertsona bat zurezko gurutze bati (batzuetan zutoin bati) lotu edo iltzatuz exekutatzeko modu bat da. Antzinatik praktikatzen da eta egun ere indarrean dago herrialde batzuetako ordenamenduan. Jesusen gurutziltzaketa sinbolismo handiko gertakaria da kristautasunean, eta gurutzefika eta hainbat artelanetan irudikatzen da."}
{"id": "587625", "revid": "17", "url": "https://eu.wikipedia.org/wiki?curid=587625", "title": "Gurutziltzatze", "text": ""}
{"id": "587627", "revid": "661", "url": "https://eu.wikipedia.org/wiki?curid=587627", "title": "M\u00e0rius Serra i Roig", "text": ""}
{"id": "587628", "revid": "90204", "url": "https://eu.wikipedia.org/wiki?curid=587628", "title": "Antonio Mourelos", "text": "Antonio Mourelos (Lugo, Galizia, 1959ko uztailaren 12a) aktorea da, \"El secreto de Puente Viejo\" telesailean Le\u00f3n Catro pertsonaia antzezteagatik ezaguna."}
{"id": "587629", "revid": "1545", "url": "https://eu.wikipedia.org/wiki?curid=587629", "title": "All\u00ed abajo", "text": "All\u00ed abajo (eusk. \"Hor behean\") espainiar telesaila da, Plano a plano ekoiztetxeak Antena 3rako egina. \"Ocho apellidos vascos\" filmaren antzekoa, jatorrizko ideia aurrekoa izan zen eta \"Bienvenue chez les Ch'tis\" frantziar filmarekin oinarriturik zegoen. Lehenengo atala 2015eko apirilaren 7an estreinatu zuten eta oso emaitza onak lortu zituen.\nSipnosia.\nEuskal Herritik inoiz atera ez den I\u00f1aki tabernaria telesailaren protagonista da. Maritxu bere ama matriarka azpiratzailea da, I\u00f1aki umetzat jotzen duena. Baina biek Sevillarako bidaia egin beharko dute eta bertan harrapaturik geratuko dira."}
{"id": "587630", "revid": "1519", "url": "https://eu.wikipedia.org/wiki?curid=587630", "title": "El ministerio del tiempo", "text": "El ministerio del tiempo TVE 1 telebista katerako egindako espainiar zientzia fikziozko telesaila da.\nSinposia.\nEspainiako Gobernuak erakunde autonomo sekretu bat du: Denboraren Ministerioa. Erakundearen helburua historia bere horretan mantentzea da. Horretarako patruilak ditu."}
{"id": "587634", "revid": "1545", "url": "https://eu.wikipedia.org/wiki?curid=587634", "title": "True Detective", "text": "True Detective (euskaraz \"Benetazko Detektibea\") AEBko polizia drama generoko telesaila bat da. Nic Pizzolatto idazle, gidoigile eta ekoizleak sortu eta 2014ko urtarrilaren 22an HBO telebista katean estreinatu zen.\nLehenenego deboraldian Matthew McConaughey, Woody Harrelson, Michelle Monaghan, Michael Potts eta Tory Kittles aktoreek antzeztu zuten. Hego Euskal Herrian nahiz Ipar Euskal Herrian urte berdineko urtarrilaren 13an estreinatu zen, lehenean Canal+ Series espainiar katean eta bigarrenean OCS City frantziar katean.\n2015eko apirilean urte berdineko ekainean bigarren denboraldian Colin Farrell, Rachel McAdams, Taylor Kitsch eta Vince Vaughn aktoreek parte hartu zuten.\n2019an, lehen denboraldiaren arrakastari eutsi nahian, Nic Pizzolatto sortzailea jatorrira itzuli da hirugarrenean. Batetik, nortasun kontrajarriko bi polizia hartu ditu protagonista, eta denbora ezberdinetan jaso du AEBetako hegoaldeko herri txiki batean jazotako hilketen ikerketa. Protagonistak, berriz, Mahershala Ali, Stephen Dorff edota Carmen Ejogo ziren.\nArgumentua.\nLehenbiziko denboraldian, Louisianako Martin Hart polizia (Woody Harrelson) eta Rust Cohle (Matthew McConaughey) texastar poliziaren 17 urte luze irauten duen serieko hiltzaile baten jarraipena euren ikuspuntutik eta denboran atzera-aurrera jauzi eginez kontatzen da. Bi polizia ohiek 1995an ikerketa hasi eta komisaldegian galdeketak egin zituztenetik, 2012an kasu bitxi eta ilun hau berrirekitzen denerainoko gertaerak azaltzen dituzte."}
{"id": "587635", "revid": "105290", "url": "https://eu.wikipedia.org/wiki?curid=587635", "title": "San Joan eliza (Cabanillas)", "text": "San Joan Jerusalengoaren eliza Nafarroako Cabanillas udalerrian dagoen eliza bat da. Herrigunearen hego-ekialdean dago eta Nafarroan hegoaldeena dagon monumentu erromanikoa da.\nJada trantsizio garaikoa da, XII. mendearen amaieran eta XIII. mendearen hasieran eraikia. Eraikin erromanikotik absidea, nabearen hormak, eta XX. mendearen hasieran tenpluaren oinetik hegoaldeko hormara lekualdatutako ataria gorde izan dira."}
{"id": "587644", "revid": "1519", "url": "https://eu.wikipedia.org/wiki?curid=587644", "title": "Kantore (euskarria)", "text": "Kantore, atril (Hego Euskal Herrian, gaztelaniatik), kantader (Ipar Euskal Herrian) edo librai bat (liburuetarako soilik) euskarri bat da, mahaitxo edo plataforma inklinatu erakoa, liburu, partitura eta kidekoak gainean jarri eta erosoago irakurtzeko erabiltzen dena. Goratua egoten da maiz, zutik eta jendaurrean irakurtzeko.\nEzaugarriak.\nElizako alde anitzeko atril handiak, liburu batzuk batera zabalik izateko erabiltzen direnak, kantore izena dute eta koruan egoten dira. Tradizio kristau europarrean, bereziki deigarriak dira arrano formako kantoreak, zeinaren adibideak badiren Euskal Herriko elizetan ere.\nElizako kantoreak tradizionalki intxaurrondo zurezkoak ziren, eta hiru forma ohiko izaten zuten: mahaigaineko lagungarria, zutikakoa, eta alde anitzekoa edo fazistola (\"facistol\" gaztelaniaz, \"badalone\" italieraz). Era honetakoek lau alde izan ohi zituzten, lau fraidek edo elizgizonek lau kantu-liburu aldi berean irakurri edo kantatzeko modukoak. Ezpeletako Jondoi Eztebe elizan bada era honetako bat, 18. mendekoa, ondare babestu gisa izendatua.\nKristatutasuneko beste kantore mota eliza kristau ortodoxoko analogion direlakoena da, ikonoak erakusteko erabiltzen diren atrilak.\nAtril laikoak.\nElizako irakurketak ematetik, erabilpen zibilera hedatuak dira atrilak. Zutikako hitzaldi bat eman behar denean era bateko edo besteko atrilak erabiltzen dira, hitzaldi eta ekitaldi akademikoetan, mitin politikoetan, zenbait legebiltzarretan...\nOro har, formalki bi eratakoak izaten dira 21. mendeko atril erlijoso eta laikoak: zutoin baten gainean dago liburu edo irakurgaiari eusteko plataforma, edo altzari osoago bat izan daiteke, zeinak barrualdera (hau da, irakurlearen posiziora) apalak dituen liburuak eta gainerakoak gordetzeko."}
{"id": "587647", "revid": "105290", "url": "https://eu.wikipedia.org/wiki?curid=587647", "title": "Lur Jareak", "text": "Lur Jareak () XVI. mendetik aurrera Gaztelako Koroaren azpian zeuden Arabako hainbat lurrei eman zitzaien izena da. Lur Jareak ziren Gasteiz eta hogei Erdi Aroko herriak ez ziren lur guztiak. XVIII. mendetik aurrera Gasteizko kuadrilla kenduta Arabako beste lurralde guztiak izendatzeko erabiltzen zen.\n1987tik aurrear \"Lur Jareak\" izena Arabako Biltzar Nagusietako hiru hauteskunde-barrutietako baten izena da. Hautaketa kudarillaka antolatu beharrean beste eredu bat jarraitzen du: Gasteizko kuadrilla, Aiaraldea eta Lur Jareak. Bertan biltzen dira Zuia-Gorbeialdea, Aguraingo kuadrilla, A\u00f1anako kuadrilla, Arabako mendialdea eta Arabako Errioxako kuadrilla. 2003. urterarte 6 biltzarkide hautatzen zituzten. 2007ko hauteskundeen ostean 51 biltzarkideetatik 7 hautatzen dituzte."}
{"id": "587648", "revid": "96586", "url": "https://eu.wikipedia.org/wiki?curid=587648", "title": "Max Euwe", "text": "Machgielis (Max) Euwe (Watergraafsmeer, 1901eko maiatzaren 20a - Amsterdam, 1981eko azaroaren 26a) nederlandar xake jokalaria izan zen, munduko xake txapelduna 1935etik 1937 arte. Matematika ikasketak burutu eta matematika irakasle izan zen, Rotterdamen lehenengo eta Amsterdamen ondoren; bere matematika ezagutzak erabili zituen xake problemak ebazteko.\nHerberehetako xake txapelduna izan zen 1921etik 1935 arte. 1935ean, 30 partidako lehiaren ostean, orduko munduko txapeldun zen Alexander Alekhine garaitu zuen. Txapeldun titulua Alekhineren beraren aurka galdu zuen 1937an. 1946an, Alekhine hil zenean, batzuek uste zuten automatikoki Euweri zegokiola txapeldun titulua, baina Euwek, titulua eskuratzeko, Hagan beste lau jokalarirekin batera jokatu zen torneo batean parte hartzea onartu zuen. Azken lekuan geratu zen, eta Mikhail Botvinnik izan zen txapeldun berria.\n1970 eta 1980 artean FIDEko presidente izan zen. Xakeari buruzko hainbat liburu ere idatzi zituen."}
{"id": "587685", "revid": "336", "url": "https://eu.wikipedia.org/wiki?curid=587685", "title": "Jamestown (Santa Helena)", "text": "Jamestown Erresuma Batuaren menpe dagoen Santa Helena, Ascension eta Tristan da Cunha lurraldearen hiriburua eta aldi berean Santa Helena uhartearen hiriburu ere bada, 714 biztanlerekin. Uhartearen ipar-mendebaldeko kostan dago eta itsas portu bat du. Uharteko errepide eta komunikazio-sarearen erdigunea da. Hiria 1659an sortu zuten ingelesek; Bermudaren ondoren Erresuma Batuaren menpeko bigarren lurralde zaharrena izanik."}
{"id": "587699", "revid": "336", "url": "https://eu.wikipedia.org/wiki?curid=587699", "title": "Obskurantismo", "text": "Obskurantismoa jendartean ezjakintasuna zabaltzen duen edonolako ideologia da, jakintza elite baten esku utzita. Elite horrek aginte politiko eta soziala izaten du."}
{"id": "587700", "revid": "17", "url": "https://eu.wikipedia.org/wiki?curid=587700", "title": "Oskurantismo", "text": ""}
{"id": "587701", "revid": "1545", "url": "https://eu.wikipedia.org/wiki?curid=587701", "title": "Ordalia", "text": "Ordalia edo Jainkoaren epaia bereziki Erdi Aroan akusatutako pertsonei aplikatzen zitzaizkien erritu eta proba magikoak ziren, emaitza ikusita haien errugabetasuna edo erruduntasuna erabakitzeko, hala nola burdina gorizko objektuak hartuz, besoa irakiten dagoen urtean sartuz edo bi pertsonen arteko auzien kasuan, biak duelu batean parte hartuz."}
{"id": "587702", "revid": "336", "url": "https://eu.wikipedia.org/wiki?curid=587702", "title": "Goritasun", "text": "Goritasuna gorputz edo objektu bat berotuta emititzen den argiaren fenomeno fisikoa da. Argi horren kolorea tenperaturaren mendean dago: 1-600\u00a0\u00b0C-tan berotutako gorputzak argi gorri edo laranja emititzen du, baina 5.000\u00a0\u00b0C-tan berotuta, zuria izaten da."}
{"id": "587703", "revid": "17", "url": "https://eu.wikipedia.org/wiki?curid=587703", "title": "Gori", "text": ""}
{"id": "587710", "revid": "512", "url": "https://eu.wikipedia.org/wiki?curid=587710", "title": "Juanjo San Sebastian", "text": "Juanjo San Sebastian Arroyo (Bilbo, 1955) euskal alpinista da, 1980ko hamarkadan eta 1990ekoan ezagunenetarikoa.\n1979an lehenengo igoerak egin zituen Alpeetan Europako Erdialdean eta Andeetan Hego Amerikan. 2 urte geroago lehenengo aldiz Himalaiara joan zen Asia aldera, eta ordutik zortzimilako batzuetara igotzen lortu egin zuen.\nAfrikan (Kilimanjaro eta Ruwenzori), Kanadan (Lotus Flower Tower, Cirque of the Unclimbables-en, Northwest Territories-en; Nahanni eta Yukon ibaien jaitsierak kanoan), AEBetan (Zodiac eta North America Wall, Yosemiteko El Capit\u00e1n-en), Argentinan (Aconcagua), Brasilen (P\u00e3o de A\u00e7\u00facar) eta Zeelanda Berrian ere ibili izan da mendian edo bestelako kiroletan.\nIbilbidea.\n17 urterekin ekin zion eskaladari. 1981ean egin zuen lehendabiziko espedizioa Himalaiara eta Karakorumera. Horien artean nabarmentzen dira Everesteko hegoaldeko zutabera egindako saiakera, Makalu eta Cho Oyuko igoerak eta Shisha Pangmako erdialdeko tontorra. 1986an saiatu zen Broad Peakera igotzen, Chogolisako ipar-ekialdeko ertzean bide berri bat zabaldu ostean. Halaber, K2ko mendebaldeko aurpegian bide japoniarra egiten saiatu zen. Mendi hartara beste hiru aldiz itzuli zen, Cessen bidetik, bide normaletik eta azkenik 1994an tontorra lortu zuen iparraldetik, Atxo Apellanizekin batera. Espedizio horretan Atxo bere sokakide eta laguna hil zen, erreskatatzen saiatu arren. Bizipen garrantzitsu hauek \"Cita con la cumbre\" liburuan jaso zituen.\nDokumentalgilea.\nRTVEko lantaldekoa izan zen 1983tik 2004ra, \"Al filo de lo imposible\" saioan hain zuzen ere. \"B\u00e1jame una estrella\" dokumentala ere egin zuen 1992an, Miriam Garcia Pascual eskalatzaile aitzindariari buruzkoa eta hark idatzitako egunerokoan oinarriturik.\nHalaber, \"El Viaje\" izenburukoa egin du, bai eta euskal alpinismoaren historiari buruzko sorta bat ere.\nIdazlea.\nLiburuen arloan, \"Cuando la luna cambie. Historia de una expedici\u00f3n al Karakorum\" (Desnivel, 2000), \"Cita con la cumbre. Una historia de tragedia y amistad en el K2\" (Desnivel, 2011) eta \"\u00bfCu\u00e1nto es mucho tiempo? Retazos del camino\" (Desnivel, 2020) idatzi ditu bestela.\nSariak.\n2018ko abenduan Bilbon, Mendi Film Festivalen WOP fundazioaren saria jaso zuen, alpinista moduan bere ibilbideagatik eta eredu moduan superazio, ausardia eta konpromisoan."}
{"id": "587711", "revid": "56334", "url": "https://eu.wikipedia.org/wiki?curid=587711", "title": "Oier Barrado", "text": "Oier Barrado Sarria (Leioa, Bizkaia, 1988ko abuztuaren 8a - ) euskal herritar futbolari ohia da, Leioako kapitaina izandakoa. Zentral postuan jokatzen zuen."}
{"id": "587713", "revid": "448", "url": "https://eu.wikipedia.org/wiki?curid=587713", "title": "1898ko belaunaldi", "text": ""}
{"id": "587717", "revid": "1519", "url": "https://eu.wikipedia.org/wiki?curid=587717", "title": "Beagle (txakurra)", "text": "Beagle txakur arraza bat da, tamaina txikitik ertainera duten txakurrak dira. Foxhound izeneko txakurraren antza du, baina tamaina txikiago batean, hanka motzagoekin eta belarri luze eta leunagoekin. Nagusiki erbiak, untxiak eta beste harrapakin batzuk ehizatzeko erabiltzen den untxaria da. Detekzio-txakur gisa ere erabiltzen dira, janari debekatuak detektatzeko, mundu osoan zehar. Animalia oso azkarrak dira eta asko zabaldutako etxe-animaliak dira, beren tamaina ertainaren ondorioz, dute izaera lasaiagatik eta duten osasun-arazo gutxiengatik.\nArraza honek pertsonaia ezaguna den \"ordezkari\" bat izan du: Snoopy txakurra \"munduko beagle ospetsuena\" bezala ezagutzen den pertsonaia.\nJatorria.\nXV. mendean erreferentziak atera ziren Beagle kanalaren inguruan Juliana Bernersen \"Libro de San Albano\" liburuan. Liburu horretan, txakur txiki batzuk aipatzen ditu, erbiak ehizatzeko erabiltzen zirenak. Oraindik ez da guztiz jakin nondik datorren \"beagle\" terminoa. Pentsatzen dena da ingelesezko \"begle\" hitzetik edota aintzinako frantsesezko \"beigle\" hitzetik atera dela. Bi hitzek \"txikia\" esan nahi dute.\nNahiz eta bere jatorria Ingalaterra izan, Estatu Batuetan ere hazi egin ziren beagleak. Azken horiek, Ingalaterran hazitakoak baino txikiagoak izan ohi dira.\n1890an, zale talde bat \"Beagle Club\" izenekoa sortu zuen, eta geroago 1891ean, \"Association of Masters of Harriers and Beagle\" ere sortu zen. Ehiztari-talde bat zen non beagleak azeriak harrapatzeko erabiltzen zituzten.\nMotak.\n1800ean Sportsmans Dictionary hiru beagle mota bereizi zituen, beren tamainaren arabera:\nGeroago, arraza klubak akordio batetara heldu ziren: tamaina bakar bat izatea, 13 hazbete eta 16 hazbete tartekoa, hau da, 33,02 zentimetroetatik 40,65 zentimetroetaraino. Horrela aurreko tamaina guztiak sartzen ziren eta ez ziren bereizketarik egin behar.\nPopulartasuna.\nBeagleak munduan zehar sakabanatuta daude. Gutxi gorabehera, Estatu Batuetan 40.000 jaiotza izaten dira urtero eta beagleen kopuru totala herrialde horretan 600.000 baino gehiago da. Honek arrazoi garbi bat du: bere etxezaletasuna.\nUsain-detektatzailea.\nEntrenatutako txakur detektatzaileak oso baliagarriak dira lokalizazio-lanetan. Azken finean, gizakiek sei milioi usain-hartzaile inguru dituzten bitartean, artzain txakur batek 200 milioi baino gehiago ditu eta beagle batek 300 milioi inguru. Hortaz, txakur baten usaimena espeziearen aztarna txikienak aurkitzera bideratu daiteke. Izan ere, txakurrek erraz aurki ditzakete animalien gorotzak baso batean, landareak, onddoak eta baita animaliak lur azpian antzeman ere.\nOsasuna.\nArraza hau, 14 urteko adina lor dezake, ondo zainduta eta elikatuta baldin badago. Hala ere, osasun-arazo propio batzuk ditu hazten den heinean. Aldakako displasiaz ere kaltetzen da arraza hau, nahiz eta hain ohikoa ez izan. Gehien kaltetzen duen gaixotasuna erretinako atrofia progresiboa da. Baita ere, hernia diskalaz kaltetuta egon daiteke.\nArazoak.\nNahiz eta leku txikietan primeran moldatzen diren, beagleak, beste txakur guztiak bezala, ariketa fisikoa egin behar dute. Bestela, obesitatea izatera hel ditzake.\nIzaera.\nBeti pozik dagoen txakur untxaria da. Ingalaterran oso ospetsua izan da urte askotan, eta oraindik, horrela izaten jarraitzen du. Edozein bizilekura molda daiteke, ariketa fisiko minimo bat egiten baldin badu. Gainera, umeekin ondo moldatzen da, ez da inoiz beraietaz aspertzen, beti jarraitzen du jolasean eta haiek egiten dituzten \"maltzurkeri\" guztiak jasan egiten ditu, kexatu barik.\nBitxikeriak.\nAhotsa.\nEsaten da beraien ahotsa politenetarikoa eta partikularrena dela. Beagleak zaunkalari \"onenak\" dira.\nRecord tristeena.\nBeraien mantsotasuna, beraien izaera goxoa eta beraien tamaina perfektuaren ondorioz, txakur arraza hau esperimentu kosmetikoetarako erabiliak izan dira, laborategietan. Gutxi-gorabehera, gaur egun, urtero 100 milioi animalia esperimentuetan sartuta egoten dira.\nTelebistan.\nMarrazki bizidunetako Snoopy pertsonaia beagle motakoa da. Charlie Brown pertsonaiarekin batera azaltzen zen \"Peanuts\" komiki tiraren barruan. \nBeagle baten antza izan zuen lehendabizi, lau hanketan ibiltzen. Geroago, marrazki bizidunak zirenez, marrazki bizidun itxura gehiago lortu zuen. 1950ean argitaratu zen lehenengoz. \nTxakur irekia da. Eginkizun guztietan da oso trebea, bere etxetxoaren gainean ametsetan dagoenetan behintzat. Izan ere, badauka bere etxetxoa, baina ez da sekula barruan sartzen, klaustrofobia dauka eta. Bere zaletasunik handiena golfean ibiltzea da, baita bere jabearen beisbol-taldean parte hartzea ere. Boloetan ibiltzen ere ikus dezakegu, edo mediku, abokatu, gidari, boy-scout... jantzita. Gailetak izugarri gustatzen zaizkio, kokozkoak izan ezik. Nobela-idazlea ere bada, baina ez da oso trebea (\"Gaua zen, eta, hala ere, euria ari zuen...\").\nSnoopyren lagunik handiena Emilio txoria da, eta askotan azaltzen dira komikietan harekin hizketan. Bestalde, txakurtxo honek sekula ez du gogoratzen bere jabearen izena, eta \"aurpegi biribila duen mutiko hori\" edo \"janaria ekartzen didan aurpegi biribildun mutiko hori\" esaten dio. Alboko katuari ez dio beldurrik, baina errespetuz begiratzen dio. Komiki honen egilea Charles Schulz zen."}
{"id": "587749", "revid": "336", "url": "https://eu.wikipedia.org/wiki?curid=587749", "title": "Francisco Varela", "text": "Francisco Javier Varela (Santiago, Txile, 1946ko irailaren 7a \u2013 Paris, 2001eko maiatzaren 28a) txiletar neurobiologoa eta filosofoa izan zen.\nBizitza.\nFrancisco Varela biologiaren teoriaren eta zientzia kognitiboen inguruko hainbat lanen egilea da eta bere hasierako azterketa eremuez harago eragin teoriko handia izan du.\nHumberto Maturanaren ikasle eta lankide izan zen eta antolakuntza biologikoaren teoria bat eratu zuen. Teoria honetan, bizitza eta autopoiesia lotzen zituen, hau da, prozesu sarea bat beregain berrituz doana etengabe. Valeraren ustez, zelula unitate bizi minimoena da, eta beraz, sistema autopoietiko baten adibide paradigmatikoa.\nBere lanek eragina izan zuten adimen artifizialaren ikerkuntzan, bereziki, bizitza artifizialaren ikerkuntzan.\n2001ean hil zen C hepatitisaren ondorioz. Lau seme-alaba zituen, beraien artean Leonor Varela aktorea."}
{"id": "587752", "revid": "119347", "url": "https://eu.wikipedia.org/wiki?curid=587752", "title": "Belver errota", "text": "Belver errota, Cabanillasko errota edota Markesaren errota (gaztelaniaz \"Trujal de Belver\", \"Trujal de Cabanillas\" edota \"Trujal de La Marquesa\"). Nafarroako Cabanillas udalerrian dagoen errota bat da. Herrigunetik seirehun metro hego-mendebaldera dago, Markesen etxea delakoaren alboan eta Ebro ibairen iparraldeko ertzetik hurbil.\n2006ean Nafarroako kultura ondasuna izendatua izan zen. XIX. mendeko harri eta adreiluz eginiriko eraikina da. Errota honetan oliba olioa ekoizten zen."}
{"id": "587755", "revid": "105290", "url": "https://eu.wikipedia.org/wiki?curid=587755", "title": "Hunab Ku", "text": "Hunab Ku ( ahoskatua) maien jainko gorena da, mundua sortu zuen jainkosa\nMaiak pentsatzen zuten jainko honen bihotza eta burmuina unibertsoaren zentroan zegoela. Berarekin komunikatzeko eguzkia erabiltzen zuten. Berak mundua hiru aldiz egin zuen. Lehenengoa jenioak hartu zuten bigarrena arraza iluna eta txarra eta hirugarrenean maiak\nMaiek sinesten zuten 5.125 urte pasatzean planeta guztiak alienatzen zirela eta honek energia inpultsu bat eragiten zuen, energia honek mundua amaitu ahal zuela esaten zuten."}
{"id": "587759", "revid": "1545", "url": "https://eu.wikipedia.org/wiki?curid=587759", "title": "Odol-analisi", "text": "Odol-analisia odolaren azterketa fisiko-kimikoan datza, gizabanako baten hainbat gaixotasun antzeman ahal izateko edo bere organoen funtzionamendua aztertu ahal izateko. Odola besoaren zain batetik atera ohi da, xiringa esteril baten bidez.\nBalio handiko tresna diagnostikoa da odol-analisia. Sarritan, hori da sendagileak eskatzen duen lehenengo froga analitikoa gaixotasun bat hauteman ahal izateko. Pazienteak, eskuarki, baraurik dago odola ateratzen zaionean, elikagaiak hartzeak parametro biokimiko batzuk (glukosa, triglizeridoak...) aldatzen dituelako.\nParametroak eta maila normalak.\nOdol-analisi batek aztertzen dituen ohiko parametroak beheko tauletan agertzen dira. Bertan, kontzentrazio normalak azaltzen dira, eta baita hainbat gaixotasunek sortzen dituzten aldaketak maila horietan:\nBeste azterketa batzuk.\nGoian aipatutako parametroez gain, odol-analisi baten bidez gauza gehiago jakin daitezke:"}
{"id": "587770", "revid": "512", "url": "https://eu.wikipedia.org/wiki?curid=587770", "title": "Zuzentzaile (argipena)", "text": "Zuzentzaile hitzak adiera zenbait ditu:"}
{"id": "587771", "revid": "17", "url": "https://eu.wikipedia.org/wiki?curid=587771", "title": "Zuzentzaile", "text": ""}
{"id": "587773", "revid": "105290", "url": "https://eu.wikipedia.org/wiki?curid=587773", "title": "Lybiidae", "text": "Lybiidae Afrikako hainbat hegazti biltzen dituen familia bat da. Amerika eta Asian bizi diren Capitonidaerekin loturik agertu dira denbora luzean zehar, baina lotura honen inguruko datuak ez dira zehatzak. 42 espezie daude familiaren barruan, \"Lybius\" genero tipotik \"Pogoniulus\"era. Saharaz hegoaldeko Afrikan aurki daitezke, Hego Afrikako hego-mendebalde urruna kenduta.\nTrachyphoninae azpifamilia Saharako hegoaldetik Hego Afrikaraino hedatzen da. \"Trachyphonus\" generoa da lurralde zabaletan bizi den generoa. Lybiinae azpifamilia zuhaitzetan bizi da.\nSailkapena.\nLybiinae\nTrachyphoninae"}
{"id": "587774", "revid": "336", "url": "https://eu.wikipedia.org/wiki?curid=587774", "title": "Thryorchilus", "text": ""}
{"id": "587776", "revid": "336", "url": "https://eu.wikipedia.org/wiki?curid=587776", "title": "Joachim Gauck", "text": "Joachim Gauck (Rostock, Alemania, 1940ko urtarrilaren 24a) Alemaniako presidentea izan zen 2012 eta 2017 bitarte. Apaiz protestantea da eta independente bezala sartu zen errepublikako lehendakaritzan. Ekialdeko Alemanian aktibista antikomunista izan zen. AEDren azken egunetan, 1990an, Stasiren Artxibategiaren kudeaketaz arduratu zen."}
{"id": "587784", "revid": "201", "url": "https://eu.wikipedia.org/wiki?curid=587784", "title": "Odol analisi", "text": ""}
{"id": "587785", "revid": "105290", "url": "https://eu.wikipedia.org/wiki?curid=587785", "title": "Yarmouk (herria)", "text": "Yarmouk (\u0627\u0644\u064a\u0631\u0645\u0648\u0643 [[arabiera]z) [[Siria]]ko herria da [[Damasko]]tik zortzi kilometrotara. Herri hau,[[1948ko Arabiar-israeldar Gerra|1948ko]] gerraren ondorioz [[Palestina]]tik ihes egin zuen populazioak sortu zuen, [[1957]]an. Herriak, 159.639 biztanlez, populazio dentsitate handia du. Bertako bizi baldintzak oso gogorrak dira.\nKanpo estekak.\n[[Kategoria:Palestinako historia]]\n[[Kategoria:Siriako historia]]\n[[Kategoria:Siriako hiriak]]"}
{"id": "587788", "revid": "17", "url": "https://eu.wikipedia.org/wiki?curid=587788", "title": "Programa", "text": ""}
{"id": "587790", "revid": "17", "url": "https://eu.wikipedia.org/wiki?curid=587790", "title": "Lizentzia", "text": ""}
{"id": "587795", "revid": "46640", "url": "https://eu.wikipedia.org/wiki?curid=587795", "title": "2013ko Eurovision Abesti Txapelketa", "text": ""}
{"id": "587796", "revid": "1519", "url": "https://eu.wikipedia.org/wiki?curid=587796", "title": "Jon Salaberri", "text": "Jon Joseba Salaberri Martinez (Arrasate, Gipuzkoa, 1961eko apirilaren 13a \u2013 \"ib.\", 1995eko maiatzaren 10a) ekintzailerik ezagunena izan zen HIES gaixotasunaren kontra Euskal Herrian, XX. mendeko azken hamarraldiaren lehen erdian.\nHomosexuala zen, eta zenbait urtez heroinaren mende ibilita HIESa garatu zuen. Harrezkero, heroina utzi eta misiotzat hartu zuen bera bezalako hiesdunen alde lan egitea. Horretarako, erakunde bat sortu zuen Debagoienean (HIES Ekimena), hitzaldiak eman zituen, artikuluak idatzi, kongresuetan parte hartu, elkarrizketak eskaini hedabideetan, telebistan eta publizitate kanpainetan agertu. Informazio eta pedagogia lan handia egin zuen Euskal Herriko gizarteak bazter ez zitzan HIESa zuten gaixoak.\nOsperik handiena 1993an lortu zuen. Urte hartan, publizitate kanpaina batean, aurpegirik inportanteena izan zen Euskal Herriko jende ezagunaren ondoan, tartean Eduardo Txillida eskultorea. Urte hartan Luc Montagnier ikertzaile frantsesarekin batera, mahaiburu izan zen II. kongresuan HIESaren inguruan egina, Bilbon, non Jose Antonio Ardanza lehendakariak besarkatu egin zuen milatik gora adituren aurrean. Urte berean, \"Argia\" aldizkariak azala eskaini zion, izenburu honekin: \u201cJon Salaberri, HIESaren aurpegia\u201d.\nToxoplasmosi baten ondorioz, azken urtea gurpildun aulki batean egin zuen. Hala ere, familiak eta borroka kideek lagunduta, parte hartu zuen hainbat kongresu eta kale agerralditan. Hil ondoren, Batzen plataformak hilondoko saria eman zion, lana egiteagatik tolerantziaren alde. Hogei urte geroago, 2015eko ekainaren 27an, Julen Iriondo kazetari o\u00f1atiarrak Rikardo Arregi sari nagusia irabazi zuen \"Jon Salaberri\" izeneko dokumentalarengatik, urte berean Goiena Telebistak egina. 2015eko azaroaren 15ean Joxe Aranzabal kazetariak liburu bat argitaratu zuen formatu digitalean: \"Jon Salaberri, hiesdunen aldeko ekintzailea.\"\nLehen urteak.\nJon Salaberri Arrasate herrian jaio zen, alde zaharrean, Erdiko kaleko 10. zenbakian. Aita Juan Jose Salaberri zuen, harakina eta Arrasateko Udaleko langilea. Ama, berriz, Juanita Martinez, Soraluzen jaioa eta txikitan, Gerra zibilaren ondorioz, Frantzian bizi izandakoa. Jon Salaberri hirugarrena zen bost anai-arrebetan. Hala ere, euretariko bi oso goiz hil ziren, Edurne lehenengoa eta Eneko txikiena, nahiz eta azken hau jakin ez benetan hil edo desagertu egin ote zen, ez baitzuten ikusi jaio ondoren. Hortaz, beste bi anai-arrebekin hazi zen: Idoia, bera baino zaharragoa, eta Isidor, bera baino gazteagoa.\nJaio eta bost bat urtera, familia San Juan auzora pasatu zen bizitzera, Arrasateko Udalak utzitako etxebizitza batera. Bertan hamabost bat urte egin zituzten, harik eta aita hil ondoren, Arrasate pasealekura pasatu ziren arte, familiak erositako etxera. Lehen ikasketak San Viator ikastetxean egin zituen, Mondragoen bertan. BUP eta COU, berriz, Arrasateko Institutuan.\nIkasketak amaitu berritan, soldadutzara joan zen, Jakara, eta hantxe egin zituen 14 hilabete.\nHeroinazalea.\nSoldadutza amaituta, 1983an lan deialdi batera aurkeztu zen, Eusko Jaurlaritzak deituta. Azterketa gainditu, eta lanean hasi zen Nekazaritza sailean. \"Argia\" aldizkariari aitortu zionez, heroina hasi zen hartzen lehen diruak irabazten hasi zenean, beste gazte askok bezala garai hartan, bai Arrasaten eta baita Euskal Herriko herri askotan ere: \u201cHogeita bi urte nituela, dirua irabazten hasteak heroina hartzeari ematea ekarri zuen\u201d. Arrebaren hitzetan, anaiak lana egiten zuen eta bere dirua zeukan; etxean, berriz, sekula ez zuen dirurik ostu heroina erosteko. Hala ere, etxean atsekabetuta bizi ziren, ikusita senidea drogaren menpe bizi zela.\nIrekia, ausarta eta jantzia.\nJon Salaberri, izaeraz, irekia zen, eta erraz egiten zituen harremanak. Nortasun handia zuen eta, jende gutxik aitortzen zuenean bere homosexualitatea, bera gai izan zen hori egiteko, bai herrian, eta baita lantokian ere. Irakurri ere, asko irakurtzen zuen, literatura eta saioak batez ere.\nSeropositibo eta hiesdun.\n1985ean, Osakidetza hasi zenean lehen analisiak egiten jakiteko zenbat jendek zuen Giza Immunoeskasiaren Birusa (GIB), Jon Salaberrik jakin zuen bera ere seropositiboa zela. Hala ere, ez zion heroina hartzeari utzi. Urte batzuk geroago, Berlingo horma erori zen urte berean, Salaberri gaizki hasi zen sentitzen. Orduan, arrebak bultzatuta, behin betiko utzi zuen heroina, baina handik lasterrera jakin zuen HIESa garatu zuela, Hartutako Immuno Eskasiaren Sindromea. Garai hartan sekulako triskantzak egiten ari zen mundu osoan, bereziki, heroina zale, odol transfusioa behar zuten gaixo eta homosexualen artean. Lana utzi zuen Eusko Jaurlaritzan, Nekazaritza sailean, eta pentsiodun bihurtu.\nMisio bat bizitzan.\nOrdura arte errebelde eta exhibizionista samar jokatu bazuen, HIESa agertu zitzaionean, bai berak eta baita bere orduko lagunek ere uste izan zuten gaixotasunak lagundu ziola zentzua aurkitzen bere bizitzari.\nHala ere, Jon Salaberri ez zen Rock Hudson, Magic Johnson edo Freddie Mercury, jende ezin famatuagoa mundu osoan eta beren bizitzan, une batean aitortu zutenak HIESa zutela. Aldiz, bera hiru adjektibok markatzen zuten: heroina zalea, homosexuala eta hiesduna. Gainera, Jon gorria zen. \u201cEz zen nazionalista izan \u2014dio bere arrebak: \u201cAbertzalea igual bai, baina ez nazionalista, munduko hiritartzat zuen bere burua\u201d.\nHortaz, famatuen zerutik barik, baztertuen lokatzetatik zetorren Jon Salaberri Euskal Herrira garai hartan. Berdin zion, ordurako berak misio bat zuen-eta, geratzen zitzaion denborarako: bera bezalako gaixoen alde lan egitea.\nEkintzaile pragmatikoa.\nLehendabizi, bakarrik hasi zen lanean. Sei-zazpi hilabetez, hondartzarako mahai txiki bat hartu, eta Portaloian jartzen zen, Arrasateko erdigunean, informazioa zabaltzen.\nBaina gizon pragmatikoa izaki, berehala hasi zen aliantza sare bat josten. Hasteko, konpondu egin zituen etxeko harremanak, Idoia arrebarekin nagusiki. Handik aurrera, etengabe partekatuko zituen bere proiektuak harekin, eta bien artean nabarmen hobetu zen harremana. Kalean ere, aliatuak egin zituen bere kausarako: I\u00f1aki Telleria eta Domi Korta mondragoetarrak, besteak beste. Txagorritxuko Ospitalean ere, lagun egin zituen bertako medikuak, tartean Jose Manuel Agud. Eta Gipuzkoatik kanpo ere, bidelagunak bilatu zituen. Debagoienean auto-laguntza talde bat antolatu guran, harremanetan jarri zen Gasteizko talde batekin, Arabako Hiesaren Kontrako Batzorde Hiritarra, eta denboraldi batez haiekin aritu zen lanean, horrelako talde bat zelan kudeatu ikasteko, gero han ikasitakoa bere bailarara eramateko. Bilbon, bestalde, Bizkaiko taldeekin egin zuen bat, eta hantxe ezagutu zuen Josu Unanue HIESaren kontrako T4 taldeko sortzaile bermeotarra, gerora bere lagunik handienetakoa izango zena.\nLondresen.\n1991n, irailaren 11tik 15era, Josu Unanuerekin batera, Jon Salaberri Londresen izan zen, Nazioarteko V. Batzarrean, GIB-HIESarekin bizi direnentzat egina. Bertako leloa berezia izan zen: \u201cBiktima izatetik, irabazle izatera!\u201d. Londrestik gogoberrituta etorri ziren, autolaguntza bultzatzeko prest. Hiesdunen etorkizuna euren esku jarri nahi zuten. Handik bueltan, Jon Salaberrik ere premisa horiekin ekin zion berriz lanari: \u201cLondresen (aurrez Madrilen ere bai), kontinente guztietako ehundaka lagunen taupada, bizia, sentitu dut: kultura eta sinesmen ezberdinetako jendea, eta oso bide ezberdinetatik kutsatua gertatu dena. Denok genuen zerbait amankomunean: GIB (Giza Immunoeskasiaren Birusa) eta itxaropen berbera: borroka egin eta bizitzea. Asko eskatzea ote?\u201d (\"Arrasate Press,\" 123).\nHIES Ekimena.\nAraban zebilen arren, Debagoienean ere mugitu zen Jon Salaberri, eta HIES Ekimena izango zena sortu zuen, auto-laguntza talde bat Batzorde Hiritarrek sortua HIESaren aurka. HIES Ekimena izan zen Salaberriren proiektu kutuna.\nHIES Ekimenak laguntza eta elkartasuna eskaintzen zien seropositibo eta hiesdunei. Baita zerbitzu hauek ere: informazioa HIESari buruz; aholkuak elikaduraz, higieneaz eta ariketaz; aholkularitza eta defentsa diskriminazio kasuetan; informazioa gaixoen eskubideez; laguntza afektibo-emozionala; antisorgailu eta xiringa erabili bakoak banatzea, doan; liburutegi txiki bat eta bestelako ekintzak.\nArrasateko Udalak bulego bat utzi zion elkarteari Arrasate pasealekuan, eta urte haietan HIES Ekimenak sekulako lana egin zuen bailaran. 1992an, esate baterako, HIES Ekimenak jardunaldi batzuk antolatu zituen, HIESaren mundu eguna, 20 hitzaldi baino gehiago, mahai informatibo bat jarri Sebero plazan, eta \"Qui\u00e9rete, qui\u00e9reme\" aldizkaria argitaratu. Saldu ere, ugari: 11.000 antisorgailu, 1.600 kartel, 6.500 aldizkaritxo baino gehiago, 1.500 pegatina, 250 ale \"Qui\u00e9rete, qui\u00e9reme\" aldizkaritik, 100 ale \"Sidapress,\" aldizkari bat Bilbon egiten zena. Urte hartan HIES Ekimenak 1.836.062 PTA jaso zituen udal, enpresa eta salmentetatik. Alegia, 11.100 euro inguru. Gastatu, berriz, 1.742.721 PTA, hau da, 10.500 euro inguru. Hurrengo urtean, ostera, 2.000.000 PTAko aurrekontua izan zuen, hots, 12.000 euro gutxi gorabehera. (\"Arrasate Press,\" 177).\nDatu horiei erreparatuz gero, seguruenik, urte horixe izan zuen onena HIES Ekimenak. Garai hartan Jon Salaberrik orduak eta orduak igarotzen zituen elkartearen bulegoan edo eskolaz eskola hitzaldiak egiten.\nHIESaren aurpegia.\nHil arte, Jon Salaberri HIESaren aurpegia izan zen Euskal Herrian: elkarrizketak eman zituen hedabide askotan, telebistako eztabaidetan parte hartu zuen, hitzaldiak egin zituen\u2026 Horra lau adibide:\nUrte pare bat lehenago Salaberri zabaltzen hasitako mezua hedatzen ari zen Euskal Herrian, eta gizartea bere egiten ari zen mezu hori.\nGainbehera.\n1993ko irailean. Jon Salaberri eta Josu Unanue Acapulcora joan ziren, Mexikora, nazioarteko konferentzia batera HIESaren inguruan egina. Londrestik indarberrituta itzuli baziren, Acapulcotik jota etxeratu ziren, han bazterkeriaren gordina bizi izan zuten-eta. Horrezaz gain, Jon gaixotu egin zen.\n1994ko apirilean, berriz, Salaberrik toxoplasmosi bat izan zuen, garuneko infekzioa. Handik aurrera, gurpildun aulki batean ibili behar izan zen. Hitz egiteko ere, arazoak izan zituen. Arazoak arazo, mugitzen zen batetik bestera, gehienetan familiak lagunduta.\nAmaiera.\nAzken urtea gogorra izan zen Jon Salaberrirentzat. Pneumonia izaten zuen, eztula, katarroak eta arazoak arnasa hartzeko. Takian-potian Txagorritxura eramaten zuten. Gainera, gurpildun aulkian ibili behar zen beti, beste norbaitek lagunduta.\nUrte hartan, Salaberri eta beste asko hasi ziren anti-erretrobiral berriak hartzen, AZT izenekoak, eta igarri egin zitzaien apur bat hobetu zirela, baina bere kasuan berandu zen, ordurako oso erreta zegoelako.\n1995eko maiatzean, Jon itzaltzen ari zen. Hil aurreko larunbatean bere lagunek kalejira bat egin zuten Arrasaten HIESaren kontra, baina Jon ez zen etxetik irten. Haiek eskatu arren, etxeko balkoira ere ez zen irten. Lau egun geroago hil zen, maiatzaren 10ean, asteazkenez, etxean bertan.\nAzken agurra.\nEgun batzuk geroago, maiatzaren 14an, familiartekoak eta lagunak Leintz Gatzaga herrira joan ziren, Gipuzkoan, Jon Salaberriren errautsak kutxa batean zeramatzatela, bertan azken agurra ematera senitarteko eta lagunari. Hango parke txiki batean, txalapartaren hotsak entzun ziren. Gero, zenbait lagunek hitz egin zuten. Haritz bat ere landatu zuten Salaberriren omenez. Amaitzeko, ondoko zubitik behera Deba ibaira bota zuten haren errautsen parte bat. Berak testamentuan eskatu bezala, gainerako errautsak zabaldu zituzten Sara herrian (berak eta arrebak etxe bat zuten Lapurdiko herri horretan), mendian eta itsasoan.\nUrte latzak.\n1984tik 2000ra urte oso gogorrak izan ziren. Aldi hartan 3.360 lagun hil ziren HIESak jota Hego Euskal Herrian, gehienak gazteak, tartean Jon Salaberri bera.\nRikardo Arregi sari nagusia.\n2015eko ekainaren 27an Julen Iriondo kazetari o\u00f1atiarrak Rikardo Arregi sari nagusia irabazi zuen \"Jon Salaberri\" izeneko dokumentalarengatik. Epaimahaiaren iritziz, dokumental sarituak \u201cahanzturatik atera eta balioan jarri du 80 eta 90eko hamarkadetan HIESa pairatzen zuten gaixoen egoera ezagutarazteko eta hobetzeko Jon Salaberri arrasatearrak egindako lana. Hala, Joxe Aranzabalek argitaratutako artikulua eta ikerketa baliatuz, primeran egokitu du informazio hori guztia ikus-entzunezkoen formatura. Aipatzekoak dira bai artxiboen erabilpena bai elkarrizketak emateko editaia landu eta zaindua. Jon Salaberriren irudi heroikotik ihes egin eta bere konplexutasuna erakutsi digu, bere argi-ilunak, familiarteko harremanak, lagunekin bizitakoak, gaixotuta bestearekiko erakutsi arreta eta enpatia zein auzolana bultzatzeko gaitasuna, osasun arloko profesionalen ikuspegia, politikoen adierazpenak\u2026\u201d.\nGoiena Telebistak egin zuen \"Jon Salaberri\" dokumentala, eta 2015eko maiatzaren 5ean eman zuen lehen aldiz. Bertan elkarrizketatu ziren hainbat pertsona, zelan edo halan harremana izan zutenak Jon Salaberrirekin: Idoia Salaberri arreba, Aitor Iturriaga laguna, \"Txerra\" Bolinaga laguna, Domi Korta lagun eta lankidea, Jose Manuel Agud medikua, Jose Antonio Ardanza lehendakari ohia eta Josu Unanue lagun eta lankidea.\n2015eko urriaren 21ean Bilbon erakutsi zen dokumentala, Cine Invisible izeneko zinemaldian. Urte bereko abenduaren 1ean, berriz, Euskal Telebistaren lehen kateak eman zuen, Hiesaren aurkako mundu egunean.\nLiburua Jon Salaberriri buruz.\n2015eko azaroaren 15ean Joxe Aranzabal kazetari arrasatearrak liburu bat argitaratu zuen formatu digitalean: \"Jon Salaberri, hiesdunen aldeko ekintzailea.\" Egileak CC lizentziapean jarri du liburua, cc-by-sa, Aitortu-Partekatu lizentziarekin, alegia eduki libreekin, eta jendeak doan jaisteko moduan.\nLiburuak jasotzen du Jon Salaberriren bizitza. Horrekin batera, eskaintzen ditu zazpi elkarrizketa luze, Salaberri ezagutu zuten lagun hauekin eginak: Jose Manuel Agud Aparicio doktorea, Jose Antonio Ardanza lehendakari ohia, Txerra Bolinaga musikari eta aktibista, Aitor Iturriaga laguna, Domi Korta lankidea, Idoia Salaberri arreba eta Josu Unanue lagun mina. Egileak, bestalde, bost argazki baliatu ditu Jon Salaberri ikuspegi pertsonaletik enfokatzeko. Liburuak, azkenik, jasotzen ditu kronologia bat, bibliografia bat eta eranskin bat."}
{"id": "587800", "revid": "51002", "url": "https://eu.wikipedia.org/wiki?curid=587800", "title": "Adhur", "text": ""}
{"id": "587858", "revid": "200", "url": "https://eu.wikipedia.org/wiki?curid=587858", "title": "Chapeau (Allier)", "text": ""}
{"id": "587860", "revid": "105290", "url": "https://eu.wikipedia.org/wiki?curid=587860", "title": "Bohr efektua", "text": "Bohr efektua hemoglobinak oxigenoarekiko duen afinitatearen jaitsieran datza, odoleko CO2 kontzentrazioa handitzen denean. 1904an Christian Bohr fisiologoak (Niels Bohr fisikariaren aita) egiaztatu zuen bere izena daraman efektua.\nBohr efektuak garrantzia handia du arnas-fisiologian: berari esker oxigenoa hemoglobinari lotzen da biriketan (bertan CO2 kontzentrazioa oso txikia baita) eta askatzen da ehunetan (CO2 kontzentrazioa handia delako eta -beraz- hemoglobinak afinitate gutxiago duelako oxigenoarekiko).\nCO2-ko kontzentrazio handiak pHaren azidifikazioa dakar:\nCO2 + H2O formula_1 HCO3- + H+\nGoiko erreakzioa eskuineruntz abiatzen da karbono dioxidoaren kontzentrazioa handia denean, pHa jaisten duen H+ agertuz. Ustez, pHaren jaitsiera horrek hemoglobinaren konformazioa aldatzen du eta bere oxigenoarekiko afinitatea jaitsi egiten du:\nHbO2 + H+ formula_1 HbH+ + O2"}
{"id": "587861", "revid": "448", "url": "https://eu.wikipedia.org/wiki?curid=587861", "title": "Prudentzio Hualde", "text": ""}
{"id": "587865", "revid": "56334", "url": "https://eu.wikipedia.org/wiki?curid=587865", "title": "Maien arkitektura", "text": "Maien arkitektura Mundu Berriko arkitektura garrantzitsuenetarikoa da, bere konplexutasun eta barietate handiaren ondorioz. Maien eraikin ikusgarrienak bi motatakoak ziren: piramide formako tenpluak batetik, eta jauregiak bestetik. Baina bestelako eraikinak ere sortu zituzten, hala nola behatoki astronomikoak, plaza zeremonial handiak eta pilota jokorako jokalekuak. \nMaiek ez zuten metalezko tresnarik ezagutzen, ezta zamak eramateko abererik edo gurpilik ere, baina halere hirigune handiak eta dotoreak eraiki zituzten oihan eta mendi artean. Gehienetan hirigune bakoitza bertako topografiara egokitzen zen, eta modu organikoan hazten zen. Piramide, jauregi eta gisako eraikinak kareharriz egiten zituzten eta ondoren iztukuz estali. Iztukua apaingarri gisa erabiltzen zen, eta baita harrizko eraikinek izan zitzaketen diseinu akatsak estaltzeko ere. Eraikin maietan gaur egun ikusten dena eraikuntzaren azken fasea izaten da; baina errealitatean, ez da arraroa bost eraikuntza-fase baino gehiago izatea. \nIztukuaren lehengaiak eta kareharria ugariak ziren maiak bizi ziren Yucatango penintsulan, bereziki Pet\u00e9n aldean. Maiek, beren eraikinen hormak egiteko, bi zutabe-bloke erabiltzen zituzten, gero harri txikiz eta beste materialez betetzen zituztenak. Tikal-en, El Naranjo-n, Wala-n, eta beste toki askotan aurkitu dira halakoak. Iztukua egiteko, kareharria egosi eta kola organiko batekin nahasten zuten. Kola hori Pet\u00e9n-en dagoen \"holol\" izeneko zuhaitz endemiko batetik ateratzen zen, eta hari \"sascab\" izenekoa mineral natural bat nahasten zitzaion.\nMaien eraikinik ospetsuenetariko bat Tikalgo Jaguar Handiaren tenplua da (I Tenplua). Bertan ehortzi zuten Hasaw Chan K'awil izeneko buruzagi maia K.o. 734. urtean.\nMaien garai preklasikoan hasita, \"konprexu triadikoak\" garatu ziren beren hiriguneetan: piramide nagusi baten aurrean, ezker eta eskuin, beste bi eraikin txikiago kokatu ohi ziren, eta hiru eraikin horien artean plaza moduko bat sortzen zen.\nEraikin maien beste ezaugarri bat, preklasikotik, mural koloretsuak izan ziren,\u00a0San Bartolo eta Sufricayan, Pet\u00e9nen ipar-ekialdean eta Floridan aurkitutakoak bezalakoak.\nIndusketa arkeologikoetan dokumentatu denez, tenpluak eta beste eraikin zeremonialak etengabe bilakatu ziren, eta egitura bakoitzaren baitan lau eraikuntza-fase edo gehiago aurkitu izan dira, haien kalitateak behera eginez garai klasikoaren amaieran.\nMaien hirietako beste ezaugarri bat \"Chultunes\" delakoa da, bertan ezkutaleku gisa erabiltzen ziren objektu garrantzitsuak edo janaria gordetzeko.\nArkitektura maiak Mesoamerikako kulturen ezaugarri orokorrak partekatzen zituen, baina araubide bereziak ere izan zituen, bere estilo propioari zegozkionak: \"arku faltsuak\", maien ganga, armarriak, hilarriak eta aldareak.\nMaien zibilizazioan hainbat estilo arkitektoniko garatu ziren, hala nola, \"Pet\u00e9n estiloa\" Uxmalen, eta \"Usumacinta estiloa\" Palenque aldean, Uxmalen ere Puuc estiloko grabatuak zeuden, besteak beste.\nMaien zibilizazioa gainbehera erori zenean bere arkitektura monumentalak hondakin handiak sorrarazi zituen. Hondakin horietako asko, espainiar konkistaren ostean, oihanak estali eta erdi ahaztuta geratu ziren. Baina XIX-XX. mendeetan zehar, hainbat abenturazalek eta ikertzailek jo zuten maien hiri galduen bila. Hala aurkitu eta azaleratu ziren oihan artean ezkutuan zeuden maien aztarnak. Haietako asko arkeologoek aztertu dituzte eta behin garbitutakoan turismo gune garrantzitsu ere bihurtu dira, hala nola, Palenque, Uxmal, Tikal, El Taj\u00edn eta Cop\u00e1n."}
{"id": "587870", "revid": "336", "url": "https://eu.wikipedia.org/wiki?curid=587870", "title": "Esku-emate", "text": "Esku-emate edo bostekoa, erritual labur bat da zeinetan bi pertsonek beren eskuak elkar lotzen eta estutzen dituzten, gehienetan, gorako eta beherako mugimendu laburrak eginez. Gehienetan agurtze gisa erabiltzen da baina izan dezake ere eskertze edo adostasun esanahia."}
{"id": "587888", "revid": "448", "url": "https://eu.wikipedia.org/wiki?curid=587888", "title": "Lemona Kirol Elkartea", "text": ""}
{"id": "587890", "revid": "105290", "url": "https://eu.wikipedia.org/wiki?curid=587890", "title": "Sardinella", "text": "\"Sardinella Clupeidae familiako arrain genero bat da. 21 espezie ezagutzen dira gaur egun. Ur epeletan eta itsaso tropikal eta azpitropikaletan ugariak dira.\nOrokorrean kostan bizi dira. Gazteak estuario eta sakonera eskaseko uretan aurkitzen dira, eta helduak itsasoan aurki daitezke. Espezieak bereizteko gorputzeko elementuak erabiltzen dira, baina askotan oso errazak dira nahasteko. 7tik 14ra arteko markak dituzte buruaren gaineko ezkatetan. Barailaren gaineko egiturak arraun itxura du, eta hori da elementurik esanguratsuena generoa karakterizatzeko garaian."}
{"id": "587892", "revid": "105290", "url": "https://eu.wikipedia.org/wiki?curid=587892", "title": "Hipodamia (Peloperen emaztea)", "text": "Hipodamia (, \"Hippod\u00e1meia\"), greziar mitologian, Enomao Pisako erregearen eta Asteroperen alaba zen. Edertasun handiko emakumea zen. Orakuluak Enomaori iragarri zion bere suhiak hilko zuela. Hori eragozteko, erregeak, sekula galtzen ez zuen gurdi lasterketa baterako erronka botatzen zien Hipodamiaren ezkongai guztiei. Hamahiru partaide menderatu zituen Enomaok eta, haiek onartu zuten bezala, heriotza zigorra izan zuten. Baina Pelopek, Tantaloren semeak, jainkoen laguntzarekin eta tranpa bidez, irabazi zion erregeari eta Hipodamiarekin ezkondu zen."}
{"id": "587893", "revid": "512", "url": "https://eu.wikipedia.org/wiki?curid=587893", "title": "Hipodamia (argipena)", "text": "Hipodamia izan daiteke:"}
{"id": "587895", "revid": "105290", "url": "https://eu.wikipedia.org/wiki?curid=587895", "title": "Chinampa", "text": "Chinampa kanaberaz egindako inguraketa edo hesia da, antzinako mesoamerikar nekazaritza eta lurralde hedakuntza metodoa. Teknika hau tolteken garaian hasi zen eta XVI. mendean ia Xochimilco aintzira osoa okupatu zuen eta beste teknikekin konbinatuak biztanleria handia elikatu zen. Chinamparen sistema garapena Texcoco aintziraren ezaugarri bereziei esker gertagarri izan zen sakon urria eta lohitsua zenez bide apropos izan zen bere praktika aurrera eramateko.\nEzaugarriak.\nLurraz estalitako baltsaren bidez loreak eta barazkiak landatzeko erabiltzen ziren eta Mexikoko Haraneko aintzira eta urmaelen gainazalean lurraldea handitzeko,Mexiko-Tenochtitlani hiri flotagarri bat eginez. Nekazaritzako eta beste eremuak bereganatzeko erabiltzen zituzten ere.\nBaltsa bat enborrekin eta makilekin eginez egitura da, batzuetan neurri handikoak, eta haren gainean konspostatutako lurra material biodegradagarriak ipintzen zituzten. Chinampan zume bat landatzen zen bere sustraiak uretatik aintzira eta errekatxoen bazterretararte hazteko, horrela lurra finkatzen zen eta zumea hazi eta gero landaketa desberdinak ereiten eta uztatzen zituzten.\nGaur egun.\nGaur egun Xochimilcon eta Tlahuacan ordezkaritza arloan chinamparen nekazaritza azken aztarnak kokatuak daude eta chinampa emankor honen gainean landatzen jarraitzen ari dira, sistemen jasangarrienetako bat izendatu izan da. Chinampak babesteko gizateriaren ondare kultural izendatuak izan dira, prehispanikoko nekazaritza eta aintzira ekosistemaren balio handia dutela oraingo eta etorkizuneko gizarteari erakusten.\nIngurumena eta bertako biztanleak.\nOrduz geroztik, Mexikoko Haraneko izeneko kultur ezaugarri askotariko pertsona ugari dituzten eremu geografikoa partekatutako aztekek. Orduz geroztik, Mexikoko Haraneko izeneko kultur ezaugarri askotariko pertsona ugari dituzten eremu geografikoa partekatutako aztekek.\n7.853 kilometro koadroko azalera batekin, Mexikoko plateau iparraldetik hegoaldera kilometro gutxi gorabehera 120 eta, besteak Zumpango, Xaltocan, Texcoco, Xochimilco eta gisa elkar lotuak laku serie bat 70 ekialdetik mendebaldera eta garai honetan goi mendietan.Nekazaritza Gauza bera ibarreko herriarentzat bizirauteko jarduera nagusia izatera eta, gainera, behartu bere ondasunen mugimendua burutzeko lakuetan eta merkataritza ibilbideen tlamemes edo kargagailu baten bizkar gainean burura bidez.\nAzteken boterea Acolhuaque Texcoco eta Tlacopan of tepanecas adostutako aliantza militarren bidez forjatu zuen. Aliantza hirukoitza konfigurazioak XV mendearen bigarren erdian, besterik berrogeita hamar edo hirurogei urte Mexikon Espainiako inbasioaren inguruan zementuzko zen.\nAztekak zabalkuntza bailaran eta bere erakunde militarraren konplexuari area herrien gehien eragin gero eta handiagoa zen ondorioz bere gudarien ausardia eta onartzen Triple aliantza. Aldi berean, Aztekak da nagusi lurralde barruan inbaditzaileen borroka etengabe enklabe independente batzuk mantendu ziren. Hau Otomi du kasua da eta tlaxcalteca geroago kausa komun egin espainiarrek batez."}
{"id": "587897", "revid": "201", "url": "https://eu.wikipedia.org/wiki?curid=587897", "title": "Xochimilco aintzira", "text": ""}
{"id": "587898", "revid": "1491", "url": "https://eu.wikipedia.org/wiki?curid=587898", "title": "Kaparrondo", "text": "Kaparrondoa (\"Capparis spinosa\") Mediterraneoan jatorria duen zuhaixka da. Kaparidazeoen familiako sasi egiturako zuhaixka da, enbor eta adar arantzatsuak dituena, 1-2 m luzea. Arrautza egiturako hosto mamitsu samarra izaten du eta 4-6 cm zabaleko lore usaintsua, zuria edo arrosa-kolorea. Lore-kuskua janariak ontzeko erabiltzen da.\nKaparrek edo fruitu gazteek ere balio gastronomikoa dute. Landarearekin lotzen zituen zurtoinaren zati batekin josten dira, baina ez dira kaparrak bezain preziatuak."}
{"id": "587924", "revid": "20536", "url": "https://eu.wikipedia.org/wiki?curid=587924", "title": "Etzakit (Diskoa)", "text": ""}
{"id": "587925", "revid": "20536", "url": "https://eu.wikipedia.org/wiki?curid=587925", "title": "7800\u00ba Fahrenheit", "text": ""}
{"id": "587926", "revid": "1545", "url": "https://eu.wikipedia.org/wiki?curid=587926", "title": "Capparis spinosa", "text": ""}
{"id": "587932", "revid": "1545", "url": "https://eu.wikipedia.org/wiki?curid=587932", "title": "Hunab-Ku", "text": ""}
{"id": "587933", "revid": "105290", "url": "https://eu.wikipedia.org/wiki?curid=587933", "title": "Nabaskoze etxea", "text": "Nabaskoze etxea Nafarroako Cintru\u00e9nigo udalerrian dagoen jauregi bat da. Herrigune , Ligu\u00e9s kaleko 2. zenbakian. Nabaskozeko markesaren bizilekua izan zen eta Nafarroako kultura ondasuna izendatua dago.\nUdalerri honetan dauden XVI-XVIII. mendeen artean eraikitako Ligu\u00e9s etxea eta Virto Leoz etxeareki batera jauntxon eraikinen multzoaren barnean dago. Adreiluz egina dago, kanpoaldean, lehioi bakoitzak bere balkoiak eta atariek erdi-puntuko arkuak dituzte.\nXVII. mendearen bigarren erdialdeko eraikin barrokoa da. Bi solairuko garaiera du. Bigarren solairuan dinteldun baoak dituen balkoiak dauzka, bai eta lehoi batzuk daramatn XVII. mendeko armarria ere. Adreiluzko erdi-puntuko arkudun bi at ditu, biak berdinak. Ate hauetako batek kaxazko eskailera batera darama, goialdean ganga bat du baina antzina linterna bat eraman zezakeen. Fatxadaren goiko solairua arku hirukoitzez osatutako galeria eta moldura oker eta zuzenez osatutako adreiluzko teilatu-izkina ditu.\nBarnealdean, alboko etxeekin muga egiten duen lorategi handi bat du."}
{"id": "587935", "revid": "1519", "url": "https://eu.wikipedia.org/wiki?curid=587935", "title": "Zukugailu", "text": "Zukugailua garrazki, laranja eta limoiei zukua ateratzeko asmatua eta diseinatua dagoen gailua da.\nHistoria.\nK\u00fctahyan-en (Turkian) aurkitu zen alerik zaharrena XVIII. mendean. Sorbeteak egiteko buztinezko tresna zen. XVII \u2013 XVIII. mendeetan, Turkian limoiondorik ez bazegoen ere kantitate handitan ekartzen ziren Konstantinoplara.\nXIX. mendean, Estatu Batuetan hainbat eredu patentatu ziren (200 ale baino gehiago). Hauen artean zaharrena burdin urtuz eginda zegoen, Lewis Chichesterrek 1860an sortua. Honen helburua etxean erabili ahal izatea zen.\nXX. mendean, aurrerapenak eman ziren, hala nola, tamaina txikiagoak, ekipo mekaniko konplexuak, presio txikiagoa eskatzen zutenak, eta abar.\nEkoizleak.\nGaur egun, etxe-tresnak ekoizten dituzten fabrikatzaile nagusiek ere zukugailuak egiten dituzte. Esate baterako: Cecotec, Philips, Braun, Moulinex, Princess, Taurus, Ufesa,\u2026\nEzaugarriak.\nEzaugarri hauek bereizten dituzte zukugailu elektrikoak, gaur egun.\nBitxikeriak.\nDiseinuari dagokionez, dekoraziorako helburuarekin Philippe Starck-ek sortu zuen gailua oso hedatuta dago. Bestalde, Lemon press gailua ere badago, erabilpen berdina du baina intxaurrak puskatzeko mekanismoa dauka."}
{"id": "587936", "revid": "105290", "url": "https://eu.wikipedia.org/wiki?curid=587936", "title": "Casablanca Handia", "text": "Casablanca Handia (; ; amazigeraz: \"Tamna\u1e0dt Tamqq\u1e5bant n Anfa\") Marokoko 16 eskualdetako bat da. Marokoko iparraldean kokatuta dago, 1157. km2 ditu, 4.270.750 biztanlerekin 2014ko erroldan. Hiriburua Casablanca da.\nBi probintzia daude bere barnean:"}
{"id": "587937", "revid": "105290", "url": "https://eu.wikipedia.org/wiki?curid=587937", "title": "Marrakex-Tensift-El Haouz", "text": "Marrakex-Tensift-El Haouz () Marokoko 16 eskualdetako bat izan zen. Marokoko erdialdean kokatuta zegoen, 31.160\u00a0km2 zituen eta 3.576.673 biztanlerekin 2014ko erroldan. Hiriburua Marrakex zen.\nLau probintzia zeuden bere barnean:\n2015ean eskualde honi Safi probintzia eta Youssoufia probintzia gehitu zitzaien eta Marrakex-Safi eskualdea osatu zen."}
{"id": "587939", "revid": "105290", "url": "https://eu.wikipedia.org/wiki?curid=587939", "title": "Meknes-Tafilalet", "text": "Meknes-Tafilalet (; amazigeraz: \"Meknas-Tafilalt\") Marokoko 16 eskualdetako bat da. Marokoko erdialdean kokatuta dago, 79.210\u00a0km2 ditu, 2.316.865 biztanlerekin 2014ko erroldan. Hiriburua Meknes da.\nBost probintzia daude bere barnean:"}
{"id": "587941", "revid": "105290", "url": "https://eu.wikipedia.org/wiki?curid=587941", "title": "Ekialdea (Maroko)", "text": "Ekialdea (; amazigeraz: \u2d5c\u2d30\u2d33\u2d4e\u2d53\u2d39\u2d30\u2d4f\u2d5c, \"Tagmu\u1e0dant\") Marokoko 16 eskualdetako bat da. Marokoko ipar-ekialdean kokatuta dago, 82.900\u00a0km2 ditu, 2.097.629 biztanlerekin 2014ko erroldan. Hiriburua Oujda da.\nSei probintzia daude bere barnean:"}
{"id": "587942", "revid": "105290", "url": "https://eu.wikipedia.org/wiki?curid=587942", "title": "Rabat-Sale-Zemmour-Zaer", "text": "Rabat-Sale-Zemmour-Zaer (; amazigeraz: \"Errba\u1e6d-Sla-Zemmur-Z\u025bir\") Marokoko 16 eskualdetako bat da. Marokoko erdialdean kokatuta dago, 9.580\u00a0km2 ditu, 2.676.754 biztanlerekin 2014ko erroldan. Hiriburua Rabat da.\nProbintzia bakarra du bere barnean:"}
{"id": "587944", "revid": "105290", "url": "https://eu.wikipedia.org/wiki?curid=587944", "title": "Souss-Massa-Dra\u00e2", "text": "Souss-Massa-Dra\u00e2 () Marokoko 16 eskualdetako bat zen, 2015ean zatitu zen arte. Marokoko erdialdean kokatuta dago, 70.880\u00a0km2 ditu, 3.601.917 biztanlerekin 2014ko erroldan. Hiriburua Agadir zen.\nLau probintzia zeuden bere barnean:"}
{"id": "587945", "revid": "105290", "url": "https://eu.wikipedia.org/wiki?curid=587945", "title": "Tadla-Azilal", "text": "Tadla-Azilal (; amazigeraz: \"Tadla-A\u1e93ilal\") Marokoko 16 eskualdetako bat da. Marokoko erdialdean kokatuta dago, 17.125\u00a0km2 ditu, 1.607.506 biztanlerekin 2014ko erroldan. Hiriburua Beni Mellal da.\nHiru probintzia daude bere barnean:"}
{"id": "587946", "revid": "105290", "url": "https://eu.wikipedia.org/wiki?curid=587946", "title": "Tanger-Tetuan", "text": "Tanger-Tetuan (; amazigeraz: \"Tanja-Ti\u1e6d\u1e6dawin\", \u2d5c\u2d30\u2d4f\u2d4a\u2d30-\u2d5c\u2d49\u2d5f\u2d5f\u2d30\u2d61\u2d49\u2d4f) Marokoko 16 eskualdetako bat da. Marokoko iparraldean kokatuta dago, 11.570\u00a0km2 ditu, 3.157.075 biztanlerekin 2014ko erroldan. Hiriburua Tanger da.\nLau probintzia daude bere barnean:"}
{"id": "587947", "revid": "105290", "url": "https://eu.wikipedia.org/wiki?curid=587947", "title": "Taza-Al-Hoceima-Taounate", "text": "Taza-Al-Hoceima-Taounate () Marokoko 16 eskualdetako bat da. Marokoko iparraldean kokatuta dago, 24.155\u00a0km2 ditu, 1.807.036 biztanlerekin 2014ko erroldan. Hiriburua Al-Hoceima da.\nLau probintzia daude bere barnean:"}
{"id": "587948", "revid": "105290", "url": "https://eu.wikipedia.org/wiki?curid=587948", "title": "Guelmim-Es Semara", "text": "Guelmim-Es Semara () Marokoko 16 eskualdetako bat da. Marokoko iparraldean kokatuta dago, 122.825\u00a0km2 ditu, 501.921 biztanlerekin 2014ko erroldan. Hiriburua Guelmim da.\nHegoaldeko zatia Mendebaldeko Saharakoa da, Marokoko okupatua.\nLau probintzia daude bere barnean:"}
{"id": "587949", "revid": "105290", "url": "https://eu.wikipedia.org/wiki?curid=587949", "title": "Arrese etxea (Corella)", "text": "Arrese etxea edota Arresetarren etxea Nafarroako Corella udalerrian dagoen jauregi eta museo bat da. Herrigunean dago, San Migel elizaren alboan eta Vallejo kalea eta San Migel kalearen arteko izkinan. Nafarroako kultura ondasuna izendatua dago.\nHistoria.\nAgramondar familietako bat zen Peraltatarren jabetzakoa zen, baina XVII. mendean jabez aldatu zen, Agust\u00edn Sesma Sierraren jabetzara igaroz, Corella merkatari garrantzitsuenetakoa eta udalerri honetako Kateen etxea edo Sesmatarren etxearen jabea ere bazena.\nXVIII. mendearen amaiera Arteta familiaren eskuetara iragan zen, Jose Luis Arrese jaunarekin ezkondutako Maria Teresa S\u00e1enz de Heredia Artetaren arbasoak. Gaur egun, eraikina aurrekoen hiloba den Jose Miguel Arrese jaunaren jabetzakoa da.\nEraikina.\nBarnealdean, Arrese etxeak margolan eta eskultura bilduma garrantzitsua gordetzen du, izan ere, Jose Luis Arrese jauna eta Maria Teresa S\u00e1enz de Heredia anderea artelan zaleak ziren.\nBitxikeria gisa eta udalerria eremu euskaldunean egon ez arren, eraikinaren izkinako armarriak euskarazko esaldi hau zizelkatua du: \"Jaungoikoa etxe-ontako jaunada\"."}
{"id": "587950", "revid": "512", "url": "https://eu.wikipedia.org/wiki?curid=587950", "title": "Iker Piedrafita", "text": "Iker Piedrafita (Iru\u00f1ea, 1981eko azaroaren 17a) Dikers taldeko abeslari eta gitarrista, konpositore eta ekoizlea da. Alfredo Piedrafitaren semeak 1998an Dikers taldea sortu zuen eta 2001 aldera ekoizle lanetan hasi zen. Ekoizle bezala, Barricada, Leihotikan eta Vendetta taldeekin lan egin du."}
{"id": "587951", "revid": "105290", "url": "https://eu.wikipedia.org/wiki?curid=587951", "title": "Aaiun-Bojador-Sakia El Hamra", "text": "Aaiun-Bojador-Sakia El Hamra () Marokoko 16 eskualdetako bat da. Marokoko iparraldean kokatuta dago, 39.480\u00a0km2 ditu, 301.744 biztanlerekin 2014ko erroldan. Hiriburua Aaiun da.\nIa eskualde osoa, Tarfaya izan ezik, Mendebaldeko Saharakoa da, Marokoko okupatua.\nLau probintzia daude bere barnean:"}
{"id": "587953", "revid": "15795", "url": "https://eu.wikipedia.org/wiki?curid=587953", "title": "Gobernadorearen jauregia (Lizarra)", "text": ""}
{"id": "587954", "revid": "105290", "url": "https://eu.wikipedia.org/wiki?curid=587954", "title": "Oued Ed-Dahab-Lagouira", "text": "Oued Ed-Dahab-Lagouira () Marokoko 16 eskualdetako bat da. Marokoko iparraldean kokatuta dago, 50.800\u00a0km2 ditu, 142.995 biztanlerekin 2014ko erroldan. Hiriburua Dakhla da.\nEskualde osoa Mendebaldeko Saharakoa da, Marokoko okupatua.\nLau probintzia daude bere barnean:"}
{"id": "587958", "revid": "105290", "url": "https://eu.wikipedia.org/wiki?curid=587958", "title": "Pirinio Atlantikoetako kantonamenduak", "text": "Pirinio Atlantikoetako departamentuak 27 kantonamendu ditu gaur egun, 2014ko kantonamenduen berrantolakuntzaren ondorioz. Urte horretara arte, kantonamendu kopurua 52koa zen."}
{"id": "587959", "revid": "105290", "url": "https://eu.wikipedia.org/wiki?curid=587959", "title": "Dehiszentzia", "text": "Dehiszentzia edo zabalkortasuna landarearen atal baten irekiera da, barruko edukia askatzeko helburuarekin. Fruituetan, haziak askatzeko, eta anteretan, polena askatzeko, gertatzen da. Badira fruitu indehiszente edo zabalgaitzak, intxaur tipologia botaniko zabalaren baitan biltzen direnak."}
{"id": "587960", "revid": "512", "url": "https://eu.wikipedia.org/wiki?curid=587960", "title": "Exegesi", "text": "Exegesia (grezieratik \u1f10\u03be\u03ae\u03b3\u03b7\u03c3\u03b9\u03c2 [\"ex\u00e9guesis\"], \u1f10\u03be\u03b7\u03b3\u03ad\u03bf\u03bc\u03b1\u03b9 [\"exegueomai\"], \u2018azaldu\u2019) testu erlijioso baten (\"Itun Zaharra\", \"Itun Berria\", \"Koran\", \"Talmud\", \"Midrash\") interpretazio eta azterketa-lan sakona da. Exegeta lan hori egiten duena da."}
{"id": "587961", "revid": "17", "url": "https://eu.wikipedia.org/wiki?curid=587961", "title": "Exegeta", "text": ""}
{"id": "587964", "revid": "23317", "url": "https://eu.wikipedia.org/wiki?curid=587964", "title": "Terceira", "text": ""}
{"id": "587965", "revid": "23317", "url": "https://eu.wikipedia.org/wiki?curid=587965", "title": "Faial", "text": ""}
{"id": "587967", "revid": "23317", "url": "https://eu.wikipedia.org/wiki?curid=587967", "title": "Corvo", "text": ""}
{"id": "587968", "revid": "23317", "url": "https://eu.wikipedia.org/wiki?curid=587968", "title": "Graciosa", "text": ""}
{"id": "587979", "revid": "17", "url": "https://eu.wikipedia.org/wiki?curid=587979", "title": "Indehiszentzia", "text": ""}
{"id": "587981", "revid": "646", "url": "https://eu.wikipedia.org/wiki?curid=587981", "title": "Kapsula (argipena)", "text": "Kapsula hitzak bilgailu edo mintz batez estalitako eduki edo barrunbea da. Erabilera zenbait ditu:"}
{"id": "587982", "revid": "17", "url": "https://eu.wikipedia.org/wiki?curid=587982", "title": "Kapsula", "text": ""}
{"id": "587983", "revid": "59902", "url": "https://eu.wikipedia.org/wiki?curid=587983", "title": "Burruntzali", "text": "Burruntzalia, halaber zalia edo gahea (), janaria plateretan banatzeko erabiltzen den koilara handia da. Ontzian dagoen janaria eragintzeko ere erabiltzen dute. Material askotakoa izan daitezke: metalezkoak, plastikozkoak, zurezkoak eta abar.\nEuskalkietan.\nAldaerak, burruntzali, burduntzari, burdun-zali eta zali."}
{"id": "587984", "revid": "1545", "url": "https://eu.wikipedia.org/wiki?curid=587984", "title": "Zali", "text": ""}
{"id": "587986", "revid": "336", "url": "https://eu.wikipedia.org/wiki?curid=587986", "title": "Koilara", "text": "Koilara bat mango baten muturrean buru ahur txiki bat duen tresna da. Nagusiki elikagai likido edo erdi likidoa zerbitzatzeko edo jateko erabiltzen da, baita zenbait elikagai solido ere, hala nola arroza eta zereala, sardexka batekin erraz altxatu ezin direnak. Osagaiak neurtu, nahastu eta elikagaiak prestatzeko ere erabiltzen dira koilarak. Normalean, metalez, zurez, portzelanaz edo plastikoz eginda egoten dira.\nHistoria.\nAntzinako egiptoarrek koilara gisa erabiltzen zituzten objektuen artean bolizko, silexezko, arbelezko eta zurezko koilarak aurkitu izan dira, horietako asko ikur erlijiosoekin zizelkatuak.\nKristo aurretik hiru mila urte lehenago, Mesopotamia, Siria eta Egipton, koilarak kirten landuekin eta fantasiazko beste apaingarri batzuekin egiten ziren. Neolitoan, Ozieri zibilizazioak, Sardinian, zeramikazko koilarak erabiltzen zituen. Txinako Shang dinastian, koilarak hezurrezkoak ziren. Txinako lehen brontzezko koilarak punta zorrotzez diseinatuta zeuden, eta litekeena da laban edo sardexkatzat ere erabiltzea. Greziar eta erromatar koilarak batez ere brontzez eta zilarrez egiten ziren, eta kirtenak zurtoin puntazorrotz itxura izan ohi zuten. Museo Britainiarrean ale asko daude, eta mota bakoitzaren formak zehaztu daitezke. Horien arteko desberdintasun nagusiak kaikua eta heldulekua elkartzen direnean daude.\nAntzinako Erroman bi koilara mota egon ziren: handiena, \"ligula\" izenekoa, eta txikiena, \"cochlea\" izenekoa. Azken horrek orratz itxurako kirtena zuen, eta janaria zulatzeko edo muskuiluak irekitzeko ere balio zuen. Beraz, hurrengo sardexkaren funtzio batzuk betetzen zituen. Haren jatorria maskorra, koklea, erabiltzea zen, normalean metal preziatuzko kirtena zuena.\nAntzinako mundu musulmanean, koilarak zopa hartzeko erabiltzen ziren. Erdi Aroan etxean erabiltzen ziren koilarak behi- edo zur-adarrekoak ziren, baina letoi, peltre eta letoizkoak XV. mendean komunak izan zirela dirudi. Errege etxeko eta beste etxe batzuetako inbentarioetako zilarrezko koilarei buruzko deskripzio osoek eta oharrek balio eta bitxitasun berezia ematen diote. Ingalaterrako erreferentzia zaharrena 1259ko testamentu batean dagoela dirudi. Eduardo I.aren arropazaindegiko kontuetan, 1300erako, urrezko eta zilarrezko koilara batzuk aipatzen dira, lis loreaz markatuak, Parisko marka. Erdi Aroko koilararik interesgarrienetako bat Batasun Koilara da, Ingalaterrako subiranoaren eta ondoren britainiarraren batasunean erabilia; XII. mendeko objektu hori erregalia britainiarraren xede zaharrena da.\nTudor aroan bataio-opari gisa ezagunak ziren apostolu-koilaretako jokoak, zeinak beren kirtenak apostoluen buru edo bustoekin amaitzen baitziren, antikuarioen interesa pizteko modu berezia ziren. Koilara ingeles zaharrenen kirtenak ezkur, perilla leun edo diamante bat izan ohi dute puntan; XVI. mendearen amaieran, balaustre eta zigiluen teknikak erabiltzearen ohitura zabaldu zen. Berrezarkuntza garaian, heldulekuak zabalagoak eta lauagoak egiten hasi ziren, katiluak aldiz zabalak eta obalatuak.\nXVIII. mendearen lehen laurdenean, katilu estuago eta eliptikoagoakegiten zituzten, atzealdean mihi edo arratoi-isats bat zuela, eta kirtena gorantz bihurritzen zen muturrean.\nXIX. mendera arte, koilara (labanaz gain) izaten zen otorduetan erabiltzen zen tresna bakarra. Zura zen fabrikazioan erabilitako material nagusia.\nEgungo forma modernoa, katiluaren punta oinarria baino estuagoa duena eta kirtenaren mutur biribildua beherantz jarrita, 1760 inguruan hasi zen erabiltzen.\nGerora, eztainuz estalitako burdinaren edo altzairuaren fabrikazio industriala hasi zen, eta jende aberatsenarentzat, zilarrezkoa. Sufre ugariko elikagaientzat, hala nola arrautzentzat edo arrainarentzat, urre-koloreko koilarak, adar-koilarak edo osagai horrekin erreakzionatzen ez duten eta zaporea aldatzen dioten bestelako materialak erabiltzen ziren.\nBere forma primitibotik hainbat forma espezializatu garatu dira zopak, entsaladak, kafea eta abar kontsumitzeko.\nTxilen, zurezko koilarak maputxeen herriaren asmakizuntzat hartzen dira, eta, gainera, inguruan aurki daitezkeen egurrekin katiluak, platerak, koilarak, ontziak eta morteroak egiten zituen.\nMotak eta erabilerak.\nKoilarak elikagai likido edo erdi likidoak (zopa, gisatua edo izozkia) irensteko erabiltzen dira batez ere, edo oso elikagai solido txikiak edo hauts-itxurakoak, sardexka batekin erraz jan ezin direnak, hala nola arroza, azukrea, zereala eta ilarrak. Asiako hego-ekialdean, koilarak erabiltzen dira jateko; sardexkak soilik janaria koilarara bultzatzeko erabiltzen dira. Koilarak elikagaiak prestatu eta zerbitzatzeko ere asko erabiltzen dira .\nKoilarakadatxoa eta koilarakada erabiltzen dira elikagaiak prestatzean bolumena neurtzeko. Koilarakadatxoa maiz erabiltzen da errezetarik gabe saldutako sendagaien dosia deskribatzeko. Koilarakadatxo inperial bat 5 ml da, eta koilarakada inperial bat 10 ml.\nObjektu apaingarri gisa saltzen diren koilarak ere badaude, edo ekitaldi, leku edo data jakin bat ospatzen dutenak.\nKoilarak musika-tresna gisa ere erabil daitezke.\n\"Spooning\" eta antzeko jokoetan ere erabiltzen dira koilarak; hau da, bi parte-hartzailek edo gehiagok koilara bat kulunkatzen dute sudurraren muturrean, eta denbora gehiago irauten duenak irrist egin gabe irabazten du.\nManufaktura.\nMakinaz egindako koilaren kasuan, oinarrizko forma zilar-xafla esterlinaz, nikel- eta zilar-aleazio batez edo altzairu herdoilgaitzez egiten da. Ontzia bi makina estutzaileren artean pasatzen da, zati meharrago bat sortzeko. Heldulekuaren zatia ere behar den zabalera lortzeko estutu egiten da. Ondoren, leundu egiten da adierazitako forma har dezan, eta bi tindagai erabiltzen dira produktuari nahi den patroia gehitzeko.\nOntzia limatu egiten da forma emateko, askotan metalezko plantila bat erabiliz. Ondoren, katilua eztainu-pastel batekin eta koilara-estaka batekin osatzen da. Urtutako eztainua estakaren inguruan isurtzen da eta gogortu egiten da. Ondoren, kirtena 45 gradutara tolestu eta koilara eztainuan sartzen da, eskatakrekin eta mailu astun batekin, katilua osatzeko. Kirtenaren kurbak sortako beste koilarenarekin bat egin dezan doitzen da, eta behar bezala finkatzen da mahaiaren gainean. Ondoren, ontzia nibelatu egiten da. Gainazalak limatu egiten dira, lehenik eta behin, lima latz batekin, azaleko su-orbana kentzeko, eta, jarraian, lima leun batekin. Gero, leundu egiten da, karraka-markak eta kaiku barruko su-orbana kentzeko, nahi den itxura lortu arte.\nBestalde, koilara forjatuak koilara eskuz, modu tradizionalean manufakturatuak dira."}
{"id": "587987", "revid": "56334", "url": "https://eu.wikipedia.org/wiki?curid=587987", "title": "Gelatina", "text": "Gelatina proteina konplexu bat da, koloide erdisolidoa, animalien ehun konektiboko kolagenotik eskuratzen dena. Animalien hezurretan, azalean, haragian, nerbioetan ugari dago. Txerri hankak, tripakiak, isatsa, masailak, zangarra, erreboiloa, lupia... gelatina ugari duten osagaiak dira.\nFruitu batzuek ere azalean eta hazietan gelatina izaten dute: irasagarra, sagarra, udareak, arana...\nItsas belar ugarik ere gelatina kopuru handiak dituzte, agar-agar izeneko itsas belarrak ditugu ezagunenetako batzuk. Elikagaien industrian maiz erabiltzen da, proteina edukia gaineratu eta bitamina-ontzi moduan.\nFarmazia industrian ere asko erabiltzen da. Adibidez, gelatinazko kapsulen osagai nagusia da.\nSukaldaritzan gelatina prestaketak gelatinizatzen diren elementu likido zaporetsuei esaten zaie. Fruitu zuku bat, kontsome bat edo lurrin bereziko bestelako salda desberdinei. Prestaketa hauek egiteko erabiltzen diren osagaiek duten gelatinarekin trinkotu daitezke edo guk gehitutakoarekin ere bai. Prestaketa mota hauei ere gelatina izena ere ematen zaie.\nGelatina naturalak.\nOsagai ugarik dute gelatina: haragiak, arrainak, fruituak, itsas belarrak.\nGelatina motak.\nAnimali jatorriko gelatina finduak.\nGaur egun gehien bat txerrien azaletatik lortzen den osagai findua da. Proteina izaten dute, eta beraz, emultsionatzeko eta aparrak egiteko balio duten bakarrak dira.\nGelatina orriak.\nZapore eta kolorerik gabeko orri gardenak dira. Orri hauek 35\u00baC-tik gora likido bihurtzen dira eta tenperatura horretatik behera trinkotzen hasten dira. Litro bat likidori trinkotasuna eman ahal izateko 20 g. eta 30 g. gelatina beharko dira . Erabili aurretik ur hotzetan 5 minutuz hidratatzea komeni izaten da.\nGelatina- hautsa.\nHauts moduan saltzen den gelatina da. Orrien moduan hauek ere 35\u00baC-tik gora likido bihurtzen dira eta tenperatura horretatik behera trinkotzen hasten da. Litro bat likidori trinkotasuna eman ahal izateko 20 g. eta 30 g. gelatina beharko dira . Gelatina erabili aurretik likido hotzetan beratu ezkero ondoren berotan errazago desegingo zaigu.\nEgonkortzailea hautsa.\nApar edo esne-gain harrotuak hotzean egonkortzeko erabiltzen den hautsak dira. \nGellan.\nBakteria baten fermentazioarekin lortzen da. Hauts eginda saltzen da.\nKappa.\nItsas belar gorrietatik eratorritako gelatina bat da. Hauts eginda saltzen da. Oso azkar trinkotzen du.\nLota.\nHau ere itsas belar gorrietatik lortzen da. Hauts eginda saltzen da.\nSodio alginatoa eta kaltzio kloruroa.\nGelatina likidoak trinkotu edo solido bihurtzeko erabiltzen den osagai bati deitzen zaio. Baina izen bera ematen zaie harekin egiten diren prestaketa ugariri ere.\nGelatinaren erabilpena sukaldaritzan.\nGelatina duten prestaketak berotan likidoak izaten dira eta hoztutakoan, solido bihurtzen dira.\nLehen aipatu moduan, osagai desberdinek gelatina naturalki izan dezakete baina industrialki ere prestatu eta saltzen da, bereziki sukaldaritzan eta gozogintzan erabiltzeko. Horiek orri garden bat bezala edo hauts moduan saltzen dira. Elikagaien industrian ere asko erabiltzen den osagai bat da. Lortu nahi dugun trinkotasun mailak baldintzatuko du erabili beharreko gelatina kopurua. Gehiegizko gelatina kopurua gehitzeak prestaketa goma-antzeko eta jateko desatsegin bihurtu dezake.\nSukaldeko prestakuntzak trinkotzeko erabili beharreko gelatina kopurua.\nLortu nahi dugun trinkotasun mailak baldintzatuko du erabili beharreko gelatina kopurua. Gehiegizko gelatina gehitzeak prestaketa goma-antzeko eta jateko desatsegin bihurtu dezake.\nGel bigun bat lortzeko\nSifoian sartu eta aparrak egiteko. 3 edo 6 orri. 6 g. eta 12 g. bitartean.\nTrinkotasun hauskor bat duen gela lortzeko.\nKokteletako baso txikietan gelatina bigunak lortzeko. 6 eta 8 orri bitartean. 12 g. eta 16 g. bitartean.\nGel erdi gogor ba lortzeko.\nLitroko 15 eta 18 orri. Hautsa erabiliko bagenu, 30 g. eta 36 g.\nGel gogor bat lortzeko.\nLitroko 18 orritik gora eta 36 g. tik gora.\nGelatina prestaketa motak.\nFruituen zukuarekin eginiko gelatinak.\nhonetan fruituaren zukuaren zati bat edo aparteko ur kantitate bat berotuko dugu, eta bertan urtuko dugu gelatina. Ondoren gelatina bihurtu nahi dugun gainerako zukuan nahasteko. Fruituekin eginiko gelatina hauek, jeneralean, gozogintzako prestaketei distira eman eta airetik babesteko erabiltzen dira.\nKontu izan fruitu batzuk, kiwia, anana edo papayak adibidez, bromelina duten entzima batzuk dituztela. Entzima hauek ez dute proteina trinkotzen uzten, eta beraz, fruitu hauekin gelatina bat egin nahiko bagenu, aldez aurretik egosi egin beharko genituzke entzima honen eragina kentzeko.\nKontsomearekin eginiko gelatinak.\nArgitu edo garbitutako kontsome gelatinizatuak dira. Kontsomea epeldu ondoren, hidratatutako gelatina orriak gehituko dizkiogu, kontu handiarekin urtzen utzi, eta oso poliki nahastu gero. Bufetetan, moldeak eta prestaketa desberdinak estaltzeko erabiltzen dira. Prestaketa hotz batzuei gorputza edo trinkotasuna emateko ere erabiltzen dira.\nInfusioekin eginiko gelatinak.\nLurrina duen espezia edo belar usaintsuan egosi ura, esnea edo esne gaina. Bere horretan zaporea hartu dezan denbora batez utzi iragazi aurretik. Hoztu aurretik, hidratatutako orriak gehitu, eta kontu handiarekin urtzen utzi eta nahasteko. Aparrak eta ravioliak egiteko, bere horretan plateraren oinarria egiteko edo infusioak trinkotzeko eta gogortzeko.\nLikoreekin eginiko gelatinak.\nLikore zati bat edo likido pittin bat epeldu eta bertan urtzen da gelatina; ondoren, beste likorearekin nahasteko. Gozogintzarako erabiltzen da bereziki. Gelatina likido kantitate txiki baten urtzen badugu, eta hau ondoren hotza dagoen beste osagai batzuekin nahasten badugu denean zabaldu aurretik, gelatina zatika gogortzeko arriskua izan dezakegu.\nGozogintzan trinkotzeko gelatinak.\nBavaroise edo mousse batzuk trinkotzeko erabiltzen da gelatina. Kasu honetan, gelatina esne gain zati bat berotu eta bertan urtzen da, ondoren kontu handiarekin beste osagaiekin nahastuz. Gelatina likido kantitate txiki baten urtzen badugu eta hau ondoren hotza dagoen beste osagai batzuekin nahasten badugu denean zabaldu aurretik, gelatina zatika gogortzeko arriskua izan dezakegu."}
{"id": "587988", "revid": "105290", "url": "https://eu.wikipedia.org/wiki?curid=587988", "title": "Birringailu", "text": "Birringailu elikagaiak xehatzeko tresna da. Tamaina eta mota askotakoak izan daitezke baita elikagaio jakin batzuk xehatzeko propio eginak: Parmigiano-Reggiano gazta, ogi gogorra, intxaur muskatua, trufak, patatak, eta abar"}
{"id": "587990", "revid": "44278", "url": "https://eu.wikipedia.org/wiki?curid=587990", "title": "Tuber", "text": "Boilur edo trufa \"Tuber\" generoko onddo askomizeteei ematen zaien izena da. Erraboilen itxurako gorputza dute. Haritzen, arteen eta beste zuhaitz batzuen inguruetan aurkitzen dira.\nTuber.\nPezizales ordenean sailkatzen den Ascomycota filumeko genero oso apreziatua da, herrikoiki aleak grisola edo trufa bezala ezagutzen dira. Ekologikoki garrantzitsuak dira ektomikorrizak garatzen dituztelako. Onddo hipogeo honen askokarpo izenenko apotezio eraldatuak forma biribildua eta irregularra aurkezten du. Peridioa edo kanpo azala iluna (argia ere izan daiteke, adibidez \"T. magnatum\") eta zimurtsua izaten da. Gleba edo barne gune emankorra aldiz, kolore aldakorreko beta bihurri edo zerebriformeak aurkezten ditu. Tamaina aldetik aldakorrak izan daitezke.\nSailkapena eta ezaugarri nagusiak.\nTuberaceae familiak, zeinetan espezie hau sailkatuta dagoen, hurrengo ezaugarri bereizgarriak beteko ditu:\nOnddo hauek euren ekologiagaz erlazionatuta egoten diren usain berezi espezifikoak (espezie mailan) izaten dituzte. Askosporek familiaren ezaugarrietaz gain pareta lodia ere aurkezten dute (hasieran hialinoak eta heldutasuenan ilundu egiten dira), eta apaindura ekinatua (\"T. rufum\") edo errretikulatua (\"T. puberulum\") izan daiteke. Geografikoki genero hau ipar hemisferiko gune epeletan hedatzen da, hiru zonalde desberdintzatu daitezkeelarik: Europa, Asia hego-ekialdea eta Ipar Amerika. Generoaren barnean 100 bat espezie ezagutzen dira, garrantzitsuenak Espainia mailan hurrengoak izanik: \"T. melanosporum, T. aestivum, T. brumale\" eta \"T. uncinatum\" izanik.\nEkologia.\nOnddo genero hau lur kalkareotan agertu ohi da 7-8 bitarteko pH baldintzetan, nahiz eta zenbait espezie leku apur bat azidoagoetan ere (pH 6-7) garatzeko gai diren, adibidez \"T. mesentericum\". Lur kalkareo hauek nahiko pobreak izaten dira, nitrogeno, fosforo edo burdin bezalako elementuetan baina aberatzak kaltzio edo potasio elementuetan, eta tenperatura nahiko epelak aurkezten dituzte. Naturalki klima mediterraneoko inguruneetan hazten da, non urtaro lehor bat ematen den eta urteko preziptazioak 600-900\u00a0mm diren. Hazkuntza gertatzeko lurreko sakonera minimoa 0,10\u00a0m da eta mikorrizazioak sortzen dituztenez topografia ere faktore garrantzitsua izaten da. Altitudeari erreparatuz, trufak orokorrean itsas mailatik, 700 eta 1400 metro tarteko altueran hazten dira.\nEstrategia trofikoa.\nEsan dugunez genero honen estrategia trofikoa zuhaitz espezie desberdinekin mikorrizak sortzea da, bereziki ektomikorrizak. Mikorrizazioa, onddoek elikagaia lortzeko landareekin sortzen dituzten sinbiosi mutualista motatako harreman edo elkarte biologikoei deritze. Elkartea landarearen sustraiekin gertatzen da. Onddoak sustraiaren kanpoaldean geruza nabarmen bat garatzen du, zorroa (taldearen arabera lodiera ezberdina aurkeztu dezake) izenekoa. Kortexean barneratzen denean soilik interzelularki hazten da, inoiz ez intrazelularki. Zelulen artean sortzen duen hifa sistemari Hartig sarea (kortexean edo epidermisean garatu daiteke) deritzo. \"Tuber\" generoko espezie batzuek zuhaitz espezie espezifikoekin sortzen dute sinbiosi mota hau, adibidez:\nIkusi izan da genero honek estrategia desberdinak erabiltzen dituela sustraiaren kortex geruza desberdinak zeharkatzeko. Adibidez, \"Quercus\" edo \"Corylus\" generoekin agertzen diren \"Tuber\" generoek kortexaren 5 zelula inguru zeharkatzen ditu; \"Pinus sylvestris\" espeziean agertzen direnak aldiz, 10 zelula zeharkatzera heldu ditezke eta zenbaitetan endodermisa uki dezakete.\nBestalde, jakina da ere onddo hauek euren zuhaitz ostalariaren lurraren errizosfera eraldatzeko gaitasuna aurkezten dutela. Eraldaketa horrek zuhaitzaren inguruko zirkulu itxurako efektu bisuala eratzen du, zeinetan ez den belarrik edota beste landarerik hazten. Hau gertatzen da onddo hauek zenbait substantzia alelopatiko hegazkorrak sortu eta askatzeko gaitasuna dutelako, hala nola zenbait aldehido eta konposatu alkoholiko.\nUgal estrategia eta bizi zikloa.\nHistorian zehar buruhauste handiak eman izan ditu ugalketa zikloa nahiko konplexua delako onddo genero preziatu honetan. Pezizales ordenaren barnean sailkatzen denez, bizi ziklo haplo-dikariontea egiten du eta batez ere ugalketa sexuala burutzen du. Bereziki oso ikertua dagoen \"Tuber melanosporum\" espezieean, hurrengo faseak bereiztu daitezke:\nEspezi nagusiak eta garrantzia.\nTrufak oso produktu apreziatuak dira gure gizartean, garrantzi ekologikoa izateaz gain, Europar (Frantzia, Italia edo Espainian adibidez) sukaldaritzan aroma eta sapore berezi intentsoa dutelako. Merkatuan oso prezio altuak izaten dituzte adibidez, gure inguruneetan oso ohikoa den \"T. melanosporum\" espeziearen kilo batek 3000\u00a0\u20ac balio dezake. Hurrengo espezieak dira preziatuenetarikoak:\n\"Tuber melanosporum\".\nEspezie hau \"trufa beltz\" izenaz ezagutzen da gure inguruan; Frantzian \"truffe du P\u00e9rigord\" bezala eta Italian aldiz \"tartufo nero pregiato\" izenaz. Askokarpo hipogeoak itxura oboide irregularra izaten du, gutxienez 2-4 cm izaten duena eta 10 cm-ra ere hel daitekeena. Gainzal osoa garau biribilez estalita ageri da, eta barnea (gleba) hondo beltz bat izaten da non kolore zuriko beta bihurriak bereizten diren. Garatzen dituzten askosporak nahiko handiak izaten dira, 2-6naka garatzen dira askoen barnean eta apaindura nabarmena aurkezten dute.\nIkuspuntu antropologikotik, gehien kultibatzen den espezietarikoa da, eta baita merkatuan prezio altuenetarikoa izaten duena ere. Euskal herri mailan espezie hau izango da apreziatuena. Arabako Valdegobea eta Kanpezu inguruneetan Eusko Jaurlaritzak espezie honen ustiaketa burutzeko laborantza plan bat jarri zuen martxan 90eko hamarkadan. 1990 urtean zenbait eremu landatu ziren Artea bezalako zuhaitz espezieekin, eta 10 urte geroago (zuhaitzen hazkuntza gertatzeko denbora) 2002-2003 kanpainan 20\u00a0kg trufa lortu ziren hektareako.\nOrokorrean lur kalkareotan hazten dira fagazeo espezie desberdinei asoziaturik. Heltze garaia abendu eta martxoa bitartean izaten da, eta Espainia mailan espezie honen bilaketa egiteko trebatutako txakurrak erabiltzen dira .\n\"Tuber brumale\".\nNeguko boilur izeneko espezie hau \"T. melanosporum\" espeziaren antzekoa da, itxuraz oboideoa, gainzal iluna eta garauduna. Barnealdean, hondo iluna apur bat grisagoa da eta beta zuriak potoloagoak. Esporek ere antzeko egitura eta morfologia aurkezten dute. Ekologikoki, \"T. melanosporum\"-en habitat eta sasoi berdinean hazten dira, baina gune hezeagoak eta \"Corylus\" generoko zuhaitz espezieak hobesten dituzte.\nGizakiarentzako interes gutxiagoakoa da besteen aldean zapore eta aroma gutxiago izaten duelako, baina preziatua da hau ere. Beste espeziaren landaketetan agertzen direnean, kutsatzaile gisa hartzen da eta errefusatu egin ohi da.\n\"Tuber aestivum\".\nHirugarren hau izango da gure inguruneetan arrunta izan daitekeen azken espezie interesgarria, udako trufa bezala izendaten dena eta Italian \"tartufo nero estivo\" deitzen dena. Itxuraz kolore eta forma berdina dute, baina gainazalean aurkezten diten garau apaindurak forma poligonal edo piramidala izaten da, ez hain biribilduak. Gleba askoz argiagoa da besteekin konparatuta, eta beta zuriak izaten jarraitzen du. Esporak elipsoidalak dira, nahiko handiak eta apaindura tipikoarekin. Hazkuntza garaia udabarrian edo udan izaten da, urte hasieran izan beharrean, baina ingurunea beste bien antzekoa da.\nSukaldaritza arloan ere erabilia da, baina Espainia mailan soilik Valentzian eta Kataluinian dago espezie honen ustiaketa egiteko legedia."}
{"id": "587992", "revid": "119347", "url": "https://eu.wikipedia.org/wiki?curid=587992", "title": "Christian Wulff", "text": "Christian Wilhelm Walter Wulff (Osnabr\u00fcck, Mendebaldeko Alemania, 1959ko ekainaren 19a) politikaria eta abokatua da. Alemaniako presidentea izan zen 2010 eta 2012 bitarte. Alemaniako Batasun Demokrata Kristaua-ko kide gisa, Saxonia Beherea estatuko Lehen Ministroa izan zen 2003tik 2010era. Presidente aukeratu zuten 2012ko ekainaren 30eko hauteskundeetan, Joachim Gauck lehiakidearen aurretik.\n2012an Alemaniako Presidentziari uko egin zion Saxonia Beherea Lehen Ministro izan zen garaiko ustelkeria akusazio batzuk zirela eta."}
{"id": "587995", "revid": "336", "url": "https://eu.wikipedia.org/wiki?curid=587995", "title": "Neguko boilur", "text": "Neguko boilurra (\"Tuber brumale\") onddo askomizeto jangarria da. Iluna da, biribil antzekoa. Italian, Frantzian eta Alemania hegoaldean aurkitzen da."}
{"id": "587996", "revid": "1545", "url": "https://eu.wikipedia.org/wiki?curid=587996", "title": "Tuber brumale", "text": ""}
{"id": "587998", "revid": "336", "url": "https://eu.wikipedia.org/wiki?curid=587998", "title": "Udako boilur", "text": "Udako boilur edo boilur zuria (\"Tuber aestivum\") onddo askomizeto jangarria da. Iluna da, biribil antzekoa. Neguko boilurraren antzekoa da, Europa erdialdean egoten dena."}
{"id": "588000", "revid": "1545", "url": "https://eu.wikipedia.org/wiki?curid=588000", "title": "Tuber aestivum", "text": ""}
{"id": "588001", "revid": "336", "url": "https://eu.wikipedia.org/wiki?curid=588001", "title": "Grisola jator", "text": "Grisola jatorra (\"Tuber magnatum\") onddo askomizeto jangarria da. Zuria da eta sukaldaritzan oso preziatua."}
{"id": "588002", "revid": "1545", "url": "https://eu.wikipedia.org/wiki?curid=588002", "title": "Tuber magnatum", "text": ""}
{"id": "588004", "revid": "105290", "url": "https://eu.wikipedia.org/wiki?curid=588004", "title": "Boilur txiki", "text": "Boilur txikia (\"Tuber rufum\") onddo askomizeto jangarria da. Perretxiko gorrixka hau ez da jangarria."}
{"id": "588007", "revid": "1545", "url": "https://eu.wikipedia.org/wiki?curid=588007", "title": "Tuber rufum", "text": ""}
{"id": "588008", "revid": "1545", "url": "https://eu.wikipedia.org/wiki?curid=588008", "title": "Europa erdialdea", "text": ""}
{"id": "588009", "revid": "1545", "url": "https://eu.wikipedia.org/wiki?curid=588009", "title": "Horst K\u00f6hler", "text": "Horst K\u00f6hler (Skierbiesz\u00f3w, gaur egun Polonia, 1943ko otsailaren 22a) Alemaniako Batasun Demokrata Kristauko (CDU) politikaria da eta Alemaniako Presidentea izan da 2004 eta 2010 bitarte. Bigarren agintaritza betetzen ari zela, 2010ean dimititu egin zuen Alemaniak Afganistanen zituen tropei bisita egitean egin zienean egin zituen komentarioen ondorioz.\nK\u00f6hler ekonomista da lanbidez eta Presidente izan aurretik ibilbide politiko, sozial eta bankari luzea izan zuen. Europako Berreraikuntzarako eta Garapenerako Bankuko (EBRD) lehendakari izan zen 1998 eta 2000 bitarte eta Nazioarteko Diru Funtseko (NDF) zuzendari orokorra 2000 eta 2004 bitarte."}
{"id": "588017", "revid": "336", "url": "https://eu.wikipedia.org/wiki?curid=588017", "title": "Christine Lagarde", "text": "Christine Madeleine Odette Lagarde (Paris, 1956ko urtarrilaren 1a) Frantziako politikaria da eta 2011tik 2019ra Nazioarteko Diru Funtseko Zuzendari Orokorra izan zen. 2019ko azaroaren 1ean Europako Banku Zentralaren presidente bilakatu zen, Mario Draghi ordez."}
{"id": "588018", "revid": "336", "url": "https://eu.wikipedia.org/wiki?curid=588018", "title": "Neon Genesis Evangelion", "text": "Neon Genesis Evangelion (\u65b0\u4e16\u7d00\u30a8\u30f4\u30a1\u30f3\u30b2\u30ea\u30aa\u30f3 ?),(japonieraz: Hepburn: \"Shin Seiki Evangerion\"?), Japoniako anime telebista bat da, Hideaki Anno idatzia eta zuzendua. Serie aldiz Tatsunoko Productions eta Gainax saioan agertu TV Tokyo zen 1995ko azaroaren eta 2006ko ekainaren bukatu zen."}
{"id": "588022", "revid": "51002", "url": "https://eu.wikipedia.org/wiki?curid=588022", "title": "De civitate Dei contra paganos", "text": ""}
{"id": "588027", "revid": "336", "url": "https://eu.wikipedia.org/wiki?curid=588027", "title": "Johannes Rau", "text": "Johannes Rau\u00a0(Wuppertal, Alemania, 1931ko urtarrilaren 16a\u00a0\u2013 Berlin, 2006ko urtarrilaren 27a), SPDko politikaria izan zen.\nAlemaniako presidentea izan zen 1999ko uztailaren 1 etik 2004ko ekainaren 30a arte. Ipar Renania-Westfalia estatuko presidentea ere izan zen 1978 eta 1998 bitarte."}
{"id": "588028", "revid": "10891", "url": "https://eu.wikipedia.org/wiki?curid=588028", "title": "NBAko 2014-15 denboraldia", "text": "Finala.\nTxapelduna:"}
{"id": "588029", "revid": "512", "url": "https://eu.wikipedia.org/wiki?curid=588029", "title": "Roman Herzog", "text": "Roman Herzog (Landshut, Bavaria, 1934ko apirilaren 5 - Jagsthausen, 2017ko urtarrilaren 10a), alemaniar politikaria eta CDUko kidea izan zen. 1994 eta 1999 bitarte Alemaniako presidentea izan zen. 1990ko batasunaren ondorengo Alemaniako Errepublika Federaleko lehen presidentea izan zen."}
{"id": "588032", "revid": "512", "url": "https://eu.wikipedia.org/wiki?curid=588032", "title": "Txinparta (sua)", "text": "Txinparta edo pindarra gori dagoen partikula da. Igurzketaz eta sua dagoenean sortzen da."}
{"id": "588033", "revid": "17", "url": "https://eu.wikipedia.org/wiki?curid=588033", "title": "Pindar", "text": ""}
{"id": "588034", "revid": "103793", "url": "https://eu.wikipedia.org/wiki?curid=588034", "title": "Agustindar Errekoletoen komentua (Martzilla)", "text": "Agustindar Errekoletoen komentua Nafarroa Garaiko Aragoiko Erriberako Martzilla udalerrian kokatutako XV. mendeko kristiau komentu bat da. Andre Mariaren komentua, eraikin ezberdinek osatzen duten multzo arkitektonikoa da. Komentua XVIII. mendearen amaieran hasi zen eraikitzen, estilo barrokoa eta neoklasikoa nahastuz. Eliza, konplexu arkitektonikoaren erdian dago, gurutze latindarraren itxura eta kanpoalderantz begira dagoen gurutzeri nabea.\nAntzinean zistertar monasterio izandakoa, XIX. mendean agustindarren eskuetan amaitu zen. Desamortizazioan hustua, 1865ean fraideak itzuli ziren.\nHistoria.\nToki horretan Antsa erreginak, Antso VI.a Jakitunaren emazteak, moja zistertarren monasterio bat sortu zuen 1160 inguruan. Errege horren baieztapen baten arabera 1181. urtean, hiribilduarekin berarekin hornitu zuten, eta beste ondasun batzuk zituen Gesalatz eta Deierri ibarretan, ondoren koroari salduak 1252an. Antso VII.a Azkarraren alaba den Zuria andrearen abadiatuaren azpian, badirudi garai bikainena ezagutu duela. Ondoren, komentu diziplina lasaitzen joan zen eta eraikinak ia abandonatuta geratu ziren, komunitatea desegin zen arte 1405ean eta monasterioa Olibako monasterioara gehitu zen arte.\nHorrela, gero eta garrantzi handiagoko monjeen priorerria bihurtu zen. 1422an errenta berriak gehitu zitzaizkion, eta, azkenik, abadia bihurtu zen 1605ean, errege-patronatu gisa; bere abadea, ordutik, elizaren besoaren zati izan zen Nafarroako Erresumako Gorteetan. Ekonomia osasuntsu bati esker, 1755ean egoitza berriak eraiki ahal izan ziren, eta antzinakoak bertan behera utzi ziren, hondamendi egoeran. 1809ko eta 1820ko aldarrikapenek parentesi bana ezarri zuten komentuko bizitzan, eta etenaldi hori behin betiko eten zen komunitatea deuseztatu eta 1835ean bere ondasunak desamortizatu zirenean. Agustindar Errekoletoek, ondoren, 1864an, antzinako monastika-gelak erosi zituzten, eta bertan misio-mintegi bat ezarri zuten.\n1891. urtean ikastetxea zabaltzea proiektatu zen, hegal berri bat eraikiz. Zailtasun ugari izan zirenez, haren zati bat egitea ezinezkoa izan zen 1931ra arte, orduan eraiki baitzen etorkizuneko eraikinaren oinarria. Bigarren Errepublika eta 1936ko gerra zirela-eta, lanak gelditu ondoren, 1940ko urriaren hasieran berrabiarazi ziren. 1999an erabat birmoldatu zen.\n1982ko urriaren 13an ikastetxea Nafarroako Unibertsitateko Teologia Fakultatean afiliatu zen.\nEraikina.\nXVIII. mendeko azken laurdenean estilo barroko-klasizistan eraikitako adreiluzko multzo arkitektonikoa da. 1774ko maiatzaren 15ean zen Juan Lorenzo Irigoien Dutari monasterioko lehen harria bedeinkatu eta jarri zuen. Elizak, konplexu arkitektonikoaren erdian kokatua, gurutze latindarreko oinplanoa, gurutzadura irteneko nabea eta burualde laukizuzen sakona ditu. Gurutzadurak izkina oktogonalak ditu, eta kupula erdiesferikoak estaltzen du; gainerako atalak, berriz, kupula eliptiko beheratuez estaltzen dira. Hormetan pilastra erritmikoak ageri dira, ordena konposatuan binakatuta. Iztukuzko motibo apaingarri soilek hizkuntza rococo eta protoneoklasikoko juntagailu bat erakusten dute, gurutzadurako alflanetako horma-hobien gainean errokoko kartelei eusten dieten aingeruak eta argiztapen-okuluen inguruan saritutako girnaldak nabarmenduz.\nXIX. mendearen bigarren erdialdeko erretaulak neobarrokoak dira. Handienak Andre Maria Zuriaren irudi gotiko hispanoflamenkoa du (XV. mendearen bigarren erdia), aurpegi gozokoa eta tunikan angelu tolestuak dituena, polikromia barrokoa duena."}
{"id": "588035", "revid": "105290", "url": "https://eu.wikipedia.org/wiki?curid=588035", "title": "Parada Vieja", "text": "Parada Vieja Burgosko probintzian dagoen mendia da, Obarenenes mendietan hain zuzen ere. Miranda Ebron kokaturik, 867 metro ditu."}
{"id": "588036", "revid": "105290", "url": "https://eu.wikipedia.org/wiki?curid=588036", "title": "Cruz de Motrico", "text": "Cruz de Motrico Burgosko probintzian dagoen mendia da, Obarenenes mendietan hain zuzen ere. Miranda Ebron kokaturik, 851 metro ditu.\nTontorrean hamar metroko gurutzea du, 2009an berreraikia izan zena."}
{"id": "588037", "revid": "105290", "url": "https://eu.wikipedia.org/wiki?curid=588037", "title": "Amaya haitza", "text": "Amaya haitza () Burgosko probintzian dagoen mendizerra da, Kantauriar mendikatearen hegoaldean kokaturik. Tontor nagusiak 1.377 metro ditu eta Tierra de Campos eskualdea ikusteko leku paregabea da.\nHerrera de Pisuerga eta Villadiego artean dago eta bere magalean izen bereko herria eta aztarnategi arkeologikoa daude."}
{"id": "588038", "revid": "83745", "url": "https://eu.wikipedia.org/wiki?curid=588038", "title": "Amaya (hiria)", "text": "Amaya edo Amaia Iberiar Penintsulako iparraldean eratutako antzinako hiria izan zen. Izen bereko haitzaren magalean, egungo Sotresgudo udalerrian sortu zuten kantabriek.\nEtimologia.\n\u00abAmaya\u00bb toponimoaren erroa indoeuroparra da eta \u00abam(ma)\u00bb edo \u00abama\u00bb esan nahi du. \u00abIo-ia\u00bb atzizkia indoeuroparra ere bada. Hau da, Amaya edo Amaia \u00abama hiria\u00bb edo \u00abhiriburua\u00bb esan nahi du.\nHistoria.\nI. mendearen amaieran edo II. mendearen hasieran jada aipatua, Kantabriar Gerretan, Augusto enperadoreak bertan finkatu zuen bere kanpamendu nagusia.\n574an Leovigildo errege bisigodoak hiria okupatu zuen Galiziako Erresuma konkistatu nahian. 680an, Ervigioren erreinaldian, Kantabriako dukerria ezarri zuten, Amaya bere hiriburua izanik. Musulmanek Iberiar penintsula konkistatzeari ekin ziotenean, hegoaldeko hainbat kristauk bertan topatu zuten babesleku. 712an Tarik ibn Zijadek konkistatua, arabiarrek ez ziren bertan geratu eta, berriro 714an, Musa ibn Nusairrek hiria arpilatu zuen. Petri Kantabriakoa dukeak Cangues d'On\u00eds aldera ihes egin zuen.\nHonen semea zen Alfontso I.a Asturiaskoak hiria berreskuratu eta zaharberritu zuen. Bertan gotzain bat ere ezarri zuen. Baina, inorena ez zen lur batean zegoenez, Ordo\u00f1o I.ak, 860an Rodrigo Gaztelakoari eman zion eta harrezkero \"Amaya Patricia\" izena izan zuen.\nRamiro II.a Leongoaren agintalditik aurrera, epeka-epeka hustuz joan zen. Hala eta guztiz ere, 989. urtean, Hisham II.ak zuzenduriko gudarosteak azkenekoz setiatu zuen hiria.\nDonejakue Bidea bertatik pasa zen. Antso III.a Gartzez Nagusiak 1034an bidea ezarri zuenean, Briviesca, Amaya eta Astorgatik Bierzoraino kokatu zuen.\nAztarnategia.\nEgun, aurreerromatar sarbidea eta harresietako bat daude ikusgai. Erdi Aroko hiriaren aztarnak ere badaude.\nLehen indusketa lanak 1891n Romualdo Morok egin zuen."}
{"id": "588039", "revid": "1545", "url": "https://eu.wikipedia.org/wiki?curid=588039", "title": "Amaia (hiria)", "text": ""}
{"id": "588042", "revid": "90204", "url": "https://eu.wikipedia.org/wiki?curid=588042", "title": "Flash memoria", "text": "Flash memoria memoria ez hegazkordun elektroniko bat da, elektroniko ezabatu eta birprogramatu daitekeena.\n1984an Toshibak aurkeztua, flash memoria EEPROM memorietatik garatu zen. Bi mota nagusi daude, NAND edo NOR ate logikoen erabilpenaren arabera. Flash memoria gelaxka indibidualen barne ezaugarriak dagozkien ate logikoenen antzerakoak dira.\nEPROM memoriak idatzi aurretik guztiz ezabatu behar diren bitartean, NAND motako flash memoriak blokeka idatzi eta irakurri daitezke, bloke hauek normalean gailu osoa baina asko txikiagoak direlarik. NOR motako flash memorietan byte bakarra idatzi daiteke ezabatu dagoen gelaxka batean edo byte bat bakarrik irakurri.\nNAND motakoak nagusiki memoria txarteletan, USB memoriatan, egoera solidoko unitateetan -2009 edo beranduago eginikoak- eta antzerako produktuetan erabiltzen dira, biltegi orokor bezala eta datu transferentziak egiteko. NAND edo NOR flash memoriak produktu digital ugaritan kongurazio datuak gordetzeko ere erabiltzen dira askotan; lehenago lan hau EPROM memoriak edo bateria bitartez elikatutako SRAM memoriak erabilita betetzen zen. Flash memorien desabantaila esanguratsu bat bloke espezifiko baten irakurketa/idazketa ziklo kopuru finitua da.\nFlash memoria mota bien erabilpen adibideen hartean ordenagailu pertsonalak, PDAk, audio erreproduktore digitalak, argazki-kamera digitalak, telefono mugikorrak, sintetizadoreak, bideo-jokoak, , industriarako robotak, medikuntzarako aparatu elektronikoa, eta abar aurkitu daitzeke. Memoria ez hegazkorrak izateaz gain, flash memoriek atzipen-denbora azkarra daukate, DRAM memoriak bezain azkarra, SRAM edo ROM bezain azkarrak ez badira ere.\nTalka mekanikoekiko daukaten erresistentzia dela eta disko gogorak baino egokiagoak dira gailu eramngarrietarako, baita daukaten iraunkortasunagatik, presio altu, tenperatura, urperatzeak eta abar pairatzeko gai direlarik.\nTeknikoki flash memoria bat EEPROM memoria mota bat bada ere, \"EEPROM\" izena espezifikoki ez-flash EEPROM memorientzat erabiltzen da, bloke txikika -edo byteka- ezabatu daitezkeen flash memoriengandik bereizteko. Ezabatzeko zikloak geldoak izaterakoan, flash memoriak ezabatzeko erabiltzen diren bloke tamaina handiek abantaila emoten die ez-flash EEPROM memoriekiko datu kopuru haundiak idazterakoan. 2013an, flash memoriak byteka programagarriak diren EEPROMak baino askoz merkeagoak dira, eta egoera solidoko memoria ez hegazkor kopuru esanguratsu bat behar den sistemetan memoria mota nagusi bilakatu dira."}
{"id": "588065", "revid": "105290", "url": "https://eu.wikipedia.org/wiki?curid=588065", "title": "Likido sinobial", "text": "Likido sinobial edo sinobia isurkari gardena eta likatsua da, artikulazioak lubrifikatzen dituena. Zuringoaren itxura du. Bere funtzio labaingarriari esker kartilago eta artikulazioen arteko marruskadura nabarmen murrizten da.\nBere osaketari dagokionez, proteina eta zelula gutxi batzuk ditu, eta azido hialuroniko ugari.\nMintz sinobialak sortzen du. Kopuru txikitan egon ohi da artikulazioetan, baina traumatismoen ondorioz edo hanturazko gaitzen ondorioz (artritis erreumatoidearen ondorioz, esaterako) kopuru handitan egon daiteke, artikulazioko isuria eta min handia agertuz.\nArtrozentesia likido sinobialaren ateratzeari deritzo. Bi arrazoiengatik egin ohi dute sendagileek: mina arintzeko, artikulazioko isuria dagoenean, eta bere azterketa klinikoa egiteko, gaitz baten diagnostikoan asko laguntzen duena. Artrozentesia xiringa esteril baten bidez burutzen da.\nLikido sinobialaren azterketa bere ezaugarri biokimikoak, mikrobiologikoak, immunologikoak eta zitologikoak kontuan hartu behar ditu. Ohikoa da ere kristalen bilaketa, hezueriaren diagnostikoa errazten duena."}
{"id": "588066", "revid": "646", "url": "https://eu.wikipedia.org/wiki?curid=588066", "title": "Sinobia", "text": ""}
{"id": "588068", "revid": "1545", "url": "https://eu.wikipedia.org/wiki?curid=588068", "title": "Ricardo Izagirre Epalza", "text": ""}
{"id": "588069", "revid": "1545", "url": "https://eu.wikipedia.org/wiki?curid=588069", "title": "Ix-tab", "text": ""}
{"id": "588070", "revid": "1545", "url": "https://eu.wikipedia.org/wiki?curid=588070", "title": "Ricardo M. Arias", "text": ""}
{"id": "588071", "revid": "1545", "url": "https://eu.wikipedia.org/wiki?curid=588071", "title": "Ricardo Arias Espinosa", "text": ""}
{"id": "588073", "revid": "105290", "url": "https://eu.wikipedia.org/wiki?curid=588073", "title": "Zaglossus", "text": "Zaglossus ekidnen familian geratzen diren bi generoetako bat da. Australian iraungitako espezieak zituen eta, egun geratzen direnak, Ginea Berrian bizi dira.\nEspezieak.\nEgun, hiru espezie besterik ez ditu:"}
{"id": "588074", "revid": "336", "url": "https://eu.wikipedia.org/wiki?curid=588074", "title": "Ek Chuah", "text": "Ek Chuah kakao, gerra eta merkataritzaren jainko maia da. Ezpaina zintzilik eta lantza batekin irudikatzen zuten. Haren hieroglifikoa begi bat da eta uztail beltz bat du haren inguruan. Jainko hau apur bat kontraesankorra da: gerraren jainkoa denez maltzurra da baina beste aldetik merkataritzaren jainko bihozbera da.\nEk Chuah eskuan lantza bat daramala irudikatzen da, batzuetan gerran borrokatzen eta beste batzutan garaituta. Ixchelekin agertzen da jabalinaz eta lantzaz armatuta munduaren ur suntsiketan parte hartuz."}
{"id": "588076", "revid": "4890932", "url": "https://eu.wikipedia.org/wiki?curid=588076", "title": "Tachyglossus", "text": ""}
{"id": "588077", "revid": "1545", "url": "https://eu.wikipedia.org/wiki?curid=588077", "title": "Richar Laurence Millington Synge", "text": ""}
{"id": "588082", "revid": "1545", "url": "https://eu.wikipedia.org/wiki?curid=588082", "title": "Roberto Rodet Villa", "text": ""}
{"id": "588083", "revid": "1545", "url": "https://eu.wikipedia.org/wiki?curid=588083", "title": "Roberto Viola", "text": ""}
{"id": "588084", "revid": "512", "url": "https://eu.wikipedia.org/wiki?curid=588084", "title": "Walter Scheel", "text": "Walter Scheel (Solingen, Alemania, 1919ko uztailaren 8a-Bad Krozingen, 2016ko abuztuaren 24a) alemaniar politikaria izan zen, FDP alderdikoa. Alemaniako Errepublika Federaleko Atzerri ministroa eta Kantziler ordea izan zen 1969tik 1974ra, eta bitarteko Kantzilerra 1974an (Willy Brandt bere dimisio eman ondoren Guillaume afera zela eta). Azkenik, Alemaniako Errepublika Federaleko lehendakari bilakatu zen 1974 eta 1979 bitarte."}
{"id": "588087", "revid": "1545", "url": "https://eu.wikipedia.org/wiki?curid=588087", "title": "Rodney Gallop", "text": ""}
{"id": "588092", "revid": "105290", "url": "https://eu.wikipedia.org/wiki?curid=588092", "title": "Pellorneidae", "text": "Pellorneidae hegaztien barruko Passeriformes ordenako familia bat da. Asia eta Afrikan oso ohikoak dira. Lehen Timaliidae familian sailkatzen ziren genero hauek."}
{"id": "588094", "revid": "336", "url": "https://eu.wikipedia.org/wiki?curid=588094", "title": "Kenopia", "text": ""}
{"id": "588095", "revid": "336", "url": "https://eu.wikipedia.org/wiki?curid=588095", "title": "Ptyrticus", "text": ""}
{"id": "588096", "revid": "336", "url": "https://eu.wikipedia.org/wiki?curid=588096", "title": "Vaison-la-Romaine", "text": ""}
{"id": "588097", "revid": "336", "url": "https://eu.wikipedia.org/wiki?curid=588097", "title": "Legaspi", "text": ""}
{"id": "588100", "revid": "448", "url": "https://eu.wikipedia.org/wiki?curid=588100", "title": "Lege Salikoa", "text": ""}
{"id": "588102", "revid": "336", "url": "https://eu.wikipedia.org/wiki?curid=588102", "title": "Gustav Heinemann", "text": "Gustav Walter Heinemann (1899ko uztailaren 23a \u2013 1976ko uztailaren 7a) alemaniar politikaria izan zen. Essen hiriko alkate izan zen 1946tik 1969ra, Mendebaldeko Alemaniako Barne Ministroa 1949tik 1950era, Justizia Ministroa 1966tik 1969ra eta Alemaniako Errepublika Federaleko lehendakaria 1969tik 1974ra."}
{"id": "588104", "revid": "7713981", "url": "https://eu.wikipedia.org/wiki?curid=588104", "title": "Esekitoki (arropa uztekoa)", "text": "Esekitokia alkandorak, berokiak, kapelak edo beste arropa batuk eskegitzeko erabiltzen den altzaria da. Esekitokiak bi motakoak izan daitezke: pareta batean eskegi eta lerro batean hainbat arropa eskegitzeko aukera ematen duena eta lurrean zutik martzen dena, hainbat adar dituen zuhaitz baten antzera.\nEsekitokiak altzari praktikoak dira bufandak, lehen azaldutako arropak eta poltsak bezalakoak eskegitzeko. Horrela kalera ateratzeko beharrezkoak diren hainbat arropa leku berean biltzen dira, eta etxean sartzerakoan laster ken daitezke. Horregatik normalki sarreraren ondoan jartzen den altzaria da."}
{"id": "588105", "revid": "336", "url": "https://eu.wikipedia.org/wiki?curid=588105", "title": "Ch\u00e2teaurenard", "text": ""}
{"id": "588112", "revid": "512", "url": "https://eu.wikipedia.org/wiki?curid=588112", "title": "Derrick Rose", "text": "Derrick Martell Rose (1988ko urriaren 4a - ) saskibaloi jokalari estatubatuarra da, 2008-09 denboralditik NBAn Chicago Bullseko jokalaria. 1,91 metro neurtzen ditu.\nBiografia.\nRose Chicagon jaio zen, Illinoisen, 1988ko urriaren 4an. Englewooden hazi zen, Chicago hegoaldeko arriskuz betetako auzo batean eta Brenda Rosen semerik gazteena zen, Dwayne, Reggie eta Allanen ondoren. Hirurak izan ziren saskibaloi jokalari jaioak eta inguruko kantxetan irakatsi zien Rose kirol horren nondik-norakoak.\nMutilak gero eta trebezia gehiago erakusten zuen eta atentzioa deitu zuen Chicagotik kanpora ere, amak harremanak mugatzea erabaki zuelarik, ez baitzuen NBAko bidean, semea galtzerik nahi.\nHastapenak kirolean.\nBigarren Hezkuntzako ikasketak bere jaioterriko Simeon Career Academyn egin zituen eta 2 urtez izan ziren garaile estatuko txapelketan. Kontuan izan behar da, ordura arte, Illinoisko eskola batek sekula lortu gabeko garaipena zela hori.\nAzken denboraldian, ekipoa lehena zihoan Oak Hill Academy eskolari irabazteraino eraman zuen, 78-75 lortu zutelarik telebista nazionalean botatzen ari ziren partidan. Eskolako ibilbidean, bere ekipoak 120 garaipen lortu zituen, 12 bakarrik galduz.\nUnibertsitatea.\nDerrickek denboraldi bakarra jokatu zuen Memphiseko unibertsitateko \"Tigers\"ekin eta 14,9 puntu, 4,7 asistentzia eta 4,5 errebote partidako batezbestekoak lortu zituen. 2008ko Final Fourrerako klasifikatzera lortu zuten eta Kansasko unibertsitatearen aurka borrokatu zuten finala. \"Jayhawks\"ek \"Tigers\" luzapenean garaitu zuen 75-68, azken titulua lortu zutenetik 20 urte pasa ondoren.\n9 partidatan, 20 puntu edo gehiago saskiratu zituen eta AEBetako Conference USAko pasatzaile hoberena izan zen.\n2008an, NBAko \"Draft\"-ean hautagai izan zen, NBAranzko pausoa eman zuelarik.\nNBA.\n2008-09 denboraldia: Urteko \"Rookie\".\nLehen postuan aukeratu zuten 2008ko NBA Draft-ean Chicago Bullsen eskutik.\nNBAn eginiko lehen denboraldian, 20 puntu baino gehiago saskiratu zituen ligako lehen 45 partidetan, Michael Jordanen ondoren, Bulls lehen \"rookie\"a izan zelarik.\nBerriro eskuratu zuen saria abenduan eta, otsailean, 2009ko \"All-Star Weekend\"eko Rookie Challengen hartu zuen parte. 4 puntu sartu zituen eta 7 asistentzia eginez lideratu zituen \"rookie\"ak, Skills Challengen txapeldun izan zelarik eta lortu zuen lehen \"rookie\" bilakatuz.\nDenboraldiaren bukaeran, NBAko urteko \"rookie\" egin zuten 16.8 puntu, %47,5 kanpo jaurtiketa, 6,3 asistentzia eta 3,9 errebota partidako batazbestekoarekin eta \"rookie\" bosteko hoberenaren kide bilakatuz.\n\"Playoff\"-etako estreinaldian, Rosek 36 puntu saskiratu zituen, 11 asistentzia banatu eta 4 errebote harrapatu zituen Boston Celticsen aurkako garaipenean, luzapenan 105-103 garaitu zutelarik. 36 puntu horiek Kareem Abdul-Jabbaren marka berdindu zuten, \"playoff\"eko lehen partidan puntu gehien saskiratzen lehenak izan zirelarik eta historiako bigarren jokalaria izan zen \"playoff\"eko debutean 35 puntutik gora eta 10 asistentzia, behintzat, lortzen.\nAzkenean, 7 partiden buruan, Boston Celticsek Chicago garaitu zuen.\n2009-10 denboraldia: All Star.\nNBAn bigarren denboraldia hasi bezain laster, lesio bat izan zuen orkatilean eta lanak eman zizkion txapelketaren lehen zatian, baina, sendatu zenean, Rose gero eta hobeto aritu zen eta baita ekipoa ere berarekin, playoffs postuetara eramanez eta baita sophomore lehiatzera ere, NBAko All-Star Gamen kokatuz lehen aldiz.\nLesioak han eta hemen, ez Rosenak bakarrik, Bullsek \"playoffs\"etatik jaitsi beharrean izan ziren eta hortxe geratuko zela zirudien, baina, azken sprintean, borroka finalaren bidean geratu zen taldea.\nApirileko partidan honetan egin zuen lan ikusgarriaren ondoren, Rose Ekialdeko Konferentziako jokalari hoberena izan zen.\nBehin \"playoffs\"etan sarturik, Rosen Chicago Bullsak LeBron Jamesen Cleveland Cavaliersen aurka egin behar izan zuten eta haien aurrean makurtu behar izan zuten 5 partiden buruan, baina ez zen garaipen erraza izan, bigarren urtez playoffs bikainak burutuz.\nUda hartan, AEBetako federazioak AEB Saskibaloiko Turkiako Mundialean ordezkatzeko deitu zion, helburua erraztasun handiz lortu zutelarik.\n2010-2011 denboraldia: MVP.\nDenboraldi honetan, NBAko izan eztabaidaezina zen jada. Hasiera gorabeheratsua izan bazuten ere, Rose eta bere lagunek 62 garaipen lortu zituzten 20 porroten aurrean.\nRosen lan pertsonala ikusgarria izan zen: 25,0 puntu partidako, 7,7 asistentzia partidako eta 4,1 errebote partidako. Honek denak All-Star partidara eraman zuen bigarren aldiz eta denboraldiko MVP (Most Valuable Player) egin zuten, sekula lortu izan zuen jokalaririk gazteena izanez. Bera eta Michael Jordan izan ziren lortu zuten bulls bakarrak.\n\"Playoffs\"etan, Chicago Bullsek Indiana Pacers eta Atlanta Hawks garaitu zituzten lehen eta bigarren bueltan hurrenez-hurren. Rosek bere errekorra gainditu zuen playoffs partida batean, 44 puntu saskirauz Atlanta Hawksen aurka.\nEkialdeko Konferentziaren finalean, Miami Heaten aurka jokatu zuten eta kantxa faktorea bere alde zuten, baina porrotera joan ziren 5 partiden buruan, Miamiko Chris Bosh, Dwyane Wade eta LeBron Jamesk osatutako \"Big Three\"a garaitezina izan baitzen.\n2011-2012 denboraldia: lesioen denboraldia.\n2011ko abenduan, Roseek 94,8 milioiko klausula sinatu zuen (72,8 milioi euro) 5 denboraldiko epean. Horrek, talde osoaren soldaten %30a betetzen zuen, jokalari bati ordaindu ahal zaion maximoa hain zuzen ere. Gauzak horrela, NBAko soldata arau berri bat sortu zen \"Derrick Rose Araua\" deritzona, aurretik aipatutako baldintza betetzen duena.\nDerrick-ek \"All Star\"ean ere parte hartu zuen, bigarren jokalaririk bozkatuena izan zelarik, Dwight Howarden atzetik, denboraldi horretan, 21,8 puntu, 7,9 asistentzia eta 3,4 erreboteko batazbestekoa lortu zituelarik.\nDerrick ez zuen denboraldi ona izan, lesioak zirela-eta, 37 partida galdu baitzituen (76 ziren denera). Kontuan izan behar da, aurreko 3 denboraldietan 6 partida besterik ez zituela galdu. Hala ere, Bulls berriro izanz en garaile denboraldi horretan (50-16).\n\"Playoffs\"etako lehen partidan, Philadelphia 76ersen aurka, Rose (23 pt, 9 erreb, 9 ast) ezker belauna lesionatu zuen salto egiterakoan; partidaren azken minutuetan izan zen, 1:22 besterik ez baitzen geratzen eta Chicago irabazten zihoan 12 puntuz.\nRosek belauneko lotailu gurutzatuaaren haustura izan zuela informatu zuten eta denboraldian geratzen zena eta hurrengoaren hasiera ere galdu beharko zituen. Chicagok eraztunarenganako zituen itxaropenak kolpe handia hartu zuten gertakizun honekin eta lehen bueltan bota zituzten 4-2 eta, espero ez zen bezala, 76ers pasatu ziren aurrera.\n2012ko maiatzean, Derrickek 8 eta 12 hilabete arteko errekuperazioaren beharra izan zuela iragarri zuten.\n2012-2013 denboraldia: errekuperazioa eta espekulazioak.\nAll Star-eko geldialdia eta gero (Otsaila bukaeran), Derrick Rose itzuliko zen itxaropena zabaldu zuten, baina martxoaren bukaeran gauzak berdin jarraitzen zuen.\nPrentsa eta zaleak irrikitzen zeuden eta Chicago eta Rose bera ere presionatzen zuten itzultzeko, baina erabat ondo egon arte ez zela pistara itzuliko komunikatu zuten.\nMartxoaren 8rako eman zioten alta, baina Rose ez zegoen itzulerarako mentalki prestatuta. Adidas eta gainontzeko patrozinatzaileen kanpainak ugaritu ziren, baina ez zen emaitzik izan. Rosek ez zuen arriskatu nahi izan eta hurrengo denboraldirako gorde zen, 2013-14rako.\nLesioak gora eta behera eta izar handiena geldi bazituen ere, Bullsek \"Playoffs\"etarako sailkatzea lortu zuen, 45-37. Ekialdeko Konferentzian, 5. izan ziren eta Brooklyn Netsen aurka egin behar izan zuten lehen bueltan. Semifinaletan, NBAko garaile izan zen Miami Heat garaitu zuten, baina makurtu beharrean izan ziren hurrengo 4 partidetan.\nBigarren bueltan eliminatuta izanda ere, askorentzat, Jordanen ondorengo denboraldi hoberena izan zen hau.\nBizitza pertsonala.\nAmonak jarri zion \"Pooh\" ezizena txiki-txikitan Winnie de Pooh bezain pottoloa eta horia zela-eta.\nEzkerreko bizepsan, saskibaloiko baloi bat duen azti baten tatuaia du, goian \"Poohdini\" idatzita duelarik. Esanguratsua da datu hau, txikitan, mediekuen orratzenganako fobia ian baitzuen eta ez baitzuen zauriak josten uzten.\nPartiden aurrean motibatzeko, Lil Wayne raperoaren \"I'm me\" abestia entzuten omen zuen.\n2012an, seme bat izan zuen eta P.J. deitu zion."}
{"id": "588116", "revid": "17", "url": "https://eu.wikipedia.org/wiki?curid=588116", "title": "Donostiako Itun", "text": ""}
{"id": "588119", "revid": "96586", "url": "https://eu.wikipedia.org/wiki?curid=588119", "title": "Heinrich L\u00fcbke", "text": "Karl Heinrich L\u00fcbke (Enkhausen, Ipar Renania-Westfalia, 1894ko urriaren 14a \u2013 1972ko apirilaren 6a) Alemaniako Errepublika Federaleko lehendakaria izan zen 1959tik 1969ra. Aurretik Nekazaritza Ministroa izan zen. Lehendakaritzan zehar osasun arazoak izan zituen eta zenbait egoera lotsagarriren erdigunean aurkitu zen maiz. Bere bigarren agintaldia amaitu baina hiru hilabete lehenago dimititu zuen.\nNaziek preso eduki ondoren (1933-1935) diputatu hautatu zuten CDU alderdiaren eskutik (1949). 1953an Elikadura eta Laborantzako ministro izendatu zuten eta lau urte geroago Alemaniako Errepublika Federaleko lehendakari hautatu zuten (1959-1963)."}
{"id": "588122", "revid": "512", "url": "https://eu.wikipedia.org/wiki?curid=588122", "title": "Theodor Heuss", "text": "Theodor Heuss (1884ko urtarrilaren 31 \u2013 1963ko abenduaren 12a) Alemaniako politikari liberala izan zen eta Alemaniako Errepublika Federaleko lehenengo lehendakaria izan zen Bigarren Mundu Gerra ondoren, 1949tik 1959ra. Konrad Adenauer kantziler karismadunarekin batera, Heuss-en modu atseginek asko lagundu zuen Mendebaldeko Alemanian demokrazia egonkortzen gerraosteko garaian."}
{"id": "588124", "revid": "56334", "url": "https://eu.wikipedia.org/wiki?curid=588124", "title": "Mikel Garmendia Pajuelo", "text": "Mikel Garmendia Pajuelo (Bilbo, 1987ko martxoaren 5a - ) euskal herritar futbolaria da, egun Leioan jokatzen duena."}
{"id": "588125", "revid": "56334", "url": "https://eu.wikipedia.org/wiki?curid=588125", "title": "Aitor Blanco", "text": "Aitor Blanco Aldeano (Gasteiz, 1977ko otsailaren 21a - ) arabar futbolaria da. Atzelari postuan jokatzen du."}
{"id": "588126", "revid": "105290", "url": "https://eu.wikipedia.org/wiki?curid=588126", "title": "Australosphenida", "text": "Australosphenida ugaztunen infraklaseetako bat da. Gaur egun, bost espezie baino ez ditu barnean, Australian eta Ginea Berrian bizi direnak, baina Madagaskarren eta Argentinan bere fosilak topatu dituzte. Ornitorrinkoak eta ekidnak barnean ditu."}
{"id": "588131", "revid": "51002", "url": "https://eu.wikipedia.org/wiki?curid=588131", "title": "Edorta Kortadi Olano", "text": ""}
{"id": "588163", "revid": "56334", "url": "https://eu.wikipedia.org/wiki?curid=588163", "title": "Bigarren Errepublika (argipena)", "text": "Bigarren Errepublika agintaldi politiko historiko baten izena da hainbat herrialdetan:"}
{"id": "588164", "revid": "17", "url": "https://eu.wikipedia.org/wiki?curid=588164", "title": "Bigarren Errepublika", "text": ""}
{"id": "588165", "revid": "42829", "url": "https://eu.wikipedia.org/wiki?curid=588165", "title": "Asturiasko Iraultza", "text": ""}
{"id": "588170", "revid": "105290", "url": "https://eu.wikipedia.org/wiki?curid=588170", "title": "Ezaugarririk gabeko gizona", "text": "Ezaugarririk gabeko gizona (alemanez: \"Der Mann ohne Eigenschaften\") Robert Musil austriar idazlearen eleberri bukatugabea da. Lehenbiziko liburukia 1930ean argitaratu zen, bigarrenaren zati bat 1933an eta gainerakoa 1943an, Musil hil ondoren.\nEleberri horren ideia nagusia da itxurek errealitate ilunago bat -izugarriagoa edo zoragarriagoa, edo bi gauzak batera- ezkutatzen dutela, alegia, gauza guztiek bi zentzu edo gehiago dituztela. Itxuren zentzu edo tasun ustez bakarrari errealitate nahasi iheskorra kontra jartzea da idazlearen zeregina. Musilengan berarengan haurtzarotik gorpuztuta zegoen bitasunak indartu besterik ez zuen egiten itxuren eta gauzen zentzu eta izate anitzari buruzko uste hori. Izan ere, egilea gizon ekina zen, adimen zorrotzeko ingeniaria, ofizial diziplina handikoa eta, aldi berean, gogoetara eta bere barne sentipenez gozatzera emana zen. Musil alferrik ahalegindu bide zen bi joera kontrajarri horiek bateratzen, eta tirabira horretan du agian sorburua \"Ezaugarririk gabeko gizona\" liburuaren egiturak.\nLiburu bukatugabe horrek bi mila bat orrialde ditu, eta XX. mendeak eman duen libururik anbizio handikoen eta funtsezkoenetako bat da. Egileak behin eta berriz aldatu zuen, hura idazten eman zituen urte luzeetan zehar, nobela horrentzat aldez aurretik egina zuen egitasmoa. Baina, aldaketak aldaketa eta hura hil geroztikako eranskinak eranskin, Musil bizi zela argitaratutako orrialdeak dira kontuan hartu beharrekoak haren asmoak zein ziren jakiteko.\nEleberria.\nEleberria bi zati zehatzetan banatua dago, sarrera batekin eta ondorio moduko batekin. Sarrerak eta lehenengo zatiak eta osatzen dute lehen liburukia, 1930ean argitaratua. Sarreran, nobelako pertsonaia nagusia aurkezten da, Ulrich, \u00abezaugarririk gabeko gizona\u00bb. Egilearen ispilu gisako bat da, baina ez haren bizitzako gertaeren ispilu, haren gogoeta eta pentsamenduena baizik. Ulrich hori ezaugarririk gabeko gizona baino gehiago, gizonik gabeko ezaugarri multzo bat zen, Musilek berak esplikatu zuenez, muinik, zentzurik eta erabilgarritasunik gabeko ezaugarri multzo bat, alegia, eta sustrairik gabeko gizona beraz, irekia eta eskuragarria. Gaztetan, Ulrich horrek hiru saio egin zituen bere bizitzari zentzua emateko, bere bidea aurkitzeko: ikasketa militarrak, ingeniaritza, eta matematikaren ikerketa. Aukera horietako batek berak ere ez zion, ordea, gogoa bete eta, hala, bere bidea aurkitu nahia izan zen geroztik haren irrika nagusia.\nLehenengo zatia 1913ko abuztuan hasten da, Ulrich ikerlari gazteak, etsita, bere lanbidea aldi baterako utzi eta urtebeteko aisialdia hartzen duenean gogoeta egiteko. Eta une horretan sartu zuen Musilek \u00abaldi bereko ekintza\u00bb, eta hori baliatu zuen austriar-hungariar monarkiaren azken urteak eta gizarte oso baten gainbehera deskribatzeko. Musilek honela eratu eta irudikatu zuen \u00abaldi bereko ekintza\u00bb hori: 1918an betetzekoak ziren Frantzisko Josef I.a enperadorearen erreinaldiaren 70 urteak eta, urteurren horren karietara, austriar abertzale talde batek batzorde bat eratu zuen urteurren hori Gilen II.a Alemaniako enperadorearen agintaldiko 30. urteurrenari gailen zekion. Ulrich batzorde horretan sartu zen eta, era horretara, handiki jende asko ezagutu zuen, denak Austriaren izate gorenaren alde lanean ari zirenak; baina, azkenean, ahalegin horiek guztiak zapuztuta geratu ziren, eta ospakizun aintzatsua izan behar zuena Lehen Mundu Gerra bilakatu zen. Lehenengo parte hori satira handi bat da.\nBigarren partea Ulrichen aitaren heriotzarekin hasten da eta, Musilen arabera, haren hasiera baizik ez zen argitaratu behar. Aitaren hiletetan Ulrichek bere arreba ezagutzen du eta, zirrarak beterik, izatez eta izaeraz bera bezalakoxea dela konturatzen da; orduan hasten da anaiaren eta arrebaren arteko harreman ezinaren mugetaraino eramana, elkar maite baitute, maitasun garbiaren ametsaz, eta elkarganatzen dira eta bereizi egiten dira, desira asegabearen indarraz, Musilek \u00abbeste egoera hori\u00bb deitzen dion horretaz.\nHalako batean, Musil aurrera ezin jarraitu gelditu zen, gero eta urrunago baitzen liburu hari hasieratik ezarri zion egitasmotik, eta ez zen gauza sentitzen ordurako artifiziala irizten zion simetria bat bere obrari ezartzeko, ez baitzuen asmatzen nobela hark sakonean zuen bitasuna, nobelaren eta saiakeraren arteko tirabira, berak nahi zuen bezala adosten. Horrez gainera, Bigarren Mundu Gerraren etorrerak lan hura utzarazi zion.\nHortaz, Musil hil ondoren aurkitu ziren eskuizkribu, zirriborro eta ohar ugarietan eleberri hori bukatzeko edozein aukera egitea hipotesi hutsa besterik ez litzateke. Bere jeinuari zegokion bezala, nobela ireki bat utzi zuen, nobela saio bat, harentzat gizaki ororen izatea bera bizitza saio bat zen bezala. 1932an hara zer idatzi zuen: \u00abEz dira nahastu behar lan bat ez bukatu izana eta haren egilearen eszeptizismoa. Neure lana erakusten dut egiaren zati bat baizik ez dela jakinik, eta erakutsi egingo dut gezurrezkoa dela jakitun egon arren, zeren eta badira hutsegite batzuk egiaren bidean urratsak direnak. Zeregin ondo definitu baten baitan, ahal nuen guztia egin dut\u00bb."}
{"id": "588199", "revid": "1545", "url": "https://eu.wikipedia.org/wiki?curid=588199", "title": "Sun Wen", "text": "Sun Wen (; Shanghai, Txina, ) futbolari profesional ohia da. Txinako selekzioko kapitain izan zen, bai eta Ameriketako Estatu Batuetako emakume futboleko WUSA elkartekoa ere. 2000. urtean, Mendeko Emakume Futbolariaren FIFA Saria irabazi zuen, Michelle Akersekin batera. Sunek bai Urrezko Baloia (jokalari onena), bai Urrezko Bota (goleatzaile handiena) irabazi zituen FIFAk antolatutako 1999ko Munduko Emakume Kopan. Emakume futbolarien artean inoizko hoberenetakoa dela jotzen da."}
{"id": "588200", "revid": "7476", "url": "https://eu.wikipedia.org/wiki?curid=588200", "title": "Australidelphia", "text": "Australidelphia Australasia eta Hego Amerikako martsupial guztiak biltzen dituen goiordena da. Hona hemen taldean daudenak:"}
{"id": "588202", "revid": "448", "url": "https://eu.wikipedia.org/wiki?curid=588202", "title": "Errege Katolikoen politika eta Euskal Herriko ontzigintza", "text": ""}
{"id": "588204", "revid": "448", "url": "https://eu.wikipedia.org/wiki?curid=588204", "title": "Errege-Erregina Katolikoen politika eta Euskal Herriko ontzigintza", "text": ""}
{"id": "588214", "revid": "336", "url": "https://eu.wikipedia.org/wiki?curid=588214", "title": "Camilla Erresuma Batukoa", "text": "Camilla Erresuma Batukoa, edo Camilla Mountbatten-Windsor (Camilla Rosemary; jaiotzez Shand, ondoren Parker-Bowles; 1947ko uztailaren 17a)\u00a0Erresuma Batuko erregina ezkontidea da, Karlos III.a Erresuma Batukoa bigarren emaztea da.\nGalesko printzesa titulua erabili ordez, senarraren bigarren izendapena erabil du, Kornuallesko dukesa, eta Eskozian, Rothesay dukesarena. Neurri hori horrela hartu zuten Galesko printzesaren titulua oraindik oso lotuta zegoelako Karlosen lehen emazteari, Lady Diana Spencer zenari."}
{"id": "588216", "revid": "6327", "url": "https://eu.wikipedia.org/wiki?curid=588216", "title": "Camilla Kornuallesekoa", "text": ""}
{"id": "588219", "revid": "336", "url": "https://eu.wikipedia.org/wiki?curid=588219", "title": "Pizkundea Euskal Herrian", "text": "Pizkundea, Euskal Herrian, aurreko arte-estiloak bezala, berandu sartu zen. Izan ere, XVI. mendearen hasieran, oraindik estilo gotikoaren ezaugarriek irauten zuten. Karlos V.aren erregealdian, eragin artistikoak sartu ziren Italiatik, Flandestik (Euskal Herriko portuetako merkataritza-jarduerei esker) eta Gaztelako gortea zegoen gune nagusietatik (Burgos eta Valladolid)\nEuskal Herriko egoera ekonomikoa XVI. mendean ona zenez, pizkundea leku guztietara zabaldu zen. Garai horretan, elizak eta jauregiak eraikitzeko gogo bizia piztu zen. Gainera, lantegiek garrantzia hartu zuten eta asko hedatu ziren, eta izen handiko hargin asko azaldu ziren. Hargin horiek penintsula osoan egin zuten lan; esate baterako, Pedro Lizarazu eta Juan Ganta bizkaitarrek, eta Pedro Etxaburu gipuzkoarrak.\nLehen errenazimentua Baskonian.\nPenin\u00adtsulako erresumetan, hasiera-hasieratik hartu zen beharrez\u00adko berrikun\u00adtza kanpotik ekarritako Errenazimentua, Italiatik ekarritakoa, zehaz\u00adki. \u201cErromako erara\u201d eraiki\u00adtzen saiatu ziren berrizaleak, an\u00adtzinako Erromako ereduen arabera alegia, berriki iragana zen artearen (gotikoaren) aur\u00adkakotasunean. Italiatik, an\u00adtzinako kulturaren zaharberri\u00adtzeak, XIV. mendeko poeta eta literaturagileekin hasi zen Humanismoak XV. mendean iri\u00adtsi zuen bere betea eta errenazimentuko berrikun\u00adtzak ez ziren Espainiako erresumetara mende horren bukaera edo XVI.aren hasiera arte iri\u00adtsi.\nLehen nahastea.\nBaskonian, aldiz, bitarte horretan gotikoa eta flamenkoan ar\u00adnasten jarraitu zen. \u201cErromako erara\u201d pen\u00adtsa\u00adtzen, eraiki\u00adtzen eta adierazten hasi zenean, mugakide ziren eskual\u00addeetako Aragoi eta Gaztelako dialek\u00adtoan izan zen batez ere. Errenazimentua XVI. mendearen bigarren herenean iri\u00adtsi zen, beraz, berandu, eta ez gainera bere \u201citaliar\u2011erromatar\u201d garbitasunean, nahiz eta beren berez\u00adko eskarmentuaz elikaturiko italiar errenazimentuko edertasunen berotasuna ekar\u00adtzen zuten eta zuzenean ezagutu izan zituztelako euskal ar\u00adkitek\u00adtura berriaren alorrean mezenas kemen\u00adtsu ba\u00adtzuk, esaterako, O\u00f1atiko Lehen Kondea izan zen on I\u00f1igo Gebarakoak, Tuterako deana zen on Pedro Villalongoak eta O\u00f1atiko go\u00adtzaina zen Errodrigo Mercado Zuazolakoak.\nGoi-mailako edo behe-mailako euskal mezenasek, bidaiariek, militarrek edo erbesteratuek zuzenean izan zi\u00adtzaketen errenazimentuko ideal berrien bizipen eta ezagu\u00adtzak al\u00adde batera utzita, itxura guztien arabera, litekeena da herriko harginek grabatu ala marraz\u00adkietatik besterik ez ezagu\u00adtzea, eta Burgos al\u00addeko humanista eta errege kaperaua zen Diego Sagredoren (1526) \"Medidas del Romano\" delakoaren argitalpen data inguruan \u201cerromatar\u201d ereduez hiz\u00adketan hasi izatea. Al\u00adde batetik hau izango li\u00adtzateke gure herri honetan gotiko berantiarrak hain luzez bizirik irautearen arrazoia eta, bestal\u00adde, mendearen lehen hamar\u00adkadetan lehen inportazio \u201cerromatar\u201dak Baskonian gotikoarekin, flamenkoarekin eta mudejarrarekin hain nahasketa bi\u00adtxia sor\u00adtzearena ere.\nBar\u00adnera\u00adtze heterogeneoa.\nDena dela, Baskonian Lehen Errenazimentuko artea testuinguru batean kokatu nahi izanez gero, bistakoa dirudi mesede egin ziotela iparral\u00addetik eta hegoal\u00addetik al\u00addi berean eman ziren bi joerek, zaharraren (gotiko berantiarra) eta moder\u00adnoaren (erromatarra) arteko lehen nahasketa horri.\nHistorialari ba\u00adtzuk hegoal\u00addeko (Toledo-Madril\u2011Burgos\u2011Gasteiz) eragina az\u00adpimarra\u00adtzen dute, euskal noblezia edo goi\u2011burgesiaren eta Gaztelako per\u00adtsonaia ezagunenen arteko ez\u00adkon\u00adtza edo lanbidez eginiko harremanei buruz\u00adko argudioak emanaz. Beste ba\u00adtzuen ustez ordea, euskal probin\u00adtzia eta Europa iparral\u00addeko portuen artean mer\u00adkatari\u00adtzako joan\u2011etorriak izan ziren arrazoia.Horrek ekarri zuen italiar errenazimentuko formetan inspiraturiko artearen ezaguera hartu ahal izatea, betiere, Flandesko maisuen etorrerak eta inportaturiko artelanen bitartez, Europa iparral\u00addeko adieraz\u00adpena ikuskera berezira itzulia izan bazen ere. \nHau horrela, beharrezkoa da esatea Baskonian errenazimentuko ar\u00adkitek\u00adtura ez dela ildo bereko&lt;/ref&gt;Eraikinen inbentarioak erakusten digu, hain zuzen ere, errenazimentuak ia garran\u00adtzirik ez duen baserri inguruak gehiago direla, esaterako, Koartango ibarrak, Gaubea, Aiarako lurral\u00addeak eta Arabako mendial\u00addea. Erlijio gaietan, ibar horietan nagusi dena ez da beste Erdi Aroko ar\u00adkitek\u00adtura baizik, erromanikoa, xarmaz beteriko eliza txikien paisaia abera\u00adtsa. J.A. BARRIO LOZA, \"Paisaje aproximado de la arquitectura renacentista en el Pa\u00eds Vasco\". Revisi\u00f3n del Arte del Renacimiento. Ondare 17, A.P.M. (Donostia, 1998), 34. or. &lt;/ref&gt; egitura gisa azal\u00adtzen, badirela errenazimentuak ia txerta\u00adtzea lor\u00adtzen ez duen eskual\u00addeak, Nafarroa, Araba eta Kantauri al\u00addeko probin\u00adtziatako errenazimentuko ar\u00adkitek\u00adturan mota ugaritasun bat an\u00adtzematen dela eta lanen ardura zuten per\u00adtsonak \u2013mezenasak eta nagusiak nahiz ertilari eta eskulangileak izan\u2013 badirudiela ba\u00adtzuetan eta ia garai berean arau \u201cisabel\u00addar\u201d eta arau \u201cerromatarren\u201d artean zalan\u00adtzan zebil\u00adtzala. (Ez gara\u201disabel\u00addar\u201d estiloaz hitz egiten gel\u00addituko, Baskonian ez bai\u00adtzuen sustrairik egin eta platereskoan edo Lehen Errenazimentuan berehala bar\u00adneratua gel\u00additu bai\u00adtzen.)\nEra berean, oso erraz ikusten da errenazimentuko estiloak oso egitura bi\u00adtxiak har\u00adtzen dituela mendeetan zehar bere tradizioei (\"Ama Lurrari\") hain loturik bizi izandako Herri matriar\u00adkal honetan. Bistakoa da bestal\u00adde, min\u00adtzaira berri hau onartu izanagatik, bere garapen-abiada ez zaiela Hispaniako beste herrial\u00addeetakoei lo\u00adtzen.\nPlatereskoa.\nErrenazimentu eder\u00adtzailea.\nNahikoa ezaguna da XIX. mendean Jakopo Burckhardt\u2011ek hain maisuki deskribatu zuen Errenazimentuko espiritua \u2013\"antropozentrismoa, banakakotasuna, arrazionalismoa\"\u2013 eta ezagunak dira, halaber, bere min\u00adtzairaren ezaugarriak\u2013\"neurria eta propor\u00adtzioaren\" zen\u00adtzua, konposaketaren \"ordena\" eta \"argitasunarekiko\" zaletasuna, \"simetria\"rako joera, eta abar.\nItaliako Errenazimentuak ar\u00adkitek\u00adturan nahia\u00adgo zituen \"perspek\u00adtibako legeen\" araberako antolaketa espazialak, an\u00adtzinako eraikun\u00adtzetako osagarrietara itzul\u00adtzea, hala nola, zutabeetara, kapiteletara, taulamendu eta frontoietara, \"ar\u00adkitek\u00adturaz\u00adko bost ordenen\" (doriarra, joniarra, korintiarra, konposatua eta toskanarra) berreskura\u00adtzea, oinarriz\u00adko kuboa eta karraturako joera duen \"espazioaren\" \"sinplifikazioa\", guru\u00adtze grekoaren oinplano eta \"kupuletako erdiesfera-formaren\" bitartez eginiko batera\u00adtzea. Egituraz\u00adko osagai hauekin batera, batez ere, Lon\u00adbardiar Errenazimentuan garatu ziren beste edergarri ba\u00adtzuk eran\u00adtsi zi\u00adtzaiz\u00adkion.\nBerrikun\u00adtza pila horietatik guztietatik, edergarritako al\u00adderdiak izan ziren, hain zuzen ere, Espainian berotasunik handienaz onartu zirenak, inolaz ere, flamigero eta isabel\u00addar gotikoaren egitura nabarretatik trantsizio samurra eskain\u00adtzen zutelako. Horrela jaio zen espainiar \u201cLehen Errenazimentu\u201d horren estiloa, gerora Platereskoa izango zena.\nMetalaren ar\u00adkitek\u00adtura eta artea.\nBi\u00adtxia eta ezegokia baina, bai izen polita: Platereskoa. Diego Ortiz Zu\u00f1igakoak asmatua \u2013edo, gutxienez, zabaldua\u2013 izan behar du, zeren eta, bere \"Annales eclesi\u00e1sticos y seculares de ... Sevilla\" (Madril, 1677) urtekarian aipamenik egin zuen estilo honi buruz \u201chosto\u00adtzaz eta fantasiaz jan\u00adtzia eta egileek berak platereskoa zeritzotenena\u201d zela esanaz.\nNahiz eta estilo honen oinarriz\u00adko formak Italiatik datozenak izan, ez da zalan\u00adtzarik apaingarritako joeretan eta edergarrietan eta zenbait zan\u00adtzuetan \u201cisabel\u00addar estiloa\u201d deritzonarekin an\u00adtzik baduela, hori horrela izanik, bada han Hispania al\u00addeko estilo jatorra ikusteko arrazoirik.\nIzen hori gaur egun Lehen Errenazimentu izenez ordez\u00adkatu nahi bada ere, ez zen oso desegokia \u201cplateresko\u201d izen hori, zeren eta XV. mendearen az\u00adken al\u00addera eta XVI.aren hasieran zilargin\u00adtzaren arte honek garapen ikusgarri bat izan zuen Espainian, erlijio izaerako zilargin\u00adtzak, batez ere, horrela eginak izan bai\u00adtziren hamaika\u00adtxo eki-santu, kaliza, krisma\u2011on\u00adtziak, erlikitegiak eta liturgian erabilgarriak ziren beste hainbat ale.\nBestetik, metalaren artea ar\u00adkitek\u00adturarekin lotze hau guztiz naturala bihurtu zen. Honi dagokionez, oso adierazgarria da katedraletako burdin sareen egile sonatu ba\u00adtzuk elizen eraikun\u00adtzetan hain estuki esku hartu izana.\nGogoan izan dezagun \"XVI. mende osoan zehar gotikotasuna ez zela desagertu\" eta errenazimentuko ia eliz eraikun\u00adtza guztietako egitura gotikoa zela. Erdi Aroko arrasto horretaz gain, al\u00addi honetako eraikin askotan etengabeko min\u00adtzaira mudejarrak ezagu\u00adtzen dira, betiere errenazimentu garbiak diren osagaiez, plateresko erakoak, hain zuzen ere.\nHiztegia platereskoa.\nPlateresko izenak Espainia al\u00addeko zerbait iradoki\u00adtzen badu ere, egia esan, Italiako jatorria duen apaingarritako osagai sail bat erabil\u00adtzen du, ukaezinez\u00adkoa bada ere Espainian modu berezian bereganatu izan zituela. Apaingarritako osagai horiek \u201chiztegi plateresko\u201d bat dira eta horregatik ezagut daitezke hain erraz\u00ad.\nGruteskoa. Lehenik eta behin, lehen Errenazimentuan gruteskoak duen garran\u00adtzia aipatu behar da, Italia al\u00addeko jatorria sala\u00adtzen duen izena denez, begira jar\u00adtzen gaituelarik apaingarri apeta\u00adtsuetara, hosto\u00adtza, suge, zomorro, suz\u00adko mamu, izaki hibrido eta mamuez osaturikoetara; Titoren harpeetan edo aurrietan aur\u00adkituak imitatzeagatik hartu zuen izen hau eta Espainian Italiako grabatuak inportatu zirenean eta bi penin\u00adtsulen arteko joan\u2011etorrian zebil\u00adtzan ertilariengatik ezagutu izan ziren. Hormetan halako ugaritasuna duelako, litekeena da plateresko estiloan \"apaingarri osagaietan berez\u00adkoena\" gruteskoa izatea. Esan bezala, Espainian isabel\u00addar gotikoaren irudimenez ongarrituriko lurra aur\u00adkitu zuen.\nZutabe kalostraduna. Zutabe honek oinarrian buka\u00adtzen duen fustea du, goial\u00addean erraboila egituran eta \"balastium\" hostoz (alesagarraren lorea bezalakoa) eta beste al\u00adde hondoratuak edo zutabearen egitura zilindrikoari lore\u2011uztaiak, on\u00adtziak, fruitu\u2011kordak, kartela zin\u00adtzilikariak eta abar gainjarritako zatiez jan\u00adtzitakoa.\nArgi\u2011mutilak. Kalostrekin tarteka\u00adtzen dira argi\u2011mutilak (\"candelieri\"), sarritan \"suz\u00adko muturretan\" buka\u00adtzen direlarik.\nKapitelak. Platereskoaren beste ezaugarrietako ba\u00adtzuk, kapitelak askotan har\u00adtzen dituzten egitura bi\u00adtxiak dira, betiere, fun\u00adtsean korintio ordenaren eskema jarraituz. Oso gu\u00adtxitan eman ohi dira dorikoak edo toskanoak dei diezaiekegun kapitelak, guztiz jonikoak direnak ere oso gu\u00adtxitan azal\u00adtzen baitira. \u201cKiribil\u00addura txikiak kaulikulo eran eraiki\u00adtzen ziren, marra melodia\u00adtsuak osatuz, S\u2011ak eginez guru\u00adtza\u00adtzen zirenak. Diego Sagredoren liburuak tankera honetako kapitel ugari erakusten digu\u201d.\nAr\u00adkuak. Ar\u00adkuek, ugaritasunean, berebiziko al\u00addaerak dituzte. Erdi-puntuko ar\u00adkuak eta ateburu eta leihoburuetako ar\u00adkuak gailendu ziren; baina ikusten dira, halaber, ar\u00adku kar\u00adpanelak, ar\u00adku ez\u00adkar\u00adtzanoak, ar\u00adku peraltatuak, zin\u00adtzilikarioetako edo gortinaz\u00adko ar\u00adkuak, ar\u00adku floren\u00adtziarrak eta beren artean guru\u00adtzaturiko osagai figuratiboez eraikiak, eta askotan gorpu\u00adtzak nobleen armarrietatik datozen animalia sinbolikoez osatuak eta geometriaz\u00adko esanahirik gabeko beste ba\u00adtzuk. (Guadalajaran Infanterriko jauregia).\nNobleziaren armarri heral\u00addiko sinbolodunak izugarri ugaritu ziren Espainiako isabel\u00addar artean.\nDomina handietarako zaletasuna sor\u00adtzen da, gizaseme nahiz emakume buruak eraku\u00adtsiz, ia beti an\u00adtzinako heroienak, biribil edo domina handien barruan normalean. Buru hauek ba\u00adtzuetan irtenune handizkoak edo konkorrak izan ohi dira, besteetan al\u00addiz oso lau eta ziluetan. Ar\u00adkuarteetan kokatuak ikusten dira gehienetan. Ez dira falta izaten atari, leiho, tinpano eta zokalo ba\u00adtzuetan ere.\nGailurreriak. Az\u00adken ezaugarrien artean aipa di\u00adtzagun gailurreriak, aurreal\u00adde garran\u00adtziz\u00adkotan oparo eman ohi direnak (Salamancako Monterrey Jauregian), beren \"flamijero ala erdi\u2011landarez\u00adko profilez\" burdin sareetako burual\u00addeak eta klaustroetako, dorreetako eta eraikinetako paramentuak koroatuz.\nPlatereskoa Euskal lurrean: iker\u00adketarako zailtasunak.\nHistorialaria zalan\u00adtzan gera\u00adtzen da plateresko estiloaren jaio\u00adtza eta garpenaren aipamena egiterakoan, hots, Euskal Herriko zein probin\u00adtziatatik hasi behar duen erabaki\u00adtzeko garaian. Hainbat al\u00adderdiri ematen dien garran\u00adtziaren arabera egongo du aukera.\nItaliatik ekarritako estilo baten bat\u2011bateko sarrera izanik, eraikun\u00adtza bat \u201caipamen\u201d soil ba\u00adtzuen gainean, hi\u00adtzez\u00adko nahiz plastikaz\u00adko, \u201cerromatar erara\u201d hasi izanaren gertaera az\u00adpimarratu nahiko du, ala estilo berriaren eraketa hel\u00addu eta osokoa neurtu eta pisa\u00adtzea nahiago izango du? Nafarroako elizetan Errenazimentuaren lehen kimuetan Aragoiko ertilarien eragina balio handiagokotzat joko du, ala Arabako hiriburuko nobleen jauregiei buruz\u00adko Gaztelako ar\u00adkitek\u00adturaren egiletasunari jarri nahiko dio arreta, batez ere?\nZalan\u00adtza, Lehen Errenazimentu honen \"terminus ad quem\"\u2011a koka\u00adtzeko garaian sor daiteke zalantza. Geure al\u00addetik, al\u00addi honi beste historialari batek bezala, historiako aipamen honetan Trentoko Kon\u00adtzilioaren bukaerako data ematearen al\u00addekoak gara, honen ondorioz gruteskoak galdu bai\u00adtziren.\nArabatik hasiko gara, ez ordea adieraz\u00adpen platereskoak ugari direlako, ez baitira asko, baizik eta Gaztelak salerosketarako bidean Flandesekiko zuen kokapen geoestrategikoagatik eta Gaztelatik gertuen egoteak abantaila bikoi\u00adtzen izateagatik, \u201cEuskal Herriaren errenazimentuaren lehen adieraz\u00adpenak eta nabardura fin eta Burgokoak\u201d jaso\u00adtzen zituelako, bidez\u00adkoa den bezala.\nArabal\u00addeko jauregiak.\nAraban ez dira ugari errenazimentuko jauregiak. Ai\u00adtzitik, arruntena gaztelu gotikotik XVII. mendeko jauregi barrokora igaro\u00adtzea dela baiezta\u00adtzen da. Berpizten ari den estilo berria, zatiren batean edo osorik beregana\u00adtzen duten Arabako jaure\u00adtxeak hiru hirigune handitan pila\u00adtzen dira: Gasteiz, Agurain eta Guardian.\nGasteiz.\nBenda\u00f1ako Jauregia.\nGasteizen, bata bestearen segidan eraikia izan zenez, Beda\u00f1ako jauregian ikus daiteke Gotikotik Errenazimenturako trantsizioan. Lehenengo al\u00addi honetan, 1525. al\u00addera Joan Lopez Arrietakoak eraikia zen eta bigarren al\u00addian bere biloba Pedro Lopez Arrieta eta Eskoria\u00adtzak 1545etik hasita. Fatxadan eta dorrean bi familien armak azal\u00adtzen dira. Jauregi hau, XIX. mendean Beda\u00f1a izeneko mar\u00adkesarena izan zen oinordeko\u00adtza bidez, gaur egun horrela deritzon jauregia karten Four\u00adnier Museoa da.\nHiru solairutako eraikina da, bi isurial\u00addetako teilatua, bere fatxadaren itxura itxi eta trinkoa, bao gu\u00adtxi eta estuak izanik, barruko patioaren baranda irekia ez bezalakoa da. Sarbidea, txaranbel\u00addura txiki bat, zilindrikoa bata eta geometriaz\u00adkoa bestea osa\u00adtzen duen bi ar\u00adkiboltaz uztaituriko ojiba-ar\u00adkuaz zur\u00adkaizturik dagoen ate handi batean barrena du. Ate markoa alfiz bat duena da eta fran\u00adtziskotar hedez apaindua da gainera.\nIkusgarriagoa da barrual\u00addea. Lehendabizi eraikitako mul\u00adtzoa, ondorenean egin zena baino garaiagoa da. Hiru solairutan egina da, eskuairaz\u00adko barrubidea duena da patioa, fuste lauez\u00adko zutabe gainetan ar\u00adku eskar\u00adtzano hiru solairu bere baitan hartuz.\nOsotasunari begiratuz \"Gaztelako isabel\u00addar ha\u00adtsa\" suma\u00adtzen da, baina bere harroinak, kapitelak ar\u00adkuarteak eta kalostraz\u00adko barandak platereskoaren itxura ematen diote.\nPatioa eta eskailera Domingo Oriakoari zor zaiz\u00adkio. Baranda honi ezarririk mul\u00adtzo moder\u00adnoago bat azal\u00adtzen da, Pedro Elosukoari zor zaio (1556\u20111560), non ar\u00adkuteria eta zutabe\u00adtxoak errenazimentu profilez\u00adkoak diren. Burgos al\u00addeko arte onaren moduan egoki el\u00adkarturiko tronpa gainetan igel\u00adtsuz\u00adko izar-ganga ok\u00adtogonal, batek estal\u00adtzen du eskailera.\nMontehermoso Jauregia.\nEstilo berriaren hastapeneko adieraz\u00adpen honen ondoren \"errenazimentuko beste lan ausardi\u00adtsu\" ba\u00adtzuk etorriko dira, \"Araba\u2011Eskibel\u00addarren\" jauregia kasu, 1714tik Montehermosoko Jauregia izenez ezagu\u00adtzen dena. Mendeetan zehar hainbat egiteko izan zituena: ospitalea eta apaizgaitegia eta artilleriako kuartela, 1887an Go\u00adtzain Jauregi izatera iri\u00adtsi zen arte.\nOinplano angeluzuzena duen eraikina da eta bar\u00adne patio karratu baten inguruan antolaturik dago, bere lau er\u00adtzetan dorreak dituela. Horma lauak ager\u00adtzen ditu kanpoal\u00addetik eta baita gaur egun guztiz al\u00addatuak dituen leihoak ere; erlaitz bikain eta bi\u00adtxi bat ere badu, zer\u00adtxobait soil\u00addua bada ere, Donejakueko ospitalekoan iradokia dirudiena, kate handiaren maila sendoen apaingarri bereziak errepikatuz.\nSendotasun eta prestutasunagatik atsegina da ataria. Ate zabal lau bat dauka eta bere gainean, bigarren solairuaren altueran frontoi zorrotzeko leihoa. Atea eta leiho horren artean apainduriko zerrenda zabal bat dago bar\u00adneraturik, Burgos al\u00addeko erara, erlaitz bat erdian duela, alboetan, armarrien lehoi tenanteak, aingeru eta erdiz\u00adkako irudiak.\nBarruko patioak, beheko solairuan ia erdi-puntuko ar\u00adkuak ditu eta ar\u00adku kar\u00adpanel oso irekiak goienekoan, il\u00addaskaturiko zutabeak, kalostrapeko baranda eta zizela urduriaz tailaturiko domina handi oso ederrak. Beharbada 1530 eta 1540 bitarteko data izan dezaketenak.\nSalinas Jauregia: Villa Suso.\nGasteiz al\u00addeko beste jauregi garran\u00adtziz\u00adko bat, \"Martin Salinasekoak\", Fer\u00adnandoren enbaxadore izan zen Erromatarren Erregeak, 1538 eta 1542 bitartean eraiki zuena eta gaur egun Villa Suso deri\u00adtzana da.\nLau solairutako aurreal\u00adde sendoa duen eraikina da hamar zutabe dorikoz ar\u00adkitrabaturikoa. Kanpoal\u00addeko galerian mul\u00adtzo nagusiaren bukaera nabarmen\u00adtzen da eta Guadagni (Pollaiuolo\u2011ren 1503ko lana) jauregi floren\u00adtziarraren loggian inspiratutakoa dela diotena.\nSalinas jauregiak buruduna du ataria, gainjarritako pinakuluz\u00adko bi zutabe korintiarrez apaindua; eta frontoian lanbrekin ugarien artean funda\u00adtzailearen armarria dago bi lehoi tenanteek eutsirik.\nEskoria\u00adtza\u2011Eskibel jauregia.\nBaina, Euskal Herrian, ezbairik eta eran\u00adtzukizunik gabe, osoki errenazimentu estiloa onar\u00adtzen lehenengotzat jo daitekeen jauregia da Eskoria\u00adtza\u2011Eskibel\u00addarrena (1540\u20111550). On Fer\u00adnando Lopez Eskoria\u00adtzako medikuak aginduta egin zen eta italiar nahiz gaztelar eragin nabarmenak ditu agerian, askoren iritziz, ertilari desberdinenak direnak; lehendabizi Juan de Vallejo eta Diego Siloek egina zen eta Karlos Enperadorearen ar\u00adkitek\u00adtoa izan zen Luis Vegarena eta orain berrikiago gorteko beste per\u00adtsonaia ospe\u00adtsu ba\u00adtzuenak. Madril, Toledo eta Sevillako al\u00adkazarretako maisu nagusi izendaturik, Enperadorearen sendagile zen Eskoria\u00adtza jauna topatu zuen gortean 1539an. Horrela, esku-har\u00adtze honek ez zuen \"bertako harginen\" jarduera inola ere erago\u00adtzi, ezta Burgosko ukituz nolabait ku\u00adtsa\u00adtzea ere.\nAtaria eta patioa nahiz oinplano angeluzuzena aipatu beharrez\u00adkoak dituen eraikina da.\nMitologiako irudi edergarrietan \u2013Her\u00adkules eta Hidra, Teseo eta atezaina\u2013 adierazgarri azal\u00adtzen dira atariaren \"mezu humanista floren\u00adtziarrean\", Ongia eta Gaiz\u00adkiaren ideia orokorra baino haratago joan nahi izanez gero, zaila du interpretapen.\nPatioak iradoki\u00adtzen ditu Luis de Vega ar\u00adkitek\u00adtoaren lanen arrastoak. Neurrietan txikitasuna agertuagatik \u2013al\u00adderik luzeenean erdi-puntuko ar\u00adkuak dituen hiru tarte eta bi arku eskar\u00adtzano mo\u00adtzetan, goieneko solairuan bezala\u2013, Gasteizko patio honek Salamancako Fonseca Ikaste\u00adtxea ekar\u00adtzen du gogora.\nKlaustroko eskailerak, Fer\u00adnando Mariasen ustez, Euskal lurrean eraiki zen lehenengoak, patioarekin duen loturarengatik eta zutabeen gozotasunagatik El Pardoko Jauregiaren hurbilekoa gerta\u00adtzen da.\nPlatereskoa Arabako elizetan.\nLehen Errenazimentuko erlijio ar\u00adkitek\u00adtura Biz\u00adkaian baino lehenago esna\u00adtu bazen ere probin\u00adtzia honetan, ez da ugaritasunean nabarmendu. Egia da XVI. mendearen lehen erdian jada eraikun\u00adtzei emandako bul\u00adtzada suma\u00adtzen dela, batez ere, Erdi Aroko elizen handi\u00adtzeak edo eraberri\u00adtzeak, oinplano eta estilo berriko eraikun\u00adtzak baino gehiago. Bestal\u00adde, fun\u00adtsean garapen horrek nekazari guneak uki\u00adtu zituen.\nPlatereskoa ar\u00adkitek\u00adturan.\nAraban nekazari guneetan eraikun\u00adtza estilo berria nola sor\u00adtzen den ikusi nahiko bagenu, aipa\u00adtzekoak lirateke:\n- \"Sortal\u00addeko Lautadako\" eliza ba\u00adtzuk, hala nola, Done Bikendi Haranakoa, Heredia, Munain eta Biku\u00f1akoak;\n- sartal\u00addeko Lautadan ere badira beste ba\u00adtzuk: Antezana, Ilarratza, Mendiola, Etxabarri Ibi\u00f1a eta Estarroakoak;\n- \"Errioxan\" honako hauek nabarmenduko genituz\u00adke: El\u00adtziego, Billar eta Samaniegokoak;\n- \"Trebi\u00f1un\" Obekurikoa, Trebi\u00f1ukoa, Gesal\u00adtzakoa eta beste zenbait.\nHorietan guztietan, estilo berria eraikinaren osotasunean baino gehiago berrizta\u00adtzetan, zabalago\u00adtzetan, erretaulagin\u00adtzan eta edergarrietan azal\u00adtzen da.\nEraikin hauetan gehienak euskal hargin adituek diseinatu eta beraiek eraikiak dira; horien maisutasuna gure egunotan gero eta gehiago estimatzen da. Hargin ibiltari bikain hauek ala beren oinordekoek, beranduxeago aipatuko ditugun hiru habeartetako eliza zutabedun zabalak eraiki\u00adtzen hasi aurretik, angeluzuzeneko habearte bakarreko eta burual\u00adde zuzena dutenak, (gu\u00adtxi dira poligonoz\u00adko absidedunak) bi edo hiru tartetakoak, eusgarri modura fabrika-hormak dituzten eta pilastrak barrual\u00addera lora\u00adtzen zaiz\u00adkien nekazari-giroko elizak eraiki\u00adtzen ikustea da ohikoena.\nGotikoak beti irauten du estal\u00adkietan, ter\u00adtzeletez\u00adko gangak, alegia; platereskoaren al\u00adderako joera aurrera doan heinean, gero eta konplexuagoak diren konkordunak izaten dira sarritan.\nLehen Errenazimentuko berrikun\u00adtza hainbat lanetan koka\u00adtzen da, bereziki koroak, atariak, hilobiak eta dorreak buru\u00adtzen. Plateresko estiloaren osagarri diren gaiak aur\u00adki\u00adtzen errazagoa gerta\u00adtzen zaigu puntu horietan. Aur\u00adki\u00adtzen ditugunetan baliorik handiena eta garran\u00adtziz\u00adkoena duenetik hasiko gara.\nKoruak.\nAguraingo Santa Maria. Arabako zaharrenetarikoa Agurainen, Santa Maria elizako koruaren tribuna da, XVI. mendean lehen hereneko eraikun\u00adtza dotorea, \u201chasierako plateresko jorienaren eta aurreko nahastura isabel\u00addar nabarrarekiko barroko zaporez betea\u201d (Chueca Goitia).\nBaranda kalostraduna da eta erdian Enperadorearen armen edikulo bat darama. Inolako zalan\u00adtzarik gabe, platereskoak Euskal Herrian eskaini zezakeen arte kalitaterik handieneko korua da. Karlos I.aren armarria ezarri zeneko beste baten ordez\u00adkoa da; izan ere, az\u00adken batean lan bikain hau, Enperadoreak komuneroen buruzagia zen On Pedro Lopez Aialakoa, Aguraingo Kondea garaitu zueneko garaipen ar\u00adku bezala hartu behar da.\nElizaren oinetan, al\u00adderik zabalenean ar\u00adku eskar\u00adtzano baten gainean eta al\u00adde estuetan ar\u00adku zorrotz zuzenen gainean jasoa da, hirurak ere zapore gotikoa duten pilare sorta gizenetatik abia\u00adtzen direlarik, eta ter\u00adtzeletez\u00adko ganga korapila\u00adtsu eta trazeria ederrez estal\u00adia da; beroietan 35 gil\u00adtzarri bikainetan sarturik daude biribilak, eskulan zoragarrizko buruekin.\nAr\u00adkitek\u00adtura-lanaren egile-izena agirietan azal\u00adtzen da, baina ez eskultura eta ikoneen egileena. Lan horretarako, gu\u00adtxienez bi eskultura tal\u00addeen ekarpena behar izan zela askoren iritzia da. Burgos al\u00addeko tailagileen eskua ikusten dela errepika\u00adtzen du behin eta berriz Chueca Goitiak (San Esteban eliza eta Santa Dorotearen hilobia aipatuz) Agurainen apaingarritako gai berdinak, erramu arteko domina handi berberak eta gain guztiak bete\u00adtzen dituzten pilaketa grutesko berdinak begiz jotzean; edergarritako soka\u00adtxoetan eragin isabel\u00addarrari eu\u00adtsiz eta benetan ausardi\u00adtsua den koruko gangak sendoago\u00adtzeko elizako pilareetan jarritako zutabe\u00adtxo eta orra\u00adtzen estal\u00adkietan gotikoaren jatorria ahan\u00adtzi gabe.\nOrain\u00adtsu, koru honen irudi eta apaingarrien azter\u00adketa ikonografiko hoberena burutu duenak Europa iparral\u00addeko Guiot Beaugrant ertilaria iradoki du egile\u00adtzat; izan ere, al\u00addi horretan bertan Biz\u00adkaiko zenbait lanen ardura\u00addun jardun zuen hau har\u00adtzen da Brujasko tximiniako taila sonatuen egile\u00adtzat; taila hartan dinastia inperialaren gorespen bat txertatu zen irudietan, Aguraingoan bezala.\nBeste koru ba\u00adtzuk.\n- Santikuru\u00adtze Kanpezuko elizari mendearen erdial\u00addera estal\u00adkia jarri zi\u00adtzaionean eran\u00adtsiko zi\u00adtzaion ziur asko oso apaindutako pilastretan kokaturiko ar\u00adku apal\u00addu handi bat duen errenazimentuko korua ere. Diseinu gotikoa gorde\u00adtzen badu ere, ar\u00adkuarteak goraka doazen zuztar grutesko handiez, maskaronak eta hosto\u00adtzen arteko irudimenez\u00adko izakiz apaindurik daude. Litekeena da, 1521etik 1551ra arte lanak ordain\u00adtzen zi\u00adtzaiz\u00adkion Domingo Gebararen lana izatea.\n- An\u00adtzeko zerbait esan daiteke Eren\u00adtxungo elizaren koruaz ere (1556\u20111558), ar\u00adku eskar\u00adtzanoa du, ar\u00adkuarteetan grutesko oso eder eta biribilak dituela;\n- Dulan\u00adtziko San Blas parrokiako korua ere (1529\u20111551) ar\u00adku eskar\u00adtzanoa oso apal\u00addua duena da, eta elizaren az\u00adken tarteko pilareei itsatsirik, oraindik ere gotikoak diren harroin altuko pilare sortetan zur\u00adkaiztua. Oso nabarmenak diren gruteskoez eder\u00adtzen dira ar\u00adkuarteak eta perla\u2011txirikordaz berriz taulamendua. Koru az\u00adpia gil\u00adtzarrietan loroiak dituen ganga nerbiodunez estal\u00adtzen da.\n- Gauza bera gerta\u00adtzen da Estarroako San Andres parrokian ere, 1560 al\u00addera I\u00f1igo Zarrago maisu handiak ataria eta dorreaz gain, apaingarri platereskoak gorde dituen koru eder bat diseinatu zuen.\nAtariak.\nEl\u00adtziegoko San Andres. Lan bikaina da El\u00adtziegoko San Andres \"parrokia\", baina ez bere koruagatik soilik, baita aurreko fatxadaren handitasun eta bi\u00adtxita\u00adsunagatik ere.\nKanpotik harrituta uzten du bere garaiera eta eran\u00adtsitako apainketarik ez izateak, ataria al\u00adde batera utzita, jakina. Ekial\u00addean, abside egiturako burual\u00adde bati horma\u2011bular gisa, hormei ezarritako bi obelisko eran\u00adtsi zi\u00adtzaiz\u00adkion. Sartal\u00addean, alboetan bi dorre dituela, zir\u00adkuluerdi-formako ar\u00adku izugarri baten az\u00adpian sartutako ataria azal\u00adtzen da, ar\u00adkupea balitz bezala esparru huts bat sortuz.\nAtaria xumea da: goitik beherako bi hoz\u00adkadurak uztai\u00adtzen dute atea, prismaz\u00adko mainela eta hoz\u00adkaduraz\u00adko erdi-puntuko eta tinpano laua duen handiagoko beste ar\u00adku batek estal\u00adtzen dituen ar\u00adku apal\u00adduak dituelarik. Bi dorreen artean heda\u00adtzen den ar\u00adku handiaren gainean, aurreal\u00adde osoari izaera bi\u00adtxia ematen dion zaz\u00adpi ar\u00adku apal\u00adduz\u00adko \"loggia\" batek zehar\u00adka\u00adtzen du al\u00addenik al\u00adde.\nBarrual\u00addean, eliza hiru tartetako habearte bakarrekoa da, neurri txikiko guru\u00adtzadura duena, eta izar-gangazko estal\u00adki gotiko konkorduna, pilastra klasiko handiez eutsirik. Gotiko eta klasikoaren nahaste hori bera suma\u00adtzen da guru\u00adtzaduran batez ere.\nJoan Asteasukoak zuzendu zuen eraikun\u00adtza-lana 1551era arte eta 1553etik aurrera Domingo Emasabelekoak, aurreal\u00addea, ataria eta \"loggia\" bukatu zituelarik. Bera hil ondoren, bere semeak hartu zuen XVII. mende aurrera zihoala bukatu ez ziren eraikuntza-lanen ardura.\nSanta Guru\u00adtze komentu eliza. Zaporea platereskoa gorde duten atarien artean (\"Ozeta, Villafranca, Etxabarri Urtupi\u00f1a\", eta abar) Errenazimentu klasiko al\u00adderako estilo aurreratu garbian nabarmenena Santa Guru\u00adtze komentuko elizaren ataria da (Gasteizen), 1530 eta 1547 artean Domingotar serora-el\u00adkarte hasiberriaren\u00adtzat eraikia izan zena. Atari eder honek bi zutabe pareen artean erdi-puntuko ar\u00adku bat badu, eta gainean taulamendu estu bat, gainean komentuaren familia funda\u00adtzailearen bi armarriren artean Nekal\u00addiko Bidearen erliebe bat erakusten duen angeluzuzeneko plaka handi bat itsa\u00adtsita, mul\u00adtzo osoa inperioko armarri handi batek koroa\u00adturik.\nHarginak. Ezin dugu egin XVI. mendearen lehen erdian eraiki eta platereskoaren aztarnak utzi zituzten elizen zerrenda oso bat \u2013ia beti habearte bakarrekoak direnak\u2013, ezta egileen izendegia ere. Az\u00adken hamar\u00adkadetan Herri honetako ikerlariek bete dute eginkizun hori, Araban harginak \u201cbiz\u00adkaitar\u201d (euskal\u00addun) izanak zirela eta arrasto berari jarraituz, hurrengo belaunal\u00addian Kantabria al\u00addetik etorri zirenenak eraku\u00adtsiz. Hauetariko asko Bizkaitik eta Gipuz\u00adkoatik etorriak ziren, eta sarritan gurasoetatik semeetara igaro\u00adtzen zen lanbidea, horrela familietan benetako maisu-leinuak osatzen zirelarik. Berez\u00adko zan\u00adtzuez ezagutu zitezkeen beren lanak, mendearen bigarren erdian, oso desegokiro aipatuz, \u201cGotiko vascongadoa\u201d esan izan zaiona eraginez.\nErretaulak eta eskultura solteak Araban.\nHarginlan platereskoak. Araban, gainerako beste euskal lurral\u00addeetan bezalaxe, Errenazimentuko idealak adierazten dituen kalitaterik handieneko eskultura, kapitulu berezi batean aipatuko dugun espresibista eta erromanista esan behar omen zaien estilistikako bi uneetan egindakoa da.\nBaina, kontua da taila hauen mazoneriaz\u00adko mar\u00adkoek sarritan bazutela artean egitura platereskorik. Beraz, ez da erraza zehaztea zein eskultura eta zein lanekin igaro\u00adtzen den estilo batetik bestera. Nolabait ere zehatzezintasun hau gaindi\u00adtzeko, al\u00addikako antolamendu honetan, iriz\u00adpide kronologikoei jarraikiko ga\u00adtzaiz\u00adkio, batez ere.\nKanpotik ekarritako aleak.\nIrudiak. Araban, eskulturaz\u00adko Lehen Errenazimentua, gainerako beste euskal eskual\u00addeetan bezala, Europa iparral\u00addetik ekarritako aleen bitartez hasiko zen.\nHauxe gertatu zen Arrosarioko Ama Birjina txikiarekin (0,41 m); tradizioak dioenez Flandestik ekarri zuen 1510ean Diego Martinez Maestukoak eta egun \"Katedral Zaharreko bere kaperan\" jarria dago. Gauza bera esan daiteke Santa Ur\u00adtsula eta bere lagun martirien soin-erliki-on\u00adtziaz ere (c. 1520\u201130), Gasteiz\u00adko eliza baterako izendatu eta gaur egun Arte Ederretako Museoan ikusgai daude.\nIzen Gozoko erretaula. Iparral\u00addeko lurral\u00addeetatik erretaula oso\u2011osoak ere iri\u00adtsi ziren: horien artetik bereiziko dugu lehen katedraleko Santa Anaren kaperako Izen Gozo deritzona, gaur egun Gasteiz\u00adko Elizbarrutiko Museoan dena. Erretaula misto bat da (margoturiko hiru taula bankuan eta sei erliebe gaineko gorpu\u00adtzetan), 1550ean egina, erdiko goieneko hu\u00adtsunean, garaipen ar\u00adku baten az\u00adpian Mariaren Loal\u00addia duen Andre Mariaren egitarau osoa gara\u00adtzen da eta Anberesko eskolaren arrasto ugarirekin apainketa platereskoaren eta errenazimentuko imajinagin\u00adtza flamenkoaren batera\u00adtze fin hau garran\u00adtziz\u00adkoa da bertako ertilariengan sortu zuen eraginagatik, batez ere.\nErrenazimentuko gotikoa.\nGuardiako San Joanen Kalbarioa. Hispaniar estilo flamenkoak XVI. mendearen lehen herenean zehar iraun zuen, gorpuz\u00adkera eta janz\u00adkeren xehetasunetan areagotuz joan zen, pixkanaka jaio\u00adtzen ari zen arrastoa Guardiako San Joanen Kalbarioan ezagut daitekeen bezala, XVI. mendean zabaldu zen guru\u00adtzaduraren garaikidea ziur asko, \u00abgotikotasunaren garai\u00adtzearen\u00bb lekuko gisa aurreko kapituluan aipatu genuen mul\u00adtzoarena.\nUne honetan bertan aipatuko ditugu Iurre, Axpuru eta Ar\u00adtziniegako erretaula gotiko errenazimentukoak.\nGogoan izateko beste erretaula ba\u00adtzuk, garran\u00adtziz\u00adkoenak besterik ez aipa\u00adtzearren, Done Bikendi Haranakoaren, Obekuriko San Joan Bataia\u00adtzailearen, Aberasturiko San Estebanen (c.1531) erretaula nagusiak nabarmen\u00adtzen dira, harginlan plateresko aberats eta harmonia\u00adtsuagatik eta imajinagin\u00adtzaren xalotasun biziagatik.\nAberasturiko erretaularen Bezerril eskulturagileari Joan Balmasedaren lanaren an\u00adtza hartu izan zaio.\nArgantzungo (egun Burgosko probin\u00adtzian) erretaula nagusia zenbait arrazoiengatik da bereziki garran\u00adtziz\u00adkoa: bere tinpanoak bukaeran duen egitura zorrotzagatik, Birjinaren bizi\u00adtzako al\u00addi osoa bertan duelako eta bankuko taula galantetan azal\u00adtzen diren Adan eta Evaren irudiengatik.\nHilobiak.\nEskulturagin\u00adtzaren historiak, errenazimentu garaian ezin utziko du al\u00adde batera hilobi eta hobi hu\u00adtsetako artea, berau izanik errenazimentuko indibidualismoaren hiz\u00adkerarik adieraz\u00adkorrenetakoa.\nAl\u00addi horretan, baliabiderik zuena herio\u00adtzatik deabrua aiena\u00adtzen saia\u00adtzen zen hilobi arrandi\u00adtsuen bitartez. Jada azal\u00addu zen platereskoaren min\u00adtzaira \u2013putti\u2011ak, arrabak, argimutilak eta abar\u2013 isabel\u00addar osagaiez \u2013ezkututxoetan eta filak\u00adterietan\u2013 artean nahasian bazen ere, zenbait oroi\u00adtzapenez\u00adko erramu-koroetan.\nBaina errenazimentuko gauzarik adieraz\u00adkorrena da ar\u00adkusoliopeko hilobia, etzaniko irudia eta apainketa ugaria duena; delako hilobi hau XV. mendean Italian asmatu eta Espainian bere lehen ekarpena, Toledoko katedralean dagoena, \"Diego Hurtado Mendozakoa kardinalaren hilobi\" deigarriarena izan zen.\n- Arabari dagokionez, berriz, aipa di\u00adtzagun:\n- Alvaro Diaz Eskibel eta bere emaztearena, \"Gasteiz\u00adko katedral zaharrean\" dagoena,\n- on Martin Saez Salinaskoarena (c.1530), hau ere Gasteiz\u00adko katedral zaharrean;\n- Gasteiz\u00adko San Pedro elizan dagoen Migel Estellakoarena (c.1540),\n- eta \"Ga\u00adtzaga Buradongo\" Aku\u00f1ako Joana Anderearena.\nBereziki ikusgarria da Arriagatarren hilobi-ar\u00adku ala kapera (ez ar\u00adkusolioa) (1530) Joan Herbetakoak eta Martin Azurioko harginek landua, gaur egun \"Gasteiz\u00adko San Migel parrokiako\" kapera nagusiko alboko horma\u2011al\u00adde baten aurrean jarririk dago, irudi plateresko ugariz ederturik eta \"Piztueraren\" eszena adierazten duen erliebe eder batez koroaturik. Gogora di\u00adtzagun garai horretako giro humanistan \u201cgaraipen ar\u00adku\u201d formako egiturarekin kapera honek sortuko zituen oroi\u00adtzapenak.\nXVI. mendeko eliza gipuz\u00adkoarrak.\nHanditzeak ar\u00adkitek\u00adturan. Araban bezala Gipuz\u00adkoan, XVI. mendeko lehen erdian eraikun\u00adtzan beroal\u00addia sumatu zen. Mezenas en\u00adtzute\u00adtsuen eskuzabaltasunagatik plateresko errenazimentuak leku gu\u00adtxi ba\u00adtzuetan utzi ziz\u00adkigun ale bikain ba\u00adtzuez aparte, Gipuz\u00adkoako hiribil\u00addu gehien\u00adtsuenetan egindako lan ar\u00adkitek\u00adtonikoek ez dute ia ezer bereziki artetzat har daitekeenik (berehala aipatuko ditugu).\nIa beti obra horiek lehengo elizen handi\u00adtzeak izaten ziren, eta horrek arazo ekonomiko serioak eragiten ziz\u00adkien nagusi eta etxezainei, Kon\u00adtzejuei eta gainerako auzokideei, sarritan beren ondasunak zeregin horretan arriskatuz. Tratuen arabera ezin ordaindu zirelako, hagin-maisuek hasitako eraikun\u00adtzak bertan utzi eta beste norabait lanera joan beharra sarritan gertatu ohi zen kontua da.\nGipuz\u00adkoan eliztarrak elizaren handitzea eska\u00adtzera bul\u00adtza\u00adtzen zituen erlijio berotasunak ez zuen nahikoa ematen filigrana platereskoz egiten zen hartaz balia\u00adtzeko adina, ezta zenbait eraikin-zatitan egiteko ere, hala nola, kaperetan, atarietan, koruetako kalostretan ala men\u00adtsula eta kapiteletan, Arabako beste eliza garaikideetan egiten ari ziren bezala.\nAz\u00adken gotikoa. Gipuz\u00adkoako errenazimentua liburuan, M\u00aa Asunci\u00f3n Arrazolak kapitulu bat eskain\u00adtzen die era horretako elizei, eta, nolabait ere, gai honetan sar\u00adtzeko balio duen kapitulua da, zeren eta oso gu\u00adtxi baitaukate aipaturiko \"elizek errenazimentuko kutsutik\".\nOiar\u00adtzun, Zumaia, Lezo eta Ordiziako parrokia-elizak eta Itziar\u00adko santutegia \u2013landa-giroko zenbait eliza ez aipa\u00adtzearren\u2013 bat datoz az\u00adken gotiko mota berarekin.\nDenak ere:\n- \"habearte bakarrekoak\" dira,\n- guru\u00adtzadurarik gabeak normalean,\n- estalgarriaren antolaketa, aldiz, hormak berak eta berauei atxikiriko \"pilastrak\" izan ohi direlarik eusgarri, ba\u00adtzuetan zutabe sortak osatuz,\n- barruko pilastrei kanpoal\u00addetik \"horma\u2011bular prismatiko\" sendoak egoki\u00adtzen zaiz\u00adkie, mul\u00adtzo osoari itxura astun eta serio emanaz,\n- estalkiak guru\u00adtze-gangak dira, ba\u00adtzuetan izarrez\u00adkoak eta konkordunak.\nEstilo berri baten al\u00addarrikapena. Egia da elizak handi\u00adtzeko ahaleginak, esparru huts zabalak sor\u00adtzeak eta gangetako nerbio-sareak pixkanaka korapila\u00adtzeak iradoki\u00adtzen eta al\u00addarrika\u00adtzen dituztela laster \u201celiza\u2011areto\u201d izango direnak. Aipatutako elizen luzera normalean 25 m eta 30 m inguruan ibil\u00adtzen da; eta beren zabalera 15 m inguruan. Esangura\u00adtsua da handiranzko joera hau, izan ere, beronek pen\u00adtsarazten du estilo berri bat ari dela sor\u00adtzen.\nSan Telmo Monasterioa Donostian.\nEraikun\u00adtzaren historia.\nDonostian, San Telmo monasterioaren fundazioa eta eraikun\u00adtza \u201chistoriaurre\u201d luzea izan zuen lanbidea izan zen. Domingotarrak XVI. mende hasieran jada gal\u00addegina zuten Probin\u00adtziaren hiriburuan kokapena har\u00adtzeko nahia. Karlos enperadore gaztearen gorteak bul\u00adtzatua zela zirudien nahia bestal\u00adde, baina, elizgizon zenbaiten eta hiriburuko elizgizon batzuen ukazioa oztopo izan zuten. Domingotarren Ordenak ordez\u00adkari bat hautatu zuen 1520\u20111530 urte bitartean fundazioaren\u00adtzat egokiak izango ziren lurrak erosten biziki jardun zuena.\nAginpidean zegoen erregina Isabel Portugalekoa 1530ean egitasmoaren al\u00adde azal\u00addu zen eta erreginaren borondate horren babesle Martin San\u00adtxez Araiz erregearen konta\u00adtzailearen urrats onak berehala el\u00adkartu ziren.\nDomingotarrek XIII. mendeko santua zen Pedro Gonzalez Telmo Palen\u00adtziako santuaren izenpean jarri zuten komentua; Formiako go\u00adtzaina eta IV. mendeko martiri hau marinel eta itsasgizonen zaindaria zen. Egitasmoak ez zirudien portura iri\u00adtsi behar zuenik, Enperadorearen Estatuko Kontseiluaren idaz\u00adkaria, Tolosako Alfon\u00adtso Idiakez, Gar\u00adtzia Olazabalekin ez\u00adkontzeak ekarri zuen senar\u2011emazte hauek proiektuari sendo hel\u00addu (1539) eta zailtasun handienaren konponbidea \u2013diruarena, alegia\u2013 bere errenta kopuru handiei norabide oparoa emanaz.\nHainbat urte behar izan zituzten fundazioaren estatutu juridikoak egiteko eta trazaren egitasmoa Aita Martin Santiago ar\u00adkitek\u00adtori eman zi\u00adtzaion, hau da, Salamancako San Esteban komentuan bizi zen eta hiriburu horretako Monterrey Jauregian Rodrigo Gil Honta\u00f1onekoarekin esku hartu zuenari. Komentua, klaustroa eta eliza eraiki\u00adtzea zen proiektua eta bi tratu egin behar izan ziren horretarako (1544 eta 1547an). Lanak oso gel\u00addiro abaitu ziren 1544an.\nAita Martin Santiagoren diseinua buru\u00adtzeko 1547tik 1550era behar izan ziren hargin-maisuak lau izan ziren: Domingo Aran\u00adtzal\u00addekoa (Donostiakoa), gerora Errenteriako elizaz arduratu zena, Martin Gorostiolakoa (Aiarra), Tolosako Santa Mariaren diseinua egin zuena, Domingo Estalakoa (Hondarribikoa), Berastegiko eta Irungo elizaz arduratu zena, eta Martin Axobingoa (Donostiarra).\nBeranduago, Alfonso Idiakez hil ondoren bere alargunak jarraitu zuen egitasmoa ordain\u00adtzen baina, fraideengan utziz egitasmoaren antolaketa eta kudeaketa. Lanak zuzen\u00adtzera 1551 eta 1562 urte bitartean beste maisu batzuk \u2013Martin Barbukoakoa eta Martin Sagarzolakoa\u2013 sartu ziren, 1562an bukatzeko.\nDomingotarren eliza eta klaustroa.\nSan Telmoren zaharberri\u00adtzea 1928\u20111932 urteetan zuzendu zuen Fran\u00adtzisko Ur\u00adkolaren ustez, Gipuz\u00adkoan \u201cisabel\u00addar ar\u00adkitek\u00adturaren ale bakarra da\u201d. Egia da bai, hispaniar gotikoa gogorarazten duten osagaiak badituela; baina, eraikinaren fatxada serioaren aurrean jaso\u00adtzen den bihoz\u00adkada nagusia berpiz\u00adkundeko aztar\u00adna garbiarena da.\nEliza. Bere \"ojiba\u00ad-ar\u00adkuen\" estal\u00adki gotikoa eta \"eusgarri zilindroz\u00adko\" \"guru\u00adtze\"-gangekin \u2013\u201csekulako zutabeak\u201d dituena, Jovellanosek bere \"Diarioan\" esan zuenez\u2013 eta barrunbeko batasun joeraren el\u00adkartasun artistikoagatik da bereziki interesgarria.\nGuru\u00adtzadura balitz bezala, presbiterioaren gertuko tartea zabal\u00adtzeak iradoki\u00adtzen du elizaren oinplanoa guru\u00adtze latindarraren tankerako\u00adtzat har litekeela. Habearte nagusiak luzeran baditu 48 m eta 10 m zabaleran eta 20 m garaieran. Chueca Goitiak \u201csekulako eraikin bezala izendatu du, baina soila, nabarmen\u00adtzeko bikaintasunik gabea\u201d.\nGaur egun, 1998.ean zaharberritu ondorengo San Telmon, bereziki zatirik ederrena klaustroa da, Salamancako San Esteban komentuan inspiratutakoa ziur asko.\nBeheko solairuak horma\u2011bularren artean leihate zabal eta xumeak ditu, Rodrigo Gilen estiloko mainelen ordez\u00adko zutabe\u00adtxoekin eta idi-begiekin; goieneko solairuan, errenazimentuko barru-bide jatorra du, ar\u00adkuetan zenbatekoa bikoizturik.\nSalamancako osagaiak kontutan harturik, Aita Martin Santiagoren planoen arabera Joan Santisteban maisuak burutua izan zen. Ez da ziurra gaur egun miresten dugun eta zorionean gorde den klaustroa Salamancako fraidearen lehen diseinua denik zuzen-zuzenean. Fer\u00adnando Mariasen ustez, Aita Martin Santiagoren diseinua urrutitik egina izan zen, eta ez zen oso osorik gaur egun ikusten dugun bezalakoa.\nHaren beste iritzi baten arabera, San Telmo mul\u00adtzo osoaren er\u00adnal\u00adkun\u00adtza luzea eta beronen bukaerako kronologiari buruz dagoen ilunpeak sumarazten du Gil Honta\u00f1on 1556tik esku hartua izan daitekeela \"klaustro gainaren\" diseinuan.\nDena dela, Aita Martin Santiagoren San Telmo elizako diseinuak Joan Arabakoak Salamancako San Esteban monasterioan egin zuen birmol\u00addaketara bideratzen gaitu, beharrez\u00adko al\u00addagairen bat eginda, jakina.\nKlaustroa. Klaustroari dagokionez, Mariasek zera gogorarazten digu, lur sailaren bal\u00addin\u00adtzek erago\u00adtziko zutela klaustro erabat ortogonal baten eraikuntza eta haren oinplanoaren irregulartasun logikoa eta bere barru-bideen ondorioz\u00adko asimetria. Bestal\u00adde, klaustroan ikusten ditu \u201cAlfonso Cobarrubiasen Taverako Ospitaleko irtenbidearen oihar\u00adtzunak, baita klaustroan Oca\u00f1ako Domingotarren patio garaikidean ere\u201d, horrela adieraziz \u201cAita Martin eral\u00adda\u00adtze une oso garran\u00adtziz\u00adko batean zela, nahiz Gaztelan, toledoarrak ez zituen min\u00adtzairaren baliabideak menderatzen sartu zituen simetria eta koheren\u00adtzian\u201d.\nAn\u00adtzeko klaustro bat, baina goieneko barru-biderik gabea eraiki zen Gasteiz\u00adko Domingotarren komentuan. Klaustro hauek multzo bat osa\u00adtzera iri\u00adtsiko ziren XVI. mendean, M\u00aa Asunci\u00f3n Arrazolak iradoki\u00adtzen digun moduan, Domingotarren klaustroak izenez aipa daitekeena da.\nHiribil\u00addu plateresko bat: O\u00f1ati.\nKonderri feudal bat izan zen O\u00f1ati, Gebaratarren menpekoa; baina hiribil\u00adduaren agintari\u00adtza XIV. mendetik bederen bere udalerriko Kon\u00adtzejuaren esku egon zen, Al\u00adkatea buru zuela. Gebarako kondeak eskubide zibil eta militarrak bazituen eta honen eskumen eta jarduera zela-eta, behin eta berriz\u00adko gataz\u00adkak izaten ziren hiribil\u00adduko biztanleekin. O\u00f1ati, bandoen garaian, ermandadetatik kanpo geratu zen; \"Jaurerri hiribil\u00addua\" izaten jarraitu zuen, harik eta 1845ean behin betirako Gipuz\u00adkoako probin\u00adtzian sartu zen arte.\nBidaurretako Monasterioa.\nAurreko atal batean aipatu dugu herriko seme batek, on Joan Lopez Lazarragakoak, Isabel Katolikoaren diruzaina izan zenak eraikia izan zela Bidaurretako monasterioa 1510ean, Gipuz\u00adkoako lehen moja monasterioa.\nKomentua eta eliza. Bai elizan eta bai komentuan \"gotiko estiloa\" da nagusi. Bere diseinua Kantabria al\u00addeko maisu Juan de Ruesgak egina da, hark gidatu baitzituen lanak 1510ean hasi zirenetik 1520ra arte, bere ordez\u00adko Pedro Gar\u00adtzia Olabekoak ordutik aurrera jarraitu zuelarik. Eraikuntza-lanak izugarri luzatu ziren, funda\u00adtzailearen ondasunetatik errentak ziurtatuak izanik ere, ez ziren aski izan, honek, erabateko soiltasunez eta handinahi guztiak al\u00adde batera utzita eraiki\u00adtzekoa borondatea bal\u00addin bazuen ere.\nMoja klaratarren\u00adtzat bizi\u00adtzeko behar ziren gelez aparte, egiturako osagaietan oso soila zen klaustro zabal bat eraiki zuten: zurez eta adrei\u00adluz\u00adko ar\u00adkuez.\nErretaula. Hemen gehien axola zaigun pieza erretaula da. Zizelkatzen saiatu zirenean, jada iri\u00adtsiak ziren errenazimenduko aireak. Eta funda\u00adtzaileak bere testamentuan ikonografiari buruz finkatu zituen arau zeha\u00adtzei ez zi\u00adtzaiz\u00ad\u00adkien lotu egileak. Orain berriki zaharberritu den lehendabiziko erretaula hori (beranduago, gaur egungo barroko estilokoa jarri zen bere ordez) guru\u00adtzaduraren eskuineko besoan azal\u00adtzen da.\n\"Gipuz\u00adkoako lehen erretaula plateresko\" da. Orain\u00adtsu arte uste izan da, Joan Lopez Lazarragakoak bere testamentuan agindu zuenaren arabera, erretaula hori Busgosen landu zela (gaur egun ezezagunak diren eskuez) eta ondoren ekarri zela O\u00f1atira. Orain\u00adtsu aur\u00adkitu berriak diren agiriengatik baiezta daiteke erretaularen egilea urte horietan (1532\u20111533) O\u00f1atiko San Migel parrokian Errukiaren kaperan ari zen Joan Martinez Olazarango o\u00f1atiarra izan zela.\nBost kale eta bankua (edo predela) duen bi gorputz dituena da erretaularen egitura. Irudiak erliebean landuak dira, taila oso fin batean. Bankuan, lau mul\u00adtzotan (al\u00adde bakoi\u00adtzean bitan) \"Apostoluen eginak\" konta\u00adtzen dira; lehenen\u00adgo solairuan, \"Andre Mariaren historiaren\" lau eszena; hirugarren mailan \"Kreazioari eta Adan eta Evaren\" bekatuari buruz\u00adko beste lau eszena. Erretaula \"Kalbario\" eder batez amai\u00adtzen da.\nEdergarritako osagaiek eder\u00adki baiezta\u00adtzen dute \"plateresko estilo\" ausart eta garbiena: maskorrak, kalostrak, gruteskoak eta protoerrenazimentu espainiarreko beste osagai ugari.\nFunda\u00adtzaileak alboetako kaperak eta erretaulak egin zitezela agin\u00addu zuen; baina, inoiz eginak izan baziren ere, gaur egun ez dira azal\u00adtzen. \"Arrosarioko kaperan\" ikus daiteke, soilik, Andres Urgoitiko eskulturagileak landutako XVI. mendeko Errukiaren mul\u00adtzo bat.\nSan Migel Parrokiako platereskoa.\nAurrez ikusia dugu O\u00f1atiko San Migel parrokia XV. mendeko lehen urteetarako hasia zela eraiki\u00adtzen. Baina, berari bukaera ematea lantegi luzea izan zen, \"az\u00adken gotikoaren\" aztar\u00adnak utziz joan zena; esaterako, klaustro ederrean Ubao ibaiaren gainean du bal\u00adkoi korritu alai bat, On Rodrigo Mercado Zuazola go\u00adtzaina eta ongile eskuzabala zenaren biz\u00adkar, Pedro Lizarazukoa o\u00f1atiarrak XVI. mendearen bigarren herenean burutu zuen balkoia; aurreko atalean aipatu genuen lana.\nSan Migel parrokia-eliza Errenazimentuaren mendeko estilo al\u00addaketaren erakusgai ederra da, izan ere, gotikoaren taupadak oraindik bizirik zeuden harri horien ondoan platereskoaren ale ederrak ikus daitez\u00adke.\nEstilo berriaren zan\u00adtzu ba\u00adtzuk, lo\u00adtsati an\u00adtzean, pulpituan ikus daitez\u00adke adibidez; platereskoak Espainiako hiri nagusietan ale ikusgarri ugari heda\u00adtzen zituenean, eta mende honen bigarren erdikoa zen Martin Iragorrikoa eskulturagile o\u00f1atiarrak, errenazimentuko sentiberatasuna eraku\u00adtsi zuen. Pulpitu honek baditu apaingarri platereskoaren xehetasunak bere kalostrari eusten dioten zutabe txikietan.\nAlboko habeartearen eta klaustroaren arteko atean ikusten da, era berean, agian eliza honen errenazimentuko ar\u00adkitek\u00adturaren lehenengo osagaia izan litekeena.\nErrukiaren kapera.\nBaina, estilo berria Errukiaren Kaperan sumatzen eta gozatzen da ongien, han mire\u00adts baitaitez\u00adke sor\u00adtzaile izan zen go\u00adtzainaren gorpuz\u00adkiak dituen hil ku\u00adtxan, erabateko soiltasunez landua denean ez bezala, kalitate handieneko eskultura-lanak. Hil ku\u00adtxaren gainean on Rodrigo go\u00adtzainaren herio\u00adtza data irakur daiteke: 1548. Baina, kapera honetara datorren ikuslearen arreta hil-ku\u00adtxan ez baino, beste hiru puntutan koka\u00adtzen da: erretaulan, burdin sarean eta sor\u00adtzailearen mausoleoan.\nBurdin saregin\u00adtza. Kapera, aurreal\u00addetik eta al\u00addare aurrera ematen duen al\u00addetik bereizten duen burdin sare bikoi\u00adtza benetako harribi\u00adtxia da alor horretan. Egilearen berririk ez da ezagu\u00adtzen. Burdin sare hau nagusiaren nahie\u00adrara landua izango zen \u2013bizirik zen bitartean egina, inola ere\u2013, idaz\u00adkun batean data irakurri baitaiteke: 1535.\nAurreal\u00addeak berak 7 m x 8 m neur\u00adtzen du gu\u00adtxi gorabehera. Hiru espaziotan bereizitako bi gorputz horizontalez osatua da; ateak bete\u00adtzen du erdikoa.\nAte gaina burdinaz\u00adko benetako filigrana bat da. Hilobira\u00adtze Santuaren tal\u00addeak osa\u00adtzen du, ar\u00adku artistikoaren az\u00adpian eta muturretan kanpai\u00adtxoak dituzten kimu finez eta irudimenez\u00adko sugeez apainduriko plateresko bikaina. Guztia gailurreria handiz amai\u00adtzen da, eta zatirik garaienean Mercado go\u00adtzainaren armarria dago.\nMausoleoa. Baina, kaperaren gauzarik erakargarriena hil-ku\u00adtxaren aurrean aur\u00adki\u00adtzen den mausoleoa da. Egileari buruz\u00adko agiri guztiz frogagarririk gorde ez bada ere, 1525\u20111530 urteetan Mercado go\u00adtzaina eta Diego Siloekoarekin Granadan al\u00addi berean tokatu izanak eta ikonoetako gaien zein egitura estilistikoen azter\u00adketak iker\u00adtzaile gehien\u00adtsuenak eraman ditu ziurtasun honetara: egilea Diego Siloekoa da; urte haietan, O\u00f1atin ibilia zela gauza jakina baita. Inolako zalan\u00adtzarik gabe, erretaula Granadan landu zen, Filabres mendilerroko marmolaz.\nMausoleoak errenazimentuko lan baten ezaugarri guztiak ditu. Erdiko zatia, erdi-puntuko hil-ku\u00adtxa go\u00adtzainaren irudiak bete\u00adtzen du, belaunikaturik eta atzean familiakoren bat duela, berau ere belaunikaturik eta bere ondoan santaren bat ala alegiaz\u00adko irudia, babesle-jarreran.\nErakarmen eta edertasun bereziko tal\u00addea da. Idul\u00adkia duen basamentu gainean dauden lau zutabe korintiarrez osa\u00adtzen den antolaketa ar\u00adkitek\u00adtonikoa da; euren artean daude go\u00adtzainaren irudia estal\u00adtzen duen ar\u00adkua eta horma-hobiak; behean, go\u00adtzainaren goraipamenez\u00adko hilarti\u00adtza latinez\u00adko bost neurti\u00adtz bikoitzetan, hiru lehoi gainetan grabaturiko txartel batean, erdikoa aurrez aurre eta zehar\u00adkako jarreran, besteak.\nAdan eta Evaren irudiak ikusten dira ar\u00adkuarteetan eta ar\u00adkuaren al\u00adde banatan, bata bestearen gaineko bi horma-hobi, lau ebanjelarien irudiak estaliz kalostraz\u00adko zutabeak alboetan dituztela.\nGoieneko mul\u00adtzoan funda\u00adtzailearen armarria eta gainean Haurra duen Birjinaren irudi bat zizelatu ziren. Al\u00adde banatan San Pedro eta San Paulo; mul\u00adtzo osoari amaiera emanaz \"Jainko Aitaren\" irudia duen domina handi bat.\nAl\u00adde guztietatik eta zerrendak, propor\u00adtzio egokitako egitura honen zutabeak eta taulamenduak alaituz fruitu, mamu, aingeru eta dominak sortetan ikusten dira; sinbolo-irakur\u00adketa zaila duen xehetasunez\u00adko platereskoa.\nErretaula. Mariaren Errukiari eskainia dago. Gipuz\u00adkoan ikus daitekeen platereskoaren hoberenetakoa da estiloz. Baditu bost kale eta triangelu-forma\u00adko frontoia duen atiko batez amai\u00adtzen diren hiru gorputz. Gaspar de Tordesillas Valladolideko eskulturagilearekin tratua egindakoa izan zen, eta bera arduratu zen muntaketaz eta eder\u00adtzeaz.\nImajinagin\u00adtzan, al\u00addiz, bertako zenbait eskulturagile aritu zela ikusten da: \"Joan Aiarakoa\", Gasteiz\u00adkoa, \"Martin Iragorrikoa\", \"Andres Mendigurengoa\" eta \"Joan Olazarangoa\", O\u00f1atikoa.\nPierres Picart\u2011ek esku hartu izana ere litekeena da. Weise eta Camon Aznarrek erretaularen apaintze-alderdia baino ez badiote uzten ere Tordesillasko honi, irudien plastikan zuzen-zuzeneko esku-hartzea, \"a priori\" behin\u00adtzat, ez zaio ukatu behar; zeren eta, 1536an amaitu\u00adtzat eman zuen Valladolideko ertilariaren trebezia bai baitauka honek eskulturan.\nErretaularen egiturak az\u00adken gotikora eramanarazten du pen\u00adtsamendua, baina edergarrien eta irudien taila-lana (Birjinaren bizi\u00adtzako eta Kristoren Nekal\u00addiko eszenak) errenazimentu bete-betekoa da. Al\u00adde guztietan agin\u00adtzen dute gruteskoek, marraz\u00adki benetako oparo eta ugarietan. Nahiz eta egia den gotikotasun bat badela Nekal\u00addia konta\u00adtzen duten erliebeetan Aialako Joan II.aren oso tankerakoa den irudien eta karikaturatik gertuan dauden aurpegi ba\u00adtzuen nahasmenduan; hala ere, badira jakinduria eta fineza handiz tailaturiko irudiak ere, besteak beste, Nekal\u00addiaren erdiko mul\u00adtzoa, oihalgin\u00adtza bikaina eta oso ongi zainduarekin.\nEskulturak. San Migel parrokia berean, al\u00addare barroko batean, zorionez badira lau eskultura, \"Bataia\u00adtzailea\", \"San Jeronimo\", \"San Fran\u00adtzisko\" eta \"Santa Marinaren\" irudiak, eta inolako zalan\u00adtzarik gabe XVI. mendearen lehen erdikoak dira. Gotikotik jasoa dute adierazpenean duten indarra, baina, giharren adieraz\u00adpen zuzenak eta janz\u00adkera aske eta malguek Lehen Errenazimentuari ireki zaion eskulturagile baten eskua agertzen du.\nSancti Spiritus Uniber\u00adtsitatea.\nHistoria eta egileak.\nOn Rodrigo Mercado Zuazolakoa go\u00adtzainak, bera jaioterriko hiribil\u00adduan kultur maila handitzeko nahiak bul\u00adtzaturik erabaki zuen Uniber\u00adtsitate hau sortzea, 1540ean, eta Aita Santuaren (Paulo III.aren) bulda batez onartu zen proiektua. Erakunde honek gorabehera ugari eta era askotakoak izan zituen. Dekretu bidez 1807an desagerrarazia izan zen, ondoren Karlistek berreraikia, baina 1842an berriro ezabatu eta Bigarren Mailako Institutu bihurtu zen. Eusko Ikaskun\u00adtzaren Lehen Bil\u00adtzarraren agertoki izan zen 1920ko irailaren 1etik 8ra. Gaur egun eraikin honetan Gipuz\u00adkoako Protokolotako Agiriak gorde\u00adtzen dira.\nEraikina oso ongi zaindu dago, zorionez, mendeetan zehar hainbat eginkizunek eragindako beharretara egoki\u00adtzeko al\u00addaketa ba\u00adtzuk nozitu baditu ere. Hispaniako Lehen Errenazimentuko ederrenetakotzat hartu behar da, ezaugarri tekniko eta estrukturalengatik penin\u00adtsulako platereskoaren ikusmira zabalaren barruan berezia gerta\u00adtzen delarik.\nEraikinaren plangin\u00adtza egiterakoan, oso litekeena da Mercado Zuazolakoa sor\u00adtzailea aritu izana aginduak ematen; zeren eta Zuzenbidean, Matematikan eta beste zien\u00adtzietan ezagu\u00adtza zabala zuen humanista handia izateaz gain, penin\u00adtsulako beste toki ba\u00adtzuetan ardura handiko lanetan aritu baitzen eta horrela beste uniber\u00adtsitateetako (Santiago, Salamenca, Valladolid) ikaste\u00adtxeak ezagutu ahal izan zituen, O\u00f1atikoan oso garbi ikusten delarik beroien oinplano eta funtzioen banaketan bat datorrela. Baina, dokumenturik ez dagoenez, ar\u00adkitek\u00adto diseinugilearen izena ezezaguna da oraindik ere, Diego Siloekoa eta Rodrigo Gil Honta\u00f1onen izenak iradoki badira ere. Domingo Guerra maisua izan zen honen arduraduna orokorra, Errukiaren kaperan jada go\u00adtzainaren\u00adtzat lanean aritua zen.\nDeskribapena.\nOinplano zer\u00adtxobait angeluzuzenekoa da eta 1.732 m karratu dituen eraikinak baditu bi solairu, klaustroko eskaileradunak, harriz\u00adkoak, kalostra xumeekin, baina mudejar kasetoidura bikaina, klaustro handia eta kapera dituena. Garai moder\u00adnoetan beste eskailera bat eraiki zaio sarrerako sotoan, ate nagusiaren aurrez aurre.\nFatxada. Eraikinari izaera ematen diona Uniber\u00adtsitatearen fatxada da, agian. Hiru gorpu\u00adtzez egituratua da. Erdikoak du ataria, oso ongi apaindurikoa. Hemen, tenplete modura apainduriko bi hor\u00adma\u2011bu\u00adlar mardul ager\u00adtzen dira, tradizio gotikoan bezala, zokalo dotoreen gainean, korintiar ordenako horma-hobia bi, gailur handiz buka\u00adtzen direlarik.\nGauza da litekeena dela Salamancako Santa Guru\u00adtze Ikaste\u00adtxeak bideratzen laguntzea, izan ere, aurreal\u00addean nabarmen\u00adtzen diren horma\u2011bu\u00adlarrak ikusten baitira han eta Pierres Picart eskulturagilearekin tratua sina\u00adtzerakoan aipatu bai\u00adtzuen on Rodrigok. Jaio\u00adtzez fran\u00adtsesa zen eta O\u00f1ati hiribil\u00addukoa zen Elorduiko Katalinarekin ez\u00adkondu eta bertan kokaturik Euskal Herriko zenbait herritan lanean jardun zuen ertilari hau izango zen fatxada honen apainketa-lanaz arduratu zena.\nAurreal\u00addearen erdiko gorpu\u00adtzak altuera berean jarrai\u00adtzen du, al\u00adde batera eta bestera, eraikinaren er\u00adtzetan, erdikoak baino oraindik ere dotoreagoak diren bi horma\u2011bular edo pilastratzar dituen dorre moduko bi gorpu\u00adtzekin el\u00adkartu arte. Chueca Goitiaren ustez, pilastratzar hauek (1545) eraiki\u00adtzeko Pierres Picart\u2011ekin tratua egin zenerako egina zen ataria eta, egituraz\u00adkoak ez baino, apaingarritako soilak diren hauek eraiki\u00adtzeko Valladolideko Santa Guru\u00adtze Ikaste\u00adtxeko hor\u00adma\u2011bula\u00adrretan inspiratuak dirudite. Errenazimentuko ideia zuzenekin bat eginez, dorreek altueran propor\u00adtzioa gorde zezaten eta gorpuz\u00adkien simetriaz\u00adko araua salba zedin Pierres Picartek jarri zuen ardura agertzen duten dokumentuak gel\u00additu zaiz\u00adkigu.\nEkial\u00addeko dorre\u00adtzarrari ezarrita, gerora desagertu zen atarte bat eraiki zen ekai\u00adtzetik babesteko.\nMul\u00adtzoa klasikoa da, baina alboko dorreen kokapenean nahiz al\u00adde bateko eta besteko horma bularretan, beren liraintasun eta garaieragatik, gailurreria gotikoaren aztar\u00adnak ikus daitez\u00adke. Estilo klasikoaren aur\u00adka doan apainketa ugarian, estatuen men\u00adtsuletan, zutabeen fusteetan, zerrendetan eta gustu zoragarriko erremateetan, batez ere, eragin hori nabariagoa gerta\u00adtzen da.\nEspazioa bete\u00adtzen duten estatuak, gruteskoak eta erlai\u00adtzak ugari izanagatik egitura ar\u00adkitek\u00adtonikoa ez da ez\u00adkuta\u00adtzen.\nIdul\u00adkietako zokaloetan Her\u00adkulesen balentriaz\u00adko gaiak dituen erliebeak ikus daitez\u00adke: Nemeako lehoia itotzen, suge itxuran giza burua daraman Aqueloorekin borrokan, Anteo garaituz. Atetik gertueneko erdiko zokaloan, Zentauro bat azal\u00adtzen da lepa gainean neska gazte bat daramala: Deyanira\u2011ren bahiketa.\nAtarian, ar\u00adkubar\u00adnerak kasetoiak dituen erdi\u2011puntuko ar\u00adku handi baten az\u00adpian, on Rodrigo go\u00adtzainaren otoitz jarrerako irudia ikus daiteke. \"Eskultura mul\u00adtzoa\", parrokiako Errukiaren kaperan dagoen mausoleokoaren oso an\u00adtzekoa da, baina hemen, go\u00adtzainaren irudiaren ondoan han dagoen morroia ala familiartekoa falta da.\nAr\u00adkuarte eta janbetako osagai apaingarriak, baita ni\u00adtxoetan sarturik dauden eskultura irudiak ere edertasun handia erasten diote atari honi plateresko al\u00addiko errenazimentu ukitu nabarmena emanaz. Ataria, goieneko al\u00addean Karlos V.aren armarri handi batek errematatzen du.\nHormak harlanduxko zakarrekoak dira, harlandu aberats eta apaindutako zatiak eskulanean duen fintasunarekin kontrasta\u00adtuz.\nIkonografia. Hemengo horma-hobien barruan, beha\u00adrrez\u00adkoa zen sinboloez ala martiri\u00adtzako tresnez aurreal\u00addearen pilastratzarrak apain\u00adtzen dituzten birjinen ala santen irudien iker\u00adketa oso bat egitea. M\u00aa Asun Arrazola, Ael eta beste iker\u00adtzaileek jada hasitako ikonografiaz\u00adko lan hori Mon\u00adtserrat For\u00adnell\u2011en eskutik ia guztiz osatu da oso modu sakonean. Egural\u00addiarengatik irudiak higatuak dauden arren, gaur egun historiako lagun harietako ba\u00adtzuk ezagut daitez\u00adke, ba\u00adtzuengatik alegiaz\u00adko irudiak ote direlako zalan\u00adtza airean gera\u00adtze bada ere. Maria Birjinaz gainera, Santa Barbara, Santa Ines, Santa Apolonia, Santa Katalina, Santa Maria Egiptoarra, Santa Maria Madalena, Santa Elena, Santa Ur\u00adtsula, Santa Dorotea eta hauetaz gain, Itxaropenaren eta Karitatearen alegiak ezagutu dira.\nKaperako erretaulak ez du agian eliza kategoriarik merezi, Salamancako Fonseca\u2011ren modura, guru\u00adtzadura eta ar\u00adku zorro\u00adtza duen habearte gotiko txiki eta soil bat baita; baina badu errenazimentuko erretaula aberats eta jori bat. Ez dago erretaula horren egileari buruz\u00adko dokumenturik, baina Weise eta beste ikerlari ba\u00adtzuen ustez, Pierres Picart\u2011ena da, azter\u00adketa estilisti\u00adkoagatik eta dokumentuetan berea dela azal\u00adtzen den San Martin ermitako erretaularekin duen an\u00adtzarengatik.\nErretaulak badu predela eta bi mailatako atiko batean buka\u00adtzen diren hiru gorputz. Kaleak zaz\u00adpi dira lehen bi gorpu\u00adtzetan, eta bost hirugarrenean eta atikoan. Irudi guztiak daude nolabait ere erdi al\u00addeko kalera begirako joeran bideratuak.\n\"Profeta\" irudiak ikusten dira bankuan. Erdiko hu\u00adtsarteetan, \"San Migeli\" eskaini zaio lehenengo gorpu\u00adtzean, \"Mendekosteri\" bigarrenean eta \"Mariaren Jasokundeari\" hirugarrenean.\nLehenbiziko bi gorpu\u00adtzetako \"kaleak\", erditik gertuen daudenak lau \"ebanjelarien\u00adtzat\" gorde ziren eta gainerakoak hainbat \"santu\" eta \"go\u00adtzainentzat\". Hirugarren solairuan \"Jasokundeko Birjinaren\" alboetan \"San Sebastian\" eta \"San Gabriel\" ikusten dira al\u00adde batean eta \"San Roke\" eta \"San Rafael\" bestean. Laugarren gorputzean, ar\u00adkitek\u00adturaz egokitu ahal izateko oso neurri txikian eginikoak dira on Rodrigo Mercadoren \"armarria\" eta zenbait \"soin-en\u00adbor\".\nAz\u00adkenik, aparatu izugarri hau koroatuz, erdi-puntuko ar\u00adkusolio handi batean \"Betiereko Aitaren\" irudia dago serafinez inguraturik.\nPlateresko estiloak agin\u00adtzen du erretaula osoan. Gruteskoetan, zutabeetan, kalostretan, domina\u00adtzarretan eta irudietan ikusgarria da edergarrien aberastasuna.\nAl\u00adde guztietan azal\u00adtzen da on Rodrigo go\u00adtzainaren armarria, apaingarritako osagai izateaz gain, Uniber\u00adtsitatean bere lanaren lekuko\u00adtza egiten dute al\u00addi berean. Armarria, urdin ilunezko zoru baten gainean urrez\u00adko zerrenda batez erdibituriko bi eguz\u00adkiz eta elezahar batez osa\u00adtzen da: \"Ad iustitiae Xpo. Deus noster a solis ortu usque ad occasum\".\nKanon ez oso liraina, gorpuz\u00adkera mendera\u00adtze zuzena, keinuetan adieraz\u00adpenerako joera eta gorpu\u00adtzen mugimendurako jarrera dira Picart\u2011en irudien ezaugarriak.\nKlaustroa. Uniber\u00adtsitateko ikaste\u00adtxe honen ale eder bat klaustroa da.\nSarrerako ate gainean latinez\u00adko idaz\u00adkun batek sor\u00adtzaile izan zen go\u00adtzainaren izena gogorarazten digu berriro ere, titulurik gogokoenak zituen \u2013Avilako Go\u00adtzaina, Nafarroako Erregeordea, Granadako Lehendakaria\u2013 eta lanaren amaiera data ondoan duela: 1548ko otsailaren 4a. Mol\u00addura finez apainduriko bere erdi-puntuko ar\u00adkuak, kapitel klasikoak eta bere zutabeetako idulki atikoak, domina\u00adtzarretako soinak eta ar\u00adkuarteak apain\u00adtzen dituzten armarriak, nahiz xurrutarriz koroa\u00adtzen den hoz\u00adkaduraz\u00adko erlaitz zabalak klaustro hau Gipuz\u00adkoako errenazimentuko lanik onena bihur\u00adtzen dute.\nKlaustroak \"bi solairu\" lo\u00adtzen dituen eskailerak ditu. Xumea da barandaren kalostra eta berdin esan daiteke bi solairuen sabaietako apainduraz ere; beren kasetoien gil\u00adtzarrietan Kristoren anagrama eta Go\u00adtzainaren armarriko eguz\u00adkia tarteka\u00adtzen dira.\nKlaustroak egitura zer\u00adtxobait \"angeluzuzeneko\" du; al\u00adderik estuenetan, sei ar\u00adku ditu eta zaz\u00adpi, besteetan. Ar\u00adkuak eusten dituzten zutabeetan jakingarri bi\u00adtxi hau ikusten da: zutabeetako bat bakarra dago bukatuta, sotoko atearen gertuko ilara paraleloan hirugarren zenbakia egiten duena; gainerako besteei az\u00adken ukitua falta zaie ar\u00adkuarte eta fusteetan.\nKlaustroa apain\u00adtzen duten biribilgu edo medailoiak 32 dira. Baina, buru guztiak ez dira ezagutu. Patioa edo al\u00addabearen eraikun\u00adtza data gogoan izanik, oso erraz ezagut daitez\u00adke Karlos V.a enperadorea, Isabel enperatriza, Felipe II.a eta bere emaztea eta Portugaleko Maria. Mitologiako zenbait buruk ere ezaguna dirudi, hala nola, Her\u00adkules eta Deyanira, Ulises eta Penelope eta abar.\nModelatu iaio eta urduri batez adierazia dagoen edertasun erdiragarria duen saila osa\u00adtzen dute, Berruguete oroitarazten duen gaztelar eragina oso urrutian suma\u00adtraziz.\nOso deigarriak gerta\u00adtzen dira Uniber\u00adtsitateko kasetoidurak. Mudejar edergarriak dira. Dokumentatuak daude eta agidanean, jaio\u00adtzez Avilakoa zen Gibajak ida\u00adtziz jasoarazi zuen 1552an on Rodrigo Mercado Zuazolakoak urrez\u00adko 1020 dukaten ordainetan eginarazi ziz\u00adkiola Uniber\u00adtsitateko kasetoidurak eta tratua egin zuen urte berean amaitu zituela lanak.\nPierres Picarten beste lan ba\u00adtzuk. Lehen esan bezala, Uniber\u00adtsitateko lanen buru egin zen hargin-maisua Domingo Gerra izan zen arren, O\u00f1atin bere izena hilez\u00adkor Pierres Picart bihurtu zuen.\n\"Donostiako Santa Maria basilikako\" kapera batean gaur egun gur\u00adtzen den eta an\u00adtzinako harresiaren horma\u2011hilobi batetik ekarritakoa dela ezagu\u00adtzen den bake eta egonarriaren Kristoren egilea izan daitekeela ere askoren iritzia da.\nKristo honen beste oso an\u00adtzeko bat da Oiar\u00ad\u00adtzungo San Esteban elizan dagoena.\nPierres Picart dokumentatu gabeko lan ugariren egilea izan zen bere bizial\u00addi luzean, bai Gipuz\u00adkoan nahiz Nafarroan; ez eskulturagile modura soilik, baita burdin saregile eta broda\u00adtzaile gisa ere, aurrerago gogoratuko dugun bezala, garapen manierista erromanista al\u00adderako joeran. Hainbat arte ekimenetan ere esku hartu zuen, esaterako, lekuko, tasa\u00adtzaile eta kontratista modura, Euskal Herrian erromanismoaren aurrelari handia izan zen Joan An\u00adtxietakoa hil zen urte berean, 1588an hil zen arte.\nBeste erretaula plateresko ba\u00adtzuk Gipuz\u00adkoan.\nKronologiako iriz\u00adpide bati jaramon eginez agian, Lehen Errenazimentutik inportaturiko (lehentasunez pik\u00adtorikoak, beraz) erretaula ba\u00adtzuk aipa\u00adtzetik hasi behar\u00adko genuke, Bergarako San Pedro parrokiako San Migeletik adibidez; baina, delako lan hauek beste atal batean bil\u00adtzea nahiago dugu, eta hemen bertan burututako eskultura adin berekoekin hastea.\nBergarako San Pedro. Camon Aznarrek \u201cluxuz\u00adko erretaula platereskoa\u201d izena jarri zion eta parrokiako zaindariari izenburua ematen dion honek bost kale eta atiko bat duten hiru gorputz ditu. Bankuan, lau \"ebanjelarien\" imajinak daude beren idazmahaien aurrean eserita eta animalia sinbolikoak ondoan dituztela. Eseritako \"San Pedro\"ren irudiak bete\u00adtzen du lehen gorpu\u00adtzeko erdiko ni\u00adtxoa.\nAlboetako kaleetan \"Apostoluak\" daude lehen gorpu\u00adtzean; beste santu ba\u00adtzuk bigarrenean; \"Nekal\u00addiaren\" eszenak hirugarrenean; eta atikoan\"' berriz \"Kalbarioa\".\nEstilo ugaritasuna. Imajinagin\u00adtza, gu\u00adtxienez bi al\u00addi desberdinetan egin zela eraku\u00adtsi dute dokumentuek.\nIa irudi guztietan gotikotasun argi bat nagusi\u00adtzen da; Kalbarioan bai behin\u00adtzat; baina, San Pedroren erdiko irudiak itxura zurrunegia, espresiorik gabeko aurpegia eta propor\u00adtzio gu\u00adtxiko gorputz atalak ditu. Bistan denez, XVI. mendeko lehen hereneko irudiak dira.\nOndorengoak eta errenazimentuko ku\u00adtsu garbia dute predela apain\u00adtzen duten Ebanjelarien imajinak: beren jarreretan arinak dira, gehiegi izateagatik buruetan propor\u00adtziorik ez badute ere, beren janz\u00adkeren tolesdura biziengatik ederrak dira. Biurrun, Weise eta Arrazolak harreman zuzena ikusi die Gastiain eta Portugaleteko erretauletako irudiekin, hori dela eta bigarren al\u00addi batean agian, irudi hauen egiletzat Joan Aiala II.a har daiteke.\nGainerakoan, artearen kalitatez\u00adko ugaritasun honen barruan, erretaulak merezi du plateresko izena bere mazonerien apaingarri jori eta bereziengatik.\nItziar\u00adko Ama. Gipuz\u00adkoako platereskoaren beste ale zoragarri bat da. Gaur egun bere jatorriz\u00adko osotasunean mire\u00adtsi ezin duguna, 1718an eta 1893an nozitu zituen suteetatik geratu zena besterik ez, alegia. A. Felix Lopez del Valladok gehiegi\u00adtxo ere goraipa\u00adtzen du, dioenean \u201cItziar\u00adkoan platereskoaren arte fina bere betera iristen da\u201d. Bere ustez, \u201cbadira Berruguete ala An\u00adtxietaren hoberenak adinakoak\u201d buruak.\nBaditu bankua eta gain erlaizduna, lau gorputz eta bost kale, baita Kalbarioa duen atikoa ere. Imajinagin\u00adek \"Kristoren eta Birjinaren bizi\u00adtzako\" misterioak adierazten dituzte.\nM\u00aa Asunci\u00f3n Arrazolak erretaularen egileari buruz zenbait historialarik bota dituzten iri\u00adtziak oso zorroz\u00adki aztertu ditu, eta bere epaia emanaz eta adierazita dauden eszenen osaketa egiteko bi modu desberdin bereiziz buka\u00adtzen du; azkenean, bi ertilari ala hainbat lantegietan burututakoak direla uste izatera iritsi zen: \u201cbat bera baita estiloa eta konposaketa, Argantzunekoarekin bat datorrena (erliebez\u00adko tal\u00addeak) eta bestea bigarren gorpu\u00adtzeko tal\u00addeetakoa: \"Deikundea, Jaio\u00adtza\", eta \"Erregeen Gur\u00adtza\", beste ertilari bat isla\u00adtzen dutena edo bestela dezentez beranduagoko al\u00addi bat\u201d.\nLehenengoa, O\u00f1atiko lanarekin hainbatean bat datorrelako Joan Aialarena izan daiteke. Konposaketa aurreratuago bateko eszenek Andres Araoz\u00adkoak esku hartu zuela pen\u00adtsarazten digute.\nNolanahi ere, Itziar\u00adko erretaularen ar\u00adkitek\u00adtura begiz jo ondoren, kalostradun zutabe\u00adtxoen apainketa joria, argimutil, buru eta gruteskoak dituela ikusirik, bat\u2011batean jasotako zirrara ahaztezina da. Ugaritasuna, harmonia eta formen, profilen eta bolumenen konposaketa zuzena nagusi den igeltsuzko mazoneria konplexu hori mol\u00addatu zuena maisu handi bat zen.\nAl\u00adtzagako San Migel. Gaur egun Al\u00adtzagako parrokian aur\u00adki\u00adtzen den erretaulari Idiazabalgoa esan behar\u00adko li\u00adtzaioke, zeren eta hiri horretatik ekarria baita, bere ordez erretaula barroko bat jarri zutenean. XVI. mendeko lehen erdikoa da.\nPredela baten gainean baditu bi gorputz eta atikoa, hiru kaletan. Erdikoan, eki-santuaren ni\u00adtxo gainean dago zaindariaren irudia, \"San Migel goiaingerua\"; eta bere gainean, \"Betiereko Aita\" atikoan. Alboetako etxeetan, badira Ebanjelariei eskainitako erliebeak bankuan eta besteetan berriz, Gargano Mendian San Migel \"ager\u00adtu zeneko\" eszenak.\nGotikotasuna falta zaio estiloari, adieraz\u00adpena baino gehiago formen edertasuna eta dotorezia bilatuz. Hala ere, errenazimentukoa da mazoneria: txirla az\u00adpiko eszenak, zutabe\u00adtxo kalostradunak, kerubinak eta gruteskoak.\nGaragar\u00adtzako San Migel. Arrasateko lau elizateetako bat den Garagar\u00adtzako San Migelen erretaulak estimazio zer\u00adtxobait baikorragoa mereziko luke agian, bere egitura oso an\u00adtzekoa bada ere: bankua, bi gorputz, hiru kale eta atikoa. Erdiko ni\u00adtxoan zaindariaren estatua falta da, al\u00addare nagusira eraman bai\u00adtzen, haren ordez, \"Bataia\u00adtzailearena\" jarrita.\nErretaula txikia da, urreztatuetan eta apainketetan Al\u00adtzagakoa baino zer\u00adtxobait abera\u00adtsagoa, eta gruteskoetan zein aingeru buruen joritasun handiagoagatik platereskoagoa. Erliebeetako imajinak Luzia, Katalina eta Agata \"emakume santu martiriei\" eskainiak dira; eta Gargano Mendian \"San Migelen\" ager\u00adtzeari.\nEstilistikoki errenazimentuko artearen aurrerapen bat dirudi, irudien jarrera eta mugimenduetan kalitate handiagoko verismoa duela eta.\nEz\u00adkioko San Migel. Aurreko beste bien antzera, Ez\u00adkioko erretaula ere San Migeli eskainia da, eta beroriek bezala XVI. mendeko lehen hamar\u00adkadatakoa da. Baditu bankua, hiru gorputz, hiru kale eta hauts\u2011babesa. Erdiko kaleko hiru ni\u00adtxoak \"San Migel, Birjina eta Kalbarioari\" eskainiak daude. Beste ni\u00adtxoetan \"Kristoren Bizi\u00adtza\" eta \"Nekal\u00addiko\" eszenak ikus daitez\u00adke.\nEra askotako kalitate duena da estiloa, beharbada hainbat esku tailagilerengatik. Eseririk, koroatua eta aingeruz inguratua dagoen \"Maria Birjinaren\" erdiko irudia tailatu zuena iaioagoa zen. Beronen ondoan, Nekal\u00addiaren gertal\u00addiko irudiak al\u00addea dute, gorputz-atalek buruekiko duten propor\u00adtziorik ezaren axolagabetasunak areagoturiko adieraz\u00adkortasuna. Ar\u00adkitek\u00adtura, platereskoa da inolako zalan\u00adtzarik gabe.\nTriptikoak.\nNormalean erretaulei buruz dugun ideiari eran\u00adtzuten ez badie ere, hemen aipatu behar\u00adko lirateke neurri txikiko triptikoak, zenbait familia nobleren onurarako otoitz egin ala Eukaristia ospa\u00adtzen zeneko al\u00addareak edo kaperak koroa\u00adtzeko edo buruan jartzeko egiten zirenak.\nGipuz\u00adkoakoei dagokienez, inportaziokoak esan litez\u00adkeen artelanak dira ez baitirudi bertako ertilariek eginak direnik. Tal\u00adde horretakoak dira \"O\u00f1atiko\" Rodrigo Mercado Zuazolako Go\u00adtzainaren triptikoa eta Albiztur\u00adkoa.\nO\u00f1atiko triptikoa. Lehenengoak, Go\u00adtzainari bere kapera berezian Meza esateko balio izan zion. Erdiko tarteak, Jaio\u00adtzaren eszena dauka alabastroz\u00adko pieza biribil bat txertaturik, egurrez\u00adko karratu batean; ixteko hegaletan, bi mailatan, lau eszena: \"Gizakundea\" eta \"Erregeen Gur\u00adtza\" al\u00adde batean eta \"Ecce Homo\" eta \"Piz\u00adkundea\" beste aldean. Bistan denez, erretaula\u00adtxo hauek ez dute apaingarrietarako toki handirik. Triptiko horretan (gaur egun Elizbarrutiko Museoan) apainketa xumea da, baina errenazimentukoa da egiaz, irudiak eta beren sakonerak diren bezalaxe, non ikuspegia eta paisaiaren oharrak nabarian azal\u00adtzen diren.\nAlbiztur\u00adko triptikoa. Bigarren triptiko aipagarri bat lehen Albiztur\u00adko parrokian jaso\u00adtzen bazen ere, gaur egun jabego berezikoa da. Haren gai nagusia, \"Kristo hilaren aurrean Birjinaren Negarra\" da, guru\u00adtzeko jai\u00adtsieran lagun zituen per\u00adtsonez inguraturik.\nGorpu\u00adtzeko neurrietan nolabaiteko propor\u00adtziorik eza eta irudien modelatuan zakartasun puska bat ikusten bazaio ere, irudi nagusietako gorpu\u00adtzen perfekzioak eta eskor\u00adtzoetako eta paisaiako ikuspegietako iaiotasunak errenazimentu aurreratua adierazten du. Horrela frogatutzat eman li\u00adteke XVI. mendearen erdial\u00addeko data.\nPlatereskoa Biz\u00adkaian.\nBiz\u00adkaiko lurretan ez da XVI. mendean eraikitako eraikinik errenazimentukoa dela esan daitekeenik, eliza kolumnarioak salbues\u00adten badira; baina, jada eraikiak direnetan platereskoaren eragin garbiak ikus daitez\u00adke, zalan\u00adtzarik gabe.\nPlatereskoaren eraginak.\nGuenesko Santa Mariaren ataria. Ez da Errenazimentua, Gotikoaren luzapena baizik, XVI. mendearen inguru haietan nabarmen\u00adtzen dena, esaterako, Guenes\u2011eko Santa Maria elizan; beroni buruz hitz egiten du Sesmerok \u201cerdia gotikoarena da beste erdia berriz errenazimentuarena\u201d dioenean. Errenazimentu lo\u00adtsati an\u00adtzekoa da Martin Sanchez Olabeko hargin maisuak 1516an hasita eraiki zuen alboko atari ederra, garai horretan artean gotiko flamenko estiloko\u00adtzat jo daitekeena.\nBilboko san Antonen ataria. San Anton elizak ere atari noble eta ongi konposaturikoa du, er\u00adtzeko atarte garai batez babesturik. Ar\u00adku karpanel baten saihe\u00adtsetan, zutabe korintiarren artean, San Pedro eta San Paulore\u00adtzat bi horma-hobi daude. Horma-hobi hauetako batek atearekin angelua osa\u00adtzen du. Ar\u00adkuaren zubi\u2011bularrean Rodrigo Gilen\u00adtzat hain maiteak ziren hostoak ikusten dira.\nErreskadak, mol\u00addurak eta xehetasunak arte onekoak eta ongi landuak dira, espiritu klasiko eta jan\u00adtzi bat erakusten dutenak. Data gil\u00adtzarrian landua dago: 1534.\nSan Anton elizako atari honekin al\u00adderatuz, Bego\u00f1a santutegikoa, Gizakundeko komentukoa eta Albiako San Bizente elizakoa askoz gu\u00adtxiago dira; Chueca Goitiak herriko maisu trake\u00adtsen saioak direla epai\u00adtzen du; aldiz, Rodrigo Gilenek ereduak ezagutza gu\u00adtxi eta inolako jeinurik gabe kopiaturikoak.\nBego\u00f1ako santutegiaren ataria. Bego\u00f1akoa, 1519tik 1588ra berreraikia izan zen eliza, bere ar\u00adku karpanela, hostoz\u00adko ostikoa eta hegal\u00addun atikoarekin Gaztelako maisuaren ereduetan leialagoa da, baina, Chueca Goitiaren ustez, propor\u00adtzio gabezietan, trakeskerietan, irudigin\u00adtza txikietan eta beste aka\u00adtsetan nabari\u00adtzen dela maisu baten eta imita\u00adtzaile txar baten arteko desberdintasuna.\nGizakundeko komentuaren ataria. Atariko horma-hobian 1554ko urtea eta gil\u00adtzarrian 1560koa daraman Gizakundeko komentuan, Salamancako San Estebanen fatxadako egitura eskematikoki antzeratzen saiatu ziren, baina ez da oso atsegina gerta\u00adtzen atearen errenazimentuko traza eta mar\u00adkotarako balio dion ar\u00adku zorrotz eta zahar\u00adkituaren arteko arrunkeria. Kanpai\u2011horma eta erremate barrokoak eran\u00adtsi zi\u00adtzaiz\u00adkion XVII. mendean. Eliza honek burdin forjatuz\u00adko pulpitu plateresko bat zaindu du.\nBeste ba\u00adtzuk. Sesmerok errenazimentuko atari\u00adtzat har\u00adtzen ditu:\n- Area\u00adtzako San Bartolome elizarena,\n- Morgako San Martin elizarena\n- eta Zor\u00adno\u00adtzako Santa Mariarena.\nZiortzako klaustroa. Platereskoaren harriz\u00adko ar\u00adkitek\u00adturaren hondarretan eskas samarra da Jaurerriko gainerako lurretan.\nZiortzako kolegio\u2011elizaren klaustroa nabarmen\u00adtzen da; oinplano karratukoa, al\u00adde bakoi\u00adtzean 13,05 m dituena, atikar oinarriak dituzten zutabe\u00adtxo xumez lau tartetan zati\u00adtzen dena, lehen mul\u00adtzoan erdi-puntuko ar\u00adkuak eta apal\u00adduan bigarrenean; harriz\u00adko kalostraz inguratua eta hoz\u00adkadaz\u00adko erlaitz batez amaitua dago. Migel Zengotitakoa eta Joan Beznongoa hasi ziren klaustroa eraiki\u00adtzen 1530 al\u00addera eta beste hargin ba\u00adtzuk bukatu zuten 1560 al\u00addera.\nBalmasedako kapera. Balmasedako parrokia-eliza ederrean, tronpa gaineko ok\u00adtogonoz\u00adko izar-gangaz estalia zuen kapera eraiki zuen on Joan Urrutikoak, bere erdian lan kalatua daramana, non badirudien Burgos al\u00addeko kaperen ezaugarria denaren zerbait kopia\u00adtzen duela. Horrela bada, XVI. mendean eraikitakoak bezala baditu errenazimentuko xehetasunak eta hoz\u00adkadura erromatarrak.\nErretaulak.\nPieza ar\u00adkitek\u00adtonikoetan bezainbat ala argiago distira\u00adtzen du Biz\u00adkaitar platereskoak, Lehen Errenazimentu izeneko erretaula ba\u00adtzuetan: Mar\u00adkinan ala Gal\u00addakaon esate baterako.\nMar\u00adkina\u2011Xemeingo erretaula. Mar\u00adkina\u2011Xemeinen, txirla gotiko berantiarrak eta garai hari zegoz\u00adkion edergarriak, pi\u00adtxer handiak, irudimenez\u00adko animaliak, haurrak eta kerubinak falta ez diren erretaula nagusi galanta mendearen bigarren ala hirugarren hamar\u00adkadan hasiko ziren eraiki\u00adtzen; mul\u00adtzo oso honetan, badirudi Joan Aiala zaharrak esku hartu zuela. Baina erretaula horren zati handi bateko plastikotasunak beranduagoko data behar du (1540\u20111545), ezaugarri espresibisten arabera.\nGauza bera esan daiteke Gal\u00addakaoko erretaula nagusiaz, bere etxeetan eskulturak eta erliebeak ditu, \"Birjinaren\" bizi\u00adtzari buruz\u00adkoak gehienak. Oso korapila\u00adtsua da estilistikoki erretaula hau, gotiko berantiarretik barrokora arterainoko lanak baititu. Bertan, hiru maisuren eskua ikusi da. Oraindik ere gotikoaren oso al\u00addekoa bakarren bat. Platereskoa oso era deigarrian ikusten da, etxe\u00adtxo bakoi\u00adtzaren barrunbe guztia bete\u00adtzen duten \"hamar txirla\" eraku\u00adtsiz.\nErretaula flamenkoak. Ez da ahaztu behar Biz\u00adkaian ere gainon\u00adtzeko probin\u00adtzietan bezala, artelan flamenkoak inportaziokoak zirela mendearen lehen erdial\u00adde horretan. Adibide soil modura, gogora dezagun Portugaleteko Santa Mariaren sakristian jasorik dagoen triptiko ederra, ohol gainean olioz margoturiko hiru panel ditu: Mariaren Jasokundea, Koroa\u00adtzea eta Jaunaren Igokundea. Men\u00adling\u2011en ohitura txarrak dituela dirudien estiloa da, Koroa\u00adtzearen eszenan bederen. Irudietan, fintasun manierista bat azalera\u00adtzen dela egia da, baina italiar\u00ad ukituaren airea duela bere baitan.\nLehen errenazimentua Nafarroan.\nArtelanetan bereziki oparoa izan zen Nafarroa XVI. mendean. Al\u00addi horretan gainerako euskal probin\u00adtziek maila batean zuten garapenean ekonomiko eta kulturalagatik, jakina.\nIru\u00f1eko eskual\u00addean eta batez ere Lizarrako lurretan eta merindadetan Donejakue al\u00adderako erromesal\u00addiek ekarri zuten artearen distira berezien egokiera izanak, dinastien arteko borroken amaierak eta Gaztelan sartzeak mendearen hasieran kultura humanistikoaren eta arte jardueraren gorakada berri bat ekarri zuten.\nIra\u00adtxeko monasterioan Ikastegi Nagusi bat bazen 1534tik; Lizarran XVI. mende horretan bertan jardun zuen Udal Ikastegi batek merezitako sona iri\u00adtsi zuen irakasle ba\u00adtzuen bikaintasunagatik. Lizarran berehala (1546) ireki zen Egia sendiaren inprenta, besteak beste, Nebrijaren \"Gramatika\" eta Erasmoren zenbait lan argitaratuz.\nTuteran, 1512ko hi\u00adtzarmena egin ondoren eta Nafarroa Hispaniako erresumetara bil\u00addu ondoren, kultur mailan gorakada nabaria eman zen. Bere Estudio de Grama\u00adtica\u2011k humanistikako ideiei aurrerapen-bul\u00adtzada eman zien eta Kolegio\u2011elizako ba\u00adtzar\u2011burua eta Erroman Julio II.aren etxezaina izan zen on Pedro de Villalon\u2011engan errenazimentuaren mezenas su\u00adtsu bat izan zuen.\nLehen Errenazimentuko formak hedatuz zihoazen XVI. mendearen bigarren herenean, askotan egitura platereskoaren osagai ba\u00adtzuk neurriz onartuta, elizen edergarrietan eransten diren, mendea jada oso aurreratua izanik ere. Hori dela eta, ar\u00adkitek\u00adturaz\u00adko estiloaren ikuspuntutik ez da erraza gerta\u00adtzen errenazimenduko artearen une desberdinen arteko mugak gardentasunez bereizten, eskulturak azal\u00adtzen dituen hainba al\u00additan eman ohi den bezala. Ikonografiaz\u00adko alor honetan, Nafarroan jaso\u00adtzen diren eraginez ohar\u00adtzea errazagoa izan ohi da, gainera. Erribera al\u00addean, adibidez, arte plastikoek nahiko agerian uzten dute Aragoi al\u00addeko ertilarien eta lantegien eragina; beste sakanetan, al\u00addiz, gertuago dagoen Errioxa al\u00addeko arrastoak hobeto an\u00adtzematen dira, baita Gaztelakoak ere.\nAr\u00adkitek\u00adtura Platereskoa Nafarroan.\nAl\u00addi horretan eraiki ziren parrokia-eliza berri ba\u00adtzuk, baina handitu eta eral\u00addatu egin ziren batez ere aurreko mendeetatik jada badirenak.\nHandi\u00adtze honek Nafar erresumako sakan guztietan oso orokorra den eliza mota ekarri zuen:\n- oso luzea ez den guru\u00adtzadura eta habearte bakarreko oinplanoa,\n- eta poligonoz\u00adko burual\u00addea.\n- paramentua harlandu onekoa izan ohi zen, Ebroren Erribera inguruan izan ezik, arruntena adreilua erabil\u00adtzea baitzen.\nSantiago eliza Iru\u00f1ean. Iru\u00f1ean garai honetako eraikinik adierazgarriena Domingotar Ordenakoen Santiago eliza da, 1529an Bergarako Pedro Etxabururekin tratua egin ondoren eraiki\u00adtzen hasi zena eta 1543ra arte amaitu\u00adtzat eman ez zena; baina komentu eta klaustroaren eraikun\u00adtza are urte ba\u00adtzuk gehiago luzatu zen.\nHonetan, Donostiako San Telmon bezala, oso litekeena da Aita Martin Santiagok esku hartu izana.\nEliza, domingotarren elizen tipologia berekoa da:\n- habearte zabala, horma\u2011bularren tartetan beren artean komunika\u00adtzen diren kaperak dituena,\n- guru\u00adtzadura irtena\n- eta bi kapera karraturen arteko burual\u00adde pentagonala.\nSan Agustinen eliza. Iru\u00f1ean izen bereko komenturako jaso zena 1525 eta 1530 artean eraiki zen. Deigarria da bere habeartearen sei tarteak osa\u00adtzen dituzten erdi-puntuko ar\u00adkuen zabalerengatik, Erdi Aroko elizaren hondarra dirudien burual\u00addeko estutasunaren al\u00addean. Saihe\u00adtsetan kaperak ditu, hiru al\u00adde bakoi\u00adtzean, beren arteko komunikaziorik gabeak. Baina habearte handiaren errenazimentuaren adina ondorengo al\u00addakun\u00adtza askoren artean ilundurik gel\u00additu da.\nGure Ama Errukiorraren ospitalea. Hiriburu berean eraiki zen Ama Errukiorraren Ospitalea (gaur egun Nafarroako Museoan) garai horretan bertan, mendearen laugarren hamar\u00adkadan on Remiro Go\u00f1i elizbarrutiko diruzain eta bikario nagusiak sortua.\nAtaria, aldiz, 1556ko data duena, go\u00adtzaindegiko lanen begirale zen Joan de Villarrealek egina zen, Serlioren ida\u00adtzietan inspiraturiko egitasmoa manieristaren arabera, dirudienez. Bertan, giza i\u00adtxurako estipiteak erabil\u00adtzen ditu garaipen ar\u00adku baten saihe\u00adtsetan. \"Toulouseko eskolako\" eraginen bat aipa\u00adtzeak ez gaitu harritu behar, izan ere, bertako Uniber\u00adtsitatean iraka\u00adtsi zuen aipatutako Remiro Go\u00f1ik, delako lan horren susta\u00adtzaileak.\nSantiago eliza. Garesen XVI. mendean eraiki zen Rua Mayor\u2011eko Santiago eliza aipa\u00adtzea ezinbestekoa da. Martin Oiar\u00adtzabal gipuz\u00adkoar harginarekin tratua egindakoa da 1543an. Hau hil zenean, Albiztur\u00adko Lazaro Iriartek jarraitu zuen eraikuntza-lanarekin, 1554an amaitu zuen arte.\nHabearte nagusia an\u00adtzinako horma erromanikoetan finkaturik dago, baina guru\u00adtzaduraz, burual\u00addeaz eta horma\u2011bularren arteko kaperez zabaldu egin zen espazioa. Errenazimentukoak diren eraikin hauetan guztietan ohikoa denez, sabaiak izar itxurako gangak dira eta nerbioak, garaiari dagokion mol\u00addurak dituztela, hosto\u00adtzadun zir\u00adkuluerdi-formako men\u00adtsuletan kokatuak daude.\nElizaren oinetan dagoen korua 1575ean egin zen.\nVianako Santa Maria Eliza. Oso egoki aipatu izan da, Euskal Herrian mendeak iraungo duen tradizio baten arabera, euskal maisuek barrenagotik hel\u00adtzen diotela eraikinaren sendotasunari apainketari baino.\nArau horren salbuespen distira\u00adtsua Vianako Santa Maria eliza izan daiteke, bereziki nabarmen ikusten baita platereskoaren zaletasuna, Gaztelarekiko loturengatik ziur asko. Katedral tamainako eliza hori dagokion toki kronologikoan koka\u00adtzea ez da erraza gerta\u00adtzen historialariaren\u00adtzat, izan ere, bai baititu garai desberdinetakoak diren maisutasunez\u00adko lanak.\nEliza. Gotorleku izaera duen Erdi Aroko lana da sorreratik, hiru habearte ditu, bakoi\u00adtza lau tartetakoa, horma\u2011bularren artean kokaturiko beste bi kaperadunak alboetan, al\u00adde bakoi\u00adtzean bina eta guru\u00adtzadurarik gabe. Harritu egiten du bere handitasunak; erdiko habearteak 22,25 m altueran eta 14,35 m albokoetan, modu berean harritu ere, inguruko hormetan zehar doan trazeria gotiko berantiarra duen triforio ederrak, ipar al\u00addekoak itsuturik daudelarik.\nVianak eta batez ere bere elizak mende horretan ezagutu zuen garapen ekonomiko izugarriak, hamarrenen zergek aberasturik, eta une hartako errenazimentuak pozturik eran\u00adtsi zi\u00adtzaiz\u00adkion eraikinari, besteak beste, kaperez inguraturiko girola zabala, kapitulu aretoa eta sakristia bikaina. Bai kapera nagusian nahiz saihe\u00adtsetako kaperetan erretaula barroko ikusgarriak jarriz joan ziren, gehien\u00adtsuenak XVII. mendearen az\u00adken herenean eta XVIII.aren lehen erdian.\nAtaria. Baina, errenazimentuaren sarrerak fun\u00adtsean kanpoko itxurari eragin zion, eta bereziki hegoal\u00addeko bere atariari. Lanak, 1549an hasi ziren, Burgosen prestaturiko ertilaria zen Joan Goiaz maisuaren zuzendari\u00adtzapean eta bera hil zenean (1556) O\u00f1atiko Uniber\u00adtsitatearen platereskoak tasatzen jardun zuenean ziur asko ukitua geratu zen hargin biz\u00adkaitar Joan Otxoa Arranotegi maisuak jarraitu zituen. Vianako eraikina astiro eraiki zen eta 1567a baino lehenago ez zen bukatu.\nAtaria. Atari bikain hau da kanpoal\u00addeari izaera ematen diona, Bramanteko erromatar Belvederearen \u201cnichione\u201d famatuan inspiraturikoa dirudiena esedra egituragatik eta, Chueca Goitiaren ustez, Hispaniako errenazimentuan ale bakarra den hau gure eskual\u00addean geroagoko hainbat elizatan kopiatu zen: \"Logro\u00f1o\", \"Sorlada\"n eta \"Donostian\". Horretaz gain, zutabe konposatu dotoreak dituen horma\u2011hilobi handia bere garaipen ar\u00adkuaz aberasturik gel\u00addi\u00adtzen da. \u201cGoieneko zatietan ar\u00adkitek\u00adturaz\u00adko indar gabeziak eta friso eta enkoadra\u00adtzeetan apaingarriak parrasta\u00adtzeak oraindik ere platereskoaren zordunago egiten du egitasmo hau\u201d.\nArasko Santa Maria. Joan Goiaz maisuak eta Vienako bere ondorengoek lehen errenazimentuko beren ukitua utzi zuten, orduko hartan Vianaren menpeko hiribil\u00addua zen Arasko Santa Marian \"eliza\" handitu zenean.\nErdi Aroko elizatik zati txiki bat besterik ez zen gel\u00additu, guru\u00adtzadura eta burual\u00addearekin batera, XVI. mendean eraiki zen habeartearen oinetan. Ter\u00adtzeletez\u00adko bi ganga berriak eta burual\u00addeko ganga galloidunak nerbio-egitura dute eta platereskoaren joeraren arabera, kerubinez eta kiribil\u00addura bikoi\u00adtzez hoz\u00adkatu eta ederturiko men\u00adtsula zilindrikoetan finkatuak.\nBarbaringo eliza. Pedro Mendizabal eta Fran\u00adtzisko Alzaga harginek XVI. mendearen erdial\u00addera handitu zuten Barbaringo San Joan Ebanjelaria parrokiaz an\u00adtzeko zerbait esan daiteke.\nLos Arcos. Vianakoaren pareko lana egin zen Los Arcosko parrokian. Aurreko eliza lehen gotikoaren eral\u00addaketa bat izan zen, Zaragozako Maestranza jauregian jada esku hartu zuten Martin eta Joan Landerrain hargin gipuz\u00adkoar sonatuei agindu zi\u00adtzaiena; hori horrela izanik, Chueca Goitiak atari honetan \u201cGaztela al\u00addeko dotorezia duen Aragoi al\u00addeko indar plastikoaren\u201d laburbil\u00adtze bat suma\u00adtzen du.\nHori baino lehenago ordea, Los Arcos elizaren ataria, garaipen ar\u00adkuari dagokionean, Vianakoan inspira\u00adtzen da. Al\u00adde bakoi\u00adtzean, fuste il\u00addaskatuak dituzten lau zutabe ager\u00adtzen dira, horma-atalak \"San Pedro eta San Pauloren\" irudien\u00adtzat diren horma\u2011hobietan erabiliz. Tinpano zuzen baten az\u00adpian Birjina duen edikulo batez amai\u00adtzen da antolaketa. Ar\u00adku txaranbelduaren gainal\u00addean lau kasetoi sail antola\u00adtzen dira, lore gaiak, kerubinak, apostolu eta profeten soi\u00adnak, Betiereko Aita buru dutela.\nZenbait xehetasun plateresko aur\u00adki badaiteke ere, Los Arcosko klaustroa, gotiko berantiarreko egituratzat hartu behar da.\nViana eta Los Arcos, XVI. mendearen hasieran, errenazimentuko Nafar ar\u00adkitek\u00adturak ibilitako bidearen erakusle on dira.\nErrenazimentuko apaingarriak.\nIra\u00adtxeko klaustroa. Apaingarrietan aberastasun nabaria duen beste eredua Ira\u00adtxeko Monasterioko klaustroan aur\u00adki dezakegu.\nMartin Oiar\u00adtzabal Gipuz\u00adkoako harginarekin 1540an egindako tratua dokumentuetan dago; baina 1545ean bere lagun\u00adtzailea zen Juan Agirrek ordez\u00adkatu zuen lanaren arduran, eta honek klaustroa elizarekin el\u00adkar\u00adtu zuen eta \u201capaingarri eta irudi maskal eta dotoreenak\u201d ager\u00adtzen dituen Ate Ederraren egiletza eman behar zaio. Beste maisu ba\u00adtzuk sartu ziren eraikina buka\u00adtzera.\nKlaustro hau da egitura gotikoak artean irauten zueneko platereskoaren adibide jatorra, \u201cerromatar eratik\u201d ateratakoak bizikide dituelarik. Fun\u00adtsean ikusleari zirrara eragiten diona kapiteletan, men\u00adtsuletan eta gil\u00adtzarrietan dauden gai apaingarriak dira, zuhurtasunez\u00adkoak, erromanismoa al\u00addarrika\u00adtzaile diruditenak.\nKorua eta Burdin sarea Kolegio\u2011elizan. Errenazimentuko mugimenduak Tuteran on Pedro de Villalon deana ideien susta\u00adtzaile eraginkorra izan zuen. Kole\u00adgio\u2011elizako korua eta burdin sarea egiteko Esteban Obray etorri izana berari zor zaio, horrela eman zitzaiolarik hasiera Nafarroan errenazimentuko edergarriei.\nPlateresko osagaiak elizetan. Erribera al\u00addean oraingoan areto\u2011oinplanoa duten hiru habeartetako eliza ba\u00adtzuk azal\u00addu dira; baina arruntenak eta ohikoenak jada deskribaturik dauden, besteak beste, Balterra (1532\u20111548) eta Argetasko (mendearen bigarren erdiakoak) monumentu-elizekin, bereziki adierazitakoen motakoak dira:\n- bi tartetako habearte bakarra,\n- guru\u00adtzadura,\n- pentagonoz\u00adko burual\u00addea\n- eta koru garaia oinetan,\n- lerro nahasiz\u00adko nerbioak dituzten izar-gangaz estal\u00adia.\nArgetaskoa plateresko edergarrien ugaritasunagatik da nabarmena: kerubinak, txoriak, burezurrak eta abar.\nArgetasko parrokia-eliza bere alboko atariagatik ezagu\u00adtzen da, pilastren arteko garaipen ar\u00adku modura erdi-puntuz osatua dena, ar\u00adkuarteetan bustoen tondoak, bukaera emanaz serafinen erlaitz\u00adpe bat eta Betiereko Aitaren irudia duen triangeluz\u00adko frontoia dituelarik.\nEskual\u00adde bereko eliza ba\u00adtzuetan ez da guru\u00adtzadura mar\u00adka\u00adtzen, adibidez, Tuterako (1568\u20111572) Graziaz\u00adko Santa Marian eta Cascanteko (1587) Victorian.\nHandi\u00adtzeak eta al\u00addaketak.\nHoni guztiari eran\u00adtsi diezaiogun Nafarroako zistertar elizetan garaiko zaletasun eta joerei amore emandako eliza eta klaustroetan egin ziren handi\u00adtzeak eta al\u00addaketak.\nTafallako Santa Marian an\u00adtzinako habearte gotikoaren hormak baliatu ziren eral\u00addaketa sakon baterako, izan ere, estal\u00adkia berritu egin zi\u00adtzaion eta habearte bakar gisa eral\u00addaturik gel\u00additu zen, oin\u00adplano guru\u00adtze latindarra, hiru tartetakoa, beso luzeetako guru\u00adtzadura irtena eta pentagonoz\u00adko burual\u00addea zituelarik.\nTafallako San Pedro eliza an\u00adtzera handi\u00adtze zen, errenazimentu joeraren arabera, nahiz eta Errege Katolikoen estiloko hainbat apaingarriri eutsi egin zitzaien.\nMendea aurrera zihoan heinean, zenbait elizetako eral\u00addakun\u00adtzetan beren plateresko arrastoak gal\u00addu egin ziren; adibidez, Diego Eraso Maisuarena dela uste den Mendigorriako San Pedrorenean; Barasoaingo Jasokundekoan; eta Larragako San Migelenean.\nLarragako San Migelena XVI. mendearen bigarren erdian hazi eta zabaldu zen, habeartearen bi al\u00addeetan kapera sail bat bitarteko, bere burual\u00addean guztiz errenazimentuko garbia den irtenbide bat eman zi\u00adtzaiolarik. Lehendabizi, 1571n guru\u00adtzadura berria eraiki zen bere kapera nagusiarekin, garai hartan fama handiko ar\u00adkitek\u00adtoa eta Iru\u00f1eko go\u00adtzaindegiko begiralea zen Juan Villarreal maisuaren planoaren arabera; lana, berriz, Anton Anoetako harginak egin zuen lehenik eta Joan Agirrek gerora; baina 1617an, an\u00adtzinako burual\u00addea bota zen arte ez zen amaiturik gel\u00additu; hala ere, haren kapera batean isabel\u00addar estiloaren arrastoren ba\u00adtzuk geratu dira.\nIpar\u2011ekial\u00addeko Nafarroan. Eskual\u00adde honetan aipa\u00adtzekoa li\u00adtzateke Otsagiko San Joan Ebanjelaria parrokia-elizan eraiki zen habearte zabala; hain zuzen ere, hiru habeartetakoa da, izar-gangako egituraz\u00ad estalia; guru\u00adtzadura modura kapera eta pentagonoz\u00adko burual\u00addea du.\nZirraragarriagoa da, hala ere, Izabako San Ziprianoren eliza garai eta zabala, lau tarte eta bere pentagonoz\u00adko burual\u00addea eta hainbat puntutan apaingarri gruteskoak gorde dituelarik, XVI. mendean bukatua zenaren lekukotasuna emanaz.\nLerro nahasiz\u00adko lokerak dituen gotiko berantiarreko ganga korapila\u00adtsuaz estalia dagoen Kasedako parrokiak ere badu handitasunik. Eraikinaren lanak 1532an hasi ziren eta ohiko eskemari jarrai\u00adtzen zaio, habearte bakarra, guru\u00adtzadura txikia eta poligonoz\u00adko burual\u00addea; Epistola al\u00addean errenazimentu soil estiloko ataria azal\u00adtzen zaio, plateresko eranskinik gabea.\nEstuagoa eta halako handitasunik gabea, baina eredu berari leial zaion Agoitzeko San Migel eliza Joan Oses harginak eraiki zuen, mendearen az\u00adken al\u00addera jada.\nOibar\u00adko eliza erromanikoan XVI. mendean eginiko handi\u00adtzean lehengo bere burual\u00addearen al\u00addaketa ekarri zuen beste angeluzuzen batez ordez\u00adkatu zena eta eraikin osoaren gorpu\u00adtzaren\u00adtzat handiegia zen guru\u00adtzadura eran\u00adtsi zi\u00adtzaion. Lazaro maisu famatua aritu zen lanean eraikin horretan eta berari zor zaio hegoal\u00addeko \"errenazimentuko atari\" ederra.\nXVI. mendeko elizak. Eraikinetan XVI. lehen erdial\u00addekoak direnen artean aipa\u00adtzea merezi duten elizak dira:\n- Erronkariko San Esteban, gotiko berantiarreko XVI. mende erdial\u00addeko eraikin dotorea;\n- Burgiko San Pedro, oinplano guru\u00adtze latindarra, hiru tarte, guru\u00adtzadura nabarmena eta trapezioz\u00adko burual\u00addea duena;\n- Uztarrozeko Santa Garazirena, lerro nahasien diseinu ederrezko gangarekin;\n- Urzainkiko San Martin\n- eta Eslabako San Migel, data oso desberdineko osagai nahasketa ikusten zaio, hasi erromanikotik eta XVII. mendera arterainokoak.\nAr\u00adkitek\u00adtura zibila.\nEuskal Herriko arte historian, Nafarroako XVI. mende hasierako ar\u00adkitek\u00adtura zibila bereziki deigarria gerta\u00adtzen da. Garai horretan, Hispaniako gainerako erresumetako beste lurral\u00addeetan bezala, noblezia hiri-giroan behin betirako kokatu zen al\u00addia da. Jauregiez ari ga\u00adtzaiz\u00adkizue, Errege Katolikoen eta Karlos Enperadorearen giroa ar\u00adnasten dela diruditen jauregiez. Arte ikuspegitik dotoreenak aipa\u00adtzen saiatuko gara.\nLizarra oso abera\u00adtsa da delako eraikun\u00adtzetan. San Kristobal Jauregia da denetan deigarriena, Lizarrako Aita Diego ere dei\u00adtzen zaiona, Ruako erdienean dago kokatua. Bal\u00adkoi kalostradun oso abera\u00adtsak eta une hartako giro humanistari zegoz\u00adkion sinboloen balioa duten mitologiako irudiez apainduriko frisoak ditu erakusten. Aurreal\u00addea kiribil\u00addura deigarriez apainduriko hegal\u00adkin moduko egurrez\u00adko teilatu-hegal batez buka\u00adtzen da. Apainketa abera\u00adtseko patio bat bada barruan, Lizarrako platereskoaren gailurra adierazten duena.\nTutera. Adreiluz\u00adko eraikun\u00adtza gailen\u00adtzen da, paramentu mudejarrak, joko ederretarako ahalbideak, eskain\u00adtzen dituelarik.\nOn Pedro Villalon Deanaren jauregiaren fatxadak aipa\u00admena merezi du, zeren eta Julio II.aren ganbarazain zela Pontifize\u00adtzako armarria erabili zuen fatxadaren edergarritarako. Honek, beheal\u00addeko adreiluz\u00adko gorputz bat badu erdi-puntuko ar\u00adkuan sarral\u00addia duena, plateresko estiloko angeluzuzenez\u00adko bao handi bat duen oinplano nagusi bat, barru-bide jarraikia, eskulan mudejarrak dituen egurrez\u00adko teilatu-hegalak bermatzen direneko ar\u00adku apal\u00adduak dituena. Friso eta pilastretan zehar apainketa grutesko pasatzen da.\nBeranduagoko errenazimentukoak dira jauregiok:\n- adreiluz eraikitakoa eta soiltasun klasikoa eta errenazimentuko patio bikaina duen San Adriango Mar\u00adkesarena,\n- Almirantearen adreiluz\u00adkoa eta hiru gorpu\u00adtzetako mul\u00adtzo bikaina, agian Tuterako an\u00adtzinako kaskoan eraikinik erakargarriena.\nTafalla ar\u00adkitek\u00adtura zibileko artelanetan beste hiri aberats bat da. Bere etxe handirik en\u00adtzute\u00adtsuena, Nafarroako Mariskalen jauregia da, fatxadako baranda edo erlai\u00adtzari edergarritarako balio dion fran\u00adtziskotarren lokarri lodiagatik \u201cKordoi\u2011Etxea\u201d deritzona. Ongi txertatutako harlanduak dituen sekulako mul\u00adtzoa da eraikina, bi gorputz lirain eta atikoa dituena.\nOlite. Errenazimentu berantiarreko ale bikaina da Radako Mar\u00adkesaren jauregi ikusgarria. Deigarria da bere harlanduen handitasun eta neurriengatik eta putti biluzi eta fatxadako armarri deigarri baten arteko maskaroidun gruteskoen friso baten gainean bermatzen den egurrez\u00adko teilatu-hegalarengatik.\nJaure\u00adtxeak. Errenazimentuko mendearen bigarren aldi eta az\u00adken al\u00addekoak dira Zangozan eta beste lekuetan ikus daitez\u00adkeen hainbeste jaure\u00adtxe. Adibide bat besterik ez aipa\u00adtze arren, gogora dezagun Barasoaingo Az\u00adpilikueta jauregia.\nErrenazimentuko lehen eskultoreak Nafarroan.\nEsteban Obray\u2011koa.\nAipatua dugu jada, Tuterako errenazimentuko humanismoaren susta\u00adpena Pedro de Villalon deanari zor zaiola, hein handi batean. Pedro hau izan zen Esteban Obray\u2011koa, Saint\u2011Tho\u00admas\u2011en (Ru\u00e1n) jaiotako fran\u00adtsesa, Tuterako kolegio\u2011elizan 1519tik lan egitera ekarri zuena, harlandu berrien arduradun jarriz. Nafarroan lan egin eta gainera, harremanak izan zituen Esteban Obray\u2011koak besteak beste, Aragoi al\u00addeko lantegietan prestatu ziren eskultore ba\u00adtzuekin, sendi arteko eta lanbidez\u00adko Aragoiko Errenazimentuko ertilariekin, eta beren lanetako ba\u00adtzuk ezagutu ere egin zituen, zuzenago esanda Jaka, Zaragoza eta Tarazonan floren\u00adtziar eskulturagile porrokatua izan zen Juan de Moretok burutu zituenak; harekin ahaidetasunera iri\u00adtsi eta 1542\u20111548 urteetan Zaragozako Pilareko harlanduetan lagunduko zuen, izan ere, berau zen penin\u00adtsulako platereskoaren lantegirik garran\u00adtziz\u00adkoena.\nTuterako harlanduak. Baina, Esteban Obray\u2011koaren Tuterako harlanduetarako estiloa, 20 urte lehenago, fun\u00adtsez gotiko\u2011flamigeroa zen eta errenazimentuko apaingarri ba\u00adtzuk baino ez ziren sortu. Era berean, platereskoa guztiz nagusi den esparru hau ixten duen burdin sareaz ere Obray arduratu zen.\nCintru\u00e9nigoko erretaula. Ertilariak 1525ean Cintru\u00e9nigoko parrokiako erretaula nagusiaren tratua egin zuen. Erretaula eder honek hainbat gorputz ditu, jarlekua, kalostra eta oso oparo apainduriko zutabez bereizitako horma-hobiekin, eta Aragoi al\u00addeko maisuen gertutasuna suma\u00adtzen zaio. Imajinagin\u00adtza, fran\u00adtses Go\u00adtzain Guillen\u2011ena dela esaten da, eta honi Obrayk eskual\u00addatu zion agidanean igel\u00adtsero\u00adtzako tratua. Espresibsmoaren joeran Forment\u2011en eragina suma\u00adtzen zaio eta agian, Joly\u2011rena, halaber.\nBurlatako erretaula. Cintru\u00e9nigon zuen eran\u00adtzukizunetik askaturik, Obray Burlatako (1529) San Joan Bataia\u00adtzailearen erretaulako igel\u00adtsero-lanaz arduratu zen, (gaur egun Nafarroako Museoan) eta agian, Juan del Bosque\u2011k margoturiko oholengatik axola zaigu gehienbat.\nIru\u00f1eko Katedraleko Aul\u00adkiteria. Urte ba\u00adtzuk beranduxeago, arte-hel\u00addutasunera iri\u00adtsi zenean, Obrayk bere lanik garran\u00adtziz\u00adkoaren tratua egin zuen 1549ko abuztuan: Iru\u00f1eko katedralaren koruko aul\u00adkiteria egitekoa. Oraingoan lanbide honen susta\u00adtzailea katedraleko priorea zen Cascanteko on Sancho Miguel Garces (1517\u20111549) zen. Obrayren begiradapean, koruko lanak nafar zurgin tal\u00adde batek eta arro\u00adtzen ba\u00adtzuk eginak izan ziren. Katedralean duela gu\u00adtxi egindako zaharberri\u00adtzean, korua al\u00addare aurrera ekarria zen.\nBi mailatan jarritako bi aul\u00adki sail ditu, aul\u00adki bakoi\u00adtzak banku eraisgarria, \u201cerrukia\u201d, besokoa eta sorbal\u00adda dituelarik. Goreneko aul\u00adkiteriaren gainean bankudun ohol bat, pilastradun kalostrak, kontra\u2011pilastrak eta frisoak jaso\u00adtzen dira. Badirudi oholetako erliebeak Holandako Guillenen eta ordurako Calahorrako koru aul\u00adkiterian lan egina zen bere tailagile tal\u00addearen ardurapeko lana izan zela.\nOholetako irudi tailatuak (Profetak, Apostoluak eta Santuak) bakarti azal\u00adtzen dira, inolako sakonera paisaiadunik gabe. Gorputz egituretan zehaztasuna eta ugaritasuna erakusten dute. Denak ere gel\u00addi egoneko jarreran azal\u00adtzen dira, nahiz eta jarrera desberdinetan, Vigar\u00adny\u2011ren estilo paregabe eta bake\u00adtsua, Berrugueteren zoroal\u00addi eta manierista baino gehia\u00adgo gogoraraziz; biak ere maisu handi ziren hauek lehen\u00adtsuago (1538\u20111543) Toledoko aul\u00adkigin\u00adtza zoragarrian utzi berria zuten, beren sormen izaera desberdinaren adierazgarri. Weisek ere irudi ba\u00adtzuetan, lehenago Calahorrako katedralaren aul\u00adkigin\u00adtzan lan egina zen \u201ctradizioaren iraunkortasuna Holandako Guillenen erakoa\u201d ikusten du.\nAul\u00adkiteria hau osa\u00adtzen duten friso, trenkada, lauki eta ohol horizontaletan ugari dira errenazimentu humanistikoaren gaiak, hala nola, an\u00adtzinateko jentilen jainkoen eta heroien irudiak eta balentriaz\u00adko ekin\u00adtzak, nahitako sinboloen helburua dutenak ziur asko, eskuragarrienak diren zatiak, aldiz, plateresko apaingarriz josiak daude: fruitu-saskiak, lore-sortak, pi\u00adtxarrak, kalizak, txoriak, kerubinak, haurrak, argimutilak eta abar.\nIru\u00f1eko aul\u00adkigin\u00adtza erabaki\u00adtzailea izan zen, mendearen lehen erdial\u00addera jada, inguruko elizei erretaulak egin ziz\u00adkien lantegi baten ala zenbaiten prestakun\u00adtzarako. Erreinuko hiriburua eskulturaren fokua zen, berpizten ari zen artea erromanismoaren az\u00adken al\u00adderantz joanaraziko zuten maisu bikainak lan egingo zuten hiriburua izanik.\nZizur Nagusiko Erretaula. Ez da armarrikoa, lehen errenazimentuko eskulturari, zalan\u00adtzarik gabe, gogokoen zaion esparrua erretaulagin\u00adtza da. Zorionez ongi gorde den Zizur Nagusiko erretaularen igel\u00adtsero\u00adtza 1538an bukatu zen. Pilastra gruteskoz, kiribil\u00adduraz\u00adko friso eta domina burudun handiz koroaturiko banku artikulatu batek osatua da. Bankuaren gainean bost kaletan antolaturiko bi gorputz, alboetako kaleetan etxeak, saihesten dituzten kalostraz bereizitakoak daude eta horma-hobiak erdikoan. Hegal\u00adtzarren arteko hiruko atiko batek koroa\u00adtzen du igel\u00adtsero\u00adtza lana, frontoi triangeluar batek estal\u00adtzen duelarik dena. Erretaula berezi honen ikonografiaz\u00adko edukia, bai erdiko kalea bete\u00adtzen duten eskulturaz\u00adko hiru tal\u00addeak, bai margoturiko oholak espresibismo aldekoak direnez beste atal batean aipatuko ditugu.\nLegardako Erretaula Nagusia. Zizur\u00adko erretaularen an\u00adtzekoa eta geroagokoa da Legardako erretaula nagusia, deigarriagoa eta handiagoa bada ere. Joan Iturmendi \"tailagileak\" 1552an tratua egindako honek ar\u00adkitek\u00adtura korapila\u00adtsua du: lau pilastra gainetan kokaturiko banku txiki bat, bost kaletan zatituriko hiru gorputz, hegal handien arteko atiko bat eta amaiera triangeluarra duen frontoia. Kaleak, hainbat eratako zutabez uztaiturik bat datozen horma-hobietan erabaki\u00adtzen dira: kalostradunak ba\u00adtzuk eta il\u00addaskatuak besteak.\nMendearen bigarren erdiko erretaula batean oraindik ere, garran\u00adtziz\u00adkoa da gruteskoz, kerubinez, maskaroiez, pi\u00adtxarrez eta abarrez, friso, horma\u2011hobiak eta taulamenduak estal\u00adtzen dituen plateresko egitura gorde\u00adtzen dela ikustea.\nIkonografia era askotarikoa da: bankuan \"San Pedro eta San Paulo\", kultura humanista bar\u00adnera\u00adtzearen lekukoak diren \"eszena\" \"itsastar eta bakotarrak\" azal\u00adtzen diren panelez bereiziak; lehen gorpu\u00adtzean \"lau ebanjelariak\" daude irudikatuak, eserita eta idazmahaietan jardunean; \"santuen eskulturei\" (denak ez dira errenazimentu garai berekoak) eskainia da bigarren gorpu\u00adtza; hirugarrenean, aldiz, \"Gizakundearen, Jaio\u00adtzaren\" eta \"Magoen Gur\u00adtzaren\" eszenak adierazten dira; atikoan, \"guru\u00adtzil\u00adtzaturiko Kristoren\" irudia eta gainean, frontoi triangeluar batean, \"Betiereko Aita\". Hirugarren gorpu\u00adtzaren erdian horma\u2011hi\u00adlo\u00adbiaren erakustokian XVI.go \"San Sebastian bat\" bizi da.\nErretaula honek bere igel\u00adtsuzko lanaren handitasunagatik eta bere urrezta\u00adtzaileak eman zion distira eta polikromiagatik lilura sor dezake; baina eskulturaz\u00adko artelana oso maila kaskarrean aur\u00adki\u00adtzen da; irudi po\u00adtxoloegiak eta adieraz\u00adpenik gabeko aurpegiek esku herrikoi baten berri ematen dute, teknikoki iaioa den norbaitena baino gehiago.\nTuterako Santa Maria madalena. Esteban Obrayren irudiaren atzetik Domingo Segurakoarena kokatu behar da; berau izan bai\u00adtzen, 1551n enkantean jarria, 1556an amaitua eta Aragoi al\u00addekoen erakoa izanik plateresko oso aurreratu bati dagokion Tuterako Santa Maria Madalenaren erretaula nagusiaz arduratu zena. Bankuak lau gorputz eta atikoa ditu. Frisoak eta zutabeetako fusteak plateresko apaingarri jatorrez jan\u00adtzirik azal\u00adtzen dira, baina nolabaiteko gar\u00adtxutasunez jada. Bere ikonografiaren estiloan gero oroituko dugun espresibismo eder bat azal\u00adtzen da.\nOliteko Santa Maria. Eskulturako lantegirik izan ez badu ere, errenazimentuko plastika nabarmendu egiten da. Bere diseinua gotikoa da, baina kalostradun idul\u00adki edo zutoi platereskoa eta soinez apainduriko sei tondo dituen bankua du. Erretaulak bost gorputz ditu, pinakuluz zatituriko zaz\u00adpi kale eta amaieran atiko zuzena dituena. Erretaulari amaiera ematen dien Kalbarioko hiru irudien edertasuna aipa dezagun. Badirudi Ugert Maisuaren eskutik 1514rako bukatuak zeudela. Beste irudi ba\u00adtzuk hispaniar\u2011flamenkoaren adieraz\u00adle dira, batez ere, pinturaz\u00adko oholetan gehien ematen den estiloa dena gainera, berehala gogoratuko dugun bezala.\nArrosarioko kaperan \"Maria Birjinaren\" estatua\u00adtxo zoragarri bat gur\u00adtzen da, tolestura txokodunez jan\u00adtzia eta buru-estal\u00adki oso bi\u00adtxia duena, bere jarreran eta gorputz finean inspirazio klasikoa eraku\u00adtsiz.\nZango\u00adtzako Santa Maria. \"Aragoi al\u00addeko errenazimentuaren eragina\" Zangozako (1540) Santa Mariaren erretaula nagusian suma\u00adtzen da, lehenago \"Jorge Flandesena zela\" aipatzen zen, lantokia hemen zuelako 1552 eta 1586 bitartean hiri honetan bizi zenarena. Inondik ere, lantegi honetatik eta Aragoi inguruan lanean zebil\u00adtzan beste ba\u00adtzuen eskuetatik sortuak izango ziren Lehen Errenazimentuko erretaula ba\u00adtzuk.\nZangozako erretaulako \"Ebanjelarien\" irudiak Georg Weisek, Espainia iparral\u00addeko eskulturagileen al\u00addetik (Uharte eta El\u00adkanoko erretauletan, adibidez), errenazimentuko ereduen hasierako gorakada objektibo eta pasiboa ematen ari deneko pixkanakako trantsizioaren adibidetzat jar\u00adtzen ditu, \u201cjanz\u00adkeretako prestaketa mugikorragoa eta jarrera eta adieraz\u00adpenetan ten\u00adtsio handiago baterantz\u201d doana.\nMendabiako San Joan. Gaztela al\u00addekoen eragina, eta zeha\u00adtzago esateko Errioxar platereskoarena, oso nabarmen\u00adtzen da, esate baterako, Mendabiako San Joan elizako beste erretauletan: bere neurrien handitasunagatik eta, 1546.ean Mendabian bizi ziren \u201cMaese Metelin irudigilea\u201d eta Jaques Tomas\u2011ek tailaturiko Bataia\u00adtzailearen bizi\u00adtzako eszenak adierazten dituelako.\nHorrez gainera, Weisek erasten du, Fran\u00adtzisko Ximenez errioxar eskulturagilearen esku-hartzea litekeena dela, igel\u00adtsuzko gotiko\u2011plateresko izaerako eskultura-lanek Juan Balmasedaren estiloarekin duten an\u00adtza eta irudi ba\u00adtzuen gotiko berantiarrekoak izatea az\u00adpimarra\u00adtzen du.\nIzabako erretaula. Izabako erretaula galantan ere platereskoa da nagusi. Migel Garrizekoak egin zuen 1555ean tratua eta mendearen bukaeran urreztatu eta margo ani\u00adtzez jan\u00adtzi zen. Bankukuan, Nekal\u00addiaren eszenak tailatu ziren; lehenengo gorpu\u00adtza San Zipriano zaindariarentzat gorde zen, San Pedro eta beste santu ba\u00adtzuekin; bigarrenean Birjinaren bizi\u00adtzako eszenak ikusten dira; atikoan, berriz, andre nahiz gizon santuen irudi gehiago daude.\nTabarreko erretaula. Tabarreko erretaula nagusi hunkigarria XVI. mende erdial\u00addekoa da, Pedro Pontrubelek egina dela esaten da, igel\u00adtsuzko lanak (oholak, frisoak eta zutabeen beheko herenak) platereskoaren gai apaingarriei eusten jarrai\u00adtzen duelarik.\nInduraingo erretaula. Mendearen erdial\u00addekoa den Induraingo erretaulaz ere an\u00adtzeko zerbait esan daiteke, banku garaia, bost kale eta ohiko amaiera duten bi gorputz eta arte kalitate urriko ikonografia duela, alegia; guztia ere gruteskoz eta platereskoak berez\u00adkoak dituen gaiez ederturikoa.\nHemen Nafarroako beste erretaula ba\u00adtzuk ditugu aipatzeko, kalitate bikainekoak gainera ba\u00adtzuen ba\u00adtzuk: Uxanbilla eta Lapoblaci\u00f3n eta Garesko lantegietatik sortuak. Irten ziren bezalakoak, mendearen bigarren herenean eginak eta oraindik ere hainbat ezaugarri plateresko dituztenak dira; baina, manierismo errenazimentukoa denez aurrerago aterako dugu.\nLehen errenazimentuko pinturak.\nErrenazimentuko pinturaren ezaugarriak sobera ezagunak dira eta aurrez aipatu ditugun ideologia eta kulturaz\u00adko iriz\u00adpideei\n\u2013errealismo arrazionalista, antropozentrismoa, indibidualtasuna eta abar\u2013 edo oinarriei dagoz\u00adkienak dira:\n- egitura naturalekiko arreta handiagoa,\n- per\u00adtsonaien gorputz-egiturekiko begirunea,\n- historiaz gaindiko sinbolismoaren\u00adtzat baino zaletasun gehiago kontakizunerako,\n- perspek\u00adtibaren legeekiko leialtasuna,\n- paisaiaren al\u00addera haziz doan zaletasuna,\n- konposaketaren argitasun eta harmoniaren zen\u00adtzu handiagoa, egiaz\u00adko espazio-iradoki\u00adtzailaren barruan, eta abar.\nNafarroan.\nBerehala suma\u00adtzen da Nafarroan ohol margotuak erretauletako laukietan jar\u00adtzeko erakarmen berezi bat, eskulturak eta erliebeak ordez\u00adkatuz edo baita beroien artean tartekatuz ere. Badira Nafarroan dokumentuak dituzten lantegi ba\u00adtzuk, XVI. mendearen lehen hamar\u00adkadetan erretauletarako pinturak hor\u00adni\u00adtzen zituztenak: Iru\u00f1ean, Zizur Nagusian, Lizarran.\nNafarroako Museoan badira jasoan ohol margotu ba\u00adtzuk, oso kalitate onekoak ez badira ere, Barbarinen Santa Katalinari eskainia dagoen erretaula txikitik ekarritakoak.\nOliteko erretaula. Badirudi errenazimentu nahiko goiztiarrak direla Oliteko Santa Mariako erretaula nagusiko pinturak, igel\u00adtsuzko lanak eta tailak Oliteko zen \u201cimajinagin\u00adtzako Ugert Maisuari\u201d ordaindu zi\u00adtzaiz\u00ad\u00adkiolarik.\nPinturetan, Ebanjelioaren araberako Kristo eta Birjinaren bizi\u00adtzako gertakariak adierazten dira. Atikoan, lau ebanjelariak, Kalbarioagatik etenda.\nAzter\u00adketa estilistikoak litekeena dela dio Pedro Aponte eta bere lantegiak esku hartu izana. Ertilari honek bere lan dokumentatuetan azal\u00adtzen duen polikromia gogorrak, kontraste al\u00adderako osagarrien zaletasunarekin batera, Germaniar pinturan hain arrunt den edertasunaren al\u00addera baino \"adieraz\u00ad\u00adkortasun\" al\u00adderako joeran, keinuka ari diren aurpegiak nahiago ditu, ia\u2011ia karikatura iristen direnak.\nLos Arcosko Santa Maria. Los Arcosko Santa Maria parrokian gorde den Ikustal\u00addiaren erretaula txikia ere bereziki interesagarria irudi\u00adtzen zaigu. Egitura plastikoa nahiz hauts\u2011babes edo babesgarria eta pinturak koroatzen dituen bal\u00addakinoak gotiko al\u00addeko egitura dute.\nGorputz bakarra du, hiru kaletakoa, sei paneletako predela edo banku garai baten gainean. Erdiko kalean, zaindari\u00adtzako tal\u00addea \u2013\"Maria eta Elixabete\"\u2013 hispaniar\u2011flamenko estiloko adieraz\u00adpena duen taila ederra. Gainon\u00adtzeko ikonografiak Mariaren bizi\u00adtzako eszenak konta\u00adtzen dituzten ohol margotuak dira, Pedro Diaz de Oviedo gogorarazten duten estiloan, aurpegietan adieraz\u00adpen keinu oso nabarmenak eta polikromia dardaratiak mul\u00adtzo osoan. San Blasen eseritako irudiak agin\u00adtzen du erdiko kalearen antolamendu osoan. Bankuko paneletan beren filak\u00adterietatik ezagut daitez\u00adkeen aitalehen eta profeten sei irudi margotu ziren.\nMul\u00adtzo honek, pintura-lan ba\u00adtzuen hondoan dituen urrez\u00adko distira eta uztai\u00adtzen dituzten mar\u00adko gotikoen aberastasunez harridura sor\u00adtzen du; pintura lanaren estiloak, bestal\u00adde, Juan Borgo\u00f1aren pintura iradokitzen du.\nArtaxoako erretaula. Artaxoako San Satur\u00adninoren erretaula nagusian ere azal\u00adtzen dela dirudi Diaz de Oviedoren pintura garaikideen tal\u00adka. Los Arcoskoaren an\u00adtzera, 1505ean tratua egindako lan hau diseinu gotikoa duena da, baina hanpuru\u00adtsuagoa, aul\u00adki garai baten gainean bost kaletako hiru gorputz azal\u00adtzen bai\u00adtzaiz\u00adkio; erdikoa delarik bata bestearen gainean dauden eta tailak sar\u00adtzeko horma-hobi, hauek dira tailak: eseritako \"San Satur\u00adnino, Haurra duen Birjina\" (gotikoa) eta \"Kalbarioa\". Al\u00adde banatan bana dituen gainerako kaleetan zaindariaren bizi\u00adtza, Birjinarena eta Kristoren Nekal\u00addiko eszenekin daude ohol margotuak. Babesgarriak ere margotu dira santu eta profeten irudiak ere.\nAparteko erretaula honen dokumentuek 1505era igor\u00adtzen gaituzte, tratua egin zen Tafallako \u201cMaese Francisco pintor\u201d delako batengana.\nAntolaketa hau, zalan\u00adtzarik gabe, edergarri urreztatuen eta balio estilistiko aberatsagatik da erakargarria; izan ere, bere irudiak oso dira errealismo handikoak, hispaniar\u2011flamenko motakoen an\u00adtzera \u201ckeinu garbi eta adieraz\u00adkorrekin\u201d, era berean tolesdura hezur\u00adtsu ugari duten jan\u00adtzi astunen itxura gogor eta kartoiz\u00adkoak ere, kontrajarritako argi iker\u00adketak sor\u00adtzen dituztelarik.\nBeharrez\u00adkoa da esatea erretaula honetan Gizakundeko eszenaren ondoan, Guztiz Garbiaren adieraz\u00adpenik zaharrenetariko bat azal\u00adtzen dela, zutik dagoen \u201cTota pulchra\u201d irudi modura, otoi\u00adtzeko jarreran letanien sinboloez inguraturik, gerora Espainiako Errenazimentuko ertilariek adierazi zuten bezala: Juan Juanes eta beste zenbaitek.\nProbin\u00adtzietan.\nEuskal probin\u00adtzietan Lehen Errenazimentuko pinturak paregabeak dira nola kalitatez hala kantitatez Nafarroakoekin. Ertilari flamenkoen lanak inporta\u00adtzetik eta italiar margolarien grabatuen ezagu\u00adtzatik hasi zela esan daiteke.\nInportazio horietatik Biz\u00adkaian eta Gipuz\u00adkoan gorde dena oso urria da eta bertako ertilariengan izan zezakeen eragina oso berandukoa izan zen, horregatik, XVI. mendearen bigarren erdiko arteari eskainiko diogun atalean aipatuko dugu.\nDena dela, Portugaleteko Santa Maria elizako Gorostizatarren kaperako triptiko flamenkoa agian hemen aipa\u00adtzea komeniko li\u00adtzateke, Biz\u00adkaiko Errenazimentuari buruz\u00adko bere lan monografikoan Sesmerok egiten duen moduan.\nMargolanak Araban.\nAraban gorde denak deigarriagoa dirudi, zeren eta bertako museoan XV. mendeko benetako ale ba\u00adtzuk edo aurrelari flamenko handien kopiak bai baitira gaur egun.\nFlandesekin etengabe izandako mer\u00adkatari\u00adtzak erraztu zuen delako inportazioa eta Anberesetik bar\u00adna Gasteiz eta euskal probin\u00adtzietako beste lekuetara Peter Coeck (1502-1550) eta bere suhi \"Jan van Dor\u00adnicke\"\u2011ren lantegiarekin lotu izan diren hainbat triptiko iristen hasi ziren. Berauetan flamenko (Van Orley) eta italiar (Rafael) eragin bikoitz bat suma\u00adtzen da, kontakizunerako, zehaztasunerako eta margoen bikaintasunerako zen\u00adtzua dutelarik ezaugarri.\nHauetako ba\u00adtzuk, esan dugunez, gaur egun Gasteiz\u00adko Arte Ederretako Museoan distira\u00adtzen dute. Eskola flamenkoko margolaririk sonatuenen lan orijinalak ala kopiak dira, hala nola: Hugo van der Goes, Gerard David eta Quentin Mechys.\nGasteiz\u00adko Museoko aleen artean data eta dokumentu onak dituzten ba\u00adtzuk gailen\u00adtzen dira, Peter Coeck\u2011en lantegiko Ager\u00adkundearen triptikoa eta \"Birjinaren Negarra\", 1540ko data duena, Jai\u00adtsiera eta Piztueraren eszenak atearen paneletan dituelarik.\nPintura flamenkoak erretauletako margolanetan badu eraginik zalan\u00adtzarik gabe, hispaniar\u2011flamenkoa izena egiazta\u00adtzen duen eskola osatuz.\nLabran\u00adtzako San Migelen erretaula. mendearen lehen hamar\u00adkadatako zenbait margolan \u201cbertako\u201d eskola horrek eginak dira, agidanean, Labranzako San Migelen \"an\u00adtzinako erretaula nagusitik\" datozenak.\nErdiko oholek Gargamo mendian Goiaingeruaren eszena konta\u00adtzen dute; predelakoak izan daitez\u00adkeen beste seietan, binakako tal\u00addeetan, beren sinbolo jakinetatik ezagut daitez\u00adkeen Apostoluak adierazten dituzte. Estiloz, \u201chorror vacui\u201d moduko baten kontakizuneko xehetasunen, oinarriz\u00adko margoen dramatismo sakonen eta urrea hainbat tartetan, argi koroetan, zerrendetan eta zenbait hondotan erabil\u00adtze horren bitartez finka\u00adtzen da.\nOlanoko San Bartolomeren erretaula. Arreta berezia merezi du Olanoko (Araba) San Bartolomeren \"erretaula nagusi\" mistoak ere. Honek bankuan eta atikoan Apostoluen eta zenbait santen erliebeak, eta erdiko hiru etxeetan, goitik beherako zen\u00adtzuan, zaindari santuaren, Maria Koroa\u00adtzearen eta Kalbarioko eskulturak daude, eta al\u00adde bakoi\u00adtzean bina dauden alboko kaleetan San Bartolomeren bizi\u00adtza, Kristoren Haur\u00adtzaro eta Nekal\u00addia konta\u00adtzen da sei ohol margotuetan.\nKronologikoki 1520 inguruan koka\u00adtzen da. Denboraz higatua eta XVIII. mendeko birmargo\u00adtzeak direla-eta duela gutxi zaharberri\u00adtze bat egina duenez erretaula hau XVI. mendeko lehen herenean Arabakoan artean estimagarriena bihur\u00adtu da.\nOtobarrengo San Bizente. Al\u00addi honetan margoturiko erretauletan balio\u00adtsuena eta adierazgarriena \"Otobarrengo\" (c.1530) \"San Bizente parrokiako\" San Blasen erretaula da.\nOlioz margoturiko \"zor\u00adtzi ohol\" ditu aterpe\u00adtxoen az\u00adpian, San Blas go\u00adtzainaren irudi soltea inguratuz. Bankuaren zamauan, Kristo egonarri\u00adtsua nabarmen da eta alboetan hirunaka eta \u201csacra conversazione\u201d jarreran dauden zenbait Apostoluen gorputz erdien irudiak, erretaularen bigarren solairuan azal\u00adtzen diren beste bi eszenetan bezala; San Joanen irudiak irudika\u00adtzen dira al\u00adde batean eta Santa Katalina eta San Loren\u00adtzorena bestean. Erretaularen lehen gorpu\u00adtzean zaindariaren bizi\u00adtza eta martiri\u00adtzako eszenak.\nMul\u00adtzo hau da \"Lehen Errenazimentua\" urrats sendoz aurrera doanaren ikuskizuna Arabako erretaulagin\u00adtzako pinturan 1540 eta 1570 bitartean, harrigarria da benetan giza gorpu\u00adtza nolako iaiotasunez adierazten den, mugimenduan dabilen gorputz jarrera ba\u00adtzuen naturaltasuna, \u201cukimenez\u00adko balioenganako\u201d arreta, eta formak zehazten dituen marraz\u00adketa sendoa ukatu gabe, lehen mailako koloreen nagusitasunez\u00adko polikromia harmoniatsua.\nBertako egileak. Zuzen esan izan da, Kantabria al\u00addeko beste bi probin\u00adtzien al\u00addean, honako hau une garran\u00adtziz\u00adkoa dela Arabako margogin\u00adtzan eta Errenazimentu klasiko baterantz eginiko aurrerapena erakusten duela: irudiak gero eta estilizatuagoak eta klasikoagoak bihurtuz eta erabilitako paletaren margoetan \u00f1abardura ho\u00adtzak agin\u00adtzen hasi ziren.\nBertako egile ba\u00adtzuk ezagunak dira jada eta besteak beste, Gasteizen erroturiko ertilarien dinastia baten funda\u00adtzaile Martin O\u00f1atekoa nabarmen\u00adtzen da; hark eginak dira pin\u00adtzelez\u00adko oholak eta Domaikia eta Morillasko (1554) \"erretaula nagusiko\" taila urreztatuak.\nBigarren erretaulan, bere seme Tomas eta bere suhi Pedro Lopez Marietak bukatu zuten honetan argi ikusten da bankuko \"Apostoluetan\" bere lan egiteko modua, per\u00adtsonaiak hirunaka jar\u00adtze horretan, erretaularen lehen tal\u00addean ikusten ditugun \"San Pedroren bizi\u00adtzari\" eskainitako oholak eta bigarren taldean kokaturik \"Birjinari\" buruz\u00adkoak.\nErretaulen galeria. Luzuriagako elizako sakristian gorderik da an\u00adtzinako erretaula nagusiaren bankua (1556\u201157); delako bankuan, oholetan aingeru arteko Kristoren irudiaren saihe\u00adtsetan idazten ari diren lau ebanjelariak dauden irudikaturik, bada hauetan nolabaiteko hispaniar-flamenko estiloko zerbait baina, adieraz\u00adpen handirik gabea.\nSubilana de Morillaseko Jasokundeko parrokian 1571 baino lehenago bukaturiko erretaula misto bat aur\u00adki daiteke, han aipa\u00adtzen direlarik Joan Zaraitzuko nafarra eta Tomas O\u00f1atikoa eta Andres Mi\u00f1aoko gasteiztarra. Lehenengoari zor zaiz\u00adkio mul\u00adtzo osoko alerik ederrenak, bankuan kokaturikoei, \"Ama Birjinaren Ikustal\u00addiari, Jaio\u00adtzari, Erdainkun\u00adtzari\" eta \"Ager\u00adkundeari\" eskainitakoak.\nMesantzako Jasokundeko \"erretaula\" anonimoak (c. 1550) ere aurreko gai horiez gain, Kristo hilaren gaineko Negar Saminarena jaso\u00adtzen du; lehen aipaturiko besteetan bezala grabatuetan inspiraturikoak dira eta oso lerroz\u00ad\u00adkoa da pintura.\nArabako margogin\u00adtzaren historiarako une garran\u00adtzi\u00adtsu horretako ale bat Gaubeako \"parrokiako erretaula\" da. Al\u00adde honetan bertan bada, gaur egun Gasteiz\u00adko Arte Ederretako Museoan Ribera de Val\u00adderejoko (1548) San Estebanena den deigarri bat. Igel\u00adtsu-lan plateresko oso apainduan laukiturik dagoen erretaula honek lau oholez\u00adko predela bat du Apostoluei eskainitakoa, zaindariaren martiri\u00adtza kontatuz daude lau lehen gorpu\u00adtzean eta Birjinaren bizi\u00adtzari buruz\u00adko beste lau bigarren gorpu\u00adtzean. Idaz\u00adkun batek data ematen du: 1548; baina harrezkero asko kaskatu da eta birmargo\u00adtze gehiegi nozitu ditu.\nAz\u00adkenik, margolanak dituzten erretaulak hain gu\u00adtxi izanik, aipagarriak dira:\n- A\u00f1uan \"Otazutarren kaperako\" San Sebastianen triptikoaren ateak, 1560 aldekoak dira, santuaren Bizi\u00adtzako eszenak dituena,\n- eta beste ohol solte ba\u00adtzuk, halaber, Kexaako San Joanen \"komentuko Ager\u00adkundeko oholen antzera\", Rafaelen artelanak gogorarazten dituztenak.\nBiz\u00adkaia.\nZeanuriko erretaula. Beste euskal bi probin\u00adtziei dagokionez, ondorengo atal batean aipatuko ditugun erretaula eta margolan inportatuen ondoan, ezin ahan\u00adtziko dugu lehenago gotiko berantiarreko alea bezala gogoratu dugun Zeanuriko erretaularen aipamena. Haatik, bere irudien handitasunagatik lepora\u00adtzen zaion data izan dezaketelako (c. 1520), nahiko gorputz egokiak dituelako, ukituz\u00adko balioen arreta eta perspek\u00adtibako oharrengatik ale hauek ez daude lekuz kanpo hemen, Lehen Errenazimentuko aleen ondoan.\nUrregin\u00adtza.\nNafarroako zilargin\u00adtza.\n\u201cTxikiagoak\u201d esaten zaion artearen barruan oso teknika ezberdineko lanez hitz egin behar\u00adko genuke, baina laburpen honi ezarritako mugek behar\u00adtzen gaituzte zilargin\u00adtzari hel\u00adtzera.\nFran\u00adtzian landuriko zilargin\u00adtzako ale ederrak Nafarroako erresumara inporta\u00adtzeak, aurrekoa atalean ikusi dugun bezala, liturgiako eskulangin\u00adtzarekiko zaletasuna eragin zuen, zalan\u00adtzarik gabe, eta bertako lantegien sorrera eta garapena ekarri zituen. Arte hau XVI. mende hasieran zehar hedatuz joan zen eta gorakada izugarria izan zuen nola kalitatez hala kantitatez, Nafarroan eta Araban batez ere.\nZilargin\u00adtzako lantegiak XVI. mendean zehar, agirietan azal\u00adtzen direnetik ehun bat izan daitez\u00adke Nafarroan lanean ari zirenak. Ermandadeetan eta gremioetan bil\u00addurik, beren zaindari santuak hautatu, estatutuak ida\u00adtzi, araudiak al\u00addarrikatu, eta beren lantegietako ikurrak sortu zituzten, zilarraren gainean ikusgai izango direlarik, metalez\u00adko pun\u00adtzoien bitartez landuak.\nZilargileen gune nagusiak Iru\u00f1ean, Lizarran eta Zangozan kokatu ziren. Astiro\u2011astiro az\u00adken gotikoaren ereduei lekua hartu zieten errenazimentuko egiturek eta teknikak, Aragoi eta Gaztelako zilarginen harremanetatik inportaturik. Apainketan, gruteskoak eta argimutilak heda\u00adtu ziren, az\u00adken gotikoak bereak zituen landareki gaien ordez\u00adko. Aurrerapen hau berantiar samarra da eta guztiz errenazimentukoak diren ereduak bai Iru\u00f1eko, bai Lizarrako eta bai Zangozako lantegietan ez ziren azal\u00addu XVI. mende erdial\u00addera arte.\nIru\u00f1eko katedraleko eki-santua. Lan hauetako bat, agian deigarriena, Iru\u00f1eko katedraleko Eki\u2011santua da, 84 cm ditu altueran eta 42/37 cm oinarrian. Gingil anitz duen oina, oso barrokoz jan\u00adtzitako hel\u00addulekua eta gainean hexagonoz\u00adkoa dirudien tenpletea osa\u00adtzen dute erdiko esparru karratuak eta bi al\u00addeetan triangeluarrak. Apaingarri plateresko ugariz eta Bibliako irudiz estalia dago. Iru\u00f1eko ikurra darama eta Pedro de Mercadorena (c.1550) eta Aragoiko zilargin\u00adtzarekin zerikusia baduela dirudi.\nSanta Ur\u00adtsularen erlikion\u00adtzia. Beste ale bikaina Pedro Otxobiren (1538\u201148) lantegitik ateratako Santa Ur\u00adtsularen soin\u2011erlikion\u00adtzia da. Baditu 78 cm altueran. Soina zati ba\u00adtzuetan bederen urreztatua eta ebaki platereskoz apaindurik dago, burua eta eskuak berriz koloreani\u00adtzeko haragi kolorez\u00adkoak ditu.\nSan Nikolasen parrokiak ere, lehen errenazimentuaren geroztik eginiko liturgia ostilamenduetan oso abera\u00adtsa denak, badu erlikion\u00adtzi\u2011eskultura berezi bat, San Mar\u00adkos ebanjelariari eskainitakoa, \"kontraposto\" apur batekin osoko irudian adierazia, sinboloz\u00adko lehoia oinetan duelarik. Bai estiloagatik eta bai podiumean zizelaturiko plateresko apainketa osagaiengatik, XVI. mendearen bigarren hereneko data izan dezake.\nEbanjelio-liburua. Nafarroako hiriburuko al\u00adtxorrean, jada aipatuak ditugun lanen artetik ere nabarmenduz, ale bi\u00adtxitzat hartzen dena aipatu beharrez\u00adkoa da ebanjelio\u2011liburuaren estalkia, urre koloreko zilarrez\u00adkoa zurez\u00adko arima gainean zizelaturikoa. Neurriz, 28 cm x 18 cm ditu eta Pedro de Mercadoren ikurra dauka.\nEstal\u00adkietan, al\u00adde batean irudikatua du Kristo piztua eta tronuratua, Ebanjelarien sinboloen artean eta, bestean, berriz, Guru\u00adtzil\u00adtza\u00adtzea. Bi eszena hauek er\u00adtzetan eta hondoetan kiribil\u00adez, landarekiz eta beste zenbait apaingarri platereskoz jan\u00adtzirik daude.\nParrokietako kalizak eta guru\u00adtzeak.\nErrenazimentuaren lehen al\u00addi honetan liturgiako ostilamenduko alerik gehienak parrokietako kalizak eta guru\u00adtzeak dira eta ugaritasunagatik garapena estilistikoa egoki jarrai daiteke.\nEdon\u00adtzi sagaratuak. Kalizei dagokienez, aldiz, zenbait kalitatez\u00adko ale, Fiteroko Santa Klararen kaliza esate baterako, trantsizioko lan modura har daiteke.\nOhiz \u00adkanpoko aletzat har daiteke Lizarrako San Migel elizako kaliza, berpiz\u00adkunde estilo oso soilekoa eta arrasto platereskorik ere ez duena eta 1500 al\u00addera kokatuz, Cruz Val\u00addivinos\u2011en ustez, Toulouseko Pierre zilarginarena dena.\nNafarroako sakristietan ikusten diren guru\u00adtze, kaliza eta eki\u2011santu asko Errenazimentuaren az\u00adken hamar\u00adkadetan kokatu behar diren aleak dira eta arte espresibista eta manieristaren atalean aipatu beharre\u00adkoak lirateke. Nolanahi ere, zera ikusten da, XVI. mendea aurrera doan heinean gotikotasuna murrizten ari dela, kalizen oinetara mugatuz.\nKalizen ezaugarriak. Hona hemen nolakoak izan ohi diren hauek:\n- gingil anizdunak\n- hel\u00addulekua zilindroz artikulaturiko kalostraduna azal\u00addu ohi da,\n- eta koparen az\u00adpia kalatua duen kopa, plateresko apaingarriak kerubinez eta abarrez.\nErronkari eta Otsagiko kaliza ederretan jarraitu ohi den eredua da. Oliteko San Pedrokoak (1552) koparen biribileko dominetan gorputz osoko erliebe figuratiboak ditu.\nGuru\u00adtzeak. Guru\u00adtzetan, berriz, \"XV.go ereduak\" jarrai\u00adtzen du \"XVI. mendearen erdira\" arte,\n- zitori horizko besoak\n- guru\u00adtzadura karratuak,\n- baina apaingarri platereskoez estaliak daudenak.\nHalakoxea da, batez ere, Lizarrako San Migelen guru\u00adtzea, eta halakoxeak Iru\u00f1eko lantegietatik irtendako beste ba\u00adtzuk: urregin\u00adtzako benetako bi\u00adtxi bat da Al\u00adko\u00adtzeko guru\u00adtzea, guru\u00adtzadura karratua, erdi parean zabalguneak dituzten beso zuzenak eta zitori horiz\u00adko amaieraren eskema jarrai\u00adtzen duena.\nGuru\u00adtzearen eskema gotikoak ez ditu motel\u00adtzen berpizten ari diren irudiak, formak eta osagaiak ezar\u00adtzen duten berritasun estilistikoaren inpresioa.\nGauza bera esan daiteke Lei\u00adtza, Baraibar, Tirapu, Ameskoako San Martin eta abarretako \"prozesioetako guru\u00adtzeez\" ere, denak \"XVI. mende erdial\u00addekoak\" ziur asko.\nMendearen bigarren herenean joera ezberdineko egiturak nahasian jar\u00adtzen dituzten guru\u00adtzeak gara\u00adtzen dira:\n- beso kalostradun lauak, apaingarri platereskoez,\n- eta irudika\u00adtze espresibistaz estaliak.\nEuskal probin\u00adtzietako urregin\u00adtza.\nZilargin\u00adtzaren Urrez\u00adko Aroa Araban.\nNafarroak bezainbeste lantegi eta hark bezainbeste zilargin\u00adtzako emai\u00adtza iri\u00adtsi ez bazuen ere, Arabak eta zeha\u00adtzago esanda Gasteizek liturgiako zilargin\u00adtzan garapen harrigarri bat ezagutu zuen. Zilargin\u00adtzako lantegien bizi\u00adtza eta jarduera, beren ikur eta pun\u00adtzoiaz eta euskal zilarginez eta batez ere Araba al\u00addekoez gaur egun jakin daitekeen guztia sakonki aztertu zuen Rosa Martin Vaquerok Errenazimentua, euskal zilargin\u00adtzaren \u201cUrrez\u00adko Aro\u201dtzat dauka.\nLehen al\u00addia gotikoak bizirauten duelako bereizten da.\nGuru\u00adtze, kaliza eta kopoietan:\n- oinak, gingil ugaridunak dira;\n- hel\u00addulekuak, poligonalak,\n- eta korapiloak berriz egitura biribiletara jo\u00adtzen dute.\nEdon\u00adtzi sagaratuak. Aipagarriak dira \"Heredia\" eta \"Mar\u00adkizeko\" kalizak.\nEgitura soila dutenak baina ebaketa plateresko politak dituztenak dira Andolluko kaliza eta Argomaiz\u00adko zilarrez\u00adko kopoia.\nGuru\u00adtzeak. Baina inolako zalan\u00adtzarik gabe, Gasteiz\u00adko elizbarrutiak dituen plateresko al\u00addi honetako bi alerik ederrenak zilar zizelaturiko prozesioetako bi guru\u00adtze dira:\n- Ehariko (c.1540) Donemiliagako guru\u00adtzea\n- eta Samaniegokoa guru\u00adtzea (c.1550), Naiarako ikurra eta Juan Alonso Butronen pun\u00adtzoia duena, gaur egun Gasteiz\u00adko Katedral Zaharrean gorderik da.\nBietan ere, Guru\u00adtzil\u00adtzatuaren irudi inguruan, bai kimu sortan bai kalostradun eskulekuan eta bai zitori horizko besoetan, grutesko, soin\u2011enbor eta \u201ca candelieri\u201d apainketa-gai ugariren ondoan eszena ikonografikoen aberastasun sinestezin bat heda\u00adtzen da.\nEkora, Santa Koloma edo Are\u00adtxabaletakoak bezalako guru\u00adtze \"berantiarrak\" manierista estiloan sar\u00adtzen gaituzte jada.\nGipuz\u00adkoa eta Biz\u00adkaia.\nGipuz\u00adkoan. Gorde direnak eta XVI. mendean kokatu behar\u00adko liratekeen liturgia zerbi\u00adtzurako aleak ez dira asko. Ia denak Elizbarrutiko Museoan daude jasota. Urre koloreko zilarrez daude zizelaturik gehien\u00adtsuenak.\nEki\u2011santuak. Zenbait eki\u2011santuk aztar\u00adna platereskoak gorde ditu, Bergarako \"Oxirondoko Santa Mariatik\" ekarriak eta \"Arrasateko\" parrokiak dituen biak, esaterako. Berauen artean denetan garaiena (0,96 m) bereziki ederra da, gruteskoz apainduriko hexagonoz\u00adko oina, tenplete moduko korapiloa eta Kristo, San Pedro eta Tetramorfosa bil\u00adtzen dituen gotiko orra\u00adtzak dituela.\nGuru\u00adtzeak. Segidakoak, piz\u00adkundeko arrasto oso argiak dituztenak dira \"Billabona, Amasa, Albistur, Goiaz, Zumarraga, Usurbil\" eta abarretik sorturiko prozesioetako guru\u00adtze ba\u00adtzuk, baita Errezil, Berastegi, Her\u00adnani eta Ur\u00adnietako zilarrez\u00adko in\u00adtsen\u00adtsu\u2011on\u00adtzi zenbait ere.\nKalizak, hauetako ba\u00adtzuk sinaturik daudenak, besteak beste, \"Arrasate eta Urre\u00adtxukoa\"; baita \u201cErromako erara zizelaturiko\u201d bakarren bat ere, on Rodrigo Mercadok bere San Migelen kaperarako opariz eman zuena.\nAgian edertasunik handiena eki\u2011santuetan bilatu behar\u00adko li\u00adtzateke, kalostraz\u00adko zutabe\u00adtxo eta apaingarri platereskoen\u00adtzat egokiak direlako.\nBiz\u00adkaian. 1500 inguruan Bilbon eta ia beste inon bizi ez ziren egile eta lantegi ugariren agiriak badira. Gal\u00adduak dira lanetako asko, baina XVI. mendeari eman beharrez\u00adko kalitatez\u00adko ale ba\u00adtzuk gel\u00addi\u00adtzen dira:\n- kalizak, \"Plen\u00adtzia, Ondarroa eta Elorrion, Etxebarriko San Agustinen\", adibidez;\n- zenbait kopoi, \"Sopela, Santur\u00adtzi eta Ondarroakoak\";\n- hainbat eki\u2011santu bikain, beren apainketa ugari eta dotoreagatik deigarriak direnak, besteak beste, \"Axpe\u2011Busturiako Santa Mariakoa\".\nProzesioetako guru\u00adtzeak dira lapurretei, honda-zalekeriari eta denboraren irabaziei hobeto gogor egingo balie bezala, gehien gorde direnak. Besteak beste nabarmendu dezagun:\n- \"Kortezubiko Santa Mariakoa\", hain baita ongi zizelatua,\n- \"Busturiako Axpen\" ere, Ebanjelarien irudiak dituena, ar\u00adkitek\u00adturaz\u00adko osagaiak eta apaingarri plateresko ugari dituenez;\n- \"Mundakakoa\", bere irudietako ba\u00adtzuetan aurrekoaren an\u00adtza duena, baina apainketaz xumeagoa dena;\n- \"Urduliz\u00adkoa\", berriz, kontrako al\u00addean Tetramorfoa grabaturik duena;\n- eta beste zenbait \"Arrieta, Aran\u00adtzazu, Gal\u00addakao\" eta \"Ma\u00f1arian\".\nHauetako ale ba\u00adtzuen egituretan gotikotasunak jarrai\u00adtzen duela eta \"piz\u00adkundekoa\" dena apaingarrietan azal\u00adtzen dela suma daiteke.\nEz da ahan\u00adtzi behar inportaturiko ale dezente ere gorde dela, hala nola:\n- \"Mar\u00adkina\u2011Xemeingo Jasokundeko\" eki\u2011santua, Castillo izeneko zilargile sevillar batek landua eta parrokiari erregalatu zi\u00adtzaiona.\n- Maskurua Sendiaren Triptikoa ere Espainiako gorteetatik ekarria dela ziurta daiteke, tradizioa denez, Felipe II.ak bere idaz\u00adkarietako bati opariz emana.\nBilboko Arte Ederretako Museoan 1986an, Biz\u00adkaiko an\u00adtzinako zilarrez\u00adkoen erakusketa bat zela-eta, erakusgai zen guztiaren argaz\u00adkiak zituen katalogo eder bat argitaratu zen, eta erantsirik zuen berrehun bat zilarginen izenak zituen \"Hiztegia\".\nErreforma Katolikoa eta Urrez\u00adko Aroa.\nHistorialariak ohartu dira Europan eta Espainian, bereziki, XVI. mendearen erdial\u00addean bai politikan eta bai erlijioan gertatu zen giro-al\u00addaketaz. Karlos enperadoreak aitortu zuen heresia protestantea desegiteko eta enperadore katoliko baten agintepeaz Inperioa batzeko ahaleginak porrot egin zuela eta bertan behera utzi zuela, eta tur\u00adkoen meha\u00adtxuetatik Europa kristaua aska\u00adtze saioak huts eginda. Erlijio-gerrek XVII. mende ongi aurreratura arte iraun zuten eta Espainia barruan sartuta zegoen. Toleran\u00adtziaren haizeak ufaka hasiak zirela ere egia da eta Wesfaliako Bakean oinarriz\u00adko puntua zein izango den suma\u00adtzen hasia zenik ere bazen: \u201ccuius regio, eius religio\u201d.\nBaina, iberiar penin\u00adtsulan artean ezinez\u00adkoa zen halako amaiera sumatzea.\nEuropako estatuetan, politikan monarkia absolutista joerakoek aurrera egin zuten sendo\u00adtze bidean. Espainiak bere baitan ixtera egin zuen eta erregearen aginpidean Felipe II.aren erregeal\u00addiak mar\u00adkatu zuen gailurra eta baita nobleziaren al\u00addetik botere politikoaren sakabana\u00adtzeko xedeen amaiera ere.\nMende horretan erlijioan ar\u00adnasten zen giroaz era berezian arduratu behar dugu, katolikotasuna beroa baitzen eta, Baskonian bezala, gainerako Espainia osoan ere erlijio katolikotik jaio baitzen sormen artistikoari dagokion guztia.\nKontrarreforma esan izan zaion horren lehen fasea, az\u00adken batean, erreforma katolikoaren al\u00addi luze baten bukaera izan zen (beste ba\u00adtzuek katolikotasunaren zaharberri\u00adtzea diote), eta horretan Kon\u00adtzilioa izan zen garran\u00adtzi handiko erdigunea, zeren eta, beranduegi iri\u00adtsi zenez, ezin izan bai\u00adtzuen galarazi Elizaren zatiketa, erreforma protestantea izeneko mugimendu bereiz\u00adlea.\nAro baten argi-ilunak.\nGezurra badirudi ere, Espainiako historialariarentzat iberiar penin\u00adtsulako letra eta arteen \u201cUrrez\u00adko Aroa\u201d inkubatu zeneko garaia zen eta guretzat euskal ikonografiaren \u201currez\u00adko mendea\u201d izendatzera ausar\u00adtzen garen aldi hori akats handi bat zen eta hispaniar erresumekin etena egin zen al\u00addien. Felipe II.aren erregeal\u00addia garaipen ain\u00adtza\u00adtsuengatik nabarmendu zen, baina, baita porrot eta huts egite ugarirengatik ere. Nagusi\u00adtza politikoa ez zen Gaztela pobretuz baizik lortu eta fede katolikoaren segurtasuna, kalbindar eta islamdarren aurrean ez zen bermatu Inkisizioaren bitartez baino, honek guztiak indarren eta pozbideen xahu\u00adtze izugarri bat ekarri zuelarik. Zuzentasunez hitz egin da \u201cgu\u00adtxi-asko arrazionalismo filosofikoak eta burgesia kapitalistak mol\u00addatutako\u201d Europako herrial\u00addeetan sor\u00adtzen ziren joeren aur\u00adka Felipe II.ak ezarri zuen norabide al\u00addaketaz. Hispaniako gizarteko maila gorenetan, bederen, Errege Zuhurraren herio\u00adtza, arin\u00addualdi moduan hartu zen. Felipe II.ak, bere botere eta guzti, ez zuen asmatu bere erresuma gerraren, zorren eta gainbeheraren zurrunbiloan harrapaturik gelditzea eragozten.\nBaina gaitz horien kon\u00adtzien\u00adtzia orokorra ez zen hurrengo mendera arte hartuko. Bitartean, ekonomiari zegokionez, sortuko zuten bizitzeko lain Mundu Berriko urreak sortzen zituen irabazietatik; politikari zegokionez, an\u00adtzinako erresumak eta \u201cEspainiako\u201d aginpidezko batasunaren gainetik zegoen errege boterearen harrotasunetik, eta erlijioari dagokionez, berriz, Trentokoaren ondoren, heresien garaipenak sor\u00adtzen duen pozetik eta dotrina katolikoa sendo\u00adtzetik nahiz moralaren eraberri\u00adtze eta diziplina-sentimendu orokorretik.\nBaskonian. Hala ere, Fran\u00adtzia al\u00addeko Euskal Herria aipa\u00adtzerakoan ezin daiteke gauza bera esan, zeren eta kalbindarra den erregina baten garrak, Albreteko Joanarenak, gehiengoz katolikoa den Nafarroa Behereko populazioa etengabeko gerraz aztoraturik eduki baitzuen.\nPirinioen az\u00adpiko Baskonian gainbehera demografikoa mendearen az\u00adken al\u00addera nabarmendu zen eta krisial\u00addi ekonomikoa areagotzen hasi, eta XVII. mendean lehertu ziren beronen ondorioz\u00adko gizarte gataz\u00adkak.\nMonar\u00adkia eta eliza.\nArtean ere, XVI. mendearen hirurogeiko hamar\u00adkadan, erlijioan eta gizartean giroa itxaropentsua eta baikorra zen, bizigarria arte ekimenetarako. Besteak beste, Trentoko Kontzilioaren eta Pio V.a eta Gregorio XIII.a aita santuen politikaren ondorioz\u00adkoa izan zen, elizaren eskubide eta askatasuna onartua izatearen eskakizuna, kristau-zerbi\u00adtzuan, kudeaketan eta bizi\u00adtza zibilean hierar\u00adkia katolikoaren aginpideari zegokion guztian, nahiz eta horren ordez, Felipe II.a \u201cpase regio\u201d delakoari eusten saiatu zen, Elizaren kargu nagusiak errege aul\u00adkiari leialtasuna frogatu zioten per\u00adtsonei emanak izan zitezela eskatu eta lortuz. Herriaren eta eliz jendearen al\u00adderdi askotan, benetako bizimodu ebanjeliokoak beti lagungarri izan ez zuen erlijio-suhartasuna nabarian azal\u00addu zen eta santutasun goreneko per\u00adtsonaiengan forma bizigarria hartu zuen, eta horren ondorioak kulturan eta arte munduan ere agertu ziren.\nLehen Errenazimentua \u2013platereskoa\u2013, Errenazimentu klasikoa.\nGeorg Weise historialari alemanak adi\u00adtzera ematen duenez, Felipe II.a etorri eta gu\u00adtxira, 1560 al\u00addera, Trentoko Kon\u00adtzilioaren az\u00adken etapan \u201cbat\u2011bateko\u201d etena eman zen: Errenazimentu betea gerora barroko al\u00addia izenez ezagutzen denarekin bereizten duena. Italian eten hau ageriagoa da Espainian baino.\nEuskal Herrian Errenazimentuak gehiago iraun zuen eta, aurreko atalean esan bezala, ez da erraz Lehen Errenazimendua eta Errenazimendu klasikoa bereizten dituen mugak zehazten, zeren eta lehenbizikoa platereskoarekin lo\u00adtzea normala dela kontuan hartuz, gruteskoak eta min\u00adtzaera horren beste apaingarriak aur\u00adki\u00adtzen ditugu, Errenazimendu hel\u00addu baten ordez\u00adko gisa izendatu behar ditugun artelanak eta lan-mul\u00adtzoak uztai\u00adtzen eta osa\u00adtzen.\nTran\u00adtsizioko pintura.\nArtelanak eta ertilariak. \"Gotikotasunaren mugak gaindi\u00adtzeko ahaleginak suma\u00adtzen zaiz\u00adkien margolanak mia\u00adtzetik hasiko gara, kronologia orientazio modura hartuz.\nBestal\u00adde, XVI. mendearen erdial\u00addera iri\u00adtsiz gero, artelanei buruz\u00adko dokumentu ugari izaten hasi garenez, has gaitezen arte historia hau ertilarien izen berezietan oinarrituz aurkezten, lehenago sarritan gaiz\u00adki gordetako artelanen barruko azter\u00adketak uzten ziz\u00adkigun zalan\u00adtzak eta ezin zehaztuak behin betirako gaindituz.\nItaliako Errenazimentu manieristan, 1550ean zeha\u00adtzago esanda, argitaratu zen Italiako Arte Historiaren lehen lana \u2013Giorgio Vasari\u2011ren Bizi\u00adtzak\u2013 nolabait ere, artelan eta estiloen historia baino gehiago ertilariena izango dena. Adibide bera jarraituko dugu hemen eta, batez ere, ertilarien izenez baliatuko gara XVI.go data aurreratu horretatik gure historia kronologikoki muga\u00adtzeko eta bidera\u00adtzeko.\nLurral\u00addea. Beste al\u00adde batetik, gremioen antolaketak eta bertako ertilarien lantegiek mende honetara bitartean izan duten eta oraindik ere duten garran\u00adtzia kontuan izanda, gure ikerlana Baskoniako hainbat lurral\u00addeetara heda dezakegu, haietan ardura berezia jarririk, nahiz eta jakinaren gainean gauden zenbait ertilariren\u00adtzat, garran\u00adtzi\u00adtsuenen\u00adtzat batez ere, Euskal Herriko hainbat probin\u00adtzietan lan tratua egitea erago\u00adtziko zien mugarik ez zutela izan.\nPintura eta eskultura. Historialari ba\u00adtzuk aipatu dute, margolanen ondoan, XVI. mendean, euskal eskulturek garran\u00adtzi eta kalitate hobea duela dirudiela. Iriz\u00adpide hau bat dator errealitatearekin, Kantabria al\u00addeko probin\u00adtziei buruz\u00adkoa bal\u00addin bada, batez ere, baina ez da hain zeha\u00adtza gerta\u00adtzen Nafarroako erresuman pen\u00adtsa\u00adtuz, non margolariak gu\u00adtxiestea badirudien, bertako ikerlarien merezimenduz\u00adko lanari es\u00adker, orain\u00adtsu agertuz joan diren dokumentuak ez ezagu\u00adtzeak ekarri duen ondorioa. Nafarroa izango da, beraz, Goiz Errenazimentuko margolariei buruz\u00adko aipamena egiten hautatu dugun eskual\u00addea.\nNafarroako margolari eta lantegiak.\nOrorbia maisua.\nOrorbiako San Julian parrokiak du Nafarroan XVI. mendearen lehen erdial\u00addean margotu ziren ohol mul\u00adtzo estimagarrienetako bat. Eliza XV. mendekoa da, baina inola ere ez zen bukaturik izango hurrengo mendearen lehen hamar\u00adkadak baino lehen.\nDataz 1530ekoa izan daitekeen erretaula hiru gorputz eta bost kalez osatua da, eskulturak eta margolanak nahasturik dituelarik. Lehen gorpu\u00adtzeko ohol margotuek Urrez\u00adko Legendatik ateratako San Julianen bizi\u00adtzako eszenak azal\u00adtzen dituzte: oreina santuari bere gurasoak hil\u00adtzera doala berri emanaz, San Julianen emazte berari giza hil\u00adketaren berri ematen, eta abar.\nBigarren solairuak Kristoren Haur\u00adtzaroko pasadizoak azal\u00adtzen ditu; goiko solairuan, Gizakundea, Birjinaren Ikustal\u00addia, Abdon eta Senen santuen artean Haurrarekin Birjina, Jaio\u00adtza eta Ager\u00adkundea. Atikoan Guru\u00adtzil\u00adtza\u00adtzearen irudiak.\nOrorbiako Maisu ezezagun honek konpromisoz\u00adko estilo bat ager\u00adtzen du, germaniar\u2011flamenko eta errenazimentuaren italiartasun joerako eraginen artean. Badaki konposaketa simetriaren bidez oreka\u00adtzen; kontaketa maite du; paisaietan ardura azal\u00adtzen du eta beroien gainean nabarmen\u00adtzen ditu irudiak; hauetan berriz keinuen dotoreziak nahiago ditu; eta gozatu egiten du bere ar\u00adkitek\u00adturan, perspek\u00adtibaren iker\u00adketan; horrek guztiak adierazten du Italiatik iri\u00adtsitako joera berrien ezagu\u00adtza izan zuela margolariak.\nBaina, al\u00addi berean, eta mendearen lehen urte hauetan ohikoa zen, zan\u00adtzu hauek Flandes eta Alemaniatik iri\u00adtsitako beste ba\u00adtzuekin nahasten dira: xehetasunetarako isuria, konposaketaren osagai guztiak lan\u00adtzen ditueneko zehaztasuna, per\u00adtsonaien jan\u00adtzien tolesdura urratuek eta paisaien hondoek eragin bat iradoki\u00adtzen dute, Durero eta Flandesko rafael\u00addar margolarien estanpetakoa.\nJoan Bustamante.\nBeharbada, nafar margolarien artean Joan Bustamante hartu behar\u00adko da, bere belaunal\u00addiko iaioena delako. Honen lanik onenetako bat Uharteko San Joan Bataia\u00adtzaileren errenazimentuko erretaularen margolan-mul\u00adtzoa da. Ertilari honek, 1553ko testamentuan, erretaula hau ordain\u00adtzeko falta ziren 120 dukatez hitz egiten du; eta Iturmendiko Katalina, margolariaren alarguna 1555ean parrokiarekin tratu bat egitera iri\u00adtsi zen, eta, esa\u00adten duenaren arabera, lan hori 20 bat urte lehenago bukatu zen (c. 1535 edo 1536).\nZizur Nagusikoaren garaikidea izan behar duen Uharteko erretaulak bere bigarren solairuan lau ohol ditu margoturik: Gizakundea, Mariaren Jaio\u00adtza, Ager\u00adkundea eta Elizan Sar\u00adtzea; erdiko horma-hobian dagoen taila Birjinaren Koroa\u00adtze da. Atikoan berriz, Nekez\u00adko Bidearen eta Guru\u00adtzetik Jaisteari buruz\u00adko margolanak, Maria eta San Joanen artean Guru\u00adtzil\u00adtzaturiko Kristo baten tailaren saihe\u00adtsean.\nJoan Bustamanterengan ezaugarri az\u00adpimarragarriak dira: \"marraz\u00adkigin\u00adtza\" mendera\u00adtzea eta \"margo hunkigarrien\" konposaketa.\n\"Konposaketek\" garai horretan hispaniar lantegietan bana\u00adtzen ziren grabatuetan oinarriturikoak dirudite. Guru\u00adtzetik Jai\u00adstea mul\u00adtzoaren\u00adtzat, adibidez, eredu bat Marcantonio Raimon\u00addi\u2011ren estanpan aur\u00adkitu zuen. Guru\u00adtzea sorbal\u00addan eramatearen eszena Zizur\u00adko erretaularen berdin\u2011berdina da. Bestal\u00adde, Gizakundearen eta Jaio\u00adtzaren efek\u00adtu berezietan azal\u00adtzen den maisuaren \"italiartasunez\u00adko estiloan\" ez dira oihar\u00adtzun flamenkoak falta.\nZizur Nagusiko Erretaula. Benetako monumentu mul\u00adtzoa den Zizur Nagusiko erretaula bestea bezain garran\u00adtziz\u00adko eta balio\u00adtsua da.\nLau gorpu\u00adtzeko eta bost kaletako erretaula da, eta hamabost ohol margotu erakusten ditu, izan ere, erdiko kalean erdiko hiru ni\u00adtxoetan eskulturak ditu. Aul\u00adkian, Juan Bustamantek Nekal\u00addiko bost eszena margotu zituen. Lehenbiziko gorpu\u00adtzean, elizaren zaindari den San Andresen bizi\u00adtza eta martiri\u00adtza konta\u00adtzen da; bigarrenean, Birjinaren bizi\u00adtza; atikoko bi oholek al\u00adde batean Santiago eta San Roke ager\u00adtzen dituzte eta San Migel eta San Julian bestean.\nZizurren Joan Bustamanteren estiloan areagotu egiten da \"ukitu espresibista. Italiar eta Eskandinaviar ezaugarrien\" nahastea, konposaketa korapila\u00adtsuenganako nolabaiteko zaletasunari eta per\u00adtsonaien mugimenduari lotuta dago. Larritasun hau argi asko gel\u00addi\u00adtzen da aul\u00adkian gara\u00adtzen diren eszenetan. Beste bereizgarri ba\u00adtzuk ere baditu Joan Bustamantek, \"margoen bizitasuna\", eta gizonez\u00adkoen irudietan, zer\u00adtxobait behartutako jarreren al\u00adderako zaletasuna, ba\u00adtzuetan biz\u00adkarrez ikusten direlarik; gorputz indar\u00adtsuak eta sakonuneak dituzten aurpegiak, eta baita Errenazimentu ondorengo al\u00addietan desagertuz joango den nolabaiteko \u201chorror vacuia\u201d ere.\nGalar\u00adko erretaula. Agirietan ez azal\u00addu arren, Galar\u00adko (Espar\u00adtza) erretaulako margolanak Joan Bustamanterenak direla esan daiteke. Banku baten gainean (eskulturadunak) bi gorputz zuti\u00adtzen dira, bost kale (eskulturak dituen erdikoa bar\u00adne delarik) eta hiru gorputz dituen atikoa. Denetara hamar dira margoturiko xaflak, Jesusen Haur\u00adtzaroa, San Estebanen bizi\u00adtza eta Nekal\u00addiari buruz\u00adko gaiak dituztenak; margolan hauek 1945ean izan ziren zaharberrituak.\nEstiloari dagokionez badira, perspek\u00adtibaz\u00adko efek\u00adtu interesgarrietan eta per\u00adtsonaien aurpegi eta jarreretako larritasun biziekin nahasten diren hondo-ar\u00adkitek\u00adtura handietan isla\u00adtzen diren \"italiar kerak\".\nHau dena, oinarriz\u00adko margoen bizitasun-al\u00adderako joerari loturik, Rogelio Buendiak gaineratu zuen Joan Bustamanteren ingurumarian koka\u00adtzen dela obra, eta oso litekeena dela bere lantegian, izan ere irudiek ez baitute Uharte eta Zizur Nagusiko erretauletan maisuaren ezaugarriak dituzten manierista aurreko luzamendurik. Angulo I\u00f1iguezek, aldiz, Joan Bosque margolariaren lana den (Nafarroako Museoan) Burlatako San Joan Bataia\u00adtzailearen erretaulako margolanekin zerikusirik baduela dio.\nIzendapenak. Gu\u00adtxienez Joan Bustamanteren ingurukoak direla esaten den margolan ba\u00adtzuk dituena da \"Zabal\u00adtzako Jasokunde parrokiako\" erretaula.\nGauza bera esan daiteke, gaur egun Nafarroako Museoan den Setoaingo erretaulaz ere.\nJoan Bosque.\nOriz jauregiko (gaur egun Museoan) \u201cBatailetako aretoa\u201d apain\u00adtzen zuten margolanei ere loturik ager\u00adtzen da Joan Bosqueren izena, han baitzeuden M\u00fchlberg\u2011en Karlos V.aren garaipenaz bukatu zen Saxoniako Guduko pasarteak irudiztaturik. Garai hartako grabatuetan inspiraturik daude zalan\u00adtzarik gabe eszenak eta grisailaz eginak dira. Ematen zaien data 1550 al\u00addekoa da.\nBurlatako erretaula. \"Burlatako San Joan Bataia\u00adtzailea parrokiako\" erretaulako margolanak ere Joan Bosquerenak dira, eta Foru Al\u00addundiak 1956an erosi eta (garai bateko Iru\u00f1eko Erruki\u2011ospitalean) Museoko kaperara eraman eta bertan kokatu ziren.\nBankua, bi gorputz eta bost kale dituen erretaula San Joan Bataia\u00adtzaileari eskainia dago; eta bankua eta Esteban Obray\u2011ren eskultura-lanak bar\u00adnean dituen erdiko kalea izan ezik, ikonografiaz\u00adko mul\u00adtzoa hainbat margolan-oholek osa\u00adtzen dute.\nErretaularen \"lehenengo tal\u00addeak\" Bataia\u00adtzailearen eszena ba\u00adtzuk ager\u00adtzen ditu: Kristoren Bataioa, santuak Herodes eta Herodiasi eginiko ohartaraz\u00adpenak, Bataia\u00adtzailearen burua ematea \u2013Lucas de Leyden\u2011en eredu bat errepika\u00adtzen duen eszena, berau\u2013 eta Bide-erakusle Santuaren zin\u00adtzur ebaketa.\n\"Bigarren gorpu\u00adtzean\" binaka jarritako santuen konposaketak aur\u00adki\u00adtzen dira. Atikoko behereneko sortan, Deikundea, Jaio\u00adtza, Birjina Haurra duela eta San Joan Txiki, Ikustal\u00addia eta Epifania; erretaularen koroa\u00adtzea berriz, aingeruz inguraturiko (Dueroren grabatu bati jarraiki) Hirutasun Santuaren\u00adtzat jasoa dena San Lukas eta San Mateo ebanjelarien artean.\nEstiloagatik, Joan Bustamanterenean dela esan daiteke, Joan Bosquerenean ere suma\u00adtzen dira \"italiar kerak eta flamenko inspirazioen\" nahasteak, \"Aragoi al\u00addeko eskolako\" margolarien nolabaiteko eraginez osatuak. Zoladuretan eta ar\u00adkitek\u00adturetan perspek\u00adtibak bistara\u00adtze joerak eta enperadorearen modaren arabera jan\u00adtzitako irudien dotoreziarekiko zaletasunak Italiar jatorrikoak dirudite. Hala ere, al\u00addiz\u00adka egitura luzeko aurpegietako adieraz\u00adkortasunetan, janz\u00adkeren zehaztasunetan, ada\u00adtsen forma eta, oro har, irudien itxura eta paisaien hondoetan pintura flamenkoaren korrontearekin nolabaiteko lotura nabarmen\u00adtzen zaie.\nErramun Oskariz eta bere lantegia.\nIru\u00f1eko Oskariztarren lantegitik irtendakoa da XVI. mende honetako lehen erdiko margolanen emai\u00adtza oparoa.\n\"Hiru belaunal\u00additan\" izan zituen familia honek ertilariak. Familia edo leinu honetako burua Menaut Oskariz izan zen; baina bere emai\u00adtzen kantitate eta kalitateagatik gailendu zena honen seme eta oinordeko Erramun Oskariz izan zen. Bere garaikoen al\u00addetik oso estimatua zen ertilari honi \u201cArma Errege\u201d karguaren ohorea eman zi\u00adtzaion, beraren aurretik kargu horretan Joan Bosque izana zelarik.\nEgiarretako erretaula. Bere lehenengo lan estimatuenetako bat Egiarretako Santa Maria parrokiako erretaularako margotu zuen ohol-mul\u00adtzoa da.\nJoan Landaren (1540) eskultura-lanak erakusten diren erretaula platereskoa da. Pintura lanak urte ba\u00adtzuk beranduago eginak izan behar dute, 1551 eta 1553 artean.\nMargolanak. Erretaularen hirugarren gorpu\u00adtzean kokaturik dauden pintura hauek \"San Pedroren bizi\u00adtza eta martiri\u00adtza\" konta\u00adtzen dute, \"santu\" ba\u00adtzuen irudiak ere eran\u00adtsi zaiz\u00adkiolarik: Fran\u00adtzisko eta Domingo Santuak, Brixida eta Marina emakume santuak, eta abar.\nDokumentua duen lehen lan honetan Erramun Oskarizek ager\u00adtzen du berea duen estilo berezi bat, batez ere, zenbait eszenei ematen dakien larritasunean, eta per\u00adtsonaien keinu adieraz\u00adpenak gogor\u00adtzeko joeran kanpora\u00adtzen den \"flamenko eraginak\" bereganatuak dituen ertilaria dela erakutsiz. Gainerakoan, \"italiartasun zale\" neurri\u00adtsuagoa da eta irudien estilizazioan eta sakonerako ar\u00adkitek\u00adturekiko zale azal\u00adtzen da. Bere\u2011berea duen ezaugarrietako bat da paisaien gainean nabarmen\u00adtzen diren \"santuak binaka\" jar\u00adtzea, oihalez, \"brokatuz eta harribi\u00adtxiz\" bere per\u00adtsonaiak janztea eta \"oinarriz\u00adko margoak\", gorri, hori eta berdeak erabil\u00adtzearen zale da.\nAginagako oholak. Aginagako San Pedro parrokiatik Elizbarrutiko Museora eramanak izan ziren Erramun Oskari\u00adtzek 1550a baino aurreagoko urteetan margoturiko zor\u00adtzi ohol.\nMaisuaren eskuek egin zuela sumatzen den \"Nekal\u00addiaren\" eszena adierazten da hauetako lau aletan; \"San Pedroren bizi\u00adtzari\" eskainitako gainerako lauetan, estiloz lerroz\u00adkoagoak direlarik, bere lantegiko langileek eginak direla ematen du.\nAkerretako erretaula. Egiarretako lanen estilistikaz duten an\u00adtzagatik, Erramun Okarizenak direla irizten da, Esteribarko Akerretan erretaulako errenazimentuko margolanak ertilariaren erdiko etapakoak izan daitez\u00adkeelarik.\nIdul\u00adki txiki baten gainean lehen gorputz bat al\u00adtxa\u00adtzen da, \"Nekal\u00addiaren\" eszenak adierazten dituzten oholak ager\u00adtzen direlarik; bigarren solairuan gizon \"santuen irudiak ikusten dira; hirugarrenean, emakume santuen\" irudiak eta \"Mendekoste\".\nMargolan hauetan Erramun Oskarizek flamenkoaren eta italiarraren erdi bidean iraunez jarrai\u00adtzen du.\nBerriogoitiko al\u00addarea. Berriogoitiko (An\u00adtsoain) Santa Eulalia parrokiako al\u00addare nagusian Erramun Oskariz aritua izango zen bere iloba Pedro Al\u00adtzo eta Oskarizekin batera, mukulu eskulturak eta ohol margotuak nahastuzko egitarau misto bat osa\u00adtzen.\nBigarren gorpu\u00adtzean bata bestearen atzetik azal\u00adtzen dira Santa Eulalia epailearen aurrean, emakume zaindari santuaren irudia mukuluduna eta beronen martiri\u00adtzako irudia. Hauts\u2011ba\u00adbesetan, Ebanjelioaren al\u00addetik Santa Luzia eta San Ferminen margolanak gainjar\u00adtzen dira eta kontrako al\u00addean Santa Barbara eta San Martin.\nOkariztarren lantegiko estiloari dagoz\u00adkien margolanak dira: \"kanon luzeko\" irudiak, konposaketa osoa estal\u00adtzen dutenak \u2013hauts\u2011babeseko santuen kasuan\u2013, edo trazu sendoko ar\u00adkitek\u00adturez uztaituriko eszenak.\nArreko erretaula. Arreko San Erromanen erretaulako margolanak, Erramun Oskarizen lanik \"adieraz\u00adkorren\" eta \"onenekoak\" gisan har\u00adtzen dira.\nMazoneria platereskoz uztaiturik dauden lehenengo gorpu\u00adtzeko pinturek San \"Erromanen bizi\u00adtzako\" gertakariak adierazten dituzte: guru\u00adtzil\u00adtza\u00adtzea, sutearen prestaketa, santua erregeren aurrean eta atxilo\u00adtzea. Santuaren estatua-irudia erdieneko horma-hobian dago kokaturik. Bigarren gorpu\u00adtzeko pinturek \"Birjinaren bizi\u00adtza\" konta\u00adtzen dute, Jesus Haurrarekin eseritako Mariaren eta San Joan Txiki aingerudunaren eskultura, tal\u00addearen al\u00adde banatan kokaturiko oholetan. Atikoa berriz, Kalbarioaren saihe\u00adtsetan Nekal\u00addiaren eszenak dituela.\nArmetako Erregearen emai\u00adtza zabalaren barruan, Arreko erretaula bere \"al\u00addi hel\u00adduan\" koka\u00adtzen da, 1570.a baino lehenago... Hondoak paisaiarekin bana\u00adtzen diren errenazimentuko ar\u00adkitek\u00adtura handien aurrean mugi\u00adtzen dira per\u00adtsonaiak. Oskarizek \"bere ezaugarri duen giza eredua\" errepika\u00adtzen du, masail-albo irtenak eta begi gorriak, gogortasun apur bat falta ez zaion keinu berezia ematen diotelarik, karikaturarako joeran.\nBeste lan ba\u00adtzuk. Leteko (Itza) Donemiliagako parrokian, San Blasi eskainian, 1554ko data duen erretaulako margolanak ertilari berari zor zaiz\u00adkiola dirudi. Baditu San Blasen zigor\u00adka\u00adtze eta martiri\u00adtzaren eszenak eta beste santuen irudiak adierazten dituzten oholak.\nEsan beharrik ez da, Nafarroako erresuman banaturik ez dela erretauletako beste margolanik falta honako toki hauetan (\"Sarriguren, Irotz, Al\u00addatz, Zia\", eta abar.) non, badirudien Erramun Oskarizen edo bere lantegiko lagun\u00adtzaileen eskua ikus daitekeela.\nMigel Bakedano.\nItsasoko erretaula. Adituek Migel Bakedano margolaria Joan Bustamanterekin batera, Nafarroan Rafaelen formen sar\u00adtzailetzat har\u00adtzen badute ere, eta nahiz eta Itsason (Basaburua, Nafarroa) bere lanen dokumentuetako data goiztiarra izan (1546), Iru\u00f1eko biztanle izandako ertilari hau, kronologikoki mendearen bigarren erdiko manieristen artean kokatu nahiago dugu.\nSan Pedro zaindariaren bizi\u00adtza ospe\u00adtsuari buruz margotu zituen Itsasoko erretaulako hamalau oholak, nafar artea az\u00adken italiar Errenazimentuko sor\u00adkun\u00adtzetara egiaz eta behin betirako ireki zeneko frogak dira.\nJoan Bustamanteren eta Erramun Oskarizen estiloan aztoramendu eta margo ani\u00adtzetatik urrutiratuz, Bakedanorengan nagusi dira \"lerroz\u00adko perspek\u00adtiba\" ia guztiz mendera\u00adtzea, konposaketan \"Rafaelen argitasuna, paisaiaren esparruari\" emaniko zabalera handiagoa eta irudien plastikotasun bilaketan, \"argi-ilunen\" arteko kontraste joko iaioa. Koadro erdia ilunpean hondoratuarekin, San Pedroren askapeneko eszenak \"Caravaggioren aurrerapen\" bat dirudi. Tamalgarria da ertilari honen dokumentuetako lanetatik Itsasoko elizako hau besterik ez gel\u00additu izana.\nPertustarrak.\n\"manierismo erromanistaren\" eraginpekotzat hartu behar da, XVI. mendearen az\u00adken herenean, nahiko dokumentaturiko nafar margolari ba\u00adtzuen jarduera, besteak beste, Pertustarrak, Joan Landa eta Joan Lumbier nabarmendu daitez\u00adkeelarik.\nPertustarrek, al\u00addi horretako euskal historian hain sarritan eman ohi den margolarien beste leinu bat osa\u00adtzen dute.\nPedro Pertus. Tuterako Martin Mez\u00adkita, Tarazonako katedraleko diruzaina zena eta Tuterako katedralean zegoen San Martinen kaperaren nagusiak, 1578an Zaragozan bizi zen Pedro Pertusekin tratua egin zuen, San Martinen erretaula Tourseko go\u00adtzainaren bizi\u00adtzari eta izen bereko Apaiz Nagusi Santuari eskainitako erretaulako margolanak egitekoa. \u201cOhol guztiak estilo bat bera dute, kalitate apalekoa, veneziar manierista al\u00adderako jarrera eta margoekin eta argi\u2011ilun efek\u00adtu biziekin\u201d.\nMigel Pertus. Cascanteko Garaipenaren parrokian, Paulako San Fran\u00adtziskoren kaperan oihal handi bat gorde da zaindaria adierazten duena eta 1587an Migel Pertusek margotua.\nPertusen ingurukoa ere izan liteke (Joan Lumbierrekoa al\u00adde batera ez badaiteke utzi ere) San Korellako San Migel parrokian erretaula\u00adtxoko bankua apain\u00adtzen duen San Bartolomeren martiri\u00adtzari buruz\u00adko koadroa eta delako nafar herri horretan Arte Sakroko Museoak duen beste margolanen bat ere.\nJoan Landa.\nIru\u00f1ean eta bere eskual\u00addean jardun zuen Joan Landak (ez da nahastu behar belaunal\u00addi bat lehenagoko batekin, izen bereko eskulturagilearekin) XVI. mendeko az\u00adken hamar\u00adkadan eta hurrengoaren hasierakoan hartu zuen ospea. Ospe hau, hein handi batean, margolanak egiteaz gainera, eskultura-lanen eta erretaulen apain\u00adtzaile, estofari eta margolaritzan tratuak egiten zituelako ere lortu zuen. Margolaritzan, bere estiloaren berezitasunak dira, aurreko al\u00addietakoak baino konposaketa argiagoak eta askatuagoak izatea, bere eskor\u00adtzoak, gizonez\u00adkoetan nabarmen\u00adtzen duen muskulatura eta kera indar\u00adtsuen kontrastean emakumez\u00adkoen irudiei ematen dien dotorezia eta edertasuna.\nMargolanak Tafallan. Dokumentuetako bere lanen artean, 1596an eta 1599an egindako tratuengatik Tafallako Santa Marian daude bere margolanak.\nSagrarioko margolanak Landarenak dira, baita Joan An\u00adtxietaren erretaula osa\u00adtzen dutenak ere, Landa bera arduratu zelarik polikromiaz eta estofatuaz. Aipatutako lan hauek, 1976an eginiko zaharberri\u00adtzearen ondoren eder distira\u00adtzen dute, marradurak, puntea\u00adtzeak eta arreta handiko eskemen bitartez burututako lan fina nabarmenduz. Bereziki aipatu behar dira aingeruekin, txarteletako paisaiekin eta bi\u00adtxien an\u00adtzera perladun zerrendekin xehetasun handiz margoturiko bankuetako frisoak. Era berean, sagrarioko margolana ere fina da, zutabeartetako laukietan ager\u00adtzen diren soin\u2011enbor txikietan bereziki. Landa berari zor zaio \u201cdel Miserere\u201d izeneko Guru\u00adtze an\u00adtxietarraren haragi\u00adtzea ere.\nKasedako erretaula. Kaseda parrokian, XVII. mendearen hasieran jada, An\u00adtxietaren erretaula \"margo anizten eta urrezta\u00adtzen zuen\" bitartean, Landak Santa Katalinaren erretaula \"margotu zuen\".\nBankuan emakume santuaren zigor\u00adka\u00adtzearen eszena, eliz gurasoekin izandako eztabaida eta gurpilaren miraria daude adieraziak. Erretaularen gorputz bakarra emakume santuaren martiri\u00adtza eta gorespenaren oihal handiak estal\u00adtzen du eta atikoan bere gorpuaren lekual\u00adda\u00adtzea. Atikoaren al\u00adde bakoi\u00adtzean, nahiz bere zeharkako simetrian, erromanista erako apostolu bat ikusten da. Zaindariaren oihal handian emakume santuaren zin\u00adtzurra ebaki\u00adtzea konta\u00adtzen da eta manierismo aurreratuak berea duen handitasun eta dotoreziaz osatua da, ukitu ilun ba\u00adtzuekin.\nBalterrako Santa Maria parrokiako Santa Katalina eta Santa Luziaren erretaulako margolanaz ere gauza bera esan ldaiteke.\nOholak eta Erretaulak. Eran\u00adtsuseko (c. 1600) erretaula nagusiko lau oholak Joan Landaren estilokoak dira, eta 1611kobalioa eman zaie. Kristoren Haur\u00adtzaro eta Nekal\u00addiaren ebanjelioetako pasarteei eskainiak daude, baina zori\u00adtxarrez, oso egoera txarrean gordeak.\nSagasetako oholak ere harenak direla esaten da, baina beste margolari batzuen partaide\u00adtza ere ikusten da. Bi mul\u00adtzoetan lehen aipaturiko ezaugarriak ikusten dira, \"ilun al\u00adderako joera\" apur batez bada ere.\nDokumentatuak ez dauden An\u00adtsoaingo erretaula nagusiko pinturak ere, Landaren margolanen bide berean topa\u00adtzen dira. Une hartako ohituraren arabera, bankuan eta alboetako kale muturretan banatuak daude (eskultura-lanak erdirako utzita). Predelan lau irudi daude: Birjina Haurrarekin, Santa Ana Birjinarekin, San Jeronimo eta San Agustin. Kaleetako oholetan, San Pedroren bizi\u00adtzako pasarteak; atikoan berriz, Kalbarioa; dena ere, mendearen az\u00adken al\u00addeko \"manierista estiloan\".\nErtilari beraren eskua suma daitekeen beste margolan ba\u00adtzuk Ari\u00adtzaleta eta Ilundainen aur\u00adki di\u00adtzakegu. Baina ez da gure asmoa hemen Joan Landaren margolanen katalogo osoa agor\u00adtzea, eta zenbatu eta estimatu ere ezin izango ditugu Nafarroan, besteak beste, Tafalla, Irunberri, Obanos, A\u00f1orbe eta abarretan urrezta\u00adtzaile eta estofari gisa egindako lanak.\nJoan Lumbier eta bere lagunartea.\nBadugu beste margolari bat ere, Joan Lumbier, Joan Landaren garaikidea dena, mendearen az\u00adken al\u00addian berez\u00adkoak diren manierismoaren ezaugarri bertsuak dituena.\nCadereitako erretaula. Cadereitako San Migel parrokian, Guru\u00adtze Santuaren Goralpenaren erretaulan, bankuko margolanak manierismo italiartzaile erakoak dira. Margolari honen ezaugarri handiak dira konposaketa eta koloretasunak. Beronek, 1608an hartu zituen tratuz margolan hauek, Tuterako protokoloetako Ar\u00adtxibategian dokumentuetan azal\u00adtzen denaren arabera.\nErretaula beraren beste ohol ba\u00adtzuk guru\u00adtzaduraren aurreal\u00addeko hormetan gordeak dira oraindik. Litekeena da beronenak ala bestela, bere lantegikoak izatea, eliza bereko Jasokundearen erretaulako ohol gainekoak, dokumentuetan Blas Arbizukoa erretaula\u2011\"mihizta\u00adtzailearena\" dela azal\u00adtzen da.\nBeste zenbait lan. Joan Lumbierrenak dira Nafarroako Cortesko San Joan Bataia\u00adtzailearen erretaulan margotu ziren Bertuteen alegiak. Beronek 1608an tratua egindakoak dira.\nBaita Cascanteko Garaipenaren elizako San Joanen erretaula eta sakristian aur\u00adki\u00adtzen diren Santa Ageda eta Santa Garaziri eskainitako oholak ere.\nArgetasko San Esteban parrokiako Arrosarioko Amaren erretaulako margolanak I\u00f1iguez Angulok mendearen az\u00adken urte horietan koka\u00adtzen ditu, \"italiar al\u00addeko\" estiloan. \"Aragoi al\u00addeko eskolan\" ikasitako maisuenak direla esan daite\u00adke, hauetako batek Joan Lumbierren estiloa ekar\u00adtzen badu ere gogora. Rafael\u00addar estiloa lehen gorpu\u00adtzeko laukietan suma\u00adtzen da batez ere, Birjinaren bibliografia egiteari eskainitakoetan. Lehen mailako per\u00adtsonaiak, hondo ilunen gainean egoki argiztatuak nabarmen\u00adtzen dira. Efek\u00adtu hau Jaio\u00adtza eta Haurra Aur\u00adkeztearen eszenetan bereziki bikaina eta asmatua da. Bigarren gorpu\u00adtzean, Arrosarioko Ama Letanien sinboloak dituela, bere oinetan Santo Domingo eta Ikustal\u00addia irudizta\u00adtzen diren horretan esku ezberdinez eginiko margolanak daude eta kalitatez apalagoak.\nAblitasko Santa Madalenaren parrokian \"italiar manierista\" estilo berekoak dira Kristoren Haur\u00adtzaroko eszenak, Guztiz Garbiaren erretaulako margolanak. Juan Lumbier eta Pedro Fuentesek 1625ean tratua egindako erretaula da. Hemen, \"Egiptorako Ihesa\" nabarmen\u00adtzen da, bere konposaketa eta argi kontrasteengatik, gainerako eszenak eta konposaketaren orekak rafael\u00addar eragina apur bat sala\u00adtzen dute.\nTuterako merindadean, zenbait elizetan sakabanaturik, erromanista ukitu argia duten margolanak aur\u00adki\u00adtzen dira, XVII. mendearen hasierakotzat har daitezkeenak (Joan Lumbierren ingurumariakoak ba\u00adtzuen ba\u00adtzuk):\n- Cabanillasko parrokiako sakristian;\n- Cintru\u00e9nigoko San Joan Bataia\u00adtzailea parrokiako Santa Anaren erretaulan;\n- Corellako San Migel parrokiako San Bartolome eta San Joakin erretauletan;\n- Corellako Arte Sakro Museoan;\n- Alesbeseko parrokiako San Isidororen erretaulan;\n- eta Fiteroko parrokiako beste erretaula batean.\nJoan Lumbierren ingurumaria ekar\u00adtzen dute gogor, halaber:\n- Tuterako katedraleko koru atzeko horma-irudiak, hil\u00addakoen piztuera eta Az\u00adken Epaiari buruz\u00adko gaiak dituztenak;\n- baita Tuteran, Kristoren Eskolako klaustroko kaperan aur\u00adki\u00adtzen den an\u00adtzinako San Joakinen erretaulakoak ziren zenbait oholek ere, gaur egun zatikatua dagoena.\nArabako margolari manieristak.\nEz dira kalitate handikoak Arabako erretauletan aur\u00adki daitez\u00adkeen Lehen Errenazimentuko margolanak. Hauetan, \"margolan herrikoi batek bereak dituen bereizgarriak\" gailen\u00adtzen dira eta arte gu\u00adtxiespen horrexegatik agian, denboraren gorabeherei ihes egin dieten zati ba\u00adtzuk besterik ez dira gel\u00additzen.\nAipa\u00adtzea merezi duten bi margolan mul\u00adtzo Morillaskoak dira:\n- Martin O\u00f1atikoaren pin\u00adtzelari zor zaiz\u00adkion San Pedroren bizi\u00adtzari buruz\u00adko margolanak dituena,\n- eta Morillasko Subillako erretaula mistoa, 1563an enkantean emana; margolana eginda, hurrengo urtean Joan Salazarrekin egin zen tratua, 1967an delako tratua Tomas O\u00f1ate eta Andres Mi\u00f1anoren eskuetara al\u00addatu bazen ere. Gure Amari eta Kalbarioari eskainitako erdiko bi eskultura-mul\u00adtzoak salbuetsita, gainerako erretaula, Kristoren Haur\u00adtzaro eta Nekal\u00addiaren misterioari, Ebanjelariei, emakume santuei eta Bertuteen alegiei buruz\u00adko margolan oholez osaturikoa da. Guztietan ere garaikidea den \"Valen\u00adtziako eskolako ereduen\" imita\u00adtzeak oso nabariak dira, hala nola, Massip\u2011tarrenak, eta Joan de Joanesenak.\nHemen aipa\u00adtzea agian merezi duten margolan ba\u00adtzuk egoera zatikatuan iri\u00adtsi zaiz\u00adkigu:\n- Muniaingo San Joanen erretaulako \"Kristoren Bataioko\" adieraz\u00adpen bat,\n- Eginoko \"Sor\u00adtzez Garbia\",\n- Gere\u00f1ako Astegietako erretaulako \"bi Joan Santuekin Birjina\",\n- gaur egun Gasteiz\u00adko Museoan diren A\u00f1esko \"Jaio\u00adtzaren eta Epifaniaren\" oholak, grabatuetatik Martin Vosen lanetan inspiraturikoa.\nHorma\u2011pintura. Margolan figuratibo eta jaieraz\u00adkoa baino gehiago ugaritu zen mendearen az\u00adken al\u00addi honetan halakoxe margolan-mota bat, apainketa osagarria dena eta horma pin\u00adtzelada deritzona.\nApainketa mota honen arrastoak gorde dituzten Araba al\u00addeko elizak 39ren bat dira; ia erabat apaingarriak diren trazuetako margolanen gainjar\u00adtze modukoak dira, margo bel\u00adtz ala grisak, \"lehorrean emandako tenpera\" teknikaz eginak. Apaingarri berezi moduan aipa daitez\u00adke:\n- Oteoko San Mames parrokian (1541) Martin O\u00f1atek buruturikoak,\n- Joan Elexal\u00adderenak (Arta\u00adtza 1569),\n- Tomas O\u00f1aterenak (Ari\u00f1iz 1578),\n- Eskolunbeko koruko \"grisallak\" Joan Armonak (1541) sinaturikoak.\nMendearen az\u00adkeneko margolanetan, ba\u00adtzuetan nolabaiteko gurari figuratiboz eginiko margo berezitasun hau, garai hartan bereziki estimatua eta preziatua zen eskulturen estofatu eta margo ani\u00adtzen artearekin lotu behar\u00adko li\u00adtzateke.\nMargolan Manieristak Biz\u00adkaian.\nZiortzako erretaula. Ziortzako (Mar\u00adkina\u2011Xemein) an\u00adtzinako Santa Maria kolegio-elizako erretaulak bibliografia ugaria du; izan ere, historialariei arreta sortu zien bere konplexutasunak, ar\u00adkitek\u00adtura osagaien, eskulturen, erliebeen eta margolanen nahasketa bat delako. Orain berriki, P. L. Etxeverria Go\u00f1iren zuzendari\u00adtzapean eta Eusko Jaurlari\u00adtzak babesturik, Euskal Herriko erretaula nagusiak azter\u00adtzen dituen lan bikainean sar\u00adtzeko hautatu dute.\nZiortzako erretaulak baditu bankua, predela, bi gorputz eta atikoa; Hiru kale ere baditu, erdikoa eskulturaz\u00adkoa eta alboetakoak margolanez\u00adkoak.\nLehen gorpu\u00adtzeko erdiko horma-hobian dagoen XIV. mendeko Andra Mari eta goieneko mailetan XV. mendeko Mariaren Koroa\u00adtzea eta Kalbarioa bazter utziz, Birjinaren ohiko lau gertakariak azal\u00adtzen dituzten alboetako \"lau margolan-oihalen\" arte kalitatea jakinarazi nahi dugu. Fran\u00adtzisko Vazquezenak direla uste da.\nGure ustez Lehen Errenazimentua gaindi\u00adtzen duten ohol hauen kalitatea ez da behar beste handie\u00adtsi. \"Anatomian\" jakitun, \"konposaketen\" maisu; perspek\u00adtiba sar\u00adtzen eder\u00adki asma\u00adtzen duen eta urrutiko urdinen erabilerarekin margo beroen \"koloreaniztasun harmonia\u00adtsua\", denek ere maila handiko manierista bat azal\u00adtzen dute.\nMazoneria lana, Joan Aialarena dela uste dena ere, konplexua da, zutabeak eta harroinak dituena, tinpanoak atikoan, plateresko apaingarritako zerrenda, banda eta barroko osagai zenbait.\nIbarruriko erretaula. Hemen aipatu beharrez\u00adko beste erretaula\u00adtxoa \"Aiuriako parrokiatik\" (Ibarruri) ekarri eta gaur egun Elizbarrutiko Museoan jasorik dena da, Guru\u00adtzil\u00adtza\u00adtzearen gaia adierazten duelarik; \"guztiz flamen\"kotzat har daiteke.\nPortugaleteko erretaula. Ardura eta estimua merezi dituen beste bat, Santiago (ala \u201cGorostizarena\u201d) izeneko kaperan buru izan ondoren, \"Portugaleteko Santa Mariako sakristian\" jasorik den erretaula txikia da.\nHiru ohol dituen triptiko flamenko eder bat da, eta erdikoan Birjinaren Koroa\u00adtzea eta alboetan Jaunaren Igokundea eta Birjinaren Jasokundea adierazten ditu.\nBertako irudietan nolabait ere fintasun manierista azal\u00adtzen da; egilea berriz, ba\u00adtzuen ustez Guiot de Beaugrant izan zitekeen; Mem\u00adling\u2011en margolanekin lotu izan bada ere, italiar\u00adtze ku\u00adtsua baztertu gabe.\nMende erdiko isiltasuna. Jaurerrian sortu den hu\u00adtsuneaz hitz egiten du Sesmerok, mendearen erdiko urteetako bertako bi margolan-mul\u00adtzoen artean, gorde direnetan bederen (Ziortza eta Ibarruri), esaterako, Elorrion jaiotako ertilari eta eliza-apainketari zen Fran\u00adtzisko Mendieta margolari batengana iri\u00adtsi arte; honek mendea gainbehera doan garaian, besteak beste, \u201cEskumuinak Fer\u00adnando Katolikoaren aurrean\u201d lana egin zuen, eta ikaragarri deskriba\u00adtzailea den koadroa izanik, bere esanahi historikoagatik gehiago estima\u00adtzen da sor\u00adkun\u00adtza-lana izateagatik baino.\nGipuz\u00adkora inportaturiko margolanak.\nProbin\u00adtzia honetan, eskulturak urrezta\u00adtze eta koloreanizta\u00adtze lanetan jakitun egin ziren ertilari familiez kanpo (Araotz, Olazaran, Breheville, Elexal\u00adde), ez dugu aur\u00adki\u00adtzen XVI. mende bigarren erdi horretan, benetan artez\u00adkoa den bere lanagatik gogoangarria izan litekeen inolako ertilaririk.\nBalioz\u00adkorik gorde izan bada, dena ere kanpotik ekarritakoa da; zeha\u00adtzago esanda, triptikoak ziren gehienetan ale hauek, kapitain eta almiranteek beren kapera eta elizetako al\u00addareak eder\u00adtzeko asmoz Flandesko lantegietan erosi ala eginarazten zituzten aleak. Triptiko flamenko hauek, Flandesko maisu onak italiar errenazimentuko artearen eraginpe osoan zeuden garaikoak dira, XVI. mendean jada oso aurreratua zen garaikoak, alegia. Inportazio horiek, mendearen bukaera al\u00addera espainiar margolarien lanekin egin ziren: Luis de Morales, Grekoa eta abarrekin.\nAz\u00adpimarra di\u00adtzagun duten balioarengatik nabarmen\u00adtzen diren aleak.\nZumaiako triptikoak. Zumaiako parrokian San Ber\u00adnaberen kaperan, Elorriaga almiranteak eginarazi zuen triptiko bat gorde da. Erdiko oholean Guru\u00adtzil\u00adtza\u00adtzea adierazten da, emailea behekoan eta bien artean San Pedro.\nHonako hau XVI. mendeko margolari bat da, baina aurreko mendeko maisu flamenko handiak imita\u00adtzen ala kopia\u00adtzen zituena, Van der Weyden ala Van der Goes, agian. Ikerlari ba\u00adtzuei, konposaketak, marraz\u00adketak eta kolorezta\u00adtzeak Jan Joest de Calcar\u2011en eta baita Quentin Me\u00adtsys\u2011en arrastoak ere gogorarazten diz\u00adkiete.\n\"Zumaiako eliza\" berean, \"erdiko etxean eskultura-mul\u00adtzoa\" duen triptiko txiki batean (1,75 m x 1 m) Ikuz\u00adketaren eta Madalenari eginiko Ager\u00adtzea ditu ateak gai margotuak; al\u00adderan\u00adtzian, aldiz, paisaian eta ar\u00adkitek\u00adturan duten estiloa dela eta, Van Connixloo\u2011renak bezala hartu diren ebanjelioko beste pasarte ba\u00adtzuk daude margoturik.\nBergarako poliptikoa. Gipuz\u00adkoara ekarritako errenazimentuko margolanen atal honetan lanik garran\u00adtziz\u00adkoena, inolako zalan\u00adtzarik gabe Bergarako San Pedro parrokian jaso den poliptikoa da (sakristian gorderik dena); hala ere, ezer ere ez dakigu jatorriaz, egileaz eta bere funtzioaz.\nBaditu hiru kaleetan bedera\u00adtzi ohol; erdiko ohola desagertua da. Ohol bakoi\u00adtzak 0,66 m x 0,61 m neur\u00adtzen du. Emaileak eta beren familia handia ikusten direnak dute arte baliorik handiena, eta erditik gertuen daudenak dira. Besteak, San Gregorioren Meza izan ezik, uler\u00adtzen zailak diren gaiak dituztenak, kalitatez apalagoak dira.\nOrain\u00adtsu ezagutu dira oholetako gaiak: \"San Migelen Gargamo Mendiko elezaharra\". Gauza jakina da erretaulako zaindaria Goiaingeru Santua zela, gaur egun XVII. mendeko San Pedroren taila batez ordez\u00adkaturik, erdiko horma-hobian. Apostoluen irudiak dituzten predelako ohol\u00adtxoak bereziki balio\u00adtsuak dira. Poliptiko honek enkoadratze gotikoa du; XVI. mendeko laugarren hamar\u00adkadan datatua da eta ziurtasun osoz ez bada ere, Van Orley\u2011rena dela uste izaten da.\nBertako ertilariengan delako lanak sortu dezaketen eraginagatik bederen, kanpotarren eskua duten eta aipa litez\u00adkeen lanak dira:\n- Elgetako triptikoa. Nahikoa zahar\u00adkitua;\n- Haurra duen Birjinaren ohol bat. San Telmo Museoaren jabegokoa da, Gerard David\u2011en ingurukoa (lehen esan bezala) ez bada, aipatutako Van Connixloo\u2011ren lantegikotzat har daitekeena, eta beste bi (Museo berekoak) XV. mendeari dagoz\u00adkion San Joanak adierazten dituztenak.\n- Loiolako Deikundearen ohola. Berri gehiago badugu Loiolako Dorre\u00adtxeko An\u00adtzinako Otoiztegiko Deikundearen ohol txikiaz, jakin, bai baitakigu Erregina Katolikoak bere dama zen Araoz\u00adko Madalena andereari Loiolako lehensemearekin ez\u00adkontzera zihoala egin zion ez\u00adkon\u00adtza-oparia zela. Joan Prevost margolari flamenkoarena dela esan izan da.\n- Aizar\u00adnako triptikoa. Aizar\u00adnako parrokian gorde den triptikoa interes eta kalitate berezikoa irudi\u00adtzen zaigu. \"Kristoren haur\u00adtzaroko\" gaiari hel\u00adtzen diolarik, erdian ohol handian Ar\u00adtzainen Gur\u00adtzari buruz\u00adko lana erakusten du eta saihe\u00adtsetako ateetan, berriz, al\u00adde bakoi\u00adtzean Jesusen Haur\u00adtzaroko bi irudi.\nMarraz\u00adki eta kolorezta\u00adtzeek sentiberatasun manierista bat erakusten dute (c. 1540) eta ertilariak (Anberesko Aer\u00adtsen\u2011en ingurumariaz pen\u00adtsatu izan da) oso konplexuak eta per\u00adtsonaietan abera\u00adtsak diren eszenak iaiotasun berezi batez osa\u00adtzen asmatu zuen.\nOholen kontrako al\u00addean (beste eskuren batek margotuak), emaile bikotea ikusten da, gizona zal\u00addiz\u00adko Santiagok babestua eta anderea Alexandriako Santa Katalinak.\n- Donostiako San Telmo museoan. Donostiako San Telmo Museoak gaur egun dituen inportaturiko margolanen artetik flamenko jatorriko ohol ba\u00adtzuk ere az\u00adpimarra daitez\u00adke, hala nola:\n- XVI. mendearen hasierakoa den Veronika\n- eta Mahasdun Birjina, Gerard Daviden jarrai\u00adtzaileren batena izan daitekeena,\n- Susana Garbia izenekoak XVI. mende betekoa dirudi;izan ere, italiar arte klasikoan zaletua den flamenko bat suma\u00adtzen da (Jan de Me\u00adtsys, agian).\nTrantsizioko eskultoreak.\nPlatereskoaren lorra\u00adtza.\nPierres Picart. O\u00f1atin lan egiten zuenean Gaspar Tordesillasen eragina nolakoa izango zen lehen ere hitz egina dugu. Pierres Picart\u2011ek hiribil\u00addu honetan egin zituen eskultura-lan garran\u00adtzitsuen aurrean ere gel\u00additu izan gara. Dokumentuetatik dakiguna da ertilari hau Nafarroan eta Araban lan egina zela eta az\u00adkenik Uhar\u00adte Ara\u00adkilera etorria zela bizi\u00adtzera.\nUharte Arakileko erretaulak. Han urte ba\u00adtzuetan bizitua izango zen, 1574an, gorde ez diren hiru erretaulen tratua egin bai\u00adtzuen, eta lagun\u00adtzaile tal\u00adde batekin erretaulako eskultura-lanak zizelka\u00adtzen hasi. Erretaula hau beranduago askatu eta beste rococo batez ordez\u00adkatu zen; baina, hala ere, an\u00adtzinakoaren eskultura-lanak jaso egin ziren. Nekal\u00addiaren erliebeak Picart eta bere lagun\u00adtzaile Pedro Fran\u00adtziskoren eskuz eginak direla jo\u00adtzen dira eta Haurra duen Birjinaren eskultura, Salomeren erliebea eta emakume santu ba\u00adtzuen irudiak berriz \u201cFraidearenak\u201d.\n\"Agurainen ere lan egin zuen\" Picartek, Uharte Arakil\u00addik ez oso urruti; hemen herritartu eta bere alaba, berehala hitz egingo dugun Lope Larrea eskulturagilearekin ez\u00adkondu zuen. Hemen aipa dezagun, Picarti urte luzez bizi izanak estilistiko mailan gara\u00adtzeko aukera eman ziola \"Erromanismorako trantsizioari\" hel\u00adduz. Prestaketa\u00adtxoren bat ere bazuen horretarako, zeren eta, irudien mugimenduan, oihalen tolesturetan eta ilajeak trata\u00adtzeko eran Berrugeteren eragina suma daiteke.\nDomingo Segura. Mendearen bigarren herenean lehen Errenazimentuari leialtasuna gorde dion eskulturagile da eta izena gogoan jaso behar zaio.\nTuterako Santa Maria Madalenaren erretaula nagusiko enkantean eskain\u00adtzak egin zituzten maisuak beste ba\u00adtzuk izanik ere, egiaz 1552.etik aurrera hura egin zuena Domingo Segura izan zen.\nAurreko atalean aipatua dugu mazoneria-lana platereskoa duen erretaula honek badituela bankua, lau gorputz, eta atikoa, bost kale eta lau kalearte. Angeluzuzenak diren etxeak garai hartako al\u00addareetan ohikoak ziren santuen irudiz beteak daude: Apostoluak, sartal\u00addeko Eliz Guraso Santuak eta beste gizon eta emakume santuak, erdiko kalean berriz, Guru\u00adtzil\u00adtzatuaren irudiak, Ecce\u2011Homo bikain eta berezi bat eta az\u00adkenik, Madalenaren Jasokundea aingeruz inguraturik.\nLan honek, Weiseren ustez, Tuterako San Nikolas elizaren hegoal\u00addeko zatiko sartal\u00addeko kaperan gorde izan den erretaula txikiaren arrastorik badu. \u201cHorrela izatekotan, ertilarien artean Domingo Segura sartu behar\u00adko li\u00adtzateke; zeren eta mendearen erdia igaro arte, luzez iraunarazi bai\u00adtzuen Joly eta Forment\u2011en Zaragoza al\u00addeko tradizioa: Errenazimentuaren hasierako fasean sustraitu zen estiloa\u201d. Horrexegatik, egoki iruditu zi\u00adtzaigun aurreko atalean Tuteran Domingo Segurak burutu zuen lana aipa\u00adtzea.\nPontrubeleko Pedro. Mendearen erdial\u00adde horretan norabide nagusi erakusten zuen beste eskulturagilea Tabarreko (Nafarroa) al\u00addare nagusian behe al\u00addeko erliebeak landu zituena da. Litekeena da lan horregatik eta Ez\u00adkarozen San Erromanen erretaula hasi zuelako soilik ezagutzen zen Pedro Pontrubel izatea.\nZalan\u00adtzarik gabe mendearen az\u00adkenekoak diren goieneko gorpu\u00adtzetako eskulturen kontrastean, Tabarreko Pontrubelen lanak aurreagoko estilo bat ekar\u00adtzen du gogora, gorpu\u00adtzen liraintasuna eta mugimenduen urduritasun \u00f1abardura zalearengatik ere.\nEuskal probin\u00adtzietan badira, Joan Aiala II.aren kasuan ikusiko dugun bezala, espresibismoaren al\u00addera gara\u00adtzen diren eskulturagileak. Zera esan nahi du honek, Lehen Errenazimentuko korrontea ez zela bat-batean eten, ezta mendearen erdia igaro izanagatik ere.\nBaskoniara, bestal\u00adde, Valladoliden Berruguetek adierazten zuen korrontea eu\u00adtsiezinez\u00adko indarrez iri\u00adtsi baino lehen, Briviescan Lopez Gamiz eta An\u00adtxietaren lanaren bitartez soilik azal\u00addu zen korrontea izanik, beste eragin ba\u00adtzuk bar\u00adneratu behar\u00adra iritsi zen.\nErbesteko eraginak. Europa Iparral\u00addeko Errenazimentuaren arrastoak.\nEuskal probin\u00adtzietako artea, XVI. mendearen bigarren herenean, Errioxatik, Gaztelatik eta Europa iparral\u00addetik datozen eraginen arragoa da. Argi dago kanpoko eragin horiek Gasteizera eta Arabako Errioxara iritsi zirela, eta han Ortega Cordova burgostar ertilariak bistaratu zituen, izan ere, harena da Fontechako erretaula (1539).\nEuropatik ertilariak ere iri\u00adtsi ziren, flandestarrak batez ere, eta artean motel zebilen errenazimentuko eskulturaren garapenean laguntza izan ziren. Atzerritar horien artean merezi du nabarmen\u00adtzea:\n- Pedro Borjesek (Brujasen jaioa izango zen agian, Barrio Lozak Biz\u00adkaia al\u00addeko jatorria ematen badio ere), 1548an bukatu zuen Arriolako elizako erretaula plateresko eder eta aztoratua eta Amorotoko \"San Martin elizako\" beste erretaula xumeago eta baita manieristagoa denaren egilea ere izan zen;\n- eta Beaugrant\u2011tarrak eta Ar\u00adnao Bruselakoa, halaber; laster batean Joan Aiala II.a eta Andres Araotz bertako ertilariek ordez\u00adkatu zituztenak; hauek beste horien estiloaren jabe eginik, gerora Euskal Herri eta Nafarroa osoan hedatu zuten.\nBerauek dira gerora pixkanaka lasaituz joan zen euskal eskultura \"manierismo espresibista\" moduan nabarmendu dutenak, ondoren italiarturiko Gaztelaren bitartez, \"uhol\u00adde erromanista\" bilakatua.\nBeaugrant\u2011tarrak.\nEuskal Herrian izan zuten jardueragatik gehien axola zaiz\u00adkigun Beaugrant\u2011tarrak hiru dira: familia-mul\u00adtzoaren buru zen Guiot, Joan bere anaia ere, nafar euskal\u00addun gunean errenazimentu plastikoan per\u00adtsonaia gailena izan zena, eta hirugarrena, Mateo izenekoa, aurrekoen iloba.\nGuiot. Guiot Beaugrant 1526an jada Flandesen agirietan azal\u00adtzen da eta Brujasko tximinia sonatua berari zor zaio (1529\u20111532). Ez\u00adkondurik etorri zen Euskal Herrira eta Bilbon finkatu zen (1533).\nBarrio Loza irakaslearen iritziz, Beaugrant\u2011tarrei eskainitako oinarriz\u00adko monografiaren arabera, jasoa den diseinuan agertzen da 1533.etik 1546.era Bilboko katedralean desagerturiko erretaulan lan egin zuela; eta Guiot\u2011en estiloaren aztar\u00adnak ikusten ditu lan horretatik geratu diren zatiren ba\u00adtzuetan. Katedraleko Guraso Santuen lau estatuak bereak izan daitez\u00adke. Bestetik, San Anton elizako Errukia berea dela dio Weisek.\nGuiot Beaugrant\u2011en artean Gaztelako manierismoaren eragina eta bereziki \"Berrugueterena\" nahikoa agerian azal\u00adtzen da.\nPortugaleteko Andre Mariaren erretaula Nagusia. Dokumentaturiko bere lehenengo lanaren tratua 1549an eginikoa da.\nMul\u00adtzo handi bat da, harriz\u00adko zokaloa, bost solairu, hiru kale eta atikoa, Kalbarioa ordez\u00adka\u00adtu duen Hirutasunarekin. Bost gorpu\u00adtzen kale-tartetan Ebanjelarien, Apostoluen eta Eliz Gurasoen estatuak daude. Gauza jakina da Deikundearen, Jasokundearen eta Hirutasunaren erdiko eszenak Guiot Beaugrant\u2011enak direla. Gainerakoei buruz, berriz, gu\u00adtxienez bi estiloetakoak diren susmoa azaldu dute azter\u00adketek.\nEskuin al\u00addeko eskulturetan Guiot Beaugrant\u2011en lantegiko tradizioa nabarmenki azal\u00adtzen da: kanon oso luzeko irudiak, jarrera koloka eta aztoratuak, aurpegietan edertasun klasikoa eta tolesdura txiki eta biguneko janz\u00adkerak. Barrio Lozaren ustez, Guiot eta Joan Beaugrant\u2011en lantegiko eskulturatzat hartu behar dira.\nEz\u00adker al\u00addean, berriz, lehortasun handiagoko irudiak gailentzen dira, sakonuneak dituzten aurpegiak eta tolesdura gogorreko soinekoak. Georg Weisek ere iri\u00adtzi bera adierazten du \u201cgorpu\u00adtzen liraintasun gotikoranzkoa\u201d ikusiz. Eta agirietan erretaula horretan Joan Aiala II.ak esku hartu zuela azal\u00adtzen denez, bi historialariak ados daude ez\u00adkerretako eskulturak hark eginak direla esaterakoan.\nPortugaleteko Andre Maria elizako Erregeen erretaula. Portugaleteko eliza berean, alboko kapera batean dagoen Erregeen Gur\u00adtzako erretaula txikia ere Guiot Beaugrantena izan daiteke, kanon luzea, toles zabaletako soinekoak eta Birjinaren aurpegi luzea azal\u00adtzen baitira irudietan.\nBalmasedako al\u00addarea. Gu\u00adtxi gorabehera 1545 al\u00addekoa izan behar du Balmasedako San Seberinon, kaperako Santo Kristoren al\u00addareak, Guru\u00adtzil\u00adtzatuaren ondoan, Kalbarioetan ematen diren irudi normalak ikusten baiti\u00adtzakegu. Egia da Guiot\u2011en lanetan zokaloko irudiak normala baino kanon mo\u00adtzagoa dutela, eta tal\u00addeko langileenak bizan daitez\u00adkeela; baina, lantegiko nagusiaren eskua berriro azal\u00adtzen da Kristoren irudian eta Birjinaren eta San Joanen eta San Pedro eta San Andres eta apostoluen aurpegi luze eta iharretan.\nHorietan, berriz, \u201cgorpu\u00adtzen liraintasunean, sakonuneak dituen tailan, mugimenduen gehiegiz\u00adko kontrastean, izurdura finean eta tolesen pilpira apeta\u00adtsuan manierista al\u00adderako joera garbia ezagut daiteke\u201d.\nZiortzako erretaula. Beaugrant\u2011en lantegitik irten zen, datarik ez duen arren, 1540 eta 1550 bitartekoa izan daitekeen Ziortzan Kolegio-elizan dagoen Irusta abadearen kaperako erretaula ere. Hemen Nahigabeetako Birjinaren eszena tailatu zen, eta, ezaugarrien arabera, ba\u00adtzuen\u00adtzat Guiot Beaugrant\u2011ena edo bere iloba Mateorena da eta beste ba\u00adtzuen\u00adtzat, aldiz, Joan Aiala II.arena izan daiteke.\nBilarreko erretaula. Arabako Errioxa osoan zalan\u00adtzarik gabe Guiot Beaugrant da \"erromanista aurreko erretaularik hoberena\" den Bilarreko erretaula hasi zuena. Maisua, 1549an zendu zenean, hainbat maisuren bitartez bukatu zen erretaula interesgarri hau: Joan eta Mateo Beaugrant, Andres Araotz eta Ar\u00adnao Bruselasen bitartez, hain zuzen.\nGotiko berantiarrean eraikitako elizako al\u00addare eder honetan oso argi ikusten da Ez\u00adkaraiko Errukiaren erliebeekin eta, beronen bitartez, manierista flamenkoaren estilistikako tal\u00adde osoarekin duen zerikusia. Artean haren ar\u00adkitek\u00adturaz\u00adko egitura platereskoa izanik eta eskulturaz\u00adko xehetasunengatik Bilarreko erretaularen jatorria 1549\u20111560 urte al\u00addera koka\u00adtzeko aztar\u00adnak direla pentsatu behar da; urte horietan bertan bukatu\u00adtzat eman zen Portugaleteko al\u00addarea ere. Beaugrant\u2011tarrek, gu\u00adtxienez, 1548an hasi zenetik 1550era arte gidatu zuten lan hau, gero Andres Araotz gel\u00additu zelarik arduradun 1559ra arte.\nErretaulak baditu zokaloa, bi solairu, hiru kale eta lau kale-tarte, eta hiru etxe atikoan. Erakusgai jarria den ikonografia garai hartako al\u00addareetan ohikoa zenari dagokio: Kristoren Haur\u00adtzaroko eta Nekal\u00addiko eszenak, santuen irudiez tartekaturik.\nIker\u00adketa estilistikoak dioenez, badirudi \"Beaugrant\"\u2011enak direla eskuin al\u00addeko irudirik gehienak; aldiz, ez\u00adker al\u00addekoak Arao\u00adtzenak, Jasokundekoaren irudia berea delarik hazpegiengatik.\nMar\u00adkinako erretaula. Hauxe izango da, bada, Mar\u00adkinako erretaula handia aipa\u00adtzeko garaia. Jarduera luze eta korapila\u00adtsua izan zen; eta Birjinaren eta Kristoren (Haur\u00adtzaro eta Nekal\u00addi) misterioei, ebanjelariei eta gizaseme eta emakume santuei eskainitako 36 etxe\u00adtxotan kokaturik dauden lan ugari hauek ez daude nahiko dokumentatuak. Errioxako imajinagilea zen Diego Ruizekin, Martin Basabe Aulestiakoarekin eta Joan Beaugrant\u2011ekin loturak aur\u00adkitu zaizkie. Nolanahi ere, estilo espresibista garbia duten zenbait erliebe badirudi az\u00adken honenak direla.\nBeste lan ba\u00adtzuk. Beaugrant\u2011en lan eta estiloaren azter\u00adketa oso batek, batez ere, Errioxan egin ziren beste lan asko baitaratu behar\u00adko lituz\u00adke, esaterako:\n- Sonsierrako San Bizente,\n- San Esteban eta Abalosko Santa Maria,\n- Ca\u00f1as\u2011ko Santa Maria,\n- eta Ez\u00adkaraien,\n- baita Biz\u00adkaia eta Nafarroako (Lapoblacioneko Meanon eta Buston) beste elizetan ziur asko esku hartu izandakoak ere.\nAr\u00adnao Bruselakoa.\nLogro\u00f1on finkaturiko flandestarra zen Ar\u00adnao Bruselas\u2011ek izan zuen partaide\u00adtzaren bat, aipatu dugun bezala, Bilarreko erretaulan. Hispaniar Errenazimentuko imajinagilerik hoberena da eta \"irudien liraintasuna, ilajea eta bizar\" landuak, asal\u00addurazko \"jarrerak eta janz\u00adkera\" biziengatik bereizten da.\nWeisek atal luze bat eskain\u00adtzen dio Ar\u00adnaori eta erretaulokin lo\u00adtzen du:\n- Alberiteko San Martin (Logro\u00f1o)\n- eta Jauregiko Santa Maria (Logro\u00f1o)\n- eta Genevillako edo Genevillako (Nafarroa) erretaulekin.\nErdiko horma-hobian \"Santa Kolomaren taila\" berezia nabarmen\u00adtzen den Angostinaren erretaularekin ere lotu izan da (c. 1550), beronek garran\u00adtzi berezia du, Arabako eskulturaren barruan alerik ederrenetakoa delarik, bere aurpegiaren adieraz\u00adkortasunari erromatar manierismora gertura\u00adtzen duen jarrera barea kontrajar\u00adtzen zaiolako.\nBereziki Errioxa, Araba eta Biz\u00adkaiko al\u00adderdietan lan egin zuten ertilari atzerritar hauen izendapenari \"Nafarroan herritartu zirenak\" eran\u00adtsi behar zaiz\u00adkio, besteak beste, Jorge Flandeskoa, nafar manieristen atalean beranduago gogoratuko duguna nabarmen\u00adtzen da.\nAndres Araotz eta bere lagunartea.\nAndres Araotz, Gipuz\u00adkoako O\u00f1atitik kilometro gu\u00adtxira, hegoaldean dagoen bere izeneko herri txiki horretan\u00adtxe jaio izango zen. Baina bere bizial\u00addian hainbat lekutan herritartua izan zen (Gasteiz, Genevillan...), bere langin\u00adtzak Nafarroako, Arabako eta Gipuz\u00adkoako beste puntu ba\u00adtzuetan \u201cbertako\u201d biztanle gisa sina\u00adtzera behar\u00adtzen bazuten ere.\nAraotz da \"Valladolideko korrontea\" ongien adierazten duena, Errioxan Burgos al\u00addekoarekin eta Forment\u2011enarekin el\u00adkar\u00adtzen denean. Bere estilo berezian Berrugueteren arrastoa \"Gaspar Torresillaskoaren\" bitartez hartua izango zuen. Bestetik, ez da erraza, kasu bakoi\u00adtzean \"Ar\u00adnao Bruselakoarengandik\" zerk bereizten duen nabarmen\u00adtzen.\nEuskal eskulturagile handi honen jarduera zenbait lekutan dokumentatua dago: Bilarren, Genevillan, Lapoblacionen,orregatik agian, ezaugarri zaiz\u00adkion bere estiloko zantzu ba\u00adtzuk hain konplexuak ez diren beste erretaula ba\u00adtzuk begira\u00adtzetik atera behar\u00adko genituz\u00adke, esaterako, Gipuz\u00adkoakoan bereak dituen lan ba\u00adtzuetatik: Zarau\u00adtzen, Aian eta Oikian.\nAiako elizan jardun zuen 1554.etik 1556ra arte. Lan bat buka\u00adtzen atzeratu egin zela-eta, 1559an epai bat izan zuen eta, bera 1563an hil zenean, artean ez zen bukatua izango. Oso litekeena da atzerapen horren arrazoia beste lan baten tratua izatea, agian, 1597an zori\u00adtxarrez sute batek iren\u00adtsi zuen Getariako elizako koruko aul\u00adkiteriarena. Arao\u00adtzek \u201cbertako\u201d jarrai\u00adtzen du Aian, (1561) bitartean, Genevillan eta Lapoblacionen hitz emanda dago.\nGenevillako erretaula. Genevillan egon izana dokumentuetan azal\u00adtzen denez, San Esteban parrokiako erretaula bikaina berea obratzat har\u00adtzeko froga izan behar\u00adko lukeela dirudi; nahiz eta egilea Ar\u00adnao Bruselakoa dela proposa\u00adtzen duenik ere baden. Lehen gorpu\u00adtzeko erliebeak Andres Araoz\u00adkoarenak edo bere lagun\u00adtzaile minenenak izan behar dute: ar\u00adku eskar\u00adtzakoetan hirunaka bil\u00adtzen diren Apostoluak eta zaindariaren bizi\u00adtza eta martiri\u00adtzari eskainiak diren bigarren gorpu\u00adtzekoak. Erdiko etxean dagoen lehen martiriaren eseritako irudia da Ar\u00adnaoren obratzat har\u00adtzen dena, klasikoena dela-eta.\nLapoblaciongo erretaula. Lapoblaciongo Jasokundeko parrokiako erretaula nagusia ere, tradizioaren arabera, Andres Araoz\u00adkoaren obratzat hartu izan da. Edergarri platereskoz egokitutako egitura da, zokaloa, hiru gorputz, hiru kale, bi kale-tarte eta hiru gorpu\u00adtzetako atikoa dituelarik. Ikonografiak erliebeak nahasten ditu eskultura solteekin. Estilistikaz Genevillakoekin duen an\u00adtzagatik Andres Araoz\u00adkoa eta Ar\u00adnao Bruselakoaren inguruan kokatu izan da. Lanaren zatirik handienaren egilea bi ertilari hauetan bigarrenarena dela esatearen al\u00addeko azal\u00addu da kritikarik berriena.\nBilarko erretaula. Arao\u00adtzek Arabako Bilarren esku hartu zuela esana dugu jada, \"Guiot Beaugrant\u2011en herio\u00adtzan\", bere erretaula \"bikaina buka\u00adtzeko\" lana bere ardurako eginez. \"Zeruetara Jasotako Birjinaren\" erdiko irudian ezagut daiteke bere eskua eta ez hor soilik, zeren eta, gure ustez berea baita erdiko ar\u00adkuaren ar\u00adku-artea bete\u00adtzen duen \"Deikundearen\" eszena, bederen.\nEibar\u00adko erretaula. Arao\u00adtzi zor zaio Eibar\u00adko San Andres elizako erretaula nagusiaren zati bat. Izugarriz\u00adko tramankulu horretan zokalo txiki baten gainean zaz\u00adpi kale dituzten (erdikoa bar\u00adne) lau gorputz eta atiko bikain bat al\u00adtxa\u00adtzen dira. Angeluzuzenak dira horma-hobiak eta zutabe klasikoz bereizirik daude. Eskulturari dagokionez, Araoztarren lana, beheal\u00addeko taila ikusgarriak egitea besterik ez zen izan.\nLehenagotik dokumentatuak diren lanekin al\u00adderatuz gero, azter\u00adketa estilistikoak ziurtasun hau ematen du, \"bankuko eskulturak\" baino ez direla Andres Arao\u00adtzenak, eta bere seme Joanenak, berriz, \"erlaitz gainetako eta bigarren gorpu\u00adtzeko\" erliebeak.\nAndres Araotz. Kristoren Nekal\u00addiko eszenak dituen bankuko erliebe txikietan eta lehen gorpu\u00adtzeko Apostoluen irudi zoragarrietan ezagu\u00adtzen da aitaren eskua. Andres Araoz\u00adkoarengan \"Berrugueteren eragina\" suma\u00adtzen da, baina ez zuzen-zuzenekoa, Ar\u00adnao Bruselakoaren bitartez jasotakoa baizik.\nHala ere, Ar\u00adnaorekin an\u00adtzekotasunak baditu ere, giza irudia lan\u00adtzeko hain modu per\u00adtsonala duenez, M\u00aa Asunci\u00f3n Arrazolaren ustez, erraz samar ezagut daitez\u00adke bere lanak: buru hezur zabal eta hezur\u00adtsuak, ile nahasi eta kiz\u00adkurrak, esku eta oinetako zainen erliebe nabariak eta tolesdura ugari eta meheak ager\u00adtzen badituzte ere, beti egiaz\u00adko gorpu\u00adtzak garden\u00adtzen dira, janz\u00adkeretako tolesdurak jada \"erromanismoaren\" ezaugarri diren \"baliabide guztiz plastikoen\" min\u00adtzaera horren bila abiatu balitz bezala da.\nJoan Araotz. Beherenean, bankuko erliebeen Sorrerako lehenengo gertaerei eskainitako estiloa (Adan eta Evaren, Kain eta Abelen eta abarren kreazioa) bere seme Joan Arao\u00adtzena dena, ezberdin samarra da.\nBere gorputz biluziak indar eta errealismo nabarmena dute bar\u00adnean, bere aita Andresen lantegian ikasitako modela\u00adtze sendoak dira, baina jan\u00adtzien tolesdurak sinpletu egiten ditu eta bere per\u00adtsonaiak hondo lauetan nabarmen\u00adtzen uzten, espazioaren antolaketa trebezian ezintasun baten ezaugarri bat bezala har litekeena, baina konposaketaren argitasun al\u00addeko errenazimentuaren gustutik gertuago dagoen sentiberatasun baten zeinua da.\nZarauz\u00adko erretaula. Andres Araoz\u00adkoa, 1560tik aurrera Zarauz\u00adko erretaula nagusiaz arduratuko da. Eibar\u00adkoaren an\u00adtzekoa da bere ar\u00adkitek\u00adtura: erlaitz gaina, banku zabala, lau gorputz, bost kale eta atikoa; ia ez du plateresko zan\u00adtzurik. \"Errenazimentu oso aurreratu\" bateko sarrera da. Agirietan azal\u00adtzen da erretaula hau Araoztarrek egina dela.\nErlaitz gain bezala balio duen frisoko erliebeak, bankuko zati ba\u00adtzuk eta Jasokundearen erdiko tal\u00addea Andresenak direla erakusten du estiloak. Nekal\u00addiko gertaerak konta\u00adtzen dira erliebeetan. Irudien konposaketa trinkoek, adieraz\u00adkortasun al\u00addeko joerak, per\u00adtsonaien mugimendu aztoratuek, soinekoen tolesdurek eta eskor\u00adtzoren ba\u00adtzuk baieztatu egiten dute izendapen hori.\nJasokundearen (aingeruz inguraturiko Birjina) erdiko mul\u00adtzo handia, eta eki-santuko ni\u00adtxoaren saihe\u00adtsetan dauden Moises eta Eliasen bi irudiak ere maisu handiarenak direla dirudi \u2013jatorriz\u00adko lanak desagertua izan behar du.\nAndres hil zenean, haren seme Joan arduratu zen lanak aurrera eramateaz, baina amaitu gabe utzia izango zuen, \"hirugarren gorpu\u00adtzetik gora atikora arteko eskulturak\" kalitatez maila apalagokoak dira eta XVII. mendeko eskulturagileenak bezala hartu behar\u00adko dira (agian \"Domingo Garoa, Diego Mayora\" eta abarrenak).\nOikiako erretaula. Oikiako herri txikian orain\u00adtsu zaharberritu dute San Bartolomeren erretaula ederra. Hari buruz\u00adko dokumenturik ez dugun arren, Andres Arao\u00adtzena dela baieztatu ahal izateko adinako egitura-zan\u00adtzu ikonogra\u00adfiko erakusten du.\nErdiko kalean, lehen mailako egitura txikia da eta zaindariaren estatua bat erakusten du, ederra da baina bete\u00adtzen duen tokirako propor\u00adtziorik gabea, uste izatekoa da erretaula baino beranduagokoa dela; Kalbarioa gainean eta Betiereko Aita atikoan. Lukas eta Mar\u00adkos ebanjelariak alboetako bi kaleetan eta San Bartolomeren martiri\u00adtzako lau eszena goieneko bi gorpu\u00adtzetan.\nPlateresko al\u00addia gainditu zela eta XVI. mendearen bigarren erdian gaudela erakusten du mazoneriak. Zaindari Santuari eskainitako goi-erliebeek oso nabarmen sala\u00adtzen dute Andres Arao\u00adtzen estiloa eta hauetan igartzen da: bizitasuna adieraz\u00adpenetan, tolestura ugari eta meheak irudiztaturiko per\u00adtsonaiengan eta adats uhol\u00adde\u00adtsuak. Uste izatekoa da lan hau, eskulturagilea Aiako San Pedron bizi eta lan egin zuen urteetan (1554\u20111563) tailatua izan zela.\nBustoko erretaula. Bustoko erretaula nagusian ere Arao\u00adtzen eskua ikusi behar dela dirudi Nekal\u00addiko irudietan gorpu\u00adtzak garden\u00adtzen dituzten oihalak, ilaje kiz\u00adkurrak eta, oro har, per\u00adtsonaien mugimendu aztoratuen espresibismoa gogoan har\u00adtzen badira.\nGauza bera esan daiteke Arma\u00f1an\u00adtzasko elizako erretaula txikiaz.\nSagrarioak. Gasteizen bizi izandakoa izanik, zalan\u00adtzarik gabe, Araba al\u00addeko zenbait elizetako sagrarioak ere bereak dira, hala nola: San Erroman, Cortes, Apinaiz, Biku\u00f1a.\nJoan Lizarazu.\nAndres Arao\u00adtzen lorra\u00adtzean kokatu behar\u00adko li\u00adtzateke jaio\u00adtzez Urre\u00adtxuarra zen Joan Lizarazu eskulturagilea, Pedro Lizarazuren anaia, lehen Mer\u00adkado Zuazola go\u00adtzainak agindutako lanak egiten O\u00f1atin topatu duguna.\nGipuz\u00adkoako Itsasoko erretaula. Agirietan Joan Lizarazurena denik gel\u00additu da zerbait: Itsasoko erretaula, mendian dagoen herri txiki honetako \"San \"Bartolomeri eskainitako elizak\" erretaula eder bat du, 1575ean dataturikoa, baina mazoneriaren\" arabera, mendearen erdial\u00addera eraikia izan behar zuen, zeren eta jada zutabe klasikoak azal\u00adtzen badira ere, gehiago dira osagai platereskoak: maskorrak, kalostrak, aingeru buru\u00adtxoak, gruteskoak.\nErrezilgo erretaula. Andres Arao\u00adtzen talentuak Euskal Herrian sortuko zuen miresmenaren bitartez ziur asko, Berrugueteren eragina suma\u00adtzen da Errezilgo (Gipuz\u00adkoa) San Martin parrokiako alboetako bi erretauletan. Baina, txiki samarrak dira.\nBietako bat San Pedrori eskainia dago, zaindariaren irudi handi bat erdiko ni\u00adtxoan duela; bestea, Birjinari eskainia, 1562ko data ematen duen idaz\u00adkuna duela, Martin Arbizuk eginiko obratzat hartzen da dokumentuetan. Honetan, Haurrarekin dagoen Birjinaren erdiko estatua eta Santiago, San Joan Bataia\u00adtzailea, Santa Barbara eta Santa Luzia dituzten erliebeak bikainak dira eta egileari \"Andres Arao\u00adtzen estiloaren an\u00adtza\" hartzen zaio.\nArao\u00adtzen oroigarria: Errukiak.\nKristoren Nekal\u00addiaren historia, XVI. mendearen lehen erdian kristau herriaren jaiera edo debozioa erdigunera ekarri zuen gaia izan zen, XV. mendean Europan zehar hedatu zen \u201cdevotio moder\u00adna\u201d delakoan goiargitu edi inspiratu ziren idaz\u00adle espiritualen eraginez ziur asko. Jaiera honek kristau hunkiberatasunaren sakoneko gai hauei buruz\u00adko gogoeta eska\u00adtzen zuen, guru\u00adtzil\u00adtzaturiko edo hil\u00addako Kristoren adieraz\u00adpenaz gain, baita erretaula-mul\u00adtzoez kanpo Errukiaren gertakaria ere. Gotiko berantiarrak berea zuen xamurtasun trinkoa, Errenazimentuko aurrelarien\u00adtzat zenbait gorputz biluzi eta jan\u00adtziak konposaketa pilatuan adierazteak zuen erakarmenarekin el\u00adkar\u00adtzen zuen gaia zen.\nEuskal Herrian gorde diren halako eskultura-motak ez dira gu\u00adtxi, zalan\u00adtzarik gabe, arte balioa duten erliebeak, gehienetan. Hauetako zenbaitetan \"Andres Arao\u00adtzen oroi\u00adtzapena\" esna\u00adtzen da berez. Gogora di\u00adtzagun ba\u00adtzuk:\n- Az\u00adpeitiko Sebastian Soreasuko parrokian, alboko kapera batean gur\u00adtzen den Kristo;\n- Her\u00adnaniko San Joan Bataia\u00adtzailea parrokian aur\u00adki\u00adtzen da, agian konposaketa eskasagoko bat duena.\n- Zalan\u00adtzarik gabe aipatu hauek gaindi\u00adtzen dituena \"Her\u00adnaniko parrokia\" berean al\u00addare aurrean kokaturik bukatu zuena: Eroslearen gorputz hilaren gainean pila\u00adtzen den errukiz\u00adko tal\u00addearen erliebea da, ohiz \u00adkanpoko laztasun sakona eta konposaketan edertasun handkoa.\nElgetako erretaula. Elgetako Santiago kaperako erretaula gogora\u00adtzeko lekua eta unea den ez gaude oso seguru; agian, hobe izango li\u00adtzateke beranduxeago, Joan An\u00adtxietaren lanekin batera azal\u00adtzea.\nMendearen bigarren erdiko lehen urteetan egina dela dirudi; izan ere, ar\u00adkitek\u00adturak atzean utziak ditu fantasi platereskoak, eta mazoneriaz\u00adko ohiko zutabe il\u00addaskatuek eta kapitel jonikoek, nahiz hiru gorpu\u00adtzetako eskultura solteek italiar manierismora garama\u00adtzate zuzenean. Weisek nahiz Camon Aznarrek Nafarroa Inkisidorea lanaren nagusia izanik, \"nafar lantegiren\" baten ekarpena dela iradoki\u00adtzen dute.\nNolanahi ere, harri\u00adtzekoa gerta\u00adtzen da bertako historialariek erretaula hau hain gu\u00adtxi ikertu izana eta, gure ustez, baita merezi duen estimu handia azal\u00addu ez izana ere. Gure iri\u00adtzian eta dastamenerako, behereneko bi gorpu\u00adtzetako ni\u00adtxoetan irudikaturik dauden lau santuen (San Santiago, San Andres eta San Joan Bataia\u00adtzailea eta beste bat, ezezaguna) contraposto ausartak, \"gorpuz\u00adkeren eta janz\u00adkeren modelatu oreka\u00adtsuak\" maisu handi bat ager\u00adtzen dute. Orain berriki eginiko dokumentu batek Migel Llorente eskulturagilearen izena eta lan-tratuaren data ematen digu: 1564.\nManieristak Araban.\nJoan Aiala II.a.\nEuskal Herriko eskulturaren historian, arreta berezia merezi duen ertilaria dugu arabar hau, ez bere lanen berez\u00adko balioagatik soilik, baita \"espresibismo tradizionalaren\" eta \"birjaio\u00adtzen ari den italianiza\u00adtze inbasorearen el\u00adkartasunaren\" trantsizioa mar\u00adka\u00adtzeagatik eta sormen sentiberatasuna Baskonian \"korronte erromanistaren egonkortasunerantz\" joanaraztegatik ere.\nJoan Martinez Aiala \u201czaharra\u201d izenetik bereizi egin behar da, aita baitzuen berau; 1526an jada, Mar\u00adkina\u2011Xemeingo erretaula handian lanean baditu tailari eta margolari gisa ari zeneko dokumentuak: Tuiuko (c. 1540) Santa Anako erretaula ere zor zaio.\nJoan Aiala II.aren lehen urra\u00adtsak. Joan Aiala II.a oso gaztetan hasi zen bere langin\u00adtzan, zeren eta Aberasturin aur\u00adki\u00adtzen bai\u00adtzen lanean 1531rako, eta horren jarraian, Arabako zenbait tokitan gomendatu erretauletan. Ikusia dugun bezala, 1536ko uztailean O\u00f1atiko parrokiako Errukiaren kaperako erretaulan esku hartu zuen.\nBiz\u00adkaian lan egiten zuen 1543an, Ziortzako Kolegio-elizako erretaularen mazonerian; on Diego Irusta abadearen hilobian ere jarduna izan behar zuen.\nEra berean, M\u00aa Asunci\u00f3nen iri\u00adtzian, oso litekeena omen da Aialak Itziar\u00adko erretaulan ere esku hartu izana, O\u00f1atiko Errukiaren kaperako erretaulako panelak gogorarazten dituen zenbait erliebe badituenez.\nJoan Aiala II.ak bere anaia Fran\u00adtziskorekin batera eginikotzat har\u00adtzen da, Berrogei eta hamarreko hamar\u00adkadan bukatu zen Domaikiako (Araba) elizako erretaula mistoa.\nJoan Aiala II.ak \"Beaugrantarrekin batera jardun zuen\" Portugaleteko erretaula nagusian urte horietan. Ordurako Gasteizen bizi zenez, urteak joan ahala etsi\u2011etsian espresibismora ireki\u00adtzen ikusi zen.\nKatadianoko erretaula. Garai hartan Gasteizen bizi zen eta urteak joan ahala ikusi zen espresibismo al\u00addera ausardi\u00adtsu ireki\u00adtzen. Honen lanik garran\u00adtziz\u00adkoena da Katadianoko santutegiko erretaula nagusia, dokumentuetan egiazta daitekeena.\nHirurogeiko hamar\u00adkadan eginiko erretaula hau bereziki garran\u00adtzi\u00adtsua da zenbait arrazoiengatik: Aialaren lanen artean, agiriduna, berau bakarra delako, gorde diren lanen artetik; \"fantasiaz\u00adko manierismotzat\" izenda\u00adtzen da bere edergarri bereziengatik, Urdu\u00f1ako ertilaria eta nazio al\u00adderako joerakoa, Gaztelan erromanismoaren sor\u00adtzailea izan zen \"Jeronimo Noguerasen lagun\u00adtzagatik\". Erretaulako lanak, erdibana zatitu ziren Nogueras eta Aialarren artean, Ebanjelioaren al\u00addeko zatia Aialari agindu zi\u00adtzaiolarik.\nEraginak eta bereizgarriak. Berrugueteren bihur\u00adketarik gabe, badirudi Aialak bere eskolako hainbat ezaugarrien eraginak bereganatuak zituela. Pierres Picart, Inberto eta Pedro Troasen moduetara zorroz\u00adki lotzen ez den arren, ez da haiengandik asko al\u00adden\u00adtzen.\nCamon Aznarren iri\u00adtziz, \"aurpegietan edertasun nahia, eskuetan kurba an\u00adtzako joera\", erliebe gizen eta erritmo biribileko plastikotasun nabarmenean hedatuko direnak eta al\u00addi berean, buruetan bat\u2011bateko errealismo herrikoia nahas\u00adten den errenazimentuko artea da Aialarena. HAren gorpuz\u00adkerak honela erabaki daitez\u00adke, \u201caurpegi luzaxkak, koko\u00adtsa zorro\u00adtzak, txapel moduko ilaje zurrunak eta matrail hezur irtenak\u201d.\nAtxiki\u00adtzeak. Ezaugarri estilisti\u00adko horiek direla eta, Joan Aiala II.arenak jotzen dira,\n- Gastiaingo erretaula,\n- Uribarri Ibi\u00f1ako erretaula,\n- eta Mar\u00adkiz\u00adko Santa Eulalia elizako erretaula.\nBiak ere mul\u00adtzo ar\u00adkitrabedunak dira eta delako \u201cfantasiaz\u00adko manierismo\u201dari dagokion apainketak: grutesko nabarmenak, a candelieri osagaiak, maskarak, bustoak, txartel eta kerubinak.\nEstilistikaz\u00adko arrazoi berberegatik, Weiseren ustez, \"Bergarako San Pedro elizako\" behereneko zatian ikusten diren Eliz Gurasoen eseritako irudiak bereak izan daitez\u00adke.\nEskultura hauek, inguruan dituzten apaingarri plateresko abera\u00adtsak direla eta, Ziortza eta Gastiaingo lanekin duten an\u00adtzagatik, bere Portugaleteko lana baino aurreagokoak (c.1548) izango lirateke.\nGeorg Weisek, M\u00aa Asunci\u00f3n Arrazolaren onespenaz, berea dela dio, \"Gasteiz\u00adko San Pedro elizako erretaulan\" dagoen Erregeen Gur\u00adtzaren mul\u00adtzoa, 1564\u20111567.a bitartean burutu zena (behera etorritako Santo Domingo komentuko erretaulakoa zena dirudienez).\nJoan Aiala izeneko bat, 1563an, \u201cGasteiz\u00adko herritar gisa\u201d azal\u00adtzen da dokumentuetan; eta hiri horretan \"egingo zituen bere anaia\" Fran\u00adtzisko lagun zuela, \"desagertuak diren erretaularen\" ba\u00adtzuk.\nAz\u00adkeneko urteetan, agirietatik jakin daiteke \u201cZu\u00f1igako biztanle\u201d zela. Al\u00addi horretan badirudi Zu\u00f1igako erretaulaz arduratu zela. Nolanahi ere, bukatu behin\u00adtzat (1577) bere seme Diego Aialak bukatua da.\nJoan Aiala II.aren az\u00adken lanetan \u2013eta Araban lan egin zuten beste ertilari biz\u00adkaitar ba\u00adtzuen lanetan ere \"manierismo nabarmen bat suma\u00adtzen da\u2013 erromanismoa al\u00addarrikatu nahi zuen\".\nTrantsizioko joera hau bera erretauletako mazonerietan bistara\u00adtzen da:\n- gruteskoak al\u00adde batera uzten dira,\n- apainketa manieristak osagai har\u00adtzen,\n- eta zan\u00adtzu erromanista ba\u00adtzuk azal\u00adtzen.\nAdibidez, kartelak, hermes, arrauz\u00adkarak eta geometriaz\u00adko katea\u00adtzeak azal\u00adtzen dira Guardiako San Joanen eta El\u00adtziegoko koruko aul\u00adkiterietan, 1558an hasita Parisko Joan Bertin tailari fran\u00adtsesak eginak, lehenengoan Nikolas van Haorlem\u2011en lagun\u00adtzaz eta bigarrenean Martin Otaloraren partaide\u00adtzarekin, Lagrango erretaula nagusia ere egin zuten Otalora eta Bertinek (1563).\nNafar manieristak.\nEragina duen irudi bat: Jorge Flandeskoa. Erromanismo aurreko ertilariez hitz egin baino lehen, egokia dirudi atzerritar baten izena gogora\u00adtzea, Jorge Flandeskoa, alegia; inolako dokumenturik ez badugu ere, ez beharrez\u00adko zaigulako haren lanez hitz egitea, baizik eta mendearen bigarren erdi honetan Zangozako merindadean bertako ertilariengan eragina izan zuelako.\nDouai\u2011n jaioa zen, Lille\u2011ren hegoal\u00addean. \"Jorge Eriguet\" zuen izena, baina 1552an Zangozan kokatu zenetik Jorge Flandeskoaren izena eman zi\u00adtzaion eta hiri honetako ertilarien munduan nagusi izan zen,1586an hil zen arte. Lantegi bat antolatu zuen eta bertako nahiz atzerriko beste ertilari askorekin harremanak izan zituen.\nAragoiko elizetan egin zuen lan, batez ere, Jaca, Val\u00addonsella eta Cinco Villas eskual\u00addeetan; baina Jakako Seo\u2011ko abside erromanikoaren buru den San Jeronimoren erretaula bikainak eman zion ospea. Lan horrek ezaugarri plateresko ugari ditu bere mazonerian. Zangozako Santa Mariaren erretaula berea dela esaten da.\nMigel Espinalekoa.\nMigel Espinalekoa 1553tik 1590era jardun zuen ertilaria dugu, eta erromanismo estilotik oso gertuko zenbait erretaula egina da nafar elizetan.\nBadoztaingo erretaula. Badoztaingo erretaularen egilea da eta bere banku, hiru gorputz, hiru kale eta atikodun bi kale-tarte dituen egiturakoa izanik, platereskoa al\u00adde batera uzten hasi eta bere angeluzuzeneko etxeez eta eskultura solte ugariaz \"hurbileko erromanismoa\" al\u00addarrika\u00adtzen zuen.\nIkonografiaz berriz, garaiko jaierari dagokion kristau santuen erakusketa bat egin zuen: ezer baino lehen Apostoluak, Eliz Guraso garran\u00adtzi\u00adtsuenak, hainbat emakume santu eta erdiko kaxan zaindariaren irudia, San Migel.\nGarai hartako sagrarioa ere gorde da, atean Piztuerari eta alboetako aurpegietan San Pedro eta San Paulori eskainitako erliebeak dituela. Jatorriz\u00adko koloreani\u00adtzez eginiko estatuak kalitate bikainekoak dira.\nMendioroz\u00adko erretaula. Ertilari beraren lan dokumentatuan Mendioroz\u00adko zaindaria den San Pedroren bi irudi on gorde dituen parrokiako erretaula da: zaindariarena eta eseririk dagoen Madonna eder batena; forma beteak, gizen\u00adtxoak eta mugimendu arinekoak dira.\nUrroz\u00adko erretaula. Espinalek 1570ean Urro\u00adtzeko erretaularen tratua egin zuen, honek berekin baditu beheko banku edo predela, haren gainean, hiru kaletako eta bi kale-tartetako hiru gorputz al\u00adtxa\u00adtzen direlarik, hiruko atiko batean bukatzeko.\nGoitik behera, eskultura-lana erdiko kalean, taber\u00adnakuluari, Haurra duen eseritako Birjinari, Jasokundekoari eta atikoaren saihe\u00adtsetan bi profeta dituen Kalbarioari eskainitakoen artean bana\u00adtzen da. Bi kale-artetako horma-hobietan San Pedro eta San Pauloren, bi emakume santuen eta bi profeten taila solteak daude; eta kaleetako sei etxeetan Birjinaren bizi\u00adtzari buruz\u00adko goi-erliebeak dituzte ikusgai.\nPlatereskoa gogorarazten duten apaingarriz\u00adko osagairik falta ez bada ere \u2013kerubinak zerrendetan, eta erliebeak kalostretan\u2013, ar\u00adkitek\u00adturaz \"manierismo al\u00adderako joera\" nabaria da, Migel Espinalen eskultura-lanetan ere azal\u00adtzen dena: \"adieraz\u00adpen urritasuna\" eta \"irudien zutitasun al\u00addeko joera\".\nOtsagiko erretaula. Espinalen lanik garran\u00adtziz\u00adkoena Otsagiko parrokiaren\u00adtzat 1574an eginiko tratua zuena izan zen: erretaula nagusia eta bere alboetako biak. Hauek Santiago eta Santa Katalinari eskainiak dira.\nMaisuaren lanik garran\u00adtziz\u00adkoena erakusten duena erretaula nagusia izan zen eta azter\u00adketa- eta ziurtapen-prozedura luzeak ekarri zituen bere data jakin nahiak. San Joan Bataia\u00adtzaileari eskainitakoa da \"Nafarroako handiena\" eta \"estimatuena\". Traza oktogonala du eta baditu bankua, lau gorputz, hiru kale eta lau kale-tarte eta hiruko atiko bat ere. Apaingarritako xehetasun ba\u00adtzuk gorde baditu ere, erliebeetan nagusi da \"soiltasun klasikorako\" joera.\nBi triptikoko kale nagusian arreta berezi batekin jardun zuen ertilariak, lehenengoak San Joan duelarik erdian eta Ama Birjina bigarrenak. Eskultura-lanetan berriz, mukuluak eta erliebeak daude txandakaturik. Ikonografia Badoztaingoaren an\u00adtzekoa da: Apostoluak, Eliz Gurasoak, beste emakume eta gizaseme santuak, Bataia\u00adtzailearen eta Kristoren Nekal\u00addiko bizi\u00adtzako eszena gehiago.\nEspinalen eskulturak \"bihurri\u00adtze espresibista txiki\" bategatik bereizten dira; klasizismo joerako beste eskulturagileenak direla esaten den plomuz\u00adkoagoen al\u00addean. Erretaula handi hau oso az\u00adkar margotu, urreztatu eta estofatu zuten, hain zuzen, XVII. mendeko lehen urteetan, eta 1988an zaharberritu ederra hartua da.\nElurretako Birjinaren erretaula. Migel Espinalen lantegitik irtena izatea oso litekeena da Iruneko Santiago Monasterioko Elurretako Birjinaren erretaula eder\u00adtzen duen Ahaide\u00ad Sagaratuaren gaiari buruz\u00adko panel ezin ederragoa ere, zalan\u00adtzarik gabe an\u00adtzinako beste erretaula batetik ekarritako panela delarik. Nolanahi ere, tal\u00adde berezi bat da, Birjina, Jesus Haurra eta Santa Anaren tal\u00addea ingura\u00adtzen duen hamabi irudiko tal\u00addea. Ezezaguna zaigun egileak irudi bakoi\u00adtzaren zizelketan erromanismo al\u00addera egiten zuen, baina ez zuen Goiz Errenazimentuko ertilari handiak bereizten dituen konposizio-ahalmenik.\nGauza jakina da Migel Espinal beste erretaula askotako jardueran esku hartu zuela, XVI. mendeko bigarren erdian; baina kasu bakoi\u00adtzean bere eskutik edo bere lagun\u00adtzaileen eskuetatik zein\u00adtzuk irten ziren jakitea ez da gauza erraza. Bere lantegitik gertukotzat har\u00adtzen diren taillak badira zenbait:\n- An\u00adtsoaingo \"Larragetako elizako\" sakristian Haurra duen Birjina;\n- \"Burutaineko erretaulako\" eskulturak,\n- \"Egoz\u00adkueko San Migel parrokiako erretaulako\" eskulturak;\n- \"Zigandako San Esteban parrokiako erretaula nagusiko\" eskulturak\n- \"Erbitiko parrokiako\" erdiko horma-hobia bete\u00adtzen duen eseritako Birjina Haurrarekin;\n- \"Ziritzako parrokiako\" sakristian gorderik den Jesus Haurra duen Birjina eta San Joan Txikiren tal\u00addea;\n- Madonna ba\u00adtzuk Orikain eta Atondon (Iza);\n- \"Al\u00adda\u00adtzeko San Martin parrokiako\" emakume santu bat eta abar...\nErromanismoa.\nItaliako eragina.\nFer\u00adnando Katolikoaren erretzal\u00addian eta Karlos I.aren lehengo urte bitartean Espainia eta Italiako estatuen artean gauzatu ziren harreman politiko eta militarrek Errenazimentuko eskulturagile italiar famatu ba\u00adtzuen etorrera erraztu zuten: Domenico Fancelli, Pietro Torrigiano, Jacopo Tor\u00adni, Giovanni Moreto, eta abar.\nAl\u00addi berean, Italiatik korronte berriak berenganatu ondoren, Espainiako ertilari handiak itzuli ziren, hala nola: Zarzako Euskal\u00adduna, Bartolome Ordo\u00f1ez, Alonso Berruguete eta Diego Siloe.\nErtilari hauen lanak kronologiako iriz\u00adpidez azter\u00adtzen badira, \"gotikotik\" \"Errenazimentura doan garapenaren\" lekukoak aur\u00adki daitez\u00adke beraiengan, \"adieraz\u00adkortasun indarra\" maiteago izatetik hasi eta \"edertasun formalari\" emaniko lehentasunera arterainokoak.\nEspainiar era bat.\nGarapen hau, hala ere, ez zen bat batean eta zalan\u00adtzarik gabekoa izan. Mendearen lehen herenean oso laster desagertu ziren Zarzako Euskal\u00adduna eta Bartolome Ordonez salbuespenarekin, Hispaniako eskulturagile hoberenak, beren italiar ereduen handitasunaren miresle izanik ere, ez zioten Hispaniako ikonografia tradizionalaren ezaugarri den \"espiritualtasunari ukorik egin\".\nBurgos eta Granadan burutu zituen lan bikainetan eskolatua izan behar zuen, Espainiako Errenazimentuko ar\u00adkitek\u00adto eta eskulturagile handienetako bat izan zen, Diego Siloeren lanari buruz\u00adko aipamenean honela dio Az\u00adkaratek \"\u201cCinque\u00adcento\"\u2011ko idealismoari, lerroen goxotasunari eta edertasunaren zen\u00adtzu klasikoari ere ukorik egin gabe, bere estiloa \"espainiartu\" egin zen\u201d, espainiar tradizioarekin ongi koka\u00adtzen den \"erlijio-adieraz\u00adpen\" ku\u00adtsu hori bereganatzen zuela.\nJoan Valmasedarengan, mendearen lehen erdiko palen\u00adtziar eskual\u00addeko eskulturagile en\u00adtzute\u00adtsu honengan, oso nabaria da gotiko estiloa konposaketan eta formetan, gorputz\u2011adarren mehe\u00adtze al\u00adderako joeran, egitura klasikoen erabateko lasaitasunaren ordez, dramatikotasun eta adieraz\u00adkortasun indar\u00adtsua nahia\u00adgo izate horretan.\nBerruguete, italiarren artean halako harridura sortu zuen delako \u201cAlonso spagnuolo\u201d harengan, eta gerora Espainian ere, Valladolid, Toledo eta Extremadurako bere erretauletako keinu okertuekin sentipen bera sortu zuen honengan, oraindik ere nabarmenagoa da halakoxe \"naturaltasunaren aur\u00adkako\", gorputz zuzenekiko gurariz\u00adko zabar\u00adkeria eta lasaitasun klasikoa gu\u00adtxiesten duen \"gehiegiz\u00adko dramatikotasun\" hori, inor\u00adtxok ere ez dakielarik gotiko gisa ala bere az\u00adken muturrera eta zoratutako adieraz\u00adpenera eramaniko manierismo klasizista gisa hartu behar den.\nManierismoa.\nBestal\u00adde, Italian bertan gertatu zen mendearen hirugarren hamar\u00adkadan klasikotasunetik \"irtetea\" esan dezakeguna, arte plastikoetan, eta zuzenago esanda, ikonografiaren alorrean \u2013hemen benetan axola zaigunean.\nManierismoa naturaltasunaren aur\u00adkako joera izan zen, eta ez da erraza bere esen\u00adtzia eta arrazoiak zehaztea, lanetan oso nabaria bada ere. Itxura formalaren ikuspuntutik, ezaugarri orokor gisa az\u00adpimarra daiteke:\n- pintura manierista espazioaren \"perspek\u00adtiba-legeari eta errealismoari uko\" egite baten antzera azal\u00adtzen da;\n- eta eskulturan, berriz, \"lasaitasun eta orekaren arbuia\u00adtze\" baten antzera.\nZaletasun hauengatik definitu ohi da: nabarmen eta su\u00adtsu, ohiz \u00adkanpoko eta biz\u00adkorgarri, ezohiko eta zizta\u00adtzaile antzera.\nManierismoaren izaera zizta\u00adtzaile eta paradoxiko hori, alderdi hauetan legoke: \u201cedertasuna az\u00adken muturreraino eraman beharraz errealitatetik kanpoko egiten duela; indarra, hain neurriz gain erabil\u00adtzeaz akrobazian amai\u00adtzen dela; edukia, zama\u00adtzearen zama\u00adtzeaz, ezer esatekorik gabe uzten duela; forma, hainbesteko garran\u00adtzia emanaz, aske, bere kasako eta huts bihur\u00adtzen duela\u201d.\nManierismoa zer den argi eta garbi defini\u00adtzera ez bagara iri\u00adtsi, oraindik eragin zuten arrazoiei buruz\u00adko adostasunera ere iri\u00adtsi ez garelako da. Soziologia mailako arrazoiak jar\u00adtzen dituzte ba\u00adtzuek, adibidez, urte haietan Italian eman zen \"ezegonkortasun soziopolitikoa\" beste ba\u00adtzuek, al\u00addiz, \"erlijioz\u00adko eta espirituz\u00adko arrazoiak\" aipatzen dituzte.\nMigel Anjel eta bere kutsua.\nEskulturan, Migel Anjelen talentua izan zen klasizismoaren \"edertasun idealarerekiko desengainu\" hori lehendabizi bizitu zuena, eta Floren\u00adziako Medizistarren hilobi kaperetan jada hasi zen edertasun klasikoaren kanonak apur\u00adtzen. Pinturan, bere erromatar garaian batez ere, (Sixtina Kaperako Az\u00adken Epaia) azaleratu zen aurrerabide espiritualak eta giza bizi\u00adtza etengabeko borroka etsia delako ulermenak, \"espiritualitate goren\" baten atzetik dabilen eskultura bat iradoki\u00ad zion, haragiaren edertasun adieraz\u00adkorrak baino gehiago.\nFran\u00adtziako Fran\u00adtzisko I.aren gortean, ez Erroman eta ez Toscanan, eskolarik osatu gabe Buonarroti imitatua izan zen, gaur egun \u201cManierista\u201d izenda\u00adtzen ditugun eskulturagileez. Eta Erromatik, bertatik zetozen grabatu eta marraz\u00adkien eta zenbait ertilarien immigrazioen bitartez sar\u00adtzen hasi zen \u201cerromanismoa\u201d Espainian.\nJuan Junik eta Alonso Berruguetek,1522an, Oviedoko katedraleko erretaula egiteko tratua sinatu zuenean, Gasteiztik igaro zela dioten hauek joera berria \u201cEspainia al\u00addera\u201d ekarri zutenak direla esaten da, Gaztela al\u00addeko eskolan nolabaiteko manierismoaren sor\u00adtzaile izanez.\nBaina, Gaspar Becerra da, batez ere, migelanjel\u00addar min\u00adtzaera Espainiari emango diona. Floren\u00adtziar talentu handiarengandik jasoko du irudien muskulu jorien haziera, \u201cBerruguetenak baino haragi gehiagokoak\u201d, Juan Arfek zioen bezala. Bere lanik adieraz\u00adkorrena Astorgako erretaula (1558) da, joritasun handiko irudi deigarriz jan\u00adtziak diren hiru gorputz eta bost kale dituen tramankulu izugarria; hemen Joan An\u00adtxietak bere lehen esperien\u00adtzia gauzatua izatea oso litekeena da, artean inkon\u00adtzienteki bazen ere, eskulturak eskaini zi\u00adtzakeen baliabide plastiko soilen bitartez adieraziz.\nEstilo al\u00addaketa bat. Gure iri\u00adtziz, \"eskola erromanistak ez du al\u00adderdi ikonografi\u00adkoan al\u00addaketa zehatzik adierazi nahi\", al\u00addaketa estilistiko bat baizik. Ikonoen edukiei dagokienez, Trentoko Kon\u00adtzilioak eraginik izan zuenik ez dugu ikusten, ez bai\u00adtzen 1563ko abenduaren 3ko az\u00adken saiora arte imajinagin\u00adtzaz arduratu, ezta Kon\u00adtzilioaren jarraian iri\u00adtsi ziren Konstituzio Sinodalak ere. Ordurako ezaguna zen jada Buonarrotiren lanen \u201cterribilita\u201d.\nGaietan berrikun\u00adtza gisa aur\u00adki daitez\u00adkeenak, erreforma zaleen bul\u00adtzadatzat hartu behar dira, ortodoxoak ala disidenteak izan, hasi Erasmorengandik eta Karlos Borromeorengana arte eta Sabonarolagandik Guru\u00adtzeko San Joanganaino ebanjelioen historiari eta benetako tradizioari zegoz\u00adkien ikonografien iriz\u00adpide garbitasuna al\u00addarrika\u00adtzen bai\u00adtzuten. Eta Trentoko eta Kontrarreformako artearen garai hori beranduxeago agertu zen, mendearen az\u00adken bi hamar\u00adkadetan, hain zuzen ere.\nOraingoz bederen \u2013kontuan hartu Espainian 1550\u20111570 bitartea gaudela\u2013 erromanismoa uhol\u00addeka ari zen sar\u00adtzen. Bada erromanismo klasikoa, espresionismoa itsa\u00adtsian duen erromanismo manierista, eta baita arte \u201ctrentino\u201d edo \u201cescurial\u00addar\u201d esan den horretan amaituko duen erromanismo zorrotz eta indar\u00adtsua ere.\nAlemaniar iker\u00adtzaile Georg Weisek kontu handiz jarduten du Baskonia eta Espainia iparral\u00addean errenazimentuko eskulturari buruz\u00adko hain funtsez\u00adkoa den bere lanean, aurreko etapan gertueneko eskulturagileetan hunkigarritasun adieraz\u00adpenaren pixkanakako gu\u00adtxi\u00adtzea, berak \u201carbitrarietate pik\u00adtoriko subjektiboa\u201d izendatzen duena, al\u00adde batera utzia zela adierazten.\nEuskal erromanismoa.\nGaspar Becerra eszenan sartzearekin mar\u00adka\u00adtzen den Hispaniako Migel Anjel al\u00addeko hirugarren eta az\u00adken etapan koka\u00adtzen da \"euskal\u2011nafar eskulturaren erromanismoa\" ondoen \"Joan An\u00adtxietaren\" bitartez, nahiz eta berarengan aurreko etapen arrastoak ikustea ez den zaila gerta\u00adtzen, beste ertilariekin gertatu ohi den bezala.\nEzaugarri estilistikoak. An\u00adtxietaren erromanismoak ezaugarri dituen trazu estilistikoak, keinu handi\u00adtsu eta heroikoak, eskor\u00adtzo ausartak, arimaren adieraz\u00adpenarekin zerikusirik ez duen muskuluen betetasuna, ez\u00adpain estuetan azal\u00adtzen den basatasun lasaia, profil iharrak, koko\u00adts tinkoak, ile banatuak... hau guztia tolesdura ile\u00adtsuen soineko astunen bitartez sendotzen diren jarrera bake\u00adtsutan.\nErretauletako ar\u00adkitek\u00adtura. Min\u00adtza\u00adtzen aritu gareno araz\u00adtasun edo garbitasuna erretauletako ar\u00adkitek\u00adturan ere igartzen da. Gainak dituen ar\u00adkitek\u00adtura da, konposaketa oso garbikoa, aurreko al\u00addiko gehiegiz\u00adko apaingarri guztiak sun\u00adtsi\u00adtzen direnekoa, gruteskoak desagertu eta lerroen geometriaz\u00adko zorroztasuna bila\u00adtzen delarik.\nHauek, erretaula\u2011fa\u00adtxadak dira, mailaketa klasikoak geruzetan azal\u00addu baitira eta irudiak gorde\u00adtzen dituzten etxeak, ar\u00adkitek\u00adturako atariak antzo, diseinaturik dauden il\u00addaskaz\u00adko zutabeen, erdi-puntuko ar\u00adkuen eta batez ere kurbatuak eta triangeluarrak, osoak ala zatiak diren era askotako frontoien bidez. Horrela, \"horma-hobi zabaletan azal\u00adduko dira eskultura solteak\", eliztarraren begirada berenganatu eta berenez biziki adierazgarriak izatea lortuko da.\nBi lantegi. Euskal Herriko erromanismoan zalan\u00adtzarik gabe, bi lantegi izan ziren eragin zutenak; haien jatorria \"Astorga eta Brivieskako erretauletan\" ikus daiteke: Lopez Gamiz\u00adkoa Burgostarraren lantegia eta Joan An\u00adtxieta gipuz\u00adkoarrarena, berau izan zelarik, zuzenean ala bere ikasleen bidez, estilo berriaren heda\u00adtzailea Espainia iparral\u00adde osoan.\nPedro Lopez Gamiz\u00adko mirandarrak Burgosen ikasi zuen, Joan Karran\u00adtza bere koinatuaren lantegian, gerora berriz Diego Guillen eskulturagilearekin. Brivieskako Santa Klararen erretaulako bere lanak Gaztelako eskolako maisu ospe\u00adtsuenen oniri\u00adtzia jaso zuela azal\u00adtzen da dokumentuetan, besteak beste, Joan Juni azter\u00adtzaileena. Miranda de Ebron kokatu zuen bere lantegia eta 1561 eta 1584 artean bere agintepean izan zituen ikasle eta ikasi sail bat, hauetatik sona irabazitakoak ba\u00adtzuen ba\u00adtzuk; hauetako ba\u00adtzuekin garran\u00adtzi handiko lanak egin zituelarik, esaterako, aipatu berri dugun \"Briviescako erretaula eta Estavillo\"koa.\nMirandako eskulturagile honek Estavilloko San Martinen (1561\u20111566) erretaula nagusi honekin \"Arabako nahiz Euskal Herri osoko erromanismoaren aurrelaria\" izan zen; honen bidez al\u00addarrika\u00adtzen dituelarik egituretan eta irudietan \"eskulturako hiz\u00adkera berriaren italiar sustraiak\".\nBriviescan bere lana zuzen\u00adtzen zuen bitartean, Lopez Gamiz iparral\u00addeko eskual\u00addean Erromanismoaren eragile nagusia zenarekin harremanetan jarri zen: Joan An\u00adtxietarekin, hain zuzen ere.\nJoan An\u00adtxieta.\nPenin\u00adtsula Iberikoan, Erromanismoko eskulturagilerik handiena Gipuzkoan, Az\u00adpeitiko Urrestila auzoan jaio zen, agirietan datarik azal\u00adtzen ez den arren, 1533an ziur asko. Abizen horretako bi eskulturagile, Migel eta Joan izan zirelako iri\u00adtzia behin betirako ezeztaturik geratu da. Gu\u00adtxi gorabehera 1533an jaio zela, eskulturagileak berak 1579an 46 urte zituela eginiko aitorpenetik suposa\u00adtzen da.\nTrebakun\u00adtza al\u00addia.\nHaren trebakun\u00adtzako urteei buruz\u00adko dokumenturik ere ez daukagu, eta Italiako lantegietatik An\u00adtxieta igaro izana oso ziur\u00adtzat hartu duenik ere falta ez izanagatik, gaur egun bere arte prestaketa Gaztelan eman zelako iritzia zabaldua da, Valladoliden hain zuzen ere; italiar Errenazimentuko maisuen marraz\u00adki eta grabatuak eskuz esku ibil\u00adtzen ziren zenbait obradoretan.\nDokumentuetan azal\u00adtzen denez, An\u00adtxieta Valladoliden bizi izan zen 1564tik 1569a artean, Juan Juniren arte mardula nagusi zen eta An\u00adtxietak hartan zen partaide; baina, berez, Gaztelako hiriburu horretan hiritar izana izango zen urte ba\u00adtzuk lehenago, zeren eta Astorgako erretaula (1558\u20111560) lanetan Gaspar Becerraren zuzendari\u00adtzapean esku hartu zuela gauza ziurra da, agian baita Simancasko Salbatore parrokiako erretaulan ere.\nEra berean, dokumentuen bidez eta iker\u00adketa estilistikoen ondorioz, An\u00adtxietaren partaide\u00adtza baiezta daiteke, 1569ra arte amaitu ez zen eta arduradun nagusia Pedro Lopez Gamiz Burgosko eskulturagilea zen Brivieskako Santa Klararen erretaulako (bertara Valladolidik etorriko zenez) lan honetan.\nEuskal\u00addun al\u00addia.\nAz\u00adpeitian herritartu zen An\u00adtxieta 1570ean eta Ana Agirrerekin ez\u00adkondu. Harrezkero Iru\u00f1ean ere bizitu zen al\u00addiz\u00adka, eta Zaragozako Seoko San Migelen kaperako erretaulan ere jardun zuen.\nJakako katedraleko Sarasako kapera urte horietakoa da, \u201cMoisesi eginiko eran\u00adtzunetan Migel Anjelen handiena den\u201d \"Hirutasunaren tal\u00adde\" hunkigarriarekin.\nOnarpen handiko izena duen maisu izanik jada, hirurogeiko hamar\u00adkadan, al\u00addi berean lan egin zuen gipuz\u00adkoar ertilariak bai euskal probin\u00adtzietan, bai Nafarroan eta bai Aragoin.\nGipuz\u00adkoan, San Pedroren erdiko irudia besterik gel\u00additu ez zaion Asteasuko erretaula (1572) egin zuen.\nZumaiako San Pedro erretaula (1574). Bertan, geroztik eran\u00adtsitako erlaitz gaina izan ezik, bankuan \"Az\u00adken Afariari eta Oinak Garbi\u00adtzeari\" buruz\u00adko bi panel bikain kontenpla daitez\u00adke, eta saihe\u00adtsetan migelanjel\u00addar \"San Pedroren irudia\" eta bere bizi\u00adtzako bi gertaera, eta aingeruen artean zeruetara jasotako \"Madonna\" bikain baten alboetan, \"Mariaren Deikunde eta Jaio\u00adtzaren\" eszenak.\nGuztiz An\u00adtxietarena den mul\u00adtzoa jator hau bereziki estimatua da, Gipuz\u00adkoan Az\u00adpeitiko maisuaren lanetatik osorik dagoen bakarra izategatik eta erromanismo estiloaren amaierari dagokiona izategatik.\nZumaian lanean ari zen bitartean An\u00adtxietak egina izan behar du, egun desagertua den \"Az\u00adkoitiko parrokiako\" (1575) \"Ana Idiakez Anderearen kaperarako\" erretaula; eta baliteke bereak izatea gaur egun \"Donostian eta Az\u00adpeitian\" aur\u00adki\u00adtzen diren eskultura ba\u00adtzuk ere.\nGasteiz\u00adko San Migelen erretaula. Urte horietan bertan Gasteiz\u00adko San Migelen erretaula nagusiaz (1575) ere ardura\u00adtzen hasia zen, baina bukatu gabe gel\u00additu zen eta gerora, 1624 eta 1632 bitartean \"Gregorio Fer\u00adnandezek\" egin zuen beste batez ordez\u00adkatu zen.\nSan Migel eliza beraren bazterretan orain berriki topatu diren erretaula horretatik salbatuak izan dira zenbait erliebe eder, erretaularen bankurako eginak zirenak, Kristoren \"Zigor\u00adketaren\" eta \"Aran\u00adtzaz Koroa\u00adtzearen\" gertaerak adieraziz, Moisesen eta Dabid erregearen irudiak, elizako zaindari \"San Migelen\" eskultura bat eta \"San Pauloren soin\" erdi bat.\nIru\u00f1eko lantegia.\nGipuz\u00adkoan al\u00addiz\u00adka bizitzen bazen ere, An\u00adtxieta 1577an jada iruindarra zen, bere lanerako erdigune izanik, bal\u00addin\u00adtza bikoi\u00adtza bete\u00adtzen zuen, erresumako hiriburu izatea eta go\u00adtzaindegia eduki\u00adtzearena, horrek errazten baitzion go\u00adtzainarekin eta kalonjeekin harreman zuzena eta etenik gabekoa.\nLantegi handi bat eraiki zuen Iru\u00f1ean eta handik jardun zuen garran\u00adtziz\u00adko mandatu ba\u00adtzuei eran\u00adtzuten:\n- Kasedako erretaula (1577),\n- guru\u00adtzil\u00adtzaturiko Kristo miresgarri bat (1579) Iru\u00f1eko katedralerako, formalismo manieristaren hunkiberatasun eta edertasuna laburbil\u00adtzen dituena,\n- eta gaur egun Nafarroako Museoan mire\u00adtsi daitekeen San Jeronimo;\n- beste guru\u00adtze txiki bat\n- eta \"Agustindar Errekoletoen\u00adtzat\" gorputz erdiko Madonna polit bat;\n- A\u00f1orbeko' erretaula (Nafarroa), berau dokumentatua ez badago ere, erdiko Birjanarengan eta mul\u00adtzo osoaren gainean dagoen Jasokundearengan, An\u00adtxietaren Birjina erromanistak betiko ezaugarria duten edertasun bikaina ongi asko adierazten da, Juan Juni bere maisuarengandik jada ongi urrutiratua den min\u00adtzairaz.\nBaskoniatik kanpora irteten da haren sona eta Las Huelgas\u2011ko monasteriorako (1577) erretaula bat eska\u00adtu zioten, zorionez zenbait eskultura gorde\u00adtzen delarik oraindik.\nLagun\u00adtza eska\u00adtu zioten, halaber, Burgosko katedraleko erretaula handirako (1578), bi estatua bikain bederen eskaini zituelarik: Jasokundea eta Birjinaren koroa\u00adtzea.\nAz\u00adken lanak. Bidaietan eta bere garaikoak ziren lanen (Balterra, Otsagi, El Escorial, Donostia eta Gipuz\u00adkoako beste hainbat lekuetan) tasa\u00adtzaile lanetan murgil\u00addurik, bere ardurapean har\u00adtu zituen:\n- Tafallako Santa Mariako erretaula (1581-1583)\n- eta zori\u00adtxarrez sakabanatua den Agoi\u00adtzeko San Migelena (1584).\nAz\u00adken urteetan egindako beste tratu ba\u00adtzuk Nabarrete, Fuenmayor, Moneo, Sotes, Tolosa eta beste lekuetara eraman zuten. Zatiturik ala sakabanaturik diren erretaula hauen aurrean jakitunak zalan\u00adtzan jar\u00adtzen du egile zuzena An\u00adtxietaren gubia izan zen ala bere ikasleren batena.\nAn\u00adtxietaren lanak dira egiatan Obanosko San Joan Bataia\u00adtzaileren erretaula, horretatik gordeak ditugularik Haurra duen Birjina zoragarri bat eta San Joan Txiki.\nTafallako Santa Mariako erretaula nagusia, \u201cnafar erromanismoaren lanik garran\u00adtziz\u00adkoena\u201d, bankuko eta erlaitz gaineko erliebeak besterik ez zuen egiterik izan. Garai horretan iri\u00adtsi bai\u00adtzi\u00adtzaion herio\u00adtza (1588ko azaroaren 30ean), erretaula amai\u00adtzeko lanak \"San Pedro\" bere ikasle \"Pedro Gonzalezen\" esku geratu zirelarik.\nBost urte lehenago (1583) Tafallako parrokia bererako tenplete tankerako sagrario mires\u00adgarri bat tailatua zuen, bata bestearen gaineko hiru ordenetakoa eta eukaristiako gaiei buruz\u00adko erliebe finak zituena, ar\u00adkitek\u00adturaren eskulturekiko nahasketa harmonia\u00adtsu batean.\nTafallan eman zuen bere az\u00adken etapakoa izan behar du Urrikalpenaren Guru\u00adtze famatuak, eskultura honetan badirudi An\u00adtxietak al\u00adde batera uzten dituela erromanismoaren gehie\u00adgikeriak eta Kristok az\u00adken ar\u00adnasa eman zueneko unea adierazten du apoliniar edertasunean eta zutikako jarreran betiereko jainkotasunaren bakea iri\u00adtsi duela eraku\u00adtsiz.\nManierismo erreforma\u00adtzailea.\nEdertasun ideala. An\u00adtxieta Errenazimentu hel\u00adduko ertilaria dugu batez ere. Italiar ereduek giza soina teknikoki mendera\u00adtzen iraka\u00adtsi eta greziarrek beren jainkotasunak adierazteko lortutako edertasun ideal harekin per\u00adtsonaia sagaratuak hor\u00adni\u00adtzeko ilusioz\u00adko desio hura sartu zioten. \"A\u00f1orbeko\" bere \"Jasokundea\" arrazoiez izendatu izan da \u201cjainkosa klasikoa\u201d modura, eta aipamen metaforiko bera ezar diezaiekegu besteak beste, \"Zumaia, Burgos, Tafalla,\" eta abarretakoei.\nManierismoari aur\u00adka egiten. Maisu handi honetan hasieratik bukaerara azal\u00adtzen da edertasunaren gur\u00adtza, manierismoaren gutizia itxuragabeen aurrean makurtu nahi ez duen iraupena azal\u00adduz.\nBaina, al\u00addi berean eran\u00adtsi beharrez\u00adkoa da Espainia iparral\u00addean An\u00adtxieta bada Migel Anjelen ikaslerik sonatuena, bere inspirazioetako eredua ez zela edertasun paganoaz harrapatua izan Migel Anjel gaztea, Buonarroti hel\u00addua baizik: espiritualtasun mistiko baten idealen eta al\u00addi berean eskulturaren min\u00adtzaera oinarriz\u00adkoaren atzetik ibilia, \"bolumenen adieraz\u00adkortasunean eta kontrajarritako formetan\" aur\u00adkitu zuelarik.\nAn\u00adtxietari egokitu zi\u00adtzaion Gaztela al\u00addeko lehen erromanisten bihurri\u00adtze epileptikoak lasai\u00adtzea, baliabide plastikoen ahalbide adieraz\u00adkorrak aur\u00adki\u00adtzea ikonoetakoak baino gehiago, eta horrela, beren baitan jainkotasuna duten izakiek berez\u00adkoa duten bake eta handitasuna gogora\u00adtzea.\nEspiritualitate mistikoa. Ingurune erreformista batean kokatu behar da An\u00adtxietaren artea, eta jada eman ez zaion eta ongien egoki\u00adtzen zaion izena eman \u201cmanierismo erreformatua\u201d, edo hobeto esanda \u201cmanierismo erreforma\u00adtzailea\u201d.\nAn\u00adtxietaren erromanismoa hein batean bederen Gaspar Becerragandik dator, bere Birjina eta emakume santuetan edertasun plastikoarekin batera bizitasun espiritualaren adieraz\u00adpidea bila\u00adtzen duen neurrian behin\u00adtzat; hortik dator bere gizonez\u00adko irudiei heroi indar\u00adtsuen izaera ematea. Jakako katedraleko Sarasa kaperako al\u00addarean \"Guru\u00adtzil\u00adtzaturiko Kristori eusten dion Betiereko Aitak\", ezinbestean Migel Anjelen Moises oroiteraz\u00adle duelarik, edozein sinestedunengan ahan\u00adtzi ezinez\u00adko tal\u00adka egiten du. Beroni buruz hara zer dioen Camon Aznarrek, \u201csartal\u00addeko artearen barruan \"Jainkotasunaren adieraz\u00adpenik jatorrenetarikoa\" da agian\u201d.\nMundu mental baten adieraz\u00adpidea. Juan Junik 1577ko bere testamentuan adi\u00adtzera ematen du \u201cno ay otro ninguno del dicho arte de quien se puede fiar la dicha obra (bukatu gabe uztera zihoan Medina de Rioseco\u2011ko erretaula) si no es el dicho Juan de Anchieta, escultor residente en Vizcaya, que es persona muy perita, h\u00e1bil y suficiente y de los m\u00e1s esperitos que hay en todo este reyno de Castilla\u201d.\nBaina An\u00adtxietak \"bere berea duen estiloa\" sortu zuen Junirengandik jaso zuen erral\u00addoitasuna, baina keinu eta kanpoko jarreretako hunkiberatasunaren esku ez zuen utzi adieraz\u00adkortasuna. Saiatu zen juniar bihurri\u00adtze bereizgarria eta bere eskuetako espantua al\u00adde batera uzten, \"masen indar abstrak\u00adtuetan\" eta \"bolumenen kontrasteetan\" buru\u2011belarri sar\u00adtzeko.\nEtorri handikoak dira bere irudiak, baina beren adieraz\u00adkortasunaren indarra ez dator mimikatik; bere per\u00adtsonaietan azal\u00adtzen diren eskor\u00adtzoak sarritan sinesgai\u00adtzak dira ala biz\u00adkarra ematen digute (Agoi\u00adtzeko bankuko Apostolu ba\u00adtzuk, Kasedako Az\u00adken Afarikoak, Tafallako zenbait irudik eta abarrek). Nabaria da per\u00adtsonaiak gehiegiz\u00adko naturaltasunetik husteko egiten duen ahalegina. Camon Aznarrek dioen bezala, sor\u00adtzen dituen formak \u201cburu premisetatik abiaturikoak\u201d dira. Izan ere, An\u00adtxietak gorpu\u00adtzen bikaintasun fisikoetan, neurri gabeko muskuluen ahalmenean, soingainekoen neurriz kanpoko hanpaduretan eta aurpegietako bekoz\u00adko adierazezinetan, \"egunoroko benetako munduaren ikuskerarekin zerikusi gu\u00adtxi duen mundu mentalean sar\u00adtzen gaitu\".\nAn\u00adtxieta adituetan. Buka\u00adtzeko, An\u00adtxieta arreta handiz ikertu duten historialariek eman dituzten iri\u00adtzi laburtuak berriro aipa\u00adtzea komeni da.\nAn\u00adtxietari buruz hara zer dioen Az\u00adkaratek, \u201cmendearen az\u00adken heren honetako eskulturagilerik garran\u00adtziz\u00adkoena... \"Migel Anjelen manierismoaren ordez\u00adkarietan talenturik handienekoa\u201d\" da.\nBerrikun\u00adtza estilistikoak neurtuz, honako hau baiezta\u00adtzen du Elena Gomez Morenok \u201cklasizismoaren az\u00adkenal\u00addietan meha\u00adtxatutako eskultura dekadenteari gizontasun latz eta benetakoa eransten dio\u201d.\nCamon Aznarren\u00adtzat \"\u201cMigel Anjelen ordez\u00adko logiko eta talentuz\u00adkoa\" da. Heren\u00adtzian har\u00adtzen ditu bere egitura eta espiritua, eta irudi ilun eta etsiak, maisuak berak ezarri ziz\u00adkien mugak baino hara\u00adtago joanarazten ditu. Migel Anjelengan hu\u00adtsaltasun klasiko hartatik, behe-erliebetako pasadizoz\u00adko guztia, desagertu egiten da An\u00adtxietarengan eta \"oinarriz\u00adkoa, itxuren hiz\u00adkera ozen eta apokaliptikoa\" besterik ez da bil\u00adtzen\u201d.\nAn\u00adtxietaren lankideak.\nAn\u00adtxietaren bi lankide nagusiak Anbrosio Bengoe\u00adtxea eta Pedro Gonzalez San Pedro izan ziren.\nPedro Gonzalez San Pedrokoa.\nNafarra zen, Arabako mugan, Cabredon jaioa. An\u00adtxietaren lankiderik gertuenekoa izan zen lan ba\u00adtzuetan, honen lan egiteko modua hain bereganatu zuen, non zaila gerta\u00adtzen den dokumentatu gabeko zenbait lanetan erabaki\u00adtzen maisuaren eskua ala lankidearena noraino iristen den.\nAn\u00adtxieta beraren iriz\u00adpidea jarraituz, hil zenean bukatu gabe gel\u00additu zen Tafallako Santa Mariako erretaula buka\u00adtzeko egin zi\u00adtzaion tratua. Gonzalez San Pedroren lan garran\u00adtziz\u00adko honek sona eman zion eta laster garran\u00adtziz\u00adko lanetarako beste tratu ba\u00adtzuk egin ziz\u00adkioten.\nIru\u00f1eko go\u00adtzainak 1598an katedralerako erretaula baten eraikun\u00adtza bul\u00adtzatu zuen, Gonzalez San Pedroren lantegian egiteko emana zena, hain zuzen ere. Gerora hiri bereko San Migel parrokiara eramana zena. Ar\u00adkitek\u00adturaz Errenazimentu klasikoak bere\u2011berea duen erretauletako hoztasuna du; eta kalitatez\u00adko eskultura-lan bati egiten dio leku. Bereziki deigarria da \"Jasokundea\" eta baita \"Kristoren Haur\u00adtzaroko\" erliebeak ere.\nCabredon, bere jaioterrian bertan, 1600ean lantegia ireki zuen ikaslez eta lankidez inguraturik, denen artean Diego Jimenez gailendu zelarik eta honekin batera Arabako Errioxan An\u00adtxietaren ikurra garbi azal\u00adtzen den erretaula ba\u00adtzuk egin zituen.\nDesagertu ziren bi erretaula. Anbrosio Bengoe\u00adtxearekin batera guztiz bikaina izan behar zuen Cascanteko Jasokundeko Parrokiako erretaularako (1593\u20111601) tratua egin zuen, baina zori\u00adtxarreko sute batean sun\u00adtsitu zen. Gaur egun Santo Kristoren kaperako sarreran ikus daitez\u00adkeen San Esteban Harrika\u00adtzea eta gorputz hilaren zurez\u00adko bi erliebe polikromiarik gabeak aipatu erretaula honetakoak izango ziren.\nCalahorrako katedraleko erretaula nagusiaren geroa an\u00adtzekoa izan zen, 1602an Gonzalez San Pedrok hasi zuena, bera hil zenean bukatu gabe gel\u00additu baizen (1608); bere suhia zen Joan Baz\u00adkardok bukatu bazuen ere, XVII. mendeko sute batean jausi zen az\u00adkenean.\nBere eragina Errioxan. Batez ere, Gonzalez San Pedro nafarraren bidez \"hedatu zen Errioxan An\u00adtxietaren erromanismoa\", atzerapen apur batez iri\u00adtsi bazen ere, ordurako Gaztelako (Briviesca eta Miranda) lantegietatik eskual\u00addera etorria zen errenazimentuko manierismoaren ondoan.\nHonen bidez oso nabarmenki uler daiteke Cabredoko eskulturagile handiak egina ez dela esatea Azueloko San Jurgi erretaula, eta espresibismoko arrasto ba\u00adtzuengatik \u201cErrioxako maisu erromanistaren batena\u201d dela pen\u00adtsatu nahiago izatea.\nAnbrosio Bengoe\u00adtxea.\nAn\u00adtxietaren beste ikasle sonatua, Anbrosio Bengoe\u00adtxea Al\u00adkizan (Gipuz\u00adkoa) jaio zen, 1552 al\u00addera; baina bere ohiko bizilekua Asteasun izan zuen, hara ez\u00adkondu baizen. Agirietatik gauza jakina bada ere, Nafarroako eliza ba\u00adtzuetan lan egina zen Bengoe\u00adtxearena da, eta gordea izan delako guganaino iri\u00adtsitakoa, Gipuz\u00adkoako probin\u00adtzian aur\u00adki\u00adtzen da.\nSan Bizenteren erretaula. Bere maisua oraindik bizirik zela, Bengoe\u00adtxeak Donostiako erregidoreei hitz eman zien San Bizente parrokiako erretaula egingo zuela. An\u00adtxietak esku hartu zuen beronen iker\u00adketa eta tasa\u00adtze-lanetan. Berak, era berean An\u00adtxietak egin zuen Asteasuko erretaularen kolorezta\u00adtze eta urrezta\u00adtze lanetan esku hartu zuen.\nDonostiako erretaula da (1583\u20111596) gorde direnetan Bengoe\u00adtxearen erretaularik handiena. Joan Villarreal \"marraz\u00adketari eta ikuska\u00adtzaileak\" tratuan jarritako bal\u00addin\u00adtzetan lana hiru urtetan amaitua izatea eska\u00adtzen zen. Oso zorro\u00adtzak izan ziren 1586ko erretaularen iker\u00adtzaileak eta zenbait irudi eta erretaula-mul\u00adtzoan zuten kokapena al\u00adda\u00adtzera behartu zuten Bengoe\u00adtxea, berarekin desadostasunean bai\u00adtziren, bai neurri eta formetan, bai ikonografiaz\u00adko gaietan eta Trentoko arauarengatik (kontura gaitezen 20 urte igaro zirela ordurako, kon\u00adtzilioa amaitu zenetik), non sagrarioak ez zuen erretaulan egon behar al\u00addare gainean baizik.\nBengoe\u00adtxearen lagun\u00adtzaile modura, Joanes Iriarte arduratu zen \"frisoko oholen paisaietan\" \u2013Nekal\u00addiaren, aran\u00adtzaz Koroa\u00adtzearen, Gurutz Bidearen eta Guru\u00adtzil\u00adtza\u00adtzearen\u2013 kalitate bikaineko lau gertaerak zizelkatzeaz. Friso honen az\u00adpian eta harroinaren gainean, Az\u00adken Afaritik hasi eta Pilatoren epaia arteko eszenak dituen bost paneletako banku bat doa.\nBereiz\u00adketarako dagoen frisoaren gainean al\u00adtxa\u00adtzen da erretaula bera, hiru gorputz, zaz\u00adpi kale eta Kalbario polit batez amai\u00adtzen den atikoa dituena.\nGel\u00additu zen bezala eta gaur egun arte iri\u00adtsi diren bezala, erdiko kaleko eskulturak eseritako San Bizente, bere martiri\u00adtzako San Sebastian eta Jasokundea dira. Beste etxeetan, berriz, bi zaindari martirien martiri\u00adtzako historiak azal\u00adtzen dira eta baita Kristoren eta Birjinaren bizi\u00adtzako eszenak ere. Kale tarteetako hu\u00adtsuneetan eta kalerik baztertuenetan hamabi Apostoluak agertzen dira.\nDesberdin\u00adtzen duten ezaugarriak. Estilistikoki, erdiko Jasokundekoaren tal\u00addeetan, batez ere, suma\u00adtzen da An\u00adtxietaren Birjinen gertutasuna.\nHala ere, Bengoe\u00adtxearen lehenengo erretaula handi horretan, bere maisuarengandik aldentzen zuten zan\u00adtzu ba\u00adtzuk suma\u00adtzen dira: irudiak An\u00adtxietarenak baino lirainagoak dira, al\u00adde batera makurtutako buruak \"contraposto\" pitin bat hasiz, sarritan irudiak begira\u00adtzen duen norabidea eraku\u00adtsiz gorputzaren gainetik guru\u00adtzaturiko beso bat; beste eskua berriz jasota ala gainjan\u00adtzia edo tunikari hel\u00adduz; beso gihartsuak eraku\u00adtsian uzten dituen jan\u00adtziak; oihaletan oparotasun handia eta tolesdura sakon eta biribil\u00adduak azal\u00adtzen dira janz\u00adkera horietan, eta honek ez du esan nahi tolesdura hau\u00adtsi eta zoko\u00adtsuak gusta\u00adtzen hasi ez zitzaizkionik.\nWeiseren iri\u00adtziz, \u201cBengoe\u00adtxearen Apostoluak, \"gorpuz\u00adkeraren dotoretasuna\" eta oihal finez eginak diruditen janz\u00adkerak uler\u00adtzeko modu trebeagatik ezagut daitez\u00adke; hor\u00adtxe adierazten da Pedro Gonzalezen irudien ondoko aldea\u201d. Orokorrean, manierismotik urrutira\u00adtze apeta\u00adtsu eta trebe moduko bat suma\u00adtzen da, \"errealismo klasizista\" joera duena.\nBengoe\u00adtxeak 1592an Gazteluko parrokia-elizarako Kristo bat egin zuen, altueran bi metro dituen taila eder eta barea; handik gu\u00adtxira Pedro Gonzalez San Pedrorekin tratua egin zuen, esan dugun bezala, zergatik ez dakigula sute batean gal\u00addu zen Cascanteko erretaulan.\nBerastegiko erretaula (1600\u20111602). Donostiako San Bizentekoaren an\u00adtzeko egitura ar\u00adkitek\u00ad\u00adtoni\u00adkoa du eta ia\u2011ia hangoa bezain galanta da. Zokaloa, bankua eta zerrenda bereizgarria baditu, gainean berriz hiru kale eta lau kale\u2011tartetako hiru gorputz. Neurriz egindako edergarriak eta atalak klasikoak dira.\nSan Bizenten bezala, zerrendan Nekal\u00addiko gertaerak daude irudikaturik; bankuan al\u00addiz, Itun Zahar eta Berriko historia eta per\u00adtsonaiak, bakoi\u00adtza berari dagoz\u00adkion ezaugarri ala sinboloak dituela. Lehen gorpu\u00adtzean erdiko kalea San Martin go\u00adtzain zaindariaren lekua da, eta al\u00adde bakoi\u00adtzeko bere saihe\u00adtsetan bi martiriak, Sebastian eta Esteban, eta bazterretako kale-tarteetan San Pedro eta San Joan Bataia\u00adtzaile. Bigarren gorpu\u00adtzean San Loren\u00adtzo da erdigunea eta emakume santuena alboetako tarteak; hirugarren gorpu\u00adtzean jasokundeko Birjina dago erdian eta alboetako erliebeek Kristoren haur\u00adtzaroko gertaerak erakusten dituzte.\nLan honetako kide guztietan joera bat bera suma\u00adtzen da, \"erromanista estilotik aska\u00adtze al\u00addekoa\", errealitate natural eta berez\u00adkoaren nolabaiteko \"arintasun eta bat\u2011batekotasun\" al\u00addeko joera duena.\nTolosako erretaula. Tolosako San Frantzisko elizarako erretaula egiteko tratua egin zuten 1604an. Nagusiek tratu hau zuritu nahiez hara zer dioten \u201cporque el dicho Ambrosio de Bengoechea era de los mejoren que por estas tierras al presente se hallaban\u201d. Hondarribiko erretaula egin behar zela eta, Joanes Iriarterekin tratua egiterakoan, Bengoe\u00adtxea lagun har zezala gomenda\u00adtzen zi\u00adtzaion; izan ere, \u201ces ombre de primor para semejantes obras\u201d. Lan hau 1609rako amaiturik egotea erabakia bazegoen ere, 1615era arte ez zen bukatu.\nGaur egun bere \"estofatua' eta ongi gordetako \"polikromia\" dela eta distira\u00adtzen duen erretaula\"' honek baditu hiru gorputz, bost kale eta ni ni\u00adtxoen arteko Kalbarioa. Er\u00adtzetako bi kaleetan badira San Fran\u00adtziskoren bizi\u00adtzari buruz\u00adko erliebeak, erdiko kalean eta ondo ondoko etxeetan fran\u00adtziskotar santuen irudiak ikus daitez\u00adke. Badirudi Bengoe\u00adtxearen eskuak zaindariaren gaztaroko gertakariak konta\u00adtzen diren lehen gorpu\u00adtzeko erliebe ba\u00adtzuk eta beste santu ba\u00adtzuen estatuak besterik ez zituela tailatu.\nErliebe hauetan, Bengoe\u00adtxearen prestutasuna nabaria da, bai aurpegietako adieraz\u00adpenei nahiz janz\u00adkeren ugaritasunari naturaltasuna emateko, nahiz eta espazio perspek\u00adtiban ondorioak sor\u00adtzeaz arduratu ez.\nSantuen estatuen artean, \"San Antonioren\" eta \"estasian dagoen San Fran\u00adtziskorena\" nabarmen\u00adtzen dira. Arte kalitate nabaria duena da sagrarioa ere, Hilobira\u00adtze Santuaren erdiko adieraz\u00adpidean konposaketa politagatik.\nBeste lan ba\u00adtzuk. Hiru mul\u00adtzo handi hauetaz gainera, Bengoe\u00adtxeak eman digunetik gera\u00adtzen direnak lan apalagoak edo zatiak dira.\nAdibidez, Tolosako fran\u00adtziskotarren elizan Petronila Idiakez Andereari eraiki\u00adtzeko baimena eman zi\u00adtzaion kapera bateko erretaula bertan behera erori zen XIX. mendean eta Tolosako Santa Maria parrokiara eramanaz salbatu direnak, Kalbarioko hiru irudiak besterik ez dira: Guru\u00adtzil\u00adtzaturiko Kristo, benetan an\u00adtxietar estilokoa, eta al\u00adde bakoi\u00adtzean zutik, Nekeetako Birjina eta San Joan, Al\u00adkizako eskulturagilearen irudi bereizgarri bikainak.\nBadirudi desagertu zen erretaula honetakoak direla, halaber, \"Hilobira\u00adtze Santua\" batak eta \"Errukiarena\" besteak, adierazten zituzten bi erliebeak eta gaur egun parrokia horretan bertan gorde\u00adtzen dira. Bi erliebe hauek harridura sortu zioten Jovellanosi.\nSagrarioak. Gipuz\u00adkoan herri txiki askotarako egindakoak dira Bengoe\u00adtxearen taber\u00adnakulu ba\u00adtzuk, maisutasun berezi batez tailatu ziren irudiak gaur\u00adko gizonaren\u00adtzat bereziki erakargarriak gerta\u00adtzen dira dituzten neurri txikiengatik eta ikusiak izan daitez\u00adkeen gertutasunagatik. Halakoxeak dira:\n- bere jaioterrikoa den Al\u00adkizako sagrarioa (gaur egun Elizbarrutiko Museoan jasorik dena);\n- eta Her\u00adnaniko San Joan Bataia\u00adtzailea parrokiako sagrarioa (1069), gorputz bakarra eta oinplano biribilekoa, Eraistearen erliebe polit bat erakusten duena.\n- Bengoe\u00adtxeak 1615ean Errenteriako Santa Maria parrokiarako sagrario bat egin zuen, beheal\u00addeko zatia besterik gorde\u00adtzen ez bada ere, atean Az\u00adken Afariko adieraz\u00adpen eder bat du.\nErretaula txikiak. Bengoe\u00adtxea berarenak dira Zarauz\u00adko parrokian (1612) gorde diren bi erretaula txiki:\n- \"lehenengoak\" diseinuan zorroztasun klasikoa du, mukulu biribileko lau estatua eta \"Deikundearen\" erliebe zoragarri bat dituelarik;\n- \"bigarrena\" oraindik ere xumeagoa da, erdiko erliebe baten az\u00adpian \"familia santua\" (Santa Ana, Birjina eta Haurra) adierazten duten hiru estatua ditu, kalitate ederrekoak hauek ere.\nOndorioa.\nBengoe\u00adtxearen lanen ibilbide motz honen laburpen trinkoan, esan egin behar\u00adko li\u00adtzateke, Antxietaren erromanismotik hasita, Al\u00adkizako maisua urrutiratu egin zela bai \"An\u00adtxietaren\" tankeratatik nahiz \"Lopez Gamizenetik\". Ez da ahaztu behar, An\u00adtxieta desagertu eta 37 urte beranduago hil\u00ad zela Bengoe\u00adtxea.\nEspainia iparral\u00addean artez\u00adko erromanismoa luzaroan ikasi duen Georg Weise alemaniar historialariak baiezta\u00adtzen duenez, Anbrosio Bengoe\u00adtxearengan azaltzen da \"erromanismoaren halakoxe egitura suharren deusezta\u00adtze bat eta XVII. menderako trantsizio bat\";\nEta maisuaren berez\u00adko ezaugarri estilistikoak az\u00adpimarra\u00adtzen diru:\n- ertz gehiago dituen formak erabil\u00adtzea,\n- tolesduretako biribiltasunen eta izurren modela\u00adtzean zuritasuna desager\u00adtzea,\n- buruetan nolabaiteko idealtasuna,\n- eta errealismo al\u00adderako joera orokorra.\nAn\u00adtxietaren eskola.\nAn\u00adtxietaren eragina kanpora\u00adtzen duten XVI. mendeko eta XVII. aren hasierako eskulturagileak asko dira. Hain izan zen handia eragin hau, non Camon Aznarren iri\u00adtziz \u201cal\u00addi guztietako espainiar maisurik handiena izan zela ziurta daiteke, \"artean aztar\u00adna gehien utzi zituena...\" Mendearen az\u00adken horretako eta hurrengo ia guztian Nafarroako arte guztia An\u00adtxietaren formalismoarekin kateaturik zegoen. Eta ia beti halakoa izanik maisutasuna eta leialtasuna, dokumentuetako frogarik ezean An\u00adtxietari atxiki\u00adtzera jo\u00adtzen dugu bere ikasle ala imita\u00adtzaileenak diren lanak\u201d.\nNahiz eta historia honetan eta erromanismoaren ataletan Baskoniako mugetan geratu nahiko genukeen, logikak Errioxako eskulturagile erromanistak ahanztea erago\u00adtzi egiten digu, hauetako ba\u00adtzuk ongi jarduten bazekitenaren lekukoak utzi bai\u00adtzituzten Nafarroako elizetan. Beste al\u00adde batetik, logika horren ondoan, metodologia zuzen bati zor zaion leialtasunak lehenengo tokian oroi\u00adtzera behar\u00adtzen gaitu, Joan An\u00adtxietaren garaikideak baitira izan ere, hauetatik garran\u00adtziz\u00adkoenak.\nErrioxako erromanistak.\nPedro Arbulo Marguvetekoa. Berauen artean ospe\u00adtsuena izan zen 1565ean Oz\u00adkabartekoa zena eta gerora Briones hirikoa (Logro\u00f1o) eta 1608an han hil zena. Arte kontutan bere nagusitasuna tasa\u00adtzaile gisa esku har\u00adtzeetan nabarmendu zen; An\u00adtxietaren iri\u00adtzi berekoa ez izanik, bere erabaki ba\u00adtzuetan; bere ertilari kategoria Cean Bermudezen iri\u00adtziarekin gomenda\u00adtzen da, zeren eta honek \u201cAlfonso Berrugueteran ikaslerik trebeena\u201d modura izenda\u00adtzen baitu.\nGaztaroko lan dela esan daiteke Brionesko Santa Maria parrokiako Guztiz Garbiaren erretaula, 1564 al\u00addeko data ematen zaiona, Birjinaren bizi\u00adtzako erliebeak eta erromanista estilo garbiko zaindariaren irudi ederra dituena.\nFer\u00adnandez de Vallejorekin batera bere lanik handiena San Asentsioko (Logro\u00f1o) erretaula nagusia izan zen (1570) sute batean desagertua.\nDesoioko (Nafarroa) erretaula bezala, bere al\u00addirik gorenekotzat hartu daitekeena, 1571n Arbulok tratua egindakoa. Lan honetako lau erliebek (Deikundea, Egiptoko Ihesa, Ge\u00adtsemani eta Guru\u00adtzetik Eraistea) eta irudi ba\u00adtzuk bizirik irauten dute, eskulturagilearen balioa neur\u00adtzeko adinako aurriak, lehen mailan, maisu honetan oso berez\u00adkoa den lerromakur jarreran dagoen apostoluarekin Bara\u00adtzeko Otoi\u00adtzean oso bereziki adierazten denez eta Eraistearena, bere ezaugarri zuen maskor\u2011itxu\u00adrako erliebea eskainiz.\nJuan Fer\u00adnandez de Vallejo. Fer\u00adnandez de Vallejo errioxarrak An\u00adtxietaren aurretik Baskonian erromanismoa sartu izanaren merezimendua du, Lan\u00adtziegoko bere erretaula Gipuz\u00adkoarra bere herrira itzuli aurretikakoa (1567\u20111570) baita, hain zuzen.\nErretaula miragarri honek (lehenago Weise eta Camonek, Arbulo Marguvete\u2011rena zela zioten) baditu zokaloa, hiru kaletako hiru solairu, telamonak edo atlanteak dituelarik bankuetan eta medizien hilobi modura, frontoien gainetan era\u00adtzanik dauden haurrak.\nFer\u00adnandez Vallejoren estiloa, Pedro Arbuloren oso an\u00adtzekoa da, halakoxea: \u201coso nahasian dauden erliebe eta eskultura mul\u00adtzoak dira eta Migel Anjelen ar\u00adkitek\u00adtura batean benetako espazioarekiko larritasun bat adierazten dute\u201d. Egundoko mul\u00adtzo honen erdigunean dagoen Jasokundeko irudi itzel honetan ere Sansovino eta Migel Anjelen oihar\u00adtzunak suma\u00adtzen dira eta nahiezean ere \"An\u00adtxietaren Birjina\" indar\u00adtsuak gogorarazten diz\u00adkigu.\nVallejorena da Lezako San Martinen erretaula ere, gaur egun Berganzon San Migelen izenpean ikus daitekeena.\nErromanismoa Gipuz\u00adkoan.\nJeronimo Larrea eta Goizueta. An\u00adtxietaren ikasleen artean izendatu behar den hau, beharbada \"Jakan\" jaiotakoa izango zen (c. 1562-1616), baina Gipuz\u00adkoako emakume batekin ez\u00adkondu zenetik aurrera probin\u00adtzia honetan kokatu zen. Honako hau, historialarien al\u00addetik, 1945ean bere testamentua azal\u00addu zen arte ia ezagutu ez eta estima\u00adtzen ez zen ertilaria zen. Hala ere, eskulturagile estimagarria izan zen eta sona handi samarrekoa gainera, lan askoren iker\u00adketak eta tasa\u00adtzeak egitera dei\u00adtzen bai\u00adtzuten. Ugariak izango ziren bere lanak, baina ez da asko salbatuta gure arteraino iri\u00adtsi dena.\nEzagunena 1595etik hasita ein zen Oiar\u00adtzungo Ospitaleko erretaula da. \"Estilo klasikoa\" duen erretaula da, garai hari zegokion soiltasuna berekin duena.\nBankua, bi gorputz eta beren baitan sei estatua dituzten hiru kale ni\u00adtxodun ditu, baita Kalbarioaren\u00adtzat atikoa ere alboetan bi irudirekin: San Migel Goiaingerua eta San Joan Bataia\u00adtzailea. Bi solairuak bereizten dituzten zerrendetan Kristoren Lurpera\u00adtzeari eta Piztuerari dagoz\u00adkien erliebeak daude. Bere erdiko kalean, mukuluetan San Joan Bataia\u00adtzaile zaindaria eta Haurra duen Birjina daude irudikaturik; besteak santuen estatuak dira.\nEgilea Larrea dela froga\u00adtzen duen dokumenturik ez bada ere, ia ziurtasun osoz berea dela uste da San Sebastianen estatua, Larreak bere testamentuan aipamenak egiten dituen Az\u00adpeitiko \u201cKristo Nahigabetua\u201d\u2011rekin duen estiloaren koheren\u00adtzia dela-eta.\nArrazoi beragatik esan daiteke Pasai Donibaneko Bareal\u00addiko Kristo ere berea dela, garbitasun oihala Az\u00adpeitiko Kristoren berdina baita.\nErretaulako beste irudi ba\u00adtzuk Larreak egin zituela ere azal\u00adtzen da, adibidez;\n- Donostiako Santa Mariaren kofradia baterako,\n- eta An\u00adtzuolan Uzarragako San Joanerako; baina ez da erabat ziurra, aipatu erretaula horietatik gorde dena benetan berea denik.\nEzaugarriak. \"Biluziak trata\u00adtzeko moduagatik\" ezagu\u00adtzen da Larrea, gihar eta zainak nabarmenak ditu, baina biguntasun eta leuntasunez, \"Joan An\u00adtxieta oso gertutik jarrai\u00adtzen duelarik\". Baina oso urruti dago az\u00adpeitiar maisuaren indar itzel eta edertasun plastikotik.\nJoanes Iriarte. Al\u00adtsasun (Nafarroa) jaioa bada ere, Joanes Iriarte gipuz\u00adkoartzat (1595) hartu behar\u00adko li\u00adtzateke, ia bere bizi\u00adtza osoan Donostiakoa izan bai\u00adtzen.\nBere lanik garran\u00adtziz\u00adkoenak:\n- Donostiako San Bizenteko erretaula, Bengoe\u00adtxearekin batera egindako lana, ikusi dugun bezala.\n- Hondarribiko parrokiako (1590) an\u00adtzinako erretaula,\n- eta ezer ere gorde ez den Oiar\u00adtzungo parrokiako Santa Katalinarena (1594).\nIriarteri buruz hara zer esaten zen \u201cdicho maestro es hombre perito en el arte de la imagineria y de escultor y esta reputado, por haber hecho otros retablos semejantes\u201d parrokiako erretaula nagusiaren diseinua zela eta. Bukatu gabe hil zen ertilari hau eta beste esku ba\u00adtzuk aritu behar izan zuten (Martin eta Esteban Ostizatarrenak, batez ere) bukatuko bazen urrezta\u00adtze eta estofatu lanetan. Erai\u00adtsi eta askatu egin zen eta bere ordez beste bat jarri XVIII. mendean. Iriarteren \u201cerretaula aberats\u201d hartako lanetatik, sakristian gorde\u00adtzen dira Kristo eta Birjinaren bizi\u00adtzako erliebe eder ba\u00adtzuk, erromanismo arrasto garbikoak.\nBeste Jarrai\u00adtzaile ba\u00adtzuk. Hemen laburbil\u00adtzen ditugun gipuz\u00adkoar maisu gu\u00adtxi hauen lanen inguruan, profesionalen beste lan ugari ematen da, guztiz arte ikuspuntutik begiratuta, gogora di\u00adtzagun M\u00aa Asunci\u00f3n Arrazolak bere dokumentu ugariko azter\u00adlanetan egiten duen bezala, estimazio berezia merezi duten lanak:\n- Joan Basayazenak;\n- Domingo Garoarenak;\n- Pedro Goikoe\u00adtxearenak diren ia guztiak, beste ba\u00adtzuk, Al\u00adtzo, Ibarra, El\u00addua eta Irurakoak ez dute maisutasun berezirik eskaintzen;\n- az\u00adkenik, beste ba\u00adtzuen agirietako berriak baditugu, baina erromanismo garbiko arrastorik ez izateaz gainera, kalitatezko baliorik ezak berak eragin zuen sakabana\u00adtze eta \"disiecta membra\" mailan geratzea.\nErromanismoa Araban.\nAn\u00adtxieta Araban azal\u00addu izanak eraginik izango zuen erromanismoko kanonak har\u00adtzeko eta erabil\u00adtzeko unean Probin\u00adtziako elizgizon, nagusi eta ertilarien artean.\nLope Larrea eta Erzilla (c. 1540\u20111623) da Arabako erromanismoaren talenturik aipagarriena. \"Agurainen\" jaioa zen eta hiri horretatik garatu zuen batez ere bere arte jarduera Nafarroan, Gipuz\u00adkoan eta Araban. Ertilari honi, luzez bizi izanak (83 urte zituela hil zen) etengabeko lan egiteko aukera eman zion, Lehen \"Errenazimentuko espresibismotik hasi\" eta \"Barrokora bitartekoa\" den arrazoiz\u00adko garapena suma\u00adtzen zaiolarik. Pierres Picartekin hasi zuen bere trebakun\u00adtza eta inola ere honek, Nafarroako artelanetako ibileretan lagun izango zuen, eta bere alabarekin ez\u00adkondu zen az\u00adkenean.\nLarreak, 1572 al\u00addera, Agurainen lantegia ireki zuenean bertako kide egin zuen Picart bere aitaginarreba, baita al\u00addi baterako Lizarrako San Joanen erretaulako eskulturagile bikaina izan zen \"Juan de Beauves\" \"fraidea\" ere, ofizial mordo batekin batera. Horrela, eskual\u00adde hartako tradizioko espresibista hoberenetakoa bar\u00adneratu eta eguneratu zuen Erromanismoko hats berri bat emanez. Lope Larrea \"ez da, beraz erromanista garbi bat\", beregan bai baitaude Picarten adieraz\u00adpen-zan\u00adtzu ba\u00adtzuk eta baita Erromanismoko neurrigabetasun erakarleetatik aska\u00adtzen duen formei eusteko modu bat ere.\nAgirietan azal\u00adtzen den lehenengo bere lana Ulibarri Aranako (Araba) erretaula nagusia da, (c.1572\u20111575), oraindik ere Picarten irakaspena erakusten duelarik. Hemen azal\u00adtzen dira Birjinaren Bizi\u00adtzako eta Kristoren Nekal\u00addiko al\u00addiak eta baita San Joan Bataia\u00adtzailea zaindariaren bizi\u00adtza eta martiri\u00adtzakoak ere.\nUrte hauetan zehar, Lope Larreak Ira\u00f1etako (Nafarroa) erretaularako tratua egin zuen (1574), Picarten egiteko modua azal\u00adtzen delarik eta, kasu honetan gainera, bere partaide\u00adtza dokumentaturik.\nBestal\u00adde, kontutan izan behar da, garai\u00adtsu honetan, Gasteiz\u00adko erretaularako tratua sinatu zuela An\u00adtxietarekin batera. Maisu gipuz\u00adkoarraren lagun\u00adtzagatik izan behar\u00adko zuen, arabar katedraleko traza eta lanen hasierako garai honetan, maisuaren lanik gorenena den Aguraingo Santa Mariako erretaula nagusian jada lora\u00adtzen den \"erromanismo al\u00adderako garapen argiaren\" arrazoia.\nAguraingo Santa Mariako erretaula nagusian, maisuaren lan goren honetan nabarmen\u00adtzen da garapen hau.\nDiseinua eta gauza\u00adtzea Larrearenak dira, 1584an eginiko tratuaren arabera, bankua, hiru gorputz eta atikoz osaturiko tramankulu izugarria eraiki zituen. Lan honen eraikun\u00adtza gorabehera askorekin egin zen, Larrearen bizial\u00addian \"en chantier\" moduan, eta bere herio\u00adtza ondorenean ezin bukatu izan zen 1638ra arte, urte honetan hartu zuelarik kolore aniztasuna. Nolanahi ere, bankuko ongi trazaturiko eseritako irudietan dauden Ebanjelarien erliebeak aski lirateke Larrea eskulturagile handitzat har\u00adtzeko. Merezimendu horiei eran\u00adtsi behar zaiz\u00adkie Deikundearen (Uso jainkotiarraren eta zeruko mezulariaren aurrean Maria eskor\u00adtzo ezin ederragoan belaunikaturik) eta Ikustal\u00addiaren eszena zoragarriak (zeinetan, era berean Elixabete bera den jada Jainkoaren Ama denaren aurrean belaunika\u00adtzen dena), bi erliebeak dira garai hartako Italiako arterik hoberenarekin lehia zezaketenak eta iparral\u00addeko Erromanismorik hautatuenen artean kokatzekoak.\nBiloriako erretaula. Eskulturagileak XVII. mendea hasia zelarik jada hasia zuen, Migel Anjelen Moises isla\u00adtzen duen San Andres zaindariaren Biloriako erretaula (Nafarroan). \nEmai\u00adtza ugari. Pierres Picartekin ikasia zen eta une horretan harremanetan zegoen lanbide honetan trebatuenak zirenekin, hala nola, Joan de Beauves edo Joan An\u00adtxieta berarekin ere eta, esan bezala, bere bizi\u00adtzaren luzeak Larreari estilistikoki Barroko al\u00addera gara\u00adtzen lagun\u00adtzeaz gainera, estatua eta erretaula oparo uzteko bidea eman zion.\nBiku\u00f1ako parrokian, Rodrigo Saez Biku\u00f1akoaren hilobi\u2011eskulturan ere aritu zen, defuntu otoiz\u00adlariaren alabastrozko irudian, hain zuzen.\nErretaula-diseinuak. Hauek buru\u00adtzeko bi eratako diseinuen al\u00adde erabaki zuen: handienerako zor\u00adtzial\u00addekoa eta zuzena alboetarako, bere irudietan, berriz, egituren akabera on bat erakusten du eta gainerako eskulturagile erromanistetan suma\u00adtzen ez den nolabaiteko idealismoa.\nAipa daitez\u00adkeen lanak dira:\n- 1 Biku\u00f1ako San Pedroren kapera bateko erretaula, 598an tratua eginikoa\n- eta Narbaxako elizaren erdian dagoen erretaularen bankua eta lehen gorpu\u00adtza (1596\u20111616).\nEsteban Belasko. \"Gasteiz al\u00addeko gunean estilo berriaren eragile\u00adtzat har\" daitekeen Esteban Belaskorengan eragin handikoa izango zen An\u00adtxietaren itzala. Mota askotako lanbideei hel\u00adtzeko jarrera bereizgarri zuen familia batekoa zen, erretaulak nahiz hilobietako monumentuak edo armarriak ere egiten baitzituen. Gasteiz\u00adko San Migelen erretaularen diseinua egin zuen 1575ean An\u00adtxietarekin, baina hiru urte beranduago az\u00adpeitiar ertilariari eskual\u00addatu ziz\u00adkion bere mandatua eta eskubideak.\nArriagako San Bizenteren erretaula nagusia (c.1575) nabarmen\u00adtzen da, berak esku hartu zueneko lan ugarien artean. Hemen, nekez\u00adko erliebeetan \"An\u00adtxietaren arrastoak\" nabarian daude: per\u00adtsonaia ba\u00adtzuetan bekoz\u00adko lehorrak, ilaje nahastuak, sufrimen keinuen arin\u00adtzeak, eta abar; baina az\u00adpeitiar maisuagandik aldentzen dute giza kanon mo\u00adtzagoak nahiago izateak eta klasizismo nabarmenagoak.\nEsteban Belaskoren estiloa igar\u00adtzen da, 1573an tratua eginda eraiki zuen Gazteluko erretaulako banku al\u00addean ere. Ale hauek XVII. mendeko erretaula baten oinarritarako balio dute eta bertan penin\u00adtsulako Erromanismotik baliatu izandako zenbait gai aur\u00adki\u00adtzea ere litekeena da: landare gaiez eginiko apainketak, geometriaz\u00adko katea\u00adtzeak, eta Julio II.aren hilobiko jopuen estiloko telamoi edo atlanteak ala Sixtina Kaperan margoturiko \"ignudi\"\u2011eta\u00adkoak.\nEtxabarriko erretaularen zati bat ere Belaskorena dela esaten da; are zeha\u00adtzago, bere eskuz eginak dirudite bankuan tailaturik dauden Bara\u00adtzeko Otoi\u00adtza eta Ikuz\u00adketako erliebeak, eta banku bereko kale-tarteetan kokaturiko emakume eta gizaseme santuen irudi handi eta dotoreak.\nBereak direla onartzen da, halaber, Araba al\u00addeko eliza ba\u00adtzuetako sagrarioak ere.\nJoan Araotz. Ez li\u00adtzateke lekuz kanpokoa izango hemen Gasteizekin el\u00adkarturik dagoen Joan Araotz ertilaria gogora ekar\u00adtzea, aurreko orrial\u00addeetan bere aita Andres Arao\u00adtzi lagun\u00adtzen Eibar\u00adko erretaulan ikusi genuena, alegia. Aitaren lerro ba\u00adtzuk bazterrera utzi zituen, An\u00adtxietaren hiz\u00adkera itzelak liluratuta beharbada.\nJoan Arao\u00adtzek Orbisoko San Andresen erretaula nagusia utzi digu oinordeko, gaur egun XVIII.go rococo antolaketa batean izendaturik datorrena. Horretaz, M\u00aa Asunci\u00f3n Arrazolak idazten duen bezala, agian pen\u00adtsa daiteke Andres Arao\u00adtzen lana Berrugueteren lanaren argitan hobeto uler daitekeen bezala, era berean bere seme Joanenak An\u00adtxietarena ekar\u00adtzen duela gogora.\nBeste eskulturagile ba\u00adtzuk. Maila apalagoko beste eskulturagile ba\u00adtzuk ere hemen aipa\u00adtzea mereziko luke, hala nola:\n- Ozanan (1579\u20111585) eta A\u00f1astron (1584-1593) gorde diren erretaulen egilea den Diego Mar\u00adkina.\n- Joan Martinez Periztegi, 1595 inguruan Agiluko San Pedroren eta Urarteko Jasokundearen erretaulen egilea.\n- Andres Gar\u00adtzia Urigoitia, mendearen az\u00adken urte horien inguruan jardunean ari zen, arte herrikoiaren oso gertuko estiloa zuen eta jatorriz Biz\u00adkaitarra (Otxandio) bazen ere, Araba al\u00addeko elizetan lan egin zuen. Berari zor zaiz\u00adkio, besteak beste, Marietako sagrarioa (1593), Buruagako erretaula nagusia eta San Lukasen busto bat, eta \"Gasteiz\u00adko San Pedro elizan\" kokaturik zegoen eskribau-gremio baten\u00adtzako burutu zuen erretaula baten hondarra (c.1586).\n- Araban lan eginak dira Mirandako lantegiko hainbat ertilari, Briviescako Santa Klararen heren\u00adtzia bizirik duteneko ertilariak, berauek.\n- Naiarako lantegikoak eta bertan sustraiak bota zituzten Kantabria al\u00addeko Juan Alvarado eta Juan Gomez de Barcena egileena azal\u00adtzen da Billako San Andresen erretaula nagusiaren (1587\u20111594) ale hau.\nErromanismoa Biz\u00adkaian.\nMartin Ruiz Zubiate. Al\u00addi honetako egilerik sonatuena da, Arra\u00adtzun (Biz\u00adkaia) jaio bazen ere, Burgosen nahiz Briviescan bizitua omen zena eta an\u00adtza denez hor\u00adtxe ikasia. Beronek Burgos al\u00addeko arte guneetan izandako harremanak dokumentatuak daude eta gauza jakina da Burgos probin\u00adtziako erretaula onen egilea zen Domingo Amberesen lantegitik hartu zuela lantegiko tresneria, ertilari hau hil zenean. Dokumentuetan \"erretauletako ar\u00adkitek\u00adto gisan\" izenda\u00adtzen den Ruiz Zubiate hau eskulturagile ona zen eta Briviescan An\u00adtxietarekin aritua zen, Huelgasko monasterioarekin gipuz\u00adkoarrak zuen tratua honen ondoan amaitu zuelarik.\nBehin Bilbora bizi\u00adtzera etorri zenetik aurrera, Ruiz Zubiatek Durangoko Uribarriko Santa Mariako erretaula nagusia egin zuen, beronen diseinua, ederturiko zutabeak dituelarik, Briviescakoan inspiraturikoa da. Lehen begirada batean, erretaula honen ezaugarria handitasuna da (erlaitz gaina, bankua, hiru solairu, hiru kale eta bi kale-tarte, eta baita Kalbarioa ere amaieran), eta baita bere jatorria Gaztelako manierista eskolako egituran erakusten duen apaingarri arrandi\u00adtsuak izatea gainera. Ertilariari larritasun ekonomikoak pasarazi ziz\u00adkion eraikun\u00adtzak 1578tik 1598ra arte iraun zuen. Ohiko gaien banaketak, Nekal\u00addikoak bankuan eta Mariarenak goieneko etxeetan direla, erromanista estiloa nabarmendu egiten du irudi eta keinuetan, erdiko ni\u00adtxoan aingeruz koroatua den Mariaren irudi arrandi\u00adtsua eraku\u00adtsiz. Zubiateren erromanismoa zuhurra da.\nAn\u00adtxietaren min\u00adtzaera suminetik urruti samar dagoena. Aurrez aipatu ditugun euskal erromanisten indar erakargarria falta zaio.\nMartin Basabe. Ruiz Zubiaterekin jardun zuen Aulestikoa Martin Basabe eskulturagileak, gaur egun desagertua den Mungiako San Pedroren erretaularen eraikun\u00adtzan. Basaberenak direla esan daite\u00adke:\n- Maruriko San Loren\u00adtzoren erretaula, 1582an eginiko tratuaren arabera.\n- Lekeitioko Nekal\u00addikoarena gaur egun osagai barrokoez nahasia dena, 1587koa.\n- Aulestiko San Joan Bataia\u00adtzailearena (1600),\n- eta Zeberioko Olabarrietako San Tomasena 1592. al\u00addera bukatu zena.\nZeberioko honetan badira bankua, bi gorputz eta hiru kale, mazoneria zorrotz eta erromanista moduari guztizko leialtasunaren barruan, beheko erdiko etxean, Tomas eta Loren\u00adtzo bi Santu zaindarien estatuak eta goienekoan, berriz, Mariaren Jasokunde\u2011Koroa\u00adtzearena; albokoetan Zigorral\u00addia eta Aran\u00adtzez Koroa\u00adtzearen gertakariak eta San Loren\u00adtzoren martiri\u00adtza eta, halaber, San Tomasen sinesgaiztasuna, perspek\u00adtiba efek\u00adtuak bar\u00adne badituztelarik. Bankuko erliebeetan, paisaia moduan konta\u00adtzen dituzten eszenak \u2013Harrapa\u00adtzearen eta Ge\u00adtsemanikoa\u2013 kalitate bikainekoak eta erromanista estilo onekoak dira.\nOraingoz, dokumentuen iker\u00adketan nozi\u00adtzen dugun eskasiak eta, horren ondorioz, Biz\u00adkaiko erromanista eskulturari dagokionaren bibliografian ez du inola ere froga\u00adtzen al\u00addi horretan eskulturagile erromanista onik ez zenik. Julen Zorrozuak jaso ditu hauetako ba\u00adtzuen izenak: Fran\u00adtzisko Urizar, Joan Arriola, Pedro Goitisolo, Joan Perez Gorrio, eta abar.\nLantegi Erromanistak Nafarroan.\nLehenagotik ere aipatu dugu An\u00adtxietari Camon Aznarrek eskain\u00adtzen dion gorespen hi\u00adtzal\u00addia, \u201cmende honen az\u00adkeneko eta hurrengoaren ia osoko nafar arte guztia An\u00adtxietaren egituretan kateaturik dago\u201d. Egiaz, hiru nafar lantegi nagusiek az\u00adpeitiar maisu handiaren eraginak erakusten dituzte: Iru\u00f1eak, Zangoza, Irunberri eta Lizarra auzoan izateak eta arte lankide\u00adtzak el\u00adkarturik An\u00adtxietarekin zorretan dira.\nIru\u00f1eko lantegia.\nJoan Gazteluzar. Logikoki, garran\u00adtziz\u00adkoena da bera, jardunean iraungo duelarik ia XVII. mendearen erdial\u00addera arte. Joan Gazteluzar mihizta\u00adtzailea edo munta\u00adtzailea izan zen Iru\u00f1eko per\u00adtsonaiarik famatuena, nahiz eta honek benetako eskulturagile eta sagrario eta liturgia tresnerietarako urregin\u00adtzan trebeziarik falta ez izan, mihizta\u00adtzaile lanbidean zen ezagutua eta batez ere estimatua. Aez\u00adkoako erretaula berak egina da, eskulturgin\u00adtzaz Anbrosio Bengoe\u00adtxea arduratu bazen ere.\nGazteluzarrek bere garaiko eskulturagilerik hoberenekin egin zuen lan eta estilo erromanistari leialki jarraitu zi\u00adtzaion; hala, erretaula asko diseinatu eta burutu zituen delako parrokia hauetan: Zolian, Eguesen, Imar\u00adkoainen, Elbeten, Larraian, Eneri\u00adtzen, Latasan, Ororbian, Sunbillan, Arrai\u00adtzan eta abar.\nDomingo Bidartekoa. Erromanista garaiko beste mihizta\u00adtzaile sonatu bat Domingo Bidarte izan zen, Iru\u00f1eko go\u00adtzaina zen Antonio Zapatak bereziki estima\u00adtzen eta lagun\u00adtzen ziona.\nIru\u00f1eko katedraleko Errukiaren erretaula txikiaren egilea da, aipatutako ikonografiatik eszena bakarra duena, beraietan Migel Anjelen gisako estereotipa\u00adtzeak azal\u00adtzen direlarik.\nDomingo Lusa. Bidartek bere suhi Domingo Lusarekin el\u00adkartuta egin zuen lan, nahikoa talentu duen eskulturagile honek bere eskulturan erromanismo berantiarra gorde zuen, Gregorio Fer\u00adnandezen eraginarekin el\u00adkarturik. Honen lanetan ikusten da aurpegi biribil\u00adak eta janz\u00adkera hanpurusen atzean dauden gorpuz\u00adkera indar\u00adtsuak gogoko zaiz\u00adkiola. Dena dela, Valladolideko jatorria izan dezakeen honetan zenbait angelu\u00adetatik errealismo barrokoa bistara\u00adtzen da jada. Delako ezaugarri horiek hauetan azal\u00adtzen dira:\n- Arroniz\u00adko Santa Maria Madalenaren erretaulako erliebe bi\u00adtxietan;\n- Ardanaz\u00adko Santa Katalinarenean (santaren irudia zer\u00adtxobait estereotipatua da);\n- guru\u00adtzil\u00adtzatutako hainbat Kristorengan,\n- Imar\u00adkoain eta Ziri\u00adtzan.\nOrokorrean, nafar parrokia ba\u00adtzuetarako egin zituen erretauletako tailetan:\n- Galar\u00adko Espar\u00adtzan,\n- Muru Artederretan,\n- Olatz Nagusian,\n- Berriobeitin, (1621\u20111629)\n- eta Ziri\u00adtzan (1632).\nZangozako lantegia.\nMugatik hain hurbik egoteagatik, lantegi honek auzoan zuen Aragoi erresumatik zetozen mandatuak har\u00adtzen zituen. Zangozako bi ertilarik, Nikolas Berastegi eta bere suhi Joan Berroetak 1587 eta 1594 bitartean Erromanismoko ederrenetarikoa den Huescako katedraleko aul\u00adkiteria bikaina burutu zuten, biz\u00adkarral\u00addean gorputz osoko irudiak dituela; denen artetik San Mikel Goiaingeru biluziaren adieraz\u00adpen eder bat nabarmen\u00adtzen delarik.\nNikolas Berastegi. Dokumenturen batean, \u201car\u00adkitek\u00adto\u201d lanbidea izendatzen da. Berastegik lehenago \"Mirandako Jasokundeko\" parrokiaren koruko aul\u00adkiterian, \"Agoi\u00adtzeko San Migelerenean\" eta gaur egun desagertua den \"Santiago monasterioarenean\" (Iru\u00f1ea) jarduna zuen.\nJoan Berroetak. Joan Berroetak bere al\u00addetik, \"Huescako elizetako erretaulak\", San Loren\u00adtzo eta San Pedro Zaharrarenak egin zituen.\nGerora bere jarduera Nafarroan kokatu zuelarik, Zangozako San Salbatoren (1608) hasita.\nJoan Etxenagusia \"mihizta\u00adtzaileak\" trazaturiko bere erretaula nagusirako lan plastikoa Joan Berroetak burutu zuen, Joan Huiziren lagun\u00adtzarekin. Tafallako Santa Marian inspiraturikoak dira erliebe eta eskulturak.\nLagun\u00adtzaile bera izan zuen San Bizente elizako eskulturak lan\u00adtzeko Urraulbeitin. Zangozara itzuli zen segidan, Joan Burdeosen \"lagun\u00adtzarekin Karmel komentuko\" elizaren eskultura ba\u00adtzuetaz ardura\u00adtzera. Lan honen ondoren etorri ziren beste tratu ba\u00adtzuk:\n- Tafallan Sor\u00adtzez Garbiaren Ordenako komentuko sagrarioa egin zuen;\n- Uxueko erretaula nagusirako harriz\u00adko hiru irudi (1617);\n- eta Galipentzu, Ledea, Irunberri, Zare eta abarretako erretaula nagusietarako zenbait taila eta erliebe.\nIrunberriko lantegia.\nIrunberriko fokuan gehien nabarmendu ziren ertilariak dira Joan Huizi, Gaspar Ramos eta Joan Hera mihizta\u00adtzailea. Hauek, XVII. mendeko lehen herenekoak diren ar\u00adkitek\u00adtura zuzeneko eta eskultura onargarriak dituzten erretaula-multzo bat egin zuten.\nGaspar Ramosek \"eskulturak egin zituen\" eta Joan Herasek \"mihiz\u00adta\u00adtu\"; hauei zor zaiz\u00adkie zenbait erretaula bikain:\n- Santakarako Jasokundearen erretaula nagusia,\n- Gere\u00adtzeko San Sebastianena, Urraulbeitin,\n- Abaurregainako San Martin (1611), egitura oso klasizista duena, mukulu eskultura nabarmenak, horietako ba\u00adtzuk edertasun handikoak \u2013Jasokundea eta San Estebanena\u2013 Gaspar Ramosen ezaugarri klasizistarekin.\n- Garaioa parrokiakoa,\n- Espar\u00adtzakoa benetako maisu lana,\n- eta Irunberriko parrokiako bi alboetakoak ere;\n- Orotz\u2011Betelukoa buka\u00adtzeaz ere arduratu zen.\nBeste erretaula ba\u00adtzuk ere bereak direla esaten da, besteak beste, Arbonies, eta Arme\u00f1o parrokietakoak.\nGaspar Ramos egile izan zen era berean:\n- Orreagako erretaularen egoki\u00adtze lanean, Esako San Esteban elizan burutu zuelarik (1618\u20111624);\n- Lakun\u00adtzako San Salbatore elizako erretaula korapila\u00adtsuaren (eskultura eta erliebeak) egilea, lan honetan tratua zein datarekin egin zuen gogoan harturik, (1637) bere seme Fran\u00adtzisko Ramos ertilariaren lagun\u00adtza izan zuela uste izatekoa da. Dena dela, erretaula honetan Orotz\u2011Betelukoan bezala, naturalismo barroko al\u00adderako nolabaiteko gertura\u00adtzea suma daiteke.\nLizarrako lantegia.\nLizarrako lantegia, batez ere, eraginkor azal\u00addu zen denbora luzean \u2013belaunal\u00addiz belaunal\u00addi\u2013 datozen familiako lantegietan bil\u00adtzen ziren ertilarien jarduerari esker. Troas eta Inbertotarren familiak gailenduko dira.\nTroastarrak.\nFran\u00adtses jatorriko familia batekoak dira Troas\u2011tarrak (Troyes\u2011ekoak), beroietatik Pedro, Joan Nagusia, Joan \u201cGaztea\u201d eta Julian dira Nafarroan ezagunak.\nJoan Troas Nagusia mihizta\u00adtzaile-lanetan zen ezaguna.\nBestea, Joan Troas \u201cGaztea\u201d alegia, bere testamentuan (1600) aitor\u00adtzen zuen Gal\u00addeanoko San Pedro parrokian erretaula nagusia hasia zuela, eta 1570erako eginak zituen jada zaindariaren irudia eta sagrarioa. Larrioneko erretaulan ere esku hartua zen Jasokundeko irudi erromanista zizelkatzen. Berari zor zaiz\u00adkionak dira:\n- An\u00adtzingo San Fausto parrokiako eretaula (c.1576),\n- Aiegiko sagrarioa\n- eta Etaiuko erretaula nagusia ere (c.1600).\nPablo Troas. Lizarrako Troastarren eskulturagilerik gogo\u00adtsuena Pedro izan zen. Beronek lehenbizi egin zituen lanen artean kokatu behar\u00ad dira, beharbada, Alloko parrokiako saihe\u00adtsetakoak, berau buka\u00adtzeko Logro\u00f1on bizi ziren lagun\u00adtzaile fran\u00adtsesen esku-hartzea behar\u00ad izan zuen, erretaula horietan plateresko eta espresibista arrasto garbiak utziz.\nHonako erretaula hauetan jarduna zela dirudi:\n- Iguz\u00adki\u00adtzakoan (c.1580)\n- eta Biloriakoan.\n- Sorladako erretaula nagusia berea obratzat hartu da (c.1580), baita Villamayor de Monjardineko beste lan ba\u00adtzuk ere.\n- Arbeitzako erretaularen tratua egin zuen 1595ean, gerora \"Ber\u00adnabe Inbertok\" bukatu zuena, hain zuzen ere;\n- Ira\u00adtxeko klaustroan ere \"partaide izan zen\",\n- eta San Berebundoren ku\u00adtxatilaren egilea ere \"bera izan daiteke\".\nPedro Troas Villatuertako San Migeli eta Santa Katalinari eskainitako alboetako bi erretaulen egilea da (c.1596).\nEgiaz\u00adkoa dela dirudi Troastarren arte lanei dagokionez, ia erabat XVI. mendearen bigarren erdira muga\u00adtzen dela eta mende honen bukaeran amai\u00adtzen.\nInbertotarrak.\nInbertotarrekin ez da gauza bera gerta\u00adtzen, zeren eta, katalogoan \"erromanismotik eskultura barrokorako igaroal\u00addiaren\" hasiera ikus baitaiteke.\nJoan. Familiako lantegiaren sor\u00adtzailea, Troastarren lehenengoa izan zen Joan Inbertok, XVI. mendearen lehen erdiko espresibismoan jan\u00adtzi zenak tailatu zituen Lizarrako San Joanen parrokian eta Abartzuzarakoan erretaulak, erromanista baino platereskoa gehia\u00adgo dutenak. Esteno\u00adtzeko erretaulan eta bere semeen lagun\u00adtza izan zuen beste elizetan bistara\u00adtzen da erromanista arrastoren bat.\nPedro. Hiruetatik \u2013Pedro, Joan II.a eta Ber\u00adnabe\u2013 lehengoak, Joan An\u00adtxietak diseinaturiko Alloko aul\u00adkiterian esku hartu zuen, baina oso gazterik hil zen.\nBere anaiek, Joan eta Ber\u00adnabek, hartu zuten 1590etik familiako lantegiaren emai\u00adtza garran\u00adtziz\u00adkoenen ardura.\nFamiliako beste bat \u2013Tomas Troas\u2013 Zamoran porturatu zen eta han (c.1600) San Andres elizan jaso den Haurra duen Birjina tailatu zuen in\u00adtxaurrondo-zuran.\nJoan II.a. Badu ezaugarri bat Joan Inberto II.aren erromanismoak: \"zakartasun apur bat\"; bere erretauletako taila ba\u00adtzuetan, esaterako, Muz\u00adkiko Madalenaren elizan (1596), Urbiolan, Ollobarrenen, Jai\u00adtzen, Villatuertan ikus daitekeenez.\nBer\u00adnabe izan zen bere familiako eskulturagilerik jan\u00adtziena eta garaikoen artean aipamenik gehie\u00adnak berak bereganatu zituen. Fiteroko parrokian beretik gorde denetan Kristo guru\u00adtzil\u00adtzatua maisulan bikaina da: okerturiko gorpu\u00adtzaren edertasun plastikoak eta bere gorputz biluziaren profil eta bolumenen kontraste harmonia\u00adtsuek An\u00adtxietaren oroitzapena pizten dute, nahigabe ere.\nGauza bera esan daiteke Mendigorriarako tailatu zuen Kristoaz eta berdin Ma\u00f1eruko Kristoaz ere, Ber\u00adnabek \"erretaula\u00adtxo erromanista\" bat ere utzi baitzuen.\nBer\u00adnabe Inberto izango zen agian XVII. mendeko lehen urte horietan Nafarroan erretauletako eskultura eta erliebeak egiteko eskulturagilerik bilatuena. Mazonerian traza\u00adtzaile ona zen gainera.\nMendigorriako erretaula. Mendigorriako erretaula bikainean 1594 eta 1610 artean diseinaturiko bankua, erlaitz gaina, bi solairu, hiru kale eta bi kale tarte, frisoa eta atikoan eder\u00adki eraku\u00adtsi zuen Ber\u00adnabe Inbertok egiten zekien guztia eta erromanismo estiloarekiko leialtasuna. \u201cGorputz mota indar\u00adtsuak ugari dira, menperatutako indarra azal\u00adduz. Eseritako San Pedroren irudia, bere bekoz\u00adko iluna eta ile, bizar eta tolesduren tratamendu plastikoagatik bereiziki nabarmen\u00adtzen da, egitura bigunagoak eta keinurik gabeko emakumez\u00adko per\u00adtsonaien ikusmol\u00addearen aurrean. Inberto iaioa zen eszena korapila\u00adtsuen konposaketan\u201d.\nMendigorriako eliza berean, Berpizturiko Kristoren erretaularik askatua izan zenetik salbatu den Kristoren irudia \u2013sakristian dagoena\u2013 azal\u00adtzen da, \"migelanjel\u00addar ku\u00adtsukoa\", ertilari beraren lana den Andosillakoaren antzera; alboetara zabal\u00addutako beso biluziak, berpiztutako gorpu\u00adtza zati batean mantuz estalia, honen mutur bat aingeruak jasotzen duela eta beste bi guru\u00adtzeari eusten: benetan lan bereizi eta indar\u00ad handikoa da.\nErretaula nagusia eta alboetako bi Andosillan. Tratua egin zuen 1597an erretaula nagusia eta alboetako birengatik. San Sebastiani eskainitako erdikoan ikusten da garbi erromanismoari leial zaion maisuaren eskua: \u201ckonposaketa egokia da, barru al\u00addera sail\u00adkaturiko per\u00adtsonaien pilaketak, Erromanismo jatorreko aurpegi bekoz\u00adkodunak dituena, nahiz eta lanketako laztasunak lantegiaren esku-har\u00adtzea suposa\u00adtzen duen\u201d.\nBereak dira:\n- Alloko erretaula, 1592.ean tratua egin eta bikain diseinaturikoa, \"erromanismo\" bete\u2011betekoa da.\n- Etaiuko San Sebastian elizako erretaula eta taber\u00adnakulua, 1603an ordaindu zitzaizkionak.\nBereak direla esan ohi da:\n- Ira\u00adtxetik datorren Deikazteluko erretaula,\n- Murilloko San Estebanen erretaula (c.1588)\n- eta zenbait irudi eder, besteak beste, \"Desoioko Haurra duen Birjina\", solte geratu diren baina, inola ere, askatu eta sakabanatu diren erretauletakoak.\nBer\u00adnabe Inbertok 1622an Eneri\u00adzko parrokiako Madalenaren erretaula nagusia bukaturik zuen jada, erdiko horma-hobian emakume zaindari Santuaren irudi lirain bat zuelarik.\nGarisoaingo Jaio\u00adtzaren elizako erretaula nagusia eta alboetako biak izan ziren XVII. mendeko lehen hamar\u00adkadan mandatu garran\u00adtziz\u00adkoak. Beste maisulan handi bat da erretaula nagusia. Ikusleak berehalakoan ikusiko ditu ugaritasun harmonia\u00adtsu eta ekin\u00adtzaile jarreretan irudiak maisuki pila\u00adtzen jakitegatik Joan Juni eta An\u00adtxietaren arrastoak.\nBer\u00adnabe Inberto 1632an hil zen, bere aitak hasi zuen Etxabarriko erretaula nagusia bukatu berria zuela.\nInbertotarren lantegiaren erreferen\u00adtziak etengabekoak dira, zeha\u00adtzago esanda, Ber\u00adnaberen eskuari buruz\u00adkoak, XVII. mendearen hasieran egindako lanak hiz\u00adpide direnean, eta beroien dokumentuak falta dira, 40 urte lehenago Joan An\u00adtxietaren aipamenekin gertatu zen moduan.\nJoan III.a Inberto familiako az\u00adken laguna, lantegiaren sor\u00adtzailearen iloba da, berau ere Joan zeritzona eta XVII. mendeko erromanista tradizioari eu\u00adtsi ziona.\nAipatu Joan III.aren leialtasun erromanista honako erretaula hauetan suma\u00adtzen da:\n- Amillaoko San Erroman zaindariaren irudi bikain bat tailatu zuen erretaulan,\n- eta Etxarren\u00adtxuloko elizan (1618);\nBaina gerora nolabaiteko naturaltasun barrokoa azal\u00adtzean al\u00addi berri bat al\u00addarrikatu zen:\n- Gal\u00addeanoko erretaulan \u2013Joan Troasek bukatu gabe utzi zuen hartan\u2013,\n- Ziraukiko bi albokoetan erretauletan (1614)\n- eta gehiago oraindik Zubiel\u00adkin (1624), Sesman (1625) eta Villatuertako (1641) erretauletan; kanon luzez\u00adko irudiak dira, aurpegietako ezaugarri errealistetan eta tolesdura zoko\u00adtsuetan eragina sortu zion \"gaztelar eskoletan\" inspiraturiko zaletasuna suma\u00adtzen den, zeren eta agirietan azal\u00adtzen denez 1614an Valladoliden eta 1621ean Segovian lan egina zen.\nXVI. mendearen bigarren erdiko gizartea, espiritua eta sentiberatasuna.\nMende handiaren erdial\u00addera euskal ar\u00adkitek\u00adtura handiaren erlijio eta politikako agertokia den momentu historiko honi buruz\u00adko zerbaiten berri ematea komeni bada, zerbait hori Felipe II.aren erregeal\u00addi hasieran eta Trentoko Kon\u00adtzilioaren amaieran sortu zen egoera espiritual berria izan daiteke. Hispaniako gizartearen bizi\u00adtzarako eta, orokor\u00adki esanda, egitura artistikoen garapenerako, oinarriz\u00adkoak izan ziren bi gertakariok. Baina kapitulu honetan Euskal Herriko erlijioz\u00adko ar\u00adkitek\u00adturaren mugetan kokatuko dugu gaia; hain zuzen ere, \u201celiza kolumnarioen\u201d eszenari lotuz.\nEliza zabalagoak.\nEspainiako erresuman eta baita Baskonian ere haz\u00adkunde demografiko garran\u00adtzi\u00adtsu bat eman zen XVI. mendeko lehenengo erdian eta ondorioz: gertakari migra\u00adtzailea.\nHaz\u00adkunde biak batera gerta\u00adtzeak, kon\u00adtzejuetan, elizgizon, parrokietako kofradia eta orokorrean kristau-el\u00adkarteetan eliza handiagoak eraiki beharraren kon\u00adtzien\u00adtzia sor\u00adtu zen. Agiriek adierazten dutenez, \u201cde algunos a\u00f1os a esta parte se ha poblado de gentes en esta dicha villa (San Sebasti\u00e1n) en tanta manera que en los divinos oficios no caben en las yglesias, en especial en la Iglesia de Santa Mar\u00eda\u201d.\nEraikun\u00adtza publikoak zurez\u00adko egiturez eraiki\u00adtzearen ohitura zaharra betirako al\u00adde batera uzteaz gain, zabalera eta handitasun neurri\u00adtsu bat bilatu zen.\nAdministrazio al\u00addaketa. Bestal\u00adde gur\u00adtzarako eraikinen zuzendari\u00adtza eta administrazioa esku pribatuetatik eliza-el\u00adkarteko aginpidearen eskuetara igaroz joango zen. Erdi Aroaren amaieran gehienetan liturgia ofizialetik at zeuden zenbait dogma edo misterio, edo emakume ala gizaseme santu zaindari jakinen bereziki zale ziren kofradia eta tal\u00adde edo per\u00adtsona pribatuen bidez bidera\u00adtzen zen herri jaierak beste itxura bat har\u00adtu zuen: kapilau\u00adtza, eta zerbi\u00adtzuak Patronatuz\u00adko elizen sistema zaharra ordez\u00adka\u00adtzen zuen.\nMendearen erdial\u00addean Trentoko Kon\u00adtzilioko Gurasoek zerbi\u00adtzu hauek bidera\u00adtzeko norabideak markatu zituzten eta horren ondorioz, Trentoko dekretuak ezarri nahian zebil\u00adtzan elizbarruti askotako Sinodo Kontseiluek arau zeha\u00adtzak eman zituzten berauei eusteko, bai erakunde lagun\u00adtzaileen al\u00addetiko gehiegikeriak eragozteko eta bai apaiz onuradunen bizi\u00adtza duin eta zin\u00adtzoa babestu eta zain\u00adtzeko.\nEliza, bere konpeten\u00adtzien jeloskor jar\u00adri zen arrazoi osoz, gur\u00adtza eta sakramentuak ematearen egitekoari zegokionean, eta ondorioz bere eskubideak eskatu zituen iragankorrak ziren ondasunak kudea\u00adtzeko ere.\nBaskoniari dagokionez, Ahaide Nagusiak, orain parrokia edo kapera bihurturiko \"monasterioen\" Nagusiak zirenez, amore ematen hasi beharrean gertatu ziren errenta edo kudeaketa-eskubide ba\u00adtzuk mantendu ahal izateko, erabat zahar\u00adkituak izaten hasiak bai\u00adtziren erlijio-zerbi\u00adtzuak ordaindu eta eska\u00adtzeko moduan bitartekari\u00adtzarik nahi ez zuen herri kristau baten kon\u00adtzien\u00adtziaren\u00adtzat.\nHonela, herri eta el\u00adkarteen ekimeneko bilakatuko zen eliza eta kaperen eraikun\u00adtza, XVI. mendeko Elizbarrutiko Sinodo ba\u00adtzuek zehaz\u00adki adierazi zituzten gehiegikerien egile ziren \"gizon botere\u00adtsuen\" kontroletik bereiziz.\nLasaial\u00addi ekonomikoak eta herri-ekimena.\nBestal\u00adde, mer\u00adkatari\u00adtzaren haz\u00adkundeak hiribil\u00adduen populazioan eragin zuen lasaial\u00addi ekonomikoak al\u00addeko egoera bat eskain\u00adtzen zuen gur\u00adtza lekuak berritu eta zabaltzeko.\nAmeriketako urrea. Karmelo Etxegaraik, XVI. mende honetako Gipuz\u00adkoako erlijioz\u00adko monumentuen historia egiterakoan, ezinbestekoa du aberaste hau Ameriketatik ekarritako urreari lo\u00adtzea eta Debako parrokia aipa\u00adtzen du, hain zuzen ere; berau delarik kapitulu hau eskaini nahi diogun eliza zabal horietako bat: \u201cEl dinero que vino de Am\u00e9rica, por la participaci\u00f3n extraordinaria que los hijos de este pa\u00eds tuvieron en las magnas empresas de exploraci\u00f3n y colonizaci\u00f3n del Nuevo Mundo, y el mayor bienestar material que como consecuencia de nuevos elementos de riqueza se difundi\u00f3 en la tierra guipuzcoana, contribuy\u00f3 por modo poderoso a la transformaci\u00f3n m\u00e1s \u00f3 menos radical seg\u00fan los recursos con los que se contaba de muchos edificios destinados al culto...\u201d.\nHerriaren partaide\u00adtza. Herriak har\u00adtzen zituen erabakiak bere parrokia, ermita eta gur\u00adtza lekuetako (kon\u00adtzejuak, zaindariak eta etxezainak) kudeaketa lanetan zituen ordez\u00adkarien bitartez, zein artelan egin eta zein maisuk burutu behar zituzten. Hala ere, lanak ordain\u00adtzeko mugak zituzten, parrokiak izan zi\u00adtzakeen fondoak ezarritakoak eta Go\u00adtzainak emandako arauenak besterik ez.\nAr\u00adkitek\u00adturaren oinarriak eta ideiak.\nEsan dezagun XVI. mendearen bigarren erdiaren hasieran, ar\u00adkitek\u00adto hispaniarren sentiberatasun estetikoak soiltasun formal handiago baten al\u00addera egin zuela. Estiloa bi oinarriren argitan garatu zen:\nAr\u00adkitek\u00adturan iriz\u00adpide arau\u00adtzaile bihurtu ziren ideiak dira eta teorian bederen, tratatuen bidez ere elikatu zirenak, esaterako, Vitrubio, Serlio, Palladio, Vignola eta Joan de Herrera; berauen argitalpena mendea bukatu aurretik Espainiara irisi joan ziren:\nBiz\u00adkaiko harginak.\nBaskonian zurez\u00adko eliza zaharrak harriz\u00adko eraikun\u00adtzez ordez\u00adkatuak izatearen ohitura zabal\u00adduz zihoan heinean, hargin lanetan adituak ziren gizonen beharra suma\u00adtzen hasi zen. Gai gogor eta iraunkorretan eraiki\u00adtzeko beharra osa\u00adtzera Kantabriako eta Galiziakoekin batera euskal harginak etorri ziren; gehienak herriaren barnealdetik etorritakoak ziren.\nAitoren semetasunaren balioa ezarri. Orokorrean \u2013kapitulu honetan jarraituko diogun Barrio Lozaren azter\u00adketa dokumentatuaren arabera\u2013 jende anonimoa zen, beren lurrean sustraituriko ondasunik gabeak, baina hala ere, hau ez zen eragoz\u00adpen izan beren aitoren semetasunaz harro egoteko, El Escorialen eraikun\u00adtza bitartean euskal hargin ofizialek sentiarazi zuten moduan, 1577an, al\u00adtxamendu bat eragin, eta danbor\u2011kolpez greba al\u00addarrikatu zuten, hiribil\u00adduko Al\u00adkate Nagusia hil\u00adko zutela meha\u00adtxatuz, az\u00adkenik bar\u00adkatuak izan baziren ere, P. Sig\u00fcenzak pasadizo soila gainetik pasa eta esangura\u00adtsua den kontakizun batean dioenez.\nGertakari honek, El Escorialeko monasterioa izan zen ekimen izugarri hartan bar\u00adnean harrapatutako langile euskal\u00addun ba\u00adtzuen giza eta gizarte sentiberatasunarekin duen esanahia dela eta, ez dugu uste beraien kontakizuna hemen soberan dagoenik:\n\u201cGarran\u00adtzi handirik gabeko arau hausteren bat zela eta, El Escorialeko hiribil\u00adduko Al\u00adkate Nagusiak... hargin biz\u00adkaitar ba\u00adtzuk atxilotu zituela gertatu zen. Eta berak esan zuenez, ez lo\u00adtsa\u00adtzeko asmotan, ikara\u00adtzekotan baizik, asto ba\u00adtzuk bilatu eta ekarrarazi zituen zigor\u00adtzera atera ahal izateko... Ahoz aho pasa zen berria. Hauek eta menditarrak, beraien buruak hain zituzten aitoren semetzat senti\u00adtzen, non ma\u00adtxinatu egin ziren eta askok gau osoa beilan igaro zuten beren ez\u00adpatekin kar\u00adtzela zain\u00adtzen, arra\u00adtsal\u00addean atxilotu bai\u00adtziren, baldin eta Al\u00adkate Nagusia eta Aguazila haiek hil\u00adtzeko asmotan kar\u00adtzelakoak atera\u00adtzen bazituzten. Goizerako guztiak el\u00adkartuta zeuden jada eta lan egiten zuten harrobietan inor ere gel\u00additu gabe, leku honetara etorriak ziren danborra eta bandera batekin, beraien kapitaina seinalatuz. Gogor jo zuten lanera dei\u00adtzen zuen kanpai\u00adtxoa eta momentu hartan dena gel\u00additu egin zen eta lan egiteari utzi egin zioten...\u201d\nAz\u00adkeni ma\u00adtxinatuekin min\u00adtzatu ziren... \u201ceta amorrua hoztu eta arindu egin zi\u00adtzaien\u201d... eta fraideak bitarteko zirela egun haietan El Escorialera etorria zen Erregeak bar\u00adkatu egin zien errudunei, izan ere \u201ceurek ez bai\u00adtzuten aitoren seme, zin\u00adtzo eta ergelak izatea beste bekaturik egin\u201d.\nIzenak eta jatorria. Haietariko gehienak bere jatorriz\u00adko lekuaren izenez izenda\u00adtzen ziren eta ez berez\u00adko abizenez: honela, \"Joan Arabakoa, Joan Lesakakoa, Diego Bergarakoa, Pedro Ga\u00adtzari\" (Salinas) eta abar.\nBarrio Lozaren iri\u00adtziz al\u00adderdi geografiko eta ekonomikoak egituraz\u00adko mendekotasunak, harginaren lanbidea Baskonian (Kantabrian bezalaxe) al\u00adde guztietan modu berean banatu gabe egotea ekarri zuen: \u201cHegoal\u00addeko eskual\u00addeetan oinarriz\u00adko betebeharrak nekazari\u00adtza mailakoak dira; Kantabria al\u00addekoetan, berriz, lanbide eta zerbi\u00adtzuz\u00adkoak ziren nagusi. Eskuetan darabilgun dokumentuen arabera, Kantauri isurial\u00addean bertan ere ikusten dugu, esaterako ia ez dugula itsaser\u00adtzeko Donostia, Zarautz, Zumaia, Mutriku, Ondarroa, Bermeo, Santur\u00adtzi... hiribil\u00adduetan bertan jaiotako harginik ezagu\u00adtzen, aldiz, Kantauri eta isurial\u00adde mediterraneoa bana\u00adtzen duten mendilerroaren oinetan kokaturiko eskual\u00addeetakoak, Gipuz\u00adkoako Goierri, Durangal\u00addea eta Aiarako ibarrak edo Leintz eta abarretan ugari.\nGizarteko pen\u00adtsamol\u00addeak. Ongi ikasitako lanbide baten jardunarekin bizi\u00adtza irabazteko bere lurretik zeharo irtenda, badirudi euskal hargina ez dela espiritual\u00adki atzerrira\u00adtzen, zeren eta \u201ceuskaraz pen\u00adtsa\u00adtzen baitu beti\u201d eta sarritan argudia\u00adtzen du bere aitoren seme izaera eta bere jatorriz\u00adko \u201cviscaino\u201d izaera.\nEmigranteak izanagatik hargin guztiak ez ziren, beren herrial\u00addean bizi\u00adtzeko modurik ez eta, besteren menpe lan egin behar zuten proletarioak. Baziren bai ofizialak eta baita maisuak ere; hauen\u00adtzat hargin-langin\u00adtza lantegi bat zen eta beren ondasunak ere zorpe\u00adtzen zituzten. Baziren \"jauntasunez\u00adko\" jabe zirela aitor\u00adtzen zutenak ere.\nGiza sakabanaketa. Nahitaez giza mer\u00adkatua heda\u00adtua zegoeneko garaiak ziren. Asko ziren, eta lanbide oso ezberdinetakoak gainera, XVI. mendean zehar Euskal Herritik kanpo joan zirenak: harginak, eskribauak, itsasgizonak, artisauak eta mirabe eta morroiak Gaztelan eta bere kolonietako lurretan sakabanatuz joan zirenak. Mendeak ziren ar\u00adkitek\u00adto, margolari, taillagin, imajinagile eta abarren nazioarteko joan\u2011etorri hau ezagu\u00adtzen zela.\nLanbide-mailaketak. Euskal\u00addunak normalean hamabosteko \"nekazari\" koadriletan joan ohi ziren, ia penin\u00adtsulako eskual\u00adde guztietan zehar enkante lehiaketetan parte hartuta.\nGehienak hainbat teknika ezberdinetan jan\u00adtzitakoak ziren: leun\u00adtzaileak, lankari edo harbasta\u00adtzaileak, harlangileak, harginak, harri\u2011pi\u00adka\u00adtzaileak, ezar\u00adtzaileak eta abar.\nOfizialen artean baziren aparejadoreak, langilezainak eta abar. Eta az\u00adkenik baziren maisu edo ar\u00adkitek\u00adtoak ere. Eta hauetatik izen euskal\u00addun asko gel\u00additu zaiz\u00adkigu, ba\u00adtzuk eraikun\u00adtzako benetako enpresari bilakaturik.\nAr\u00adkitek\u00adto-leinuak.\nEskultoreen artean bezala, ar\u00adkitek\u00adtoen artean ere badira, sarriagotan agian, belaunal\u00addi batetik bestera beren lanbidea eskual\u00adda\u00adtzen duten leinu edo familiak. Kontaezinak dira XVI. mendetik irten gabe, dokumentuetan dauden familien abizenak:\n- Otsoatarrak jatorriz Ispastertarrak izan eta, Errioxan lan egiten zutenak;\n- Ganboatarrak, XVI. mendean Salamancara bizi\u00adtzera joan eta XVIII. mendera arte probin\u00adtzi horretako lanen eta auzien ardura izan zutenak;\n- Garaizabal\u00addarrak, Errioxan herritartu arren, Euskal Probin\u00adtzietan ere lan egin zuten biz\u00adkaitarrak;\n- Garitatarrak, Bilbo eta Bego\u00f1akoak, Biz\u00adkaiko elizetan Beaugrantarrekin el\u00adkarlanean aritu zirenak;\n- Lanestosatarren hiru belaunal\u00addiak, Salamancan herritartu eta eskual\u00adde horretan lan egin zutenak;\n- Olabetarrak, XVI. mende guztian zehar Calahorrako katedraleko lanen zuzendariak;\n- Perez Solartetarrak, jatorriz Mar\u00adkinarrak, Errioxan bizi\u00adtzen jarri eta hainbat elizen eraikun\u00adtza ardura izango zutenak;\n- Tolosatarrak, Salamanca eta Valladolideko eskual\u00addeetan jardundakoak;\n- Zarragatarrak, Baskonia, Errioxa eta Kantabriako ingurune zabal honen barruan mende horretako hargin\u00adtzak izan zuen familiarik esangura\u00adtsuenetako bat;\n- Olartetarrak, Lan\u00adtziegon kokatuta Biz\u00adkaiko (Ziortza), Arabako (Fuenmayor) eta Errioxako (Naiara) lanen arduradunak;\n- Agirretarrak, izan bereko hainbat familietako kideak, hauetariko zenbait Espainia hegoal\u00addean sakabanaturikoak;\n- eta gauza bera esan daiteke Arteagatarrengatik ere, besteak beste penin\u00adtsulan barreiaturiko Araba, Errioxa, Burgos, Salamanca, Valen\u00adtzia eta Granadan eraikun\u00adtza lantegi oso ezberdinetan ager\u00adtzen den izen biz\u00adkaitarrak.\nHargin euskal\u00addunak Espainian.\nBeren lurretan ohikoa zen el\u00adkartasunarekin, euskal harginak bata bestearen fida\u00adtzaile ager\u00adtzen ziren kontratetan eta ba\u00adtzuetan auzietan el\u00adkarren ordez\u00adkari ere izaten ziren, Erdi Arotik XIX. mendera arte iraun zuten artisau-kofradiei oso loturik dagoen gizarteko gertakari bat delarik berau.\nTal\u00adde \"biz\u00adkaitarrek\" El Escorialen, Salamancan, Kordoban, Granadan, Sevillan, Errioxan, Huescan, Barbastron eta abarretan egin zuten lan. Eta lantegi hauetariko ba\u00adtzuetan maisu nagusi mailara iri\u00adtsi ziren.\nMaisu biz\u00adkaitar ba\u00adtzuei buruz\u00adko erreferen\u00adtzia oso zeha\u00adtzak ere badaude:\n- Joan Arandia elgoibartarrak Toledoko Al\u00adkazarrean eta Valladolideko San Benito eta San Santiago elizetan lan egin zuen.\n- Joan Olozaga, Her\u00adnial\u00addekoa, Cuencako katedralean tratua egin eta eraiki\u00adtzaile eta eskultore moduan aritu zena;\n- Martin Gain\u00adtzakoa eta Migel Zumarragakoa Sevillako katedralaz arduratu ziren;\n- Domingo Lasartekoa Salamancakoaz;\n- Diego Mendietakoak Cartuja de Mirafloresen egin zuen lan;\n- Goiaz\u00adko Joan eta Martin Mendiolakoa Karlos V.aren zerbi\u00adtzura egon ziren.\nGranadako katedraleko maisu Diego Siloerekin gipuz\u00adkoar eta biz\u00adkaitar maisu askok egin zuten lan. El Escorialen lan egin zuten hamalau harginen zerrendatik, zor\u00adtzi euskal\u00addunak ziren. Hauetako bat, Pedro Tolosakoa, gerora Uclesera pasa eta han ospe handia irabazitakoa. El Escorialeko monasterioan bertan, P. Sig\u00fcenzak dioenez, Zal\u00adduatarren estiloko ar\u00adkitek\u00adto onen jaioterria zen Asteasuko harginek egin zuten lan.\nLanbidea eta artea.\nDudarik gabe, ez dira soilik esperien\u00adtzia duten eta lanbidea menpera\u00adtzen duten gizonak. Beraien artean ere izango ziren egiaz\u00adko ertilariak, formen edertasunaren zen\u00adtzu fina zutenak, jatorriz atzerrikoak izan arren, beren norabide estetikoa asal\u00addatuko zuen platereskoaren erdian aur\u00adki\u00adtu zituzten irtenbideek salatzen dutenez.\nEuskal Herrian lan egin eta \u201celiza kolumnarioen\u201d al\u00addera hartu zen norabidearen erantzule gisa aur\u00adkitu ditugunen arteko ospe\u00adtsuenek merezi dute euren izenak Euskal Artearen Historian gogoratzea:\nFrancisco Marrukiza, Domingo Aranzal\u00adde, Joan Olozaga, Martin Armendia, Pedro Mendiola, Andres Leturiondo, Pedro Ibarra, Joan Emasabel, Martin Agirre, Domingo Legarra eta beste zenbait.\nUstekabean harrapatu eta harriturik utzi zituen barrokoaren gainbehera bat\u2011batean etor\u00adtzean, XVIII. mendean batez ere, estilo honek euskal hargin-tal\u00adde ba\u00adtzuk Ameriketara joatera behartu zituen.\nEliza kolumnarioak: jatorria eta deskribapena.\nBaskongadetako eliza gotikoa (Lamp\u00e9rez) edo Areto\u2011eliza izena ere eman izan zaie, eta kopuruagatik \u2013herrial\u00adde txiki honetan ugari samar direlako\u2013 eta bere estilo jakinagatik, ar\u00adkitek\u00adturako historialarien arreta merezi izan duen gertakizun tipiko baten barruan daude. Alemaniar jakitun batek (Otto Schubert), \u201cHallenkirchen\u201d hauei buruz ari dela, \u201ceuskal probin\u00adtzietan\u201d garaiera bereko hiru habearte duen eliza-mota honek izan zuen garapen berezia az\u00adpimarra\u00adtzea oso esangura\u00adtsua da.\nEstilo baten ezusteko sarrera.\nGotikoari dagokion kapituluan ikusi dugu zein\u00adtzuk izan ziren XII. eta XIII. mendeko europar eraiki\u00adtzaileek gurutze-ganga asma\u00adtzera eraman zituzten arrazoiak eta ondorioz estilo berri bat nola sortu zen. Euskal Herrian, XII. eta XIII. mendeetan hiribil\u00adduen eraikun\u00adtzak, Europako beste herrial\u00addeetan sortu zituenen antzekoak ziren, eta delako arazoak gotiko estiloaren sistema berriaren bitartez konpondu ziren.\nGotikoa atzerapenarekin sartu zen gure herrial\u00addean, XIV. mendearen erdial\u00addean, hain zuzen. Mende honen bigarren erdian eta XV.aren hasieran, etengabeko haz\u00adkundean ari zen populazio baten\u00adtzat sagaratuak ziren tokietan eraikun\u00adtza gero eta premiaz\u00adkoagoa zenean, aurreko orrietan aipatu ditugun hiru habeartetako eliza ba\u00adtzuk al\u00adtxa\u00adtzen hasi ziren astiro-astiro:\n- Gasteizen, Santa Maria eta San Pedro;\n- Biz\u00adkaian, Santiago katedrala eta San Anton parrokia, eta Lekeitio eta Ger\u00adnikakoak;\n- Gipuz\u00adkoan, Getariako San Salbatore, O\u00f1atiko San Migel, besteak beste.\nEta besteak beste diot, ez baitago dudarik gotiko klasikoko eraikun\u00adtzak, nolabait esatearren, beste tokietan ere eraiki zituztela lehen eliza erromanikoak ordez\u00adkatuz, nahiz eta eliza erromanikoetatik zuzenean XVI. eta XVII. mendeetako beste irtenbideetara pasa zirenen kasuak ere falta ez diren. Dokumentuetatik dakigu XVI. mendean eraiki ziren ia eliza kolumnario guztiak, guztiz gotikoak ziren beste ba\u00adtzuen lekuan al\u00adtxa zituztela.\nEliza hauen egitura eta formak iradoki zituen arrazoirik erabakigarriena zein izan zen gal\u00adde daitekeen gauza da. Gotiko klasikoaren berez\u00adko espazioaren zatiketa eragozteko joera zuen estetika eta erlijio-al\u00addarte berezi gisa izenda dezakegun borondatea izan al zen? edo Chueca Goitiak jada esana zuen moduan \u201carbotanteen erabilera eska\u00adtzen zuen eta okerturik amai\u00adtzen duten pilareetan zama eszentrikoak sor\u00adtzen zituen altura ezberdinetako bul\u00adtzaden arazo estatiko zaila\u201d konpondu nahia edo arrazoi teknikoagoak izan ote ziren?\nHor\u00adtxe dago gertaera: XVI. mendean zehar katedraletako elizgizonei, kon\u00adtzejuei, nagusiei eta fededunei beraien parrokia\u2011elizak modu oso berezi batean zabaltzera eta handitzera eragin zien eraiki\u00adtzeko gogo handi baten leher\u00adketa moduko zerbait izan zen. Gogo honek kantauriar kostal\u00addean zutik gel\u00addi\u00adtzen ziren eliza erromaniko ia guztien eta neurri txikiko gotiko ba\u00adtzuen desagerpena eragin zuen.\nEzaugarriak.\nEstal\u00adki gotikoak eta errenazimentuko eusgarriak. Beren tradizioei atxikirik, XVI. mendeko euskal harginek nahiago zuten eurek ikasi zuten estal\u00adgarri-mota gotikori eustea; baina estal\u00adki horiei eusteko estilo berri bateko osagaiak onar\u00adtzen hasi ziren, errenazimentukoak alegia, mendearen bigarren herenean Espainian zehar zabal\u00adduz zena: zutabe handiak pilare gotikoa ordez\u00adka\u00adtu zuen.\nEspazioa batera\u00adtzea. Honek Eliza horien itxura formalean al\u00addaketa ikusgarri bat eragin zuen: espazioa batera\u00adtzea. Eliza hauetan sarreratik bertatik, begirada bakar batek barruko espazioaren zabalera handia bar\u00adneratzen du, soila, xaloa, apaingarririk gabea ageri dena eta begiradak aurrez aurre, pilare gotikoen ordez jarri dituzten harriz\u00adko euskarri zilindro-formako bakarrekin egiten du topo, gainetik palmondo erral\u00addoien moduan, itxura harrigarriko gangetako ar\u00adkuak sor\u00adtzen direlarik.\nHasieran, kapitelik gabeko fusteetatik sor\u00adtzen dira gangetako ar\u00adku hauek, ez baita frogatuko dituen ezer ikusten, Gasteiz\u00adko San Bizenten gerta\u00adtzen dena bera. Gero izar-gangen jaio\u00adtzak eusten dituzten txertaketen konplexutasunetik saihestu nahirik, kapitel sasiklasikoak lan\u00addu ziren: doriko, joniko edo toskanoa.\nEraikun\u00adtzaren ezaugarriak. Ondorioz, eliza mota berriak ondorengo ezaugarriak ditu:\n- Oinplano angeluzuzena;\n- Hiru habearte, erdikoa normalean alboetakoak baino zabalagoa den abside bat duela;\n- garaiera berekoak dira hiru habearteak;\n- arbotanterik eza;\n- gangen zama barruko euskarri ikaragarrietara eta normalean harlandu gogor eta ongi landuz prestatu eta barruko al\u00addetik hormari itsa\u00adtsitako pilarez sendotuak eta ba\u00adtzuetan kanpotik mailakatuak diren kontrahormez indarturik dauden hormetara jausten da.\n- Gangak gotikoak izanik eta berauek sostenga\u00adtzen dituzten zutabe altuak, berriz, leunak, kapitelen abakoetan edo fustearen jarraipen soilean har\u00adtzen du atseden guru\u00adtzeriak.\n- Izar-gangen itxurakoak izan ohi dira gangak, askotan lotura eta era desberdinetako konkorrak dituztenak, ar\u00adkuen nerbioak apain\u00adtzen dituztelarik.\n- Ganga gotikoak XVII. eta XVIII. mendeetan beste ganga trenkatu ba\u00adtzuez ordez\u00adkatu zituzten, \"sare itxurako\" nerbioek \"kasetoiak\" osa\u00adtzen zituztelarik.\nHorrek guztiak hu\u00adtsune harrigarri eta itzela sor\u00adtzen lagun\u00addu zuen, argi gris batez, nahikoa baina diskretuki argitu daitekeen eremua, gotiko klasikoko argi koloredun eta Errenazimentuko argi gardenarekin kontrajarriz.\nGotikoa ala errenazimentukoa? Eliza hauetan gotikotik habearteen altuera eta gangetako guru\u00adtzadura besterik ez da gera\u00adtzen. Zilegi da, beraz, eliza hauek gotikoak ala errenazimentukoak bezala kontutan hartu eta sail\u00adkatuak izan behar ote diren gal\u00addetzea.\nGuk nahiago dugu errenazimentua hautatzea eta hala izenda\u00adtzea, ar\u00adkitek\u00adtura gotikoaren oinarrizko iriz\u00adpideak al\u00adde batera uzten baitira:\n- gotikoko egitura artikulatuaren iriz\u00adpidea, egitura bateratuak ordez\u00adkatu zuen;\n- eta arbotanteen bidez zama guztietatik hormak arinduz garden bilakatu eta kristal bihur\u00adtzeko iriz\u00adpidea ere ez zen errespeta\u00adtu, zeren eta hormak hemen, erromanikoan bezala, euskarritako osagai bilaka\u00adtu ziren berriz eta ez ziren itxitura soila.\nArgiztapena. Gotikoan hainbeste ardura\u00adtzen zituen argitasunaren auzia egoki asko konpon zitekeen, izan ere leihateak altura bereko alboetako habearteetan zehar zuzenean habearte nagusira ireki\u00adtzen baitira, giro garden bat sor\u00adtzeko behar adinako altuera duten baoak irekiz.\nBaina egia da Euskal herrian argitasuna nabarmen samar neur\u00adtzen dela, izan ere bao gu\u00adtxi eta txikiak ireki\u00adtzen baitziren, honetan klimaren bal\u00addin\u00adtzak eragile ziren, zalan\u00adtzarik gabe, Martin eta Pedro Armentiako maisuek Az\u00adpeitiko Soreasuko San Sebastian parrokiarako beren diseinua aur\u00adkeztean sinatu zuten ida\u00adtzian ziurta\u00adtzen den bezala: \u201ciparral\u00addetik bost leiho egitea komeni da... sei horma\u2011bularren artean, erlai\u00adtzaren gainean... uraren eta haizearen haserreak ugariak direla eta beste leihoen beharrik gabe, eta ez lirateke aski beirateak eta beste tresnarik ere... eta abar\u201d.\nAurretikoak eta penin\u00adtsulan barrura sar\u00adtzea.\nEliza mota hauen jatorria dela eta, gogora dezagun \u2013Barrio Loza eta Moya Valga\u00f1onek egiten duten moduan\u2013 XII. eta XIII. mendeetan jada Fran\u00adtziako Poitou\u2011en bazirela garaiera bereko hiru habeartetako elizak, gero eredu hau, XIII. eta XIV. mende bitartean Alemanian zabal\u00adduko zela eta Hallenkirchen (areto\u2011elizak) izena hartu; eta handik Europa erdial\u00addean barrena zabal\u00adduko ziren.\nIberiar Penin\u00adtsulan ia garai berean XVI. mendean hainbat eskual\u00addetan agertu ziren, eta Gaztelan batez ere. Oraindik ere badira zutik jarrai\u00adtzen duten ba\u00adtzuk, besteak beste probin\u00adtzia hauetan: Toledo, Burgos, Soria, Guadalajara, Badajoz eta Logro\u00f1o.\nOtto Schubert historialariaren arabera, eraiki\u00adtzeko \u201cmodu\u201d hau Euskal Herrira Gasteiztik sartu zen. Froga\u00adtzen ez duen arren, San Bizente Martiriaren eliza \u201ceuskal parrokia-elizen\u00adtzat eredu bilakatu zela\u201d pen\u00adtsa\u00adtzen du.\nBestal\u00adde, hispaniar eskual\u00addetara euskal harginek eta menditarrek zabal\u00ad zezaketen; horixe da askoren ustea. Castor de Uriarte ar\u00adkitek\u00adtoak, gai honi buruz\u00adko bere lan monografikoan, Espainiako eskual\u00addeetan berak aur\u00adki\u00adtu dituen hiru habearte berdineko elizen kontaketa bat egiten du, dokumentuetako kokapen oharrik eman gabe, Eliza mota honen fun\u00adtsez\u00adko ezaugarrien agerpena zehaztasun apur batez datatu ahal izateko; baina berak \u201cEuskal herriko areto\u2011elizen eragina dutenen\u201d moduan kontutan har\u00adtzeko joera du. Hala ere, ez dugu ahaztu behar Rodrigo Gil de Honta\u00f1\u00f3nek egin zuen testigan\u00adtza goiztiarra, alboetako habearteak nagusiaren garaierara al\u00adtxa\u00adtzeko ahol\u00adkatuz.\nAz\u00adkaratek Toledoko eskual\u00addekoak ikertu ditu bereziki, eta hauetako ba\u00adtzuetan pilare gotikoak manten\u00adtzen direla ohar\u00adtzean, pilare gotikotik errenazimentuko zutabera eman zen urra\u00adtsa naturaltasunez eman zela iradoki\u00adtzen du \u201cbatez ere menditar eta biz\u00adkaitar hargin maisuen\u201d lanari esker.\nBarrio Lozak, bere al\u00addetik, esangura\u00adtsua izan litekeen gertaera jakin baten inguruko datuak eskain\u00adtzen ditu: Antso Legarra euskal harginarena, Cuencako San Klemente elizaren eraikun\u00adtzaren arduraduna izanik, 1554an zaindariei alboetako hormak goraino al\u00adtxa\u00adtzen utz ziezaiotela eskatu zien, alboetako kaperak kenduz; eta garestiegi irudituko bali\u00adtzaie, nahi zutena egin zezatela; baina berak proposa\u00adtzen zuena \u201caskoz hobea eta dotoreagoa izango zela... az\u00adpimarratuz, modu horretara jarriz (habearteak) alaiago egongo zirela eta kapera bakoi\u00adtzean leiho bat egon zitekeela eta elizari argitasun handia emango liokeela\u201d.\nLanak.\nEz da zaila Euskal Herrian \u201celiza kolumnarioa\u201d izena bere zen\u00adtzu osoan merezi duten eliza ia guztiak izenda\u00adtzea. Eraikun\u00adtza buka\u00adtzeko erabili behar izan zen al\u00addia luzea zela eta, bera bukatzeko lanetan hainbat gorabehera eta jasandako etenak zirela medio, ba\u00adtzuetan berari dagoz\u00adkion dokumentuek eskain\u00adtzen dituzten iluntasunek, ez zaigu beharrez\u00adkoa irudi\u00adtzen, M\u00aa Asunci\u00f3n Arrazolak nahiago izanagatik, \"XVI. mendearen lehenengo edo bigarren erdian eraiki zirenen artean\" gure azalpenek diferentziaren bat kokatu nahi izatea.\nZabaleragatik arreta berezia merezi duten elizetan baino ez gara gel\u00addituko. Hala nola:\n- Araban, Gasteiz\u00adko San Bizente Martiriarena;\n- Gipuz\u00adkoan, Irungo Junkalekoa eta Errenteria, Az\u00adkoitia, Az\u00adpeitia, Eibar\u00ad eta Bergarako San Pedro eta Santa Marina parrokiak;\n- Biz\u00adkaian: Abandoko San Bizente, Elorrioko Sor\u00adtzez Garbia eta Zamudion, Arteaga, Mar\u00adkina-Xemein eta Ger\u00adnikako parrokiakoak (az\u00adken hau XVI. mendean eral\u00addatua);\n- Nafarroan: Cintru\u00e9nigo eta Cascantekoak.\nEuskal herriko hiribil\u00addu garran\u00adtzi\u00adtsuei dagokien tokien izendapen hau nahikoa da behartua sentitzeko historialariak atal berezi bat eskaini eta Errenazimentu Klasikoko une historiko horretan euskal lurretan halako eraikun\u00adtza-mota honen nagusitasuna zergatik eman zen gal\u00adde\u00adtzera.\nEliza kolumnarioak Araban.\nGasteiz\u00adko San Bizente Martiria.\nEuskal Herrian eliza kolumnarioen lehen adibidea da 1484 eta XVI. mende hasiera bitartean eraiki zen Gasteiz\u00adko San Bizente eliza. Eta ia bakarra dela ere gehi\u00adtu behar da, zeren eta ez bai\u00adtzen errotu eliza mota hau Arabako lurral\u00addean.\nDiseinugilea nor zen ez da agertu. Kareharriz\u00adko eraikina da, 32\u201969 m x 22\u201960 m-ko oinplano angeluzuzen baten gainean, 16 m-ko garaiera duena. Handitasun sentipen orokor bat ematen duen neurri handiko harlanduen teknikaz eder\u00adki landutakoa da.\nGuru\u00adtzadura bakuneko gangak zuzenean txerta\u00adtzen dira, kapitelik gabe, 2\u201950 m-ko diametroa duten zor\u00adtzi zutabe lirainetan, hauek oraindik ere gizenago diren beste atzeko koruari eusten dioten birekin kontrasta\u00adtzen dutelarik; izan ere, lodiera hau (10\u201950 m zir\u00adkunferen\u00adtziak) lehenagotik zeuden bi zutabeak erdiraino harriz estal\u00adtzean iri\u00adtsi zuten. Zor\u00adtzi euskarriak palmera moduan eta hormetako hamabi men\u00adtsulen gainean oinarri\u00adtzen diren ojiba-ar\u00adkuetan ireki\u00adtzen dira. Gangako ar\u00adkuetan irudiz eta armarriez apainduriko 54 gil\u00adtzarri biribil daude.\nElizaren eraikun\u00adtza data baino dezentez beranduago, alboetan edo hormei itsa\u00adtsirik al\u00addare, irudi eta hilarridun kapera ba\u00adtzuk sortuz joan ziren. Bi gorpu\u00adtzetako dorre lirain bat eraiki zen XIX. mendean eta orain\u00adtsu berriz kanpoko aterpe bat eran\u00adtsi zaio desagertutako San Fran\u00adtzisko komentuko ar\u00adkuak aprobe\u00adtxatuz.\nEsan bezala, eliza mota hau ez zen errotu Arabako lurral\u00addean. Gesal\u00adtzan besterik ez zen azal\u00addu berriro; hemen ikus dezakegu Villaconeseko Santa Mariaren eliza zaharra (XVI. mendea), bere oinplano angeluzuzena, guru\u00adtzaduraz estalitako bere hiru habearteak eta poligonoz\u00adko absidea dituela.\nEliza kolumnarioak Gipuz\u00adkoan.\nErrenteriako Jasokundea.\nGipuz\u00adkoara etorriko bagina, altuera bereko hiru habearteen gainean ganga gotiko ba\u00adtzuk zutabe klasikoekin batera\u00adtzea burutu zuen Probin\u00adtziako lehena izan behar du Errenterian aur\u00adki dezakegun Jasokundeko parrokiak; eta edonola ere, Eliza berean gotikotik Errenazimenturako al\u00addaketa nola egin zen adierazten duen adibide da.\nEraikun\u00adtza 1523an hasia da, nerbio-ganga gotikoak bil\u00adtzen dituen baketa handiak gorde\u00adtzen dituen kapera nagusiko pilareak orduan eraikiak direlarik. Ahaztu dezagun une honetan XVIII. mendean Bentura Rodriguezek Kapera Nagusia erabat eral\u00addatu zuela. Hiru mende lehenago, 1542an, lanen zuzendari\u00adtza Francisco Marrukizak hartu zuen. Ziur asko estilo berri al\u00adderako urrats erabaki\u00adtzailea eman zuena bera izan zen, alboetako habearteak nagusiaren altura berera igo\u00adtzea erabakiz eta estal\u00adkia eu\u00adtsi ahal izateko zutabe dorikoak jarriz: gotiko al\u00addian normalean erabil\u00adtzen zirenak baino konplexuagoak diren gangak, baina XVI. mende aurreratuko urte hauei dagoz\u00adkienak baino xumeagoak.\nDomingo Aranzal\u00adde arduratu zen 1557an hasi eta 1571ra arte bukatuko ez diren lanaren jarraipenaz. Marrukiza eta Aranzal\u00addek eta ondorengo guztiek, al\u00addaketa bar\u00adneratuz, emai\u00adtza honek momentu historikoaren eskakizun espiritual eta erabilgarriei eran\u00adtzuten ziola oso sine\u00adtsita egon behar zuten, zeren eta dudarik gabe elizaren egitura eta formetan sar\u00adtzen zituzten inkoheren\u00adtziak sentituko zituzten, gaur egun elizak dituen zor\u00adtzi euskarrietatik \u2013lau al\u00adde bakoi\u00adtzean\u2013 presbiteriotik gertuen daudenak pilare gotikoen itxura gorde\u00adtzen baitute ordutik.\nBergarako San Pedro eliza.\nGure maisuek XVI. mendean garapen horren eta sor\u00adtzeko askatasunaren beste adibidea Bergarako San Pedro elizan aur\u00adki dezakegu.\nBazen 1348an ere ziur asko gotikoa izango zen eliza bat, 1527an beste berri bat eraiki\u00adtzea erabaki zenean.\nLanaren tratua egun haietan O\u00f1ati eta Az\u00adpeitian al\u00addi berean ziharduen Pedro Lizarazu maisuari egin zi\u00adtzaion. Dudarik gabe, berari zor zaiona da kapera nagusiaren zatian ganga gotikoaren abiapuntua. Eliza honi zabalera handi bat eman nahi zi\u00adtzaion, baina gotiko klasikoaren kanonetatik irten gabe. Nolanahi ere, gangaren nerbioek, logikoki, eska\u00adkizun zuten euskarria gangako nerbioei dagoz\u00adkien baketa handiak dituen pilare bat izatea, kasu honetan biribila. Kapera nagusia besterik ez zen eraiki 1545erako. Ziur asko esparruaren zabaltasun handia jadanik erabakia zegoen, habearteen zabaleran kontraste ikusgarria zuelarik: habearte nagusiak 13\u201935 m neur\u00adtzen ditu eta alboetakoek 4\u201960 m; habearteko luzerak, 9\u201975 m eta zutabeen diametroa berriz 1\u201968 m-koa da.\nUrteak igaro dira eta 1569an Pedro Ibarra ardura\u00adtu zen lanez. Bakarren batek eraikin moder\u00adno bat nahi zela aginduko zion eta ar\u00adkitek\u00adtoak erromatarren erara eraiki\u00adtzea erabaki zuen. Emai\u00adtza gaur egun oraindik begi bistan dago: lau zutabe klasiko jarri ziren \u2013al\u00adde bakoi\u00adtzeko bina\u2013; baina presbiteriotik gertueneko bietan gangaren nerbioei dagoz\u00adkien baketa handiak manten\u00adtu ziren. Aldiz, atzeko korutik gertuen dauden bi zutabeak lauak dira.\nPedro Ibarrak 1569an bukatu gabea zuen lana eta bere seme Pedro Martinez Ibarrak eman zion jarraipena.\nLanak luze joan ziren, atzeko euskarriak ahulak zirela konturatu zirelarik. Anaia Migel Aranburuk XVII. mende hasieran, aipatutako euskarriak aztertu ondoren eman zuen informean, ahol\u00adku bat eman zuen \u201ctoskanar oinarri bat eman ziezaietela\u201d. Argi dago XVI. mende amaiera al\u00addera zutabe klasikoetan oinarrituz eraiki\u00adtzera behartu egiten zutela. Eta, hain justu, korutik gertu dauden az\u00adken bi ostikoek kapitel klasikoak dituzte.\nBergarako Santa Marina.\nAnaia Migel Aranburu bera izan zen Bergaran bertako San Pedro elizaren garaikidea izan zen Santa Marinako eliza azter\u00adtzeaz arduratu zena.\nAl\u00addi berean, Az\u00adkoitiko elizaz ardura\u00adtzen zen Andres Leturiondo maisuaren zuzendari\u00adtzapean hasia zen 1542an. Santa Marinako lanak, San Pedrokoak bezala, luzatuz joan ziren eta beste maisu ba\u00adtzuekin jarraitu behar izan zuten: Pedro Estibururekin (1552\u20111559), Pascual Iturrizarekin (1559\u20111563) lehenago Eibar\u00adko lantegia zuzendu zuen, Joan Emasabelekin (1563\u20111575), Gaspar Balzola (1575-1581) eta beste ba\u00adtzuekin. Az\u00adken txanpa Her\u00adnando Loidiren zuzendari\u00adtzapean egin zen, 1607an bukatuz, data hau delarik lan guztia anaia Migel Aranburuk gainbegiraturikoa.\nHala ere, 40 urte beranduago (1648) Madrilgo mezenas bati lanen konpon\u00adketarako diru lagun\u00adtza eska\u00adtzen zi\u00adtzaion, \u201celiza itxi zeneko zureria eta oholak kaltetuak eta ustel\u00adduak bai\u00adtzeuden baldintza klimatikoen eraginez\u201d.\nSanta Marinaren elizak altura bereko hiru habearte ditu, diametroz 1\u201968 m-ko zutabeak dituena, atikadun oinarri baten gainean eta kapitel doriko batekin koroatuak daudelarik. Habearte nagusiak 10 m neur\u00adtzen du eta alboetakoek, 5\u201945 m, eta distan\u00adtzia hau bera dute habearteek. Atzeko koruak ostiko sendo eta ar\u00adku burudunek eu\u00adtsitako hiru habearteak har\u00adtzen ditu bere baitan. Kanpoal\u00addean, eraikina prismaz\u00adko kontrahorma indar\u00adtsuetan itsa\u00adtsia dago eta hego-mendebal\u00adde eta ipar-ekial\u00addean, berriz, bi ar\u00adkupetan kokatua.\nAz\u00adkoitiko Santa Maria.\nAz\u00adkoitiko hiribil\u00adduak, aurreko mendeetatik, bazuen eliza ba, Antigua edo Bal\u00addako Andre Maria izenekoa. Eliza berri bat eraiki\u00adtzea erabaki zen 1528 al\u00addera: gaur egungo Santa Mariaren parrokia\u2011eliza dena.\nPlanoak 1528an diseina\u00adtu ziren. Honetaz hiru maisu arduratu ziren: jadanik aipaturiko Pedro Lizerazu, Pedro Alzega, Soreasuko San Sebastian elizan ere lan egin zuena, Az\u00adpeitian, eta San Joan Arteaga delako bat, inondik ere 1512 inguruan Calahorran Santiagoren kapera nagusiaz ardura\u00adtu zena.\nBadirudi 1540\u20111547 urte bitartean lanez Pascual Arrandolaza arduratu zela. Bera hil\u00adtzean hainbat ar\u00adkitek\u00adtok esku hartu zuten, 1559an, lana Bergarako Santa Marinarako planoak eman zituen Andres Leturiondoren eskuetan gel\u00additu zen arte. Lana 1564an bukatu\u00adtzat eman zen. Eliza berriak sute bat jasan zuen urte gu\u00adtxi ba\u00adtzuk beranduago eta ondorengo urteetan berritu beharra izan zen.\nAltura bereko hiru habearteko areto oinplanokoa da, aipamena egiten ari garen eliza mota hauen kanonei dagokienez. Harroin atikadun eta zokalo prismatikoen gaineko kapitel dorikoko zor\u00adtzi zutabe zilindriko handik eusten dute sabaia.\nEuskarrien garaiera 14 m-koa da. Kapitelen gainetik ar\u00adkuak tarte jakin batetik irteten dira. Zabaleran 9\u201982 m-koa den habearte nagusiko gangak pe\u00adtxina gaineko kupuladunak dira; alboetako habeartetakoak (5\u201952 m-koak) ar\u00adku apaldukoak dira eta bertara kapera ba\u00adtzuk ireki\u00adtzen dira. Koru garai batek Elizaren zabalera osoa har\u00adtzen du, hiru ar\u00adku beheratuko aurreal\u00adde batean oinarriturik. Zor\u00adtzi zutabeez gain hormari itsa\u00adtsitako zir\u00adkuluerdi-formako ebakidura duten ostikoek eta angeluzuzeneko ebakidurako kanpoko kontrahormek lagun\u00adtzen diote gangari eusten.\nLogikoa dirudi, M\u00aa Asunci\u00f3n Arrazolak uste duen bezala, Errenazimentu al\u00adderako itzu\u00adlia Leturiondo maisuak eman zuela pen\u00adtsa\u00adtzea, izan ere Bergarako Santa Marinan ere bera izan bai\u00adtzen Gotikotik estilo berrirako trantsizioa erabaki zuena.\nAz\u00adpeitiko Soreasuko San Sebastian.\nAz\u00adkoitiko elizaren garaikidea da Az\u00adpeitiko Soreasuko San Sebastian parrokia berria. Hemen ere bada 1534an Pedro Alzegari agindu zi\u00adtzaion elizako lanen berreraikun\u00adtza baten hasieraren berri ematen duen dokumenturik. Hainbat maisu etorri ziren bata bestearen segidan, lan honetaz 1541ean Domingo Olozaga arduratu zen arte; honek ordea, Her\u00adnaniko elizarekin kontratu bat sinatu ostean 1545ean Az\u00adpeitiarekiko bere konpromisoak bertan behera utzi zituelarik. Hasitako lanen gel\u00addotasunak Udala bilera garran\u00adtzi\u00adtsu bat egitera behar\u00adtu zuen 1568ko urriaren 7an, bertan, egina zegoen eraikinaren zati bat aprobe\u00adtxatuz eliza berri baten eraiki\u00adtzeko erabakita.\nIru\u00f1eko Go\u00adtzainaren onespena lortu zuen eta lan berria Pedro eta Martin Armendiako hargin maisuei agindu zitzaien. Hauen hautatzean, 1570eko urrian, elizak habearte bakarra ala hiru izango dituen erabaki\u00adtzeko uzten da. Egia esan Iru\u00f1eko Go\u00adtzain Don Diego Ramirezen ideia izan zen, Az\u00adpeitira 1568an eginiko bisitaren ondoren ahol\u00adku hau eman zuena, eliza berrian \"\u201cdiseinuaren arabera hiru habeartetakoa egitea, eta ez zedila habearte bakarrekoa egin sortu zitez\u00adkeen arazoak zirela eta, eta oinarritu behar zireneko pilareak biribilak izan zitezela eta errematean jar\u00adtzen ziren diseinu eta aginduekin bat etor zitezela\u201d\".\nHaiek berak dira 1571ko urriaren 2an Udalaren onarpena eskuratzeko aur\u00adkezten duten diseinu xehean zehazten dutenak: \"\u201chiru habeartetako eliza, habearte bakarrekoa baino hobea da, bai betikotasunerako nahiz horrelako eraikin baten osperako eta inongo norbanakoren kalterik gabe, gainera erabilgarri eta mesedegarriagoa da norbanakoaren\u00adtzat zein orokorrerako, zeren eta pilare toralak txikiagoak egingo dira eta bi pilare-erdiak kendu eta burual\u00addeko hormara gerturatuko dira, eta hori dela eta burual\u00addea itzal handikoa eta zabala gel\u00addituko da eta delako elizak lehenagokotik duen horretako zabalera eta luzera berean gel\u00addituko da, eta abar.\u201d\"\nAizar\u00adnan, Zestoan, Deban eta Seguran esku hartu zuen Martin Armendia Errezilgoa maisu oso preziatuak berak erabaki zuen eta altura bereko hiru habeartetako eliza baten diseinua aur\u00adkeztu zuen, elizaren neurriak, luzeran, zabaleran eta altueran zehaztuz eta euskarri zilindrikoetan burual\u00addearen ondoan zeuden \u201cbi pilare-erdien\u201d eral\u00addaketa, eraikin osoan zehar geroago eraiki behar\u00adko zirenak guztira zor\u00adtzi zutabe doriko zoragarri nolakoak izango ziren erabakirik.\nProiek\u00adtu hau gauzaturik ez zen berehalakoan ikusi. Lan honen aurrean bata bestearen segidan hainbat hargin aritu ziren (Migel Bolivar\u00adkoa, Joan Apoitakoa, Pedro Mendiolakoa) eta hauek, Armendiaren diseinua gauzatuz joan ziren, ez ordea auzi haserrekorrik gabe, eta hauei zor zaiena da ziur asko gangen eraikun\u00adtza; berau XVII. mendera arte amaitu ez zen lan luzea izan zen.\nHabearte nagusiak 8\u201930 m-ko zabalera du eta alboetakoek 4\u201950 m-koa, habearteak 6\u201945 m-ko luzerarekin, presbiteriotik gertuen daudenak izan ezik, 10\u201990 m neur\u00adtzen baitute. Absidea poligonala da; eta elizaren oinetan Az\u00adkoitikoaren an\u00adtzekoa den korua eraiki zen.\nEibar\u00adko San Andres eliza.\nEliza kolumnario mota honen jaio\u00adtza eta garapenean kasu berezi eta irakasgarria da Eibar\u00adko San Andres. Etengabeko haz\u00ad\u00adkunde demografikoak (1551n 250 biztanle bazituen) Eibar\u00adko \u201celizateko\u201d Kon\u00adtzejua elizaren handitzearen beharra proposa\u00adtzera behartua zegoen 1499an, bere zain\u00adtza \u201celizaren harremanak eraman izan eta eramaten dituen\u201d Olasotarren etxeko jaunaren eskumenean zegoelarik.\nElizaren eraikun\u00adtzarako, hiribil\u00adduak Jaunari (on Joan L\u00f3pez Ganboakoaren Ahaide Nagusiari) honako hau eska\u00adtzen dio: \"\u201cque dexe a la dicha yglesia para ello las dos tercias partes de los dichos diezmos que son menester; el cual dis que non lo ha querido nin quiere faser, poniendo a ello sus escusas e dilaciones yndebidas\u201d\". Auzia Errege Kon\u00adtzejura eraman zen eta az\u00adkenean jaun-zaindariak etsi egin behar izan zuen. Baina, gaia eliztarrek nahi baino gehiago luzatu zen eta lokalaren estutasunean jarraitu behar izan zuten, aspal\u00additik Kon\u00adtzejua bil\u00adtzen zeneko ar\u00adkupearen mol\u00addaketa batez baliaturik.\nDeba Behereko hainbat elizetan parte hartu zuen eta jatorriz Mutrikuarra zen Pascual Iturriza maisuaren zuzendari\u00adtzapean jarri ziren lanak, 1538\u20111540ean hasi ziren arte. Eta nahiz eta \"\u201cMaese Pascual ten\u00eda en su compa\u00f1\u00eda cinco o seys hombres de su oficio\u201d\", 1548an Eibar\u00adko lana utzi egin zuen alboko Elgoibarren lan egiteko. Lanek jarraitu zuten eta gur\u00adtza bere onera etorri zen, 1558an sinatu bai\u00adtzen, ikusi genuen bezala, erretaula handiaren kontratua Andres Arao\u00adtzekin. Bere seme Joanek 1572an jarraitu zuen eta XVII. mendearen hasierara arte ez zen bukatu lana.\nBerezitasunak. Eibar\u00adko elizak baditu hainbat berezitasun. Horietako bat, ohiko eliza kolumnarioetan ager\u00adtzen ez den guru\u00adtzadurako habeartea izatea; bestea, bere kapitelak estilo ezberdinetakoak direla; ba\u00adtzuk dorikoak dira eta besteak korintioak; hurrengoa eta bereziena, bere norabidea al\u00addatu zi\u00adtzaiola. Eliza beti bezala presbiterioa ekial\u00addera begira zuela hasi zen eraiki\u00adtzen. Gero, XVII. mendearen hasieran al\u00adderan\u00adtziz\u00adko norabidea ematea erabaki zen: oraingo burual\u00addea mendebal\u00addera dago eta XVII. mendean jada eraikia zegoen. Horregatik kapitel dorikoak (lan\u00adketa zaharrena dutenak) atzeko zutabeetan gel\u00additu dira; eta korintioak, berrikien eginak direnak, aurreal\u00addean daude, guru\u00adtzadurarekin batera.\nAltura bereko hiru habearteetatik erdikoak zabaleran 8 m neur\u00adtzen ditu eta 4 m alboetakoek. Habearteak neurri ezberdinetakoak dira: guru\u00adtzadurakoak 9 m neur\u00adtzen ditu, ondorengoak, 4\u201940 m eta koru az\u00adpian (hiru habearteak har\u00adtzen dituena) 6\u201920 m. Eibar\u00adko San Andres elizako gangak izar-guru\u00adtzadurak dira, lotura oso konplexuekin, eta edertasun handiko gil\u00adtzarrietan domina handiak dituztenak, bereziki koruko gangetan kokaturikoak, esan dugun bezala, zaharrenak direlarik. Hiru absideak poligonalak dira.\nKanpotik ikusirik, nahikoa goian kokaturiko bere leihateak, tran\u00adtseptu guztiz irtena, kontrahorma soilak eta paramentu guztiz la\u00adtzak dituen eliza hau euskal eraikuntza estiloaren paradigma da bere historiako une honetan\u00adtxe.\nTolosako Santa Maria.\nTolosako Santa Maria eliza estilo honetan handienetariko bat da. 1501ean erre zen beste baten ordez zegoen eliza hau, XVI. mendearen bigarren erdian eraiki\u00adtzen hasia (1548) eta XVIII.aren amaieran bukatua; hain justu, 1789ko urriaren 9an Joan Baz\u00adkardoren erretaula ederra iren\u00adtsi zuen beste sute ikaragarri bat nozitu, eta gerora XIX. mendean Silvestre Perezen egitura jarri zen ordez\u00adko: jaspez\u00adko bal\u00addakino baten az\u00adpian al\u00addare nagusi bat,1820an derrigorrez\u00adkoa zen bezala, guztia estilo neoklasiko batean. Jasokundearen koadro bat ere jarri zen, Antonio Zabala bergararrak margoturikoa.\nZiur asko eliza kolumnario honen ar\u00adkitek\u00adto arduraduna Martin Agirre maisua izan zen, lanak 1559tik 1581ra arte berak zuzendu baitzituen; alboko Ibarrako elizaz ere arduratu eta Donostiako San Bisenetakoa ere aztertu zuen urte horietan.\nLuzeran 59 m, zabaleran 34 m eta altueran 31 m neur\u00adtzen dituen Tolosako eliza handi horretan ikuslearen arreta erakar\u00adtzen dute segurtasun arrazoiak direla eta 2 metro eta erdiko diametrora iristen diren eta astuntasun eta liraintasunik ezaren inpresioa sor\u00adtzen duten Silvestre Perezen berri\u00adtze lanean gizenduriko sei zutabeek. Altura bereko habearteak izar-itxurako guru\u00adtze-gangaz estalirik daude, habearte nagusian erdi-puntuko ar\u00adkuak eta albokoetan ar\u00adku zorro\u00adtzak daudelarik. Sei zutabe sendoz gain, karga bota\u00adtzeko balio dute hormei itsa\u00adtsiriko harroin erdiek ere. Erdiko habearteak 11\u201940 m neur\u00adtzen ditu, eta albokoek 6\u201963 m, luzeran 10\u201980 m-ko habearteekin.\nKanpoal\u00addera, fa\u00adtxadak atari ederra bistaratuz, dorreak eta Martin Karrerak (1761-1764) diseinatutako kanpai\u2011horma airosoak jadanik al\u00addi barrokoan gaudela adierazten du. Baina alboetako hormak guztiz dira soilak \u201ckolumnario\u201d estiloan.\nIrungo Junkaleko Andre Maria.\nIrungo zaindaria den Junkaleko Andre Mariak eliza zoragarri bat du, hiribil\u00addu horretan. Ez dakigu zaharraren toki berean dagoen ala tokiz al\u00addatua den. Errenazimentuko beste euskal elizetako bat da, bere eraikun\u00adtza ustekabean luza\u00adtzen dena \u2013kasu honetan ia mende bat\u2013 eta, horren ondorioz, hainbat al\u00additako eraikun\u00adtza eta hainbat ezaugarri estilistiko dituena. Proiek\u00adtua, edo gu\u00adtxienez bukatzeko erabakia 1587tik 1605era arterako ordainketa-eskuti\u00adtzak sina\u00adtzen zituen Domingo Legarra maisuarena da.\nHemen, XVI. mendeko urteetan ongi sarturik egonagatik, az\u00adkenean gotikoa hasten da, Joan Baz\u00adkardoren erretaula bat (1647) jarri zeneko presbiterioko pilareek erakusten dutenez. Eliza kolumnarioen artean az\u00adken hau ezohikoa da, erdiko bi tarteetan baino ez dituelako hiru habearte berdin, presbiterio eta koruko zatia habearte bakar batekoak baitira. Nahikoa ditu, beraz, bi zutabe guru\u00adtze-gangari eusteko al\u00adde bakoi\u00adtzean (1\u201965 m-ko diametrodunak); presbiteriokoa mendearen az\u00adkenal\u00addian eman ohi zena oso korapila\u00adtsua da. Harriz\u00adko ganga hauek indarra gal\u00addu zutenez, zementuz\u00adko gangez ordez\u00adkatu ziren XX. mendearen hasieran. Eliza mota honetako erdiko habearte zabalenetako batek, 14\u201950 m neur\u00adtzen ditu; eta alboetakoek 4\u201960 m, habearteak, berriz, 9\u201917 m-koak dira.\nKanpoal\u00addean, irten samarrak diren kontrahormak ikusten dira. Idi-begiak XVII. mendea oso aurreratuan ireki ziren, beirateak jarri zireneko leiho ba\u00adtzuk, halaber.\nZumarragako Santa Maria.\nZumarragako kristau-el\u00adkarteak zortea du bi eliza zahar gorde\u00adtzean. Menditik lautadara jaisteko eskatu zuten, 1565ean, bertako bizilagunek, gaur egun \u201cAntigua\u201d, \u201cermiten katedrala\u201d deritzon parrokia. Zaindari-jendearen al\u00addetik aur\u00adka azal\u00addu ziren. Baina az\u00adkenean, bizilagunen al\u00adde eba\u00adtzi zen auzia. Ordurako, haz\u00ad\u00adkunde demografikoak gur\u00adtzarako toki berri eta zabalak eska\u00adtzen zituen toki haietan eraiki\u00adtzeko modu berria ezar\u00adtzen hasi ziren.\nLanak 1578an hasi ziren eta Santutu Arresti eta San Joan Altuna maisuei eman zi\u00adtzaiz\u00adkien. Honen herio\u00adtzan Joan Agirrek hartu zuen bere lekua (1600); baina honen lanak ez ziren apaizgoaren eta Kon\u00adtzejuaren gustukoak izan eta, auzi luzeetan hasita, elizaren amaiera hamar\u00adkada luzez atzera\u00adtu zen. Horrek guztiak ez zuen erago\u00adtzi sei euskarri biribileko harroin atikadunak, ekinoetan arrabak dituzten kapitel dorikoak eta bar\u00adnean bal\u00adkoi jarraikia duen altura bereko hiru habeartetako eliza eder eta zabal bat egiteko. Erdiko habearteak 7\u201920 m neur\u00adtzen ditu, alboetakoek 5\u201935 m, eta habearteek 5\u201960 m.\nDebako Santa Maria.\nDebako Santa Maria eliza, bere jatorri gotikoa ez\u00adkuta\u00adtzen ez duen Gipuz\u00adkoako beste eliza handienetako bat da. Bazen XIV. mendeko eliza bat, sarrerako ar\u00adkupea egiteko defen\u00adtsako gaztelu zahar baten dorrea aprobe\u00adtxatu zuena. XVI. mendeko eraikin berriaren\u00adtzat Joan Arostegi maisuaren diseinua jarraitu zen, Gorosabelek dioenez, eta 1629an Joan Martinez Olaetak amaitu zuen.\nJada 1554rako lan garran\u00adtzi\u00adtsuak eginak ziren. Aurreko eraikin al\u00addiko hormak gordeta, aurreko horma\u2011bular gotikoak zor\u00adtzi zutabe klasiko handiz ordez\u00adkatu ziren, alboetako habearteak erdikoaren altuera berera igoz. Az\u00adpiko korua eta bi kapera egitea ere erabaki zen. Martinez Arrona maisuak 1554 eta 1557 artean erdiko habeartea estali zuen. Lanak hasi zituen 1557 eta 1575 bitartean, kapera nagusian Migel Armendiaren diseinuan oinarrituz guru\u00adtzadura egin zen; eta honen herio\u00adtzan, bere lehengusu Pedro Mendiolak amai\u00adtu zuen aipaturiko kapera.\nMende erdi bat baino gehiagoko lanaren emai\u00adtza 37 m x 22 m dituen eta Gipuz\u00adkoako altuenak diren hiru habearte berdineko eliza kolumnario itzel bat da. Nagusiak, 7\u201920 m neur\u00adtzen du, eta alboetakoek 5\u201930 m. Habearte nagusiari baino ez dagokion abside oktogonal bat du. Bere zor\u00adtzi euskarri zilindro bakarrekoetan (az\u00adkeneko biek koruri eusten diote) oinarri atikadunak eta kapitelak doriko\u2011toskanoak dituela. Gangak abera\u00adtsak dira ter\u00adtzelete eta nerbio gotikoetan. Garaiera handi samarrekoak direnez, ez da erraza harriz\u00adko gil\u00adtzarri eta filigranen edertasuna estima\u00adtzen.\nSegurako Jasokundeko eliza.\nSegurako Jasokundeko elizan alboetako habearteen zabal\u00adtze eta al\u00adtxa\u00adtze lanak 1564an hasi ziren. Horretarako, Burgosko katedraleko Joan Vallejo ar\u00adkitek\u00adtoaren lagun\u00adtza eskatu zen; eta lanak egiteko Az\u00adpeitiko lanak zuzendu zituzten Domingo Urrestarazu eta Martin Armendia hargin-maisuei agindu zi\u00adtzaien. Hamabi urteko epea eman zi\u00adtzaien baina gero 1580ra arte luzatu zi\u00adtzaien.\nJatorriz gotiko estilokoa zen, ziur asko XIV. mendekoa. Beharbada horregatik estua egiten da kapera nagusia elizaren zabaltasunarekin al\u00adderatuz. Hiru habearteak zabalera ezberdinekoak dira (10\u201950 m-koa erdikoa eta 6\u201975 m-koak alboetakoak) baina altuera berekoak. Lehenengo zutabe pareen fusteetan oraindik gorde\u00adtzen dira jatorriz\u00adko habearteetako ar\u00adkuak bil\u00adtzen zituzten kapitelak; eta presbiterioko ar\u00adku formeroei eusten dioten euskarri gotikoetan, aipaturiko kapitelen altuera berean ikus daiteke kapera nagusia lehenengo zutabe parearekin lotu behar zuen toral ar\u00adkuaren hasera.\nEuskarriei dagokienez, ez da zilindro bakarren araua jarrai\u00adtzen. Bere sei zutabeetatik az\u00adken biak soilik dira doriko\u2011toskano ordenako klasikoak, koruari eusten diotenak; beren harroinak handiak dira, ebaketa angeluzuzenekoak. Beste lau zutabeen fusteek mol\u00addurak egoki\u00adtzean kapitel bi\u00adtxiak sor\u00adtzen dituzten angeluetan itsa\u00adtsiriko zutabe\u00adtxoak dauzkate. Gangek fintasun handiko trazeria aberats bat bistara\u00adtzen dute, oso gil\u00adtzarri apain eta guzti. Absidea ok\u00adtogonala da eta kapera nagusi modura dagoen beste tartearen ondoren jarria dago. Denborarekin kanpotik ikusten ziren bi kapera gehitu zi\u00adtzaiz\u00adkion, horietaz gainera kontrahorma handiak ere nabarmen ager\u00adtzen dira.\nIdiazabalgo San Migel.\nIdiazabalgo San Migel eliza ere errenazimentu estilo honetakoa da, baina XVII. mendekoa. Bere gurutze-gangak hiru tartetako espazio bat muga\u00adtzen duten harroin lauki eta kapitel dorikoak dituzten lau zutabe zilindrikok eu\u00adtsita daude. Zutabeek 1\u201952 m-ko diametroa dute. Erdiko habearteak 8\u201910 m neur\u00adtzen du eta poligonoz\u00adko abside batean amai\u00adtzen da, eta alboetako habeartek 3\u201970 m besterik ez dute, 7\u201925 m-ko habearteekin. Hiru habearteen zabalera osoa hartuta, 1709an goiko koru bat eraiki zen, ar\u00adku apalduen bidez lotutako az\u00adken zutabeei jarritako gehigarri ba\u00adtzuetan oinarriturik. Gangen oinarria, zutabe txiki itsa\u00adtsiak dituen kontrahormekin osa\u00adtzen da, barrual\u00addean zir\u00adkuluerdi-formako egituraz eta kanpoal\u00addean angeluzuzenez.\nHabearte bakarreko elizak.\nNahikoa da eliza kolumnario hauei buruz esandakoa, habearte bakar bateko beste elizak deskriba\u00adtzeko beharrik gabe, dagokion neurrian estimatzeko zenbatekoa zen gogoa eta zein zen lanaren izaera XVI. mendeko gipuz\u00adkoarren aldetik; gogora di\u00adtzagun, besterik gabe, XVI. eta XVII. mendeetan errenazimentuaren pareko seriotasun eta edertasunez sortuz joan ziren haiek. Beraien historia M\u00aa Asunci\u00f3n Arrazolak dagoeneko kontatu eta deskriba\u00adtzen du hamaika dokumentuz jan\u00adtziriko lanean.\nHauek izan ziren delako elizak: Her\u00adnaniko San Joan Bataia\u00adtzailea eliza (1540\u20111595), Zestoako Andre Mariaren Jaio\u00adtzakoa (1550-1594), Usurbilgo San Salbatore (1556\u20111596), Zarauz\u00adko Santa Maria Erregina (1563\u20111600), Plen\u00adtziako Santa Maria (1532\u2011) eta Orioko San Nikolas (1563-1596).\nEliza kolumnarioak Biz\u00adkaian.\nAbandoko San Bizente.\nAbandoko San Bizente XII. mendetik izen bereko elizateari egokitzen zitzaion Bilborekin el\u00adkartu zen arte, eta gaur egun beraren erdian aur\u00adki daiteke. Beste toki askotan bezala, orain ikusten dugun eliza baino lehen on Velak, lehen Aialako Kondearen oinordeko zen Garci Galindezek sortutako an\u00adtzinako eliza bat zegoen Abandon, Erdi Aroaren amaieran gotikorantz garatuko zena ziur asko. Denborarekin auzo sakabanatu samarrak zituen herri bat bilakatuz joan zen Abando, 1890eko uztailean Bilboko hiribil\u00adduak mul\u00adtzo guztia zurgatu zuen arte.\nEliza, gaur egun ikusten dugun bezala, zaz\u00ad\u00adpi urtekoa (karlisten lehenengoa) izena eman zi\u00adtzaion gerran jasan zituen erasoen ondorioz, 1840an emandako berrikun\u00adtzaren emai\u00adtza da. Zabal samarra da: luzeran 37\u201987 m neur\u00adtzen ditu eta 28 m zabaleran. Altuera bereko hiru habearte ditu, harroin atikadunak eta kapitel dorikoak dituzten zor\u00adtzi zutabe zilindriko, 1\u201940 m-ko diametrokoak, eta izar gangaz estal\u00adtzen dena. Abside eta kontrahormak kanpoal\u00addetik ditu. Habearte nagusiak zabaleran 7\u201920 m neur\u00adtzen ditu eta alboetakoek 5\u201930. Badu hiru habearteren atzeal\u00addea har\u00adtzen duen koru altu bat. Agian aurreko elizarena izango zen ate gotikoa gorde\u00adtzen du.\nAurreal\u00adde nagusia oso garai dagoen horma\u2011hobi batez konpondua dago, al\u00adde banatan erdi-puntuko ar\u00adkuen bitartez amaiera jasaten duten kontrahormak dituelarik ar\u00adkupea estaliz, Joan de la Pe\u00f1aren lana (1556) da. Elizaren eraikuntza-lanek gu\u00adtxi gorabehera mende bat iraun zuen, 1650ean Martin Iba\u00f1ez de Zabil\u00addea maisuak bere estal\u00adkia erabat itxi zuenera arte.\nElorrioko Guztiz Garbia.\nElorrioko Guztiz Garbiaren eliza 1459an hasia zen egiten eta kaperak 1506an gehitu zi\u00adtzaiz\u00adkion.\nEgungo eliza 1550az geroztik Pascual Iturrizaren diseinuaren pean egin zen handi\u00adtzearen emaitza da, honi berriz, bere egitekoan,1566tik 1589ra bitartean alboetako habearteak estalarazten ari zen Andres Mendraka maisuak jarraitu zuen bere arduran. Beste maisu batek, Martin Omarrek, hain zuzen bukatuko zuen erdiko habeartearen estal\u00adtze lana 1595 al\u00addera. Katedral handietan bezala, mende bat eta erdi luzatu zen eraikun\u00adtza baten fruitua izan zen, beraz. Gaur egun ikusten duguna Euskal Herriko eliza handienetariko bat da; luzeran baditu 43\u201968 m eta zabala bezain altua da: 26 m. Bere hiru habearteek hiru tarte dituzte eta burual\u00addea oktogonala nahiko korapila\u00adtsua da eta habearte nagusiaren zabalera har\u00adtzen du. Eta hainbat al\u00adderdi apaingarri bi\u00adtxien bidez nabarmen\u00adtzen da, hala nola \u201czutoihal leihoak, sabai leihoak, errotuluak, gil\u00adtzarriak eta kapiteletan irudi polikromatuak, Euskal Herrian parekorik ez dutenak, Eibar\u00adko San Andres elizakoak baino askoz gorago jarririk\u201d.\nOso lirainak dira bere lau zutabe zilindrikoak, diametroz 1\u201950 m dutenak. Luzeran habearteek 9\u201920 m neur\u00adtzen dituzte, guru\u00adtze-gangaz estaliak.\nZamudioko San Martin.\nZamudioko San Martin elizak lehen begiradan harridura atsegin bat sor\u00adtzen du bere harlanduen estereotomia bikaina dela eta. Altura bereko hiru habearte ditu, lau tartez eginak, 1\u201905 m diametroko ebakidura biribila duten sei zutabe, plinto altu hexagonal eta kapitel toskanoak taulamendu mol\u00addurazio bat duen atikadun harroina. Ar\u00adku toralak eta formeroak zorro\u00adtzak dira, eta bere gangak er\u00adzdunak. Gangen diseinu fin honek eta euskarrien liraintasunak xumetasun eta arintasun zirrara atsegina sor\u00adtzen du. Habearte nagusiak 7\u201905 m-ko zabalera du, alboetakoek 3\u201940 m-koa, habearteen luzera 7\u201905 m-koa delarik. Habearte nagusia abside poligonalean amai\u00adtzen da; eta koru altu batek beheratutako hiru ar\u00adku dituzten bi zutabek eu\u00adtsiriko hiru habearteen hondoa har\u00adtzen du.\nElizaren bar\u00adnean 1545eko data ageri da; baina igel\u00adtsuzko gangak 1748an kokatu ziren, Gabriel de Elorriagaren lanak dira eta aurreko lanaren il\u00addotik ez dira asko al\u00adden\u00adtzen. Dorrea ere neoklasikoa da, Joan Bautista Belaunzaranen diseinuaren arabera al\u00adtxaturikoa.\nArteagako Jasokundea.\nArteagako Jasokundeko eliza ere, XII. mendean eraikia, an\u00adtzekoa da. Errenazimentuko eliza hauen eredua jarraituz 1600ean berreraiki zen. Gurutze-gangei eusten dieten lau zutabe zilindriko ditu. Elizaren oinetan dagoen koruak hiru habearteen zabalera har\u00adtzen du. XVII. mendearen hasieran amaitu zuten baina geroztik zaharberritu eta al\u00addaketa ba\u00adtzuk jasan ditu. Habearte nagusiak 6\u201975 m-ko zabalera du; alboetakoek 5\u201960 m neur\u00adtzen dute; habearteak 8 m-koak dira. Kanpoko kontrahormen artean daude kaperak, sarrera kanpoko ar\u00adkupetik dutela.\nElorrioko Guztiz Garbia elizak bezala, bi sarbide ditu: bata, nagusia, elizaren atzeal\u00addean, koruaren az\u00adpian, atari barroko bat duelarik; eta beste sarrera, Epistolaren al\u00addetik, ataria erromaniko alderakoa duena, eliza zaharraren hondarra dena zalan\u00adtzarik gabe. Hirugarren sarrera, Ebanjelioaren al\u00addeko horman eta gotiko estilokoa, gaur egun hormaz estalia dago. Bada, halaber, Epistolaren al\u00addeko hormari eta zati batean baita sarrera nagusikoari ere eran\u00adtsiriko ar\u00adkupe bat.\nMar\u00adkina\u2011Xemeingo Santa Maria.\nMar\u00adkina\u2011Xemeingo Santa Mariaren jatorria, diotenez X. mendeko Hiri Gutunean aipa\u00adtzen den Xemeingan izeneko lehen \u201cmonasterio\u201d batean dago. Litekeena da kokapen honetan al\u00adtxatua izatea XVI. mendeko eraikina, bere hedaduran 1.120 m karratu eta guzti; ziur asko hauxe izango da Euskal Herriko elizarik zabalena. Eraiki\u00adtzeko modu berri honekin zer lortu nahi zen ondoen erakusten duena ere bada: konpartimendurik gabeko zabalune handi bat.\nAurreko eraikinetatik ezer gel\u00additu ez denez, oinplano berrikoa dela uste izatekoa den eta dokumentu dezente duen eraikun\u00adtza honen tratua 1510ekoa da. Hargin maisuen lehenen\u00adgo izenak 1545\u20111555ekoak dira: Martin Albisuakoa zen garran\u00adtziz\u00adkoena, Rodrigo Albiz eta Migel Elorriaga lagun\u00adtzaile zituelarik. Gangen eraikuntza fasea (1564) Bergarako Santa Marinan egindako lanagatik ezaguna dugun Joan Emasabel maisuari dagokion fasea da.\nBadirudi eliza honen eraikun\u00adtzak ez zuela eten aipagarririk izan. Eta XVII. mendeko lanak eran\u00adtsitako zatiei dagoz\u00adkie: korua, sakristia, dorrea eta abarri. Ez dakigu eraikina diseinatu zuenaren izenik. Baina beste lanen inguruan ditugun datuen arabera, oso litekeena da Emasabel izatea elizaren eredua erabaki zuena.\nBere hedadura guztiak angeluzuzen ikaragarri bat estal\u00adtzen du: 37\u201980 m luzeran, 28\u201950 m zabaleran eta 19 m altueran absidea kontutan izan gabe. Esparru handi hau \"hiru habeartetan\" lau tartez eta 1\u201985 m-ko diametroa duten hiru zutabeko bi lerrotan banaturik dago. Habearte nagusiko gangen tarteek gu\u00adtxi gorabehera 12\u201925 m x 9\u201950 m neur\u00adtzen dute.\nKareharri landuz\u00adko \"zilindrikoz\u00adko zutabeek\", hauek ere zilindrikoak diren plintoen gainean al\u00adtxatakoek, kapitelen bitartekari\u00adtzarik gabe jaso\u00adtzen dituzte erdiko gangetako ar\u00adkuak. Gainera, alboetako habeartetakoak metro bateko lodiera duten kanpoko hormetan sostenga\u00adtzen dira men\u00adtsulen bidez kanporako irekigune apurrak. Guru\u00adtze gangen diseinua oso ezberdina da, konkordunak dituztelarik eta gangarik korapila\u00adtsuena oso beranduko data duena korukoa izanik: 1619\u20111623.\nEliza handi honek \"bi sarbide\" ditu: nagusia, elizaren oinetan, ia erabil\u00adtzen ez dena, bi kontrahorma lodiren arteko 8 m-ko argia duen \"horma-hobia ikaragarri\" bat da eta hauetako batek dorrera igo\u00adtzen den helize-formako eskailera bat du. Alboko beste sarrera, \"bikoiztua\" da eta hau ere bi kontrahormen artean ireki\u00adtzen da.\nEspazio bateratua. Mar\u00adkina\u2011Xemeingo eliza hau bertatik ikusteak, ziur asko hemen aipatutako ale guztietatik, hunkipenik sakonenaz eta garbitasunik handienaz sentiarazten du mota honetako elizen artean espazio nagusi bateratua. Iluntasuna da bere gabezia nagusia, zeren eta Epistola al\u00addeko tarteetara irekitako erdi-puntuko leiho txiki batzuk baino ez baititu batez.\nGer\u00adnikako Jasokundea.\nBiz\u00adkaiko ar\u00adkitek\u00adtura gotikoari buruz\u00adko kapituluan adierazi dugu, osagai gotiko asko izanagatik ere, ez ginela eliza ba\u00adtzuetan gel\u00addituko, eraikun\u00adtza al\u00adderdirik begi bistakoenak XVI. mendeari eta Errenazimentuko espirituari zegokionak zirela-eta. Ger\u00adnikako Jasokunde elizarena horrelako adibide bat dugu.\nEliza honen historia luzea eta gorabehera\u00adtsua da. Bere eraikun\u00adtzari buruz\u00adko lehenengo berriek 1418ra garama\u00adtzate; baina sute bat jasan zuen 1470ean eta honen konponketaren ondoren beste bat jasan zuen 1521ean. Santiago Emparan maisuak hasi zuen berreraikuntza 1518an. Baina bere diseinua XVI. mendeko hirugarren hamar\u00adkadan al\u00addatu egin zen, Foruako hargin Martin Basagoitiari egindako lehen ordainketak dokumentatzen direnean.\nElizak, altueran irabazi egin zuen baina argirik gal\u00addu gabe, bost leihate handi egin bai\u00adtzitzaizkion, lau alboetako hormetan eta bat aurreal\u00addearen erdian. \"Gangez\" estali zen, korapila\u00adtsuak guru\u00adtzadura fal\u00adtsuak baino ez zirelarik; eta \"hiru habearteak\" diametro ezberdinetako \"zor\u00adtzi zutabe\" zilindrikoen gainean kokatu ziren: 1\u201956 eta 1\u201935 m arteko diametrokoak. Az\u00adken zutabe parearen gainean eraiki zen \"korua\" berrogeita hamar urte beranduago. Lanak ez ziren bukatu XVIII. mendera arte.\nBeste eliza ba\u00adtzuk.\nHonen an\u00adtzera, \u201careto\u2011elizen\u201d kronologia normalari dagokionez ezohikoa den beste kasu bat Errigoitian Idiubalzagako Santa Maria izeneko elizarena da; gaur egun hiru habearte berdin dituena baina agirietan azal\u00adtzen denez, behin baino gehiagotan berriro eraiki zen. Badakigu oraingo eliza honen aurreka habearte bakar batekoa zela, gangarik ez zuela, dorre bat ere bazuela eta XVIII. mendearen amaieran egoera galgarrian zegoela. Gaur egun ikusten duguna ia erabat berritua izatearen emai\u00adtza da, XIX. mendearen hasieran egina.\nBiz\u00adkaian eredu honi dagoz\u00adkion elizak ere ikus daitez\u00adke, Guenesen, habearteetako batean gorabeheraren bat bal\u00addin bada ere garaieran, Gal\u00addakaon, Arratzun, Amoroton, Aulestin... inola ere, guztiak XVI. mendekoak ez direla jakinaren gainean gaudelarik.\nAmorotoko San Martin parrokia bazen, adibidez, XV. menderako jada, baina baliteke bere egungo egoeran, bere hiru habearte eta bi zutabe-ilara toskanarrak 1798az geroztik burutu zen berreraiketa baten emai\u00adtza izatea.\nEliza kolumnarioak Nafarroan.\nCintruenigoko San Joan Bataia\u00adtzaile.\nCintruenigoko San Joan Bataia\u00adtzailea parrokia ere mota honetako eliza handitako bat da. Eta XVI. mendeko lehen urteetan hasi baziren ere eraikuntza-lanak, hainbat al\u00additatik igaroz mende beraren bukaera arte luzatu ziren.\nAurreko eliza erraustu ondoren, lau tartetako eliza berri bat bururatu zuen I\u00f1igo Zarra maisuari dagokio lehen diseinua. Lehen etapa hau, lana tasatu zenean, 1520an amaitu zen, eraikuntza-lanak 1577ra arte gel\u00additu zirelarik. Orduan mar\u00adkinarra zen Pedro Aulestiren zuzendari\u00adtzapean hasi ziren berriro lanak, Martin Urizar eta Pedro Nabaskuesen lagun\u00adtzarekin eta hauek, gangak eta estal\u00adkiak modu egokian buka\u00adtzen dituzten tasa\u00adtzaileen iri\u00adtziz. Dudarik gabe maisu hauei zor zaie eraikinaren egungo itxura; nahiz eta elizari, XIX. mendean, tarte bat gehiago eran\u00adtsi eta habearte nagusian zegoen korua kendu zi\u00adtzaion, presbiterioaren eskuinetara eramanez.\nGaur egungo egoeran baditu altuera bereko hiru habearte, hamar zutabe zilindrikoz mar\u00adkaturiko bost tarte, atikadun harroinak dituztenak, plinto altuak eta kapitel toskanoak. Zutabeak 1\u201955 m-ko diametroa dutenak dira. Erdiko habearteak 8\u201975 m neur\u00adtzen ditu eta alboetakoek 5\u201995 m. Habearteak ia 6 m-ra iristen dira, presbiteriotik gertuenekoak 8 m-koak izanik. Alboetako habearteen burual\u00addeek 3\u201945 m-ko sakonera dute.\nAurreko mendeetako Euskal herriko ohiko elizekin al\u00adderaketak eginez harrigarria gerta\u00adtzen den espazio hau izar gurutze-gangaz estal\u00adtzen da, tarte bakoi\u00adtzean diseinu ezberdin bat duten nerbio zuzen eta okerdunak txandakatuz. Absidea poligonala du, aurreko kapituluan aipatu dugun Esteban Obray\u2011ren Errenazimentuko erretaularekin.\nEliza handi honek bi sarbide ditu: bata habearte nagusiaren atzeal\u00addean eta bestea Epistolako habeartean.\nCascanteko Jasokundea.\nCintru\u00e9nigotik ez oso urrun, beste eliza handi hauetako bat bisita daiteke: Cascanteko Jasokundeko parrokia. Biak ere Joan Lopez Soroa eta Luis Garmendia eta Anton de Albiztur Tuterako harginen diseinuaren arabera eraiki ziren 1527 eta 1558 urte bitartean. Mende beraren bukaeran konponketa lanak egin beharrean gertatu zen.\nIa altura bereko hiru habearte ditu, zilindroz-formako zor\u00adtzi zutabe, harroin altuak, mol\u00addurazio gotikoa eta kapitel erdi-jonikoak eta izar gurutze-gangak. Zutabeak 1\u201950 m-ko diametrokoak dira. Erdiko habeartearen zabalera 8\u201935 m-koa da eta kapera nagusian amai\u00adtzen da. Alboetako habearteen zabalera 6\u201920 m-koa da, eta habearteak 7\u201930 m-koak presbiteriotik gertuen daudenak izan ezik; hauek 8\u201935 m-ra iristen dira.\nEliza handi honen barrual\u00addea, duela gu\u00adtxi berreraiki beharrean gertatu zen, 1939an gertatu zen ustekabeko sute baten ondorioz. Berreraiketa honek korua, euskarri zilindrikoak eta terzeletedun gangak ukitu zituen; baina jatorriz\u00adko diseinuaren begirunez egin zen. Hasierako eraikinetik harlandu erregularrez\u00adko kanpoko hormak, Epistolako habeartearen atariak ar\u00adku eskarzanoa du eta Lehen errenazimentuan ohikoak ziren Ebanjelarien irudiak dituzten men\u00adtsuletan oinarri\u00adtzen den gurutze-ganga\u00adtxo bat gorde\u00adtzen da. Inguruko hormari itsa\u00adtsitako kontrahormak zir\u00adkuluerdi-formako ebakiduraz\u00adkoak dira, kanpokoak berriz, ertz angeluzuzeneko profilez\u00adkoak.\nEstilo berriaren zabal\u00adkundea eta habearte bakarraren al\u00addaera.\nArte historialariari kez\u00adka nagusi bat sortzen dio gotiko\u2011errenazimentuko asmakizun hibrido honek izan zuen zabal\u00adkunde eta sakabanaketa geografiko ikaragarriak. Gaztelaren bi alderditan soilik, G. Weisek gai honi buruz bere alemanez\u00adko monografian aipa\u00adtzen dituenak (argaz\u00adki eta oinplanoaren diseinuarekin), ehun bat \u201cHallenkirchen\u201d izatera iristen dira. Eta Barrio Loza eta Moya Valga\u00f1\u00f3nek, beren al\u00addetik, halako berrehun eraikun\u00adtza baino gehiagoren inbentarioa egin zituztela aitor\u00adtzen dute.\nBistakoa da, euskarri zilindriko bakarreko estal\u00adki gotiko batekin el\u00adkar\u00adtzeak XVI. mendeko euskal ar\u00adkitek\u00adturari nolabaiteko izaera berri bat ematen bazion, ar\u00adkitek\u00adturako historialarien arreta bereziaren merezimendua jaso\u00adtzen duela \u201celiza kolumnarioen\u201d berariaz\u00adko balioa eta bere \u201careto\u2011elizen\u201d izendapenak, eta, ikuspuntu teknikotik zein ulermen espazialetik, altuera bereko hiru habearteko elizak izatean da\u00adtza.\nHabearte bakarra.\nHau horrela dela jakinik, hiribil\u00addu ba\u00adtzuetan Eliza handi hauek al\u00adtxa\u00adtzen zituzten bitartean, beste asko habearte bakar an\u00adtzeko elizak eraiki\u00adtzen jardun zutela aipa\u00adtzea komeni da. Eliza zabalenetara muga\u00adtzearren, hemen gogoratuko ditugu lehen aipaturiko Gipuz\u00adkoako sonatuenak eta M\u00aa Asunci\u00f3n Arrazolak \"Gipuz\u00adkoako Errenazimentuari\" eskainitako ikerlanean ager\u00adtzen dituenak.\nAraban. Hiru habeartetako eredu hau Gasteiz\u00adko San Bizenten eta Gesal\u00adtzan baino ez dugu aur\u00adkitu, burual\u00adde laua duten habearte bakarreko elizak, gu\u00adtxi gorabehera, bere zabaleraren luzera hirukoi\u00adtza dutenak baitira ugari.\nBi Lautadetako parrokietan ohikoa da hiru tartetako elizak ikustea, besteak beste: Iregi, Etxabarri Urtupi\u00f1a, Okina, Arbulo, Biloda, Alesbes, Zerio, Adana, Urabain, Gere\u00f1u eta Albeizen.\nBaina, badira txikiagoak ere, bi tartetakoak, Ar\u00adkauten, Arta\u00adtzan, Subilan, Bolibarren, Txin\u00adtxetrun, Martiodan, Ale\u00adtxan eta Erroitegin.\nHauetariko ba\u00adtzuk abside oktogonal edo poligonaletan amai\u00adtzen dira, esaterako, Arangiz, Mendibil, Ilarra\u00adtza, Lapuebla de Labar\u00adcan eta Bilarren.\nBiz\u00adkaian. Behaketa bera egin daiteke Biz\u00adkaian al\u00addi horretan eraikitako habearte bakarreko elizei dagokienez. Barrio Loza berak egindako iker\u00adketa sakonean, areto\u2011eliza mota hau mende hartan lortu nahi zen ideala zela suposa\u00adtzen du eta irtenbide ugari asko eraku\u00adtsiz erdi bidean gel\u00addi\u00adtzen ziren saio askoren bitartez bila\u00adtzen zena zirudiela.\nHabearte bakarreko elizaren eredua, \"kontrahormen artean\" kaperak \"dituelarik\", aretotik gertuen dagoena Berriatukoa da. \u201cAdibide honetan eta beste ba\u00adtzuetan \u2013Ispaster, San Bizente de la Sonsierra, Bri\u00f1as... esatekoa da, egin ahala, nahia eta ezina zuzendu zirela\u201d.\nErrenazimentuko manierismoa.\nHiru habearteko areto\u2011eliza handien izendapenak, bere ezaugarri diren euskarri zilindriko bakarrak eta guzti, hiribil\u00addu bakoi\u00adtzeko zaindari, kon\u00adtzeju eta apaizgo mailan ondoko hiribil\u00adduarekin lehia\u00adtzeko gosea piztuz, kristau-el\u00adkarteetan sorturiko eraiki\u00adtzeko grinaren ideia bat ematen badu, garai horretako maisu eraiki\u00adtzaileengan, lehendik eraikita zeuden elizak osa\u00adtzeko eta eder\u00adtzeko izan zuten sormen sena ere ez zen azal\u00addu gabe gel\u00additu.\nErrenazimentuko haizeek eta ondoren zetorren manierismoak berrikun\u00adtzak iradoki zizkien zaindari eta ongileei elizetan, koruetan, atarietan, eta hilobietan irekiarazten zituzten kaperetan.\nEliza kolumnarioen bikaintasun eta soiltasunak, ia guztiak XVI. mendeko bigarren erdian al\u00adtxatu zirenak, ez digu garai horretan gure herrial\u00addera errenazimentuko manierismoa iri\u00adtsi zela ahaztarazi behar. Eta berari ematen zaiz\u00adkio eredu berrietako adieraz\u00adpen-aukerak, kalostrak eta kateamendu geometrikoez zulaturiko karelak ager\u00adtzen dituzten koruak, euskarri il\u00addaskatuetan ezarritako ar\u00adku apalduak eta eskulan bikaineko eskulturak; eta, halaber, ar\u00adku apalduez, kasetoiak dituzten ganga trenkatuekin, hainbat motatako armarri eta erliebeekin kaperak apain\u00adtzeko moduak ere, askotan platereskoaren mira diruditenak."}
{"id": "588238", "revid": "15795", "url": "https://eu.wikipedia.org/wiki?curid=588238", "title": "San Mateoren ebanjelioa", "text": ""}
{"id": "588239", "revid": "15795", "url": "https://eu.wikipedia.org/wiki?curid=588239", "title": "San Lucasen ebanjelioa", "text": ""}
{"id": "588249", "revid": "90204", "url": "https://eu.wikipedia.org/wiki?curid=588249", "title": "Timna (Israel)", "text": "Timna Bailara\u00a0 Israel hegoaldean kokatzen da, Arabah haranaren hego-mendebaldean, Aqaba Golfotik eta Eilathiritik 30 kilometro iparraldera.\nZonaldean kobre asko topa daiteke eta haren ustiapena K.a.ko V.mendetik dator. Eztabaida dago meategiak indarrean ote zeuden Israelgo Erresumaren eta Salomon Erregearen garai biblikloetan.\n2011ko uztailean, Israelgo gobernuak bailaran nazioarteko aireportu bat eraikitzeko erabakia hartu zuen, Timna Aireportua."}
{"id": "588251", "revid": "448", "url": "https://eu.wikipedia.org/wiki?curid=588251", "title": "Joakin Irizar Barnoya", "text": ""}
{"id": "588254", "revid": "1545", "url": "https://eu.wikipedia.org/wiki?curid=588254", "title": "Tachyglossus bruijni", "text": ""}
{"id": "588259", "revid": "105290", "url": "https://eu.wikipedia.org/wiki?curid=588259", "title": "Martsupio", "text": "Martsupio edo poltsa martsupiala martsupiodun emeek izaten duten sabelaldeko zakua da. Ugatzak martsupioan izaten dituzte martsupiodunek eta han eramaten dituzte ume jaio berriak, heldu bitartean. Jaiotzerakoan, kumeak baginatik martsupioraino joaten dira. Izena latinezko ' hitzetik dator, euskaraz poltsa esan nahi duena."}
{"id": "588260", "revid": "1545", "url": "https://eu.wikipedia.org/wiki?curid=588260", "title": "Poltsa martsupial", "text": ""}
{"id": "588261", "revid": "1545", "url": "https://eu.wikipedia.org/wiki?curid=588261", "title": "Martsupiodun", "text": ""}
{"id": "588269", "revid": "1545", "url": "https://eu.wikipedia.org/wiki?curid=588269", "title": "Andres I.a Hungariakoa", "text": "Andres I.a Hungariakoa (; 1015 aldean \u2013 Zirc, 1060ko abenduaren 6a baino lehen) 1046-1060 bitartean Hungariako erregea izan zen. Eztebe I.a Hungariakoaren biloba zen. Kristautasuna onartu ez zuten aristokraten aurka borrokatu zen eta bere anaia Bela I.ak egin zion gerran hil zen."}
{"id": "588270", "revid": "65203", "url": "https://eu.wikipedia.org/wiki?curid=588270", "title": "Andres II.a Hungariakoa", "text": "Andres II.a Hungariakoa (, , , ; 1177 aldean - 1235eko irailaren 21a) 1205-1235 bitartean Hungaria eta Kroaziako erregea izan zen. Bela III.aren semea, bere anaia Emerikoren aurka borrokatu zen koroa eskuratzearren. San Joan Akreko Bosgarren Gurutzadatik itzuli zenean (1217-1218), Hungaria matxinatua aurkitu zuen. Mugimendu handiaren aurrean amore emanik, nobleziari hainbat eskubide eta abantaila bermatzen zion Urrezko Bulda aldarrikatu zuen."}
{"id": "588275", "revid": "17", "url": "https://eu.wikipedia.org/wiki?curid=588275", "title": "Arrainak", "text": ""}
{"id": "588291", "revid": "448", "url": "https://eu.wikipedia.org/wiki?curid=588291", "title": "Untoria", "text": ""}
{"id": "588293", "revid": "6327", "url": "https://eu.wikipedia.org/wiki?curid=588293", "title": "Done Petri plaza", "text": ""}
{"id": "588294", "revid": "512", "url": "https://eu.wikipedia.org/wiki?curid=588294", "title": "Jakue II.a Mallorcakoa", "text": "Jakue II.a Mallorcakoa (Montpellier, 1243ko maiatzaren 31 - Palma Mallorcakoa, 1311ko maiatzaren 29a) 1276tik 1385era eta 1295etik 1311ra Mallorcako erregea izan zen. Jakue I.a Aragoikoaen bigarren semea zen. Balear uharteen, Rossell\u00f3ren eta Montpelliergo Jaurerriaren jabegoa eman zion aitak. Mairuen eta Alfontso bere ilobaren aurka borrokatu zen eta Aragoiko erregearen mende geratu zen 1295ean."}
{"id": "588295", "revid": "467", "url": "https://eu.wikipedia.org/wiki?curid=588295", "title": "Indarra (Star Wars)", "text": ""}
{"id": "588297", "revid": "448", "url": "https://eu.wikipedia.org/wiki?curid=588297", "title": "Sanmateoetako torneoa", "text": ""}
{"id": "588298", "revid": "448", "url": "https://eu.wikipedia.org/wiki?curid=588298", "title": "Miguel Merino Soto", "text": ""}
{"id": "588300", "revid": "448", "url": "https://eu.wikipedia.org/wiki?curid=588300", "title": "Jos\u00e9 \u00c1ngel Balanza", "text": "Jos\u00e9 \u00c1ngel Balanza Tob\u00edas, pilota arloan Gorostiza goitizenez ezaguna (Hu\u00e9rcanos, Errioxa, ) esku huskako pilotari ohia eta Asegarceko entrenatzailea da. Idolotzat zuen I\u00f1aki Gorostiza pilotariaren omenez hartu zuen goitizena.\nPilotari gisa, amateurretan asko nabarmendu zen, Titin III.ari ere maiz irabazi zion, baina profesionaletan lesioek ez zioten bere onena ematen utzi. 1992an debutatu zuen pilotari profesionaltzat, eta 2001. urtean erretiratu zen. 1992an, Bartzelonako Olinpiar Jokoetan urrezko domina lortu zuen esku-huskako buruz buruko txapelketan, eta urte berean 22 urtez azpiko munduko txapeldun izan zen. Gaur egun Asegarceko pilotarien entrenatzailea da, eta batzuetan intendente lanak ere egiten ditu."}
{"id": "588302", "revid": "448", "url": "https://eu.wikipedia.org/wiki?curid=588302", "title": "Bartzelonako Olinpiar Joko", "text": ""}
{"id": "588330", "revid": "105290", "url": "https://eu.wikipedia.org/wiki?curid=588330", "title": "Barren korpuskulu", "text": "Barren korpuskulua ugaztunen emeen zeluletan (zelula nukleoan, zehazki) dauden egitura bereziak dira, kromatinaz osatuak.\nMurray Barr biologo kanadiarrak katu emeen zelulek kromatinazko korpuskulu bat zutela haien nukleoetan agerian jarri zuen 1949an. Geroago egiaztatu zen ugaztunen zelula emeen bi X kromosometako bat zelularen interfasean inaktibatu egiten dela; horren kromatina oso kondentsatua azaltzen da interfase horretan, mikroskopio optikoan ikus daitekeen egitura berezi bat sortuz zelula somatikoen nukleoan: Barr korpuskulua, hain zuzen ere.\nKorpuskulua interfasean besterik ez da ikusten eta mintz nuklearretik gertu dago. Gizonezkoen zelula somatikoetan agertzen ez denez, korpuskulu honen bilaketaren bidez gizabanako baten sexua jakin daiteke.\nZelula batean Barren korpuskuluen kopurua hau da:\nN zelula horren X kromosomen kopurua izanik."}
{"id": "588331", "revid": "336", "url": "https://eu.wikipedia.org/wiki?curid=588331", "title": "Erdiko hatza atera", "text": "Erdiko hatza ateratzea, mendebaldeko kulturetan, etsaitasun ikur nabarmena da. Hitzik gabeko komunikazioari dagokion irain-keinu bat da. Erdiko hatza zurrun jarriz eta gainerakoak bilduz, ukabila altxatzean egin ohi da. Erdiko hatza zakilaren irudikatzen du, eta gainerako hatzak barrabilak adierazten dute. \"Izorra hadi\" adierazten du."}
{"id": "588343", "revid": "512", "url": "https://eu.wikipedia.org/wiki?curid=588343", "title": "Antso I.a Mallorcakoa", "text": "Antso I.a Mallorcakoa (Perpiny\u00e0, c. 1274 - Formiguera, ) Mallorcako erregea izan zen 1311-1324 urteetan. 1309. urtean Napoliko Karlos II.aren alaba Maria Siziliakoarekin ezkondu zen eta 1311. urtean hautatu zuten errege. Antso I.aren agintaldia Mallorcako erresumarentzako oparoa eta baketsua izan zen. Harreman onak izan zituen Aragoiko Jaime II.a erregearekin; Arango harana itzuli zion eta Sardinia konkistatzen lagundu zion (1324)."}
{"id": "588344", "revid": "336", "url": "https://eu.wikipedia.org/wiki?curid=588344", "title": "Jakue IV.a Mallorcakoa", "text": "Jakue IV.a Mallorcakoa (Perpiny\u00e0, - Soria, ) Mallorcako erregea izan zen 1349-1357 urteetan. Jakue III.aren semea, Lluchmajorgo borrokan parte hartu zuen. Preso hartu zuten baina ihes egitea lortu zuen. Napoliko Juana I.arekin ezkondu zen eta Mallorcako erreinua eskuratzeko ahaleginak egin zituen Gaztelako erregeen laguntzarekin. Rosellon hartu eta Mallorcan sartu zen, baina azkenean Gaztelara erretiratu behar izan zuen."}
{"id": "588345", "revid": "512", "url": "https://eu.wikipedia.org/wiki?curid=588345", "title": "Jakue III.a Mallorcakoa", "text": "Jakue III.a Mallorcakoa (Catania, - Llucmajor, ) Mallorcako erregea izan zen 1324-1344 urteetan. Jakue II.aren biloba, Antso I.a Mallorcakoa bere osabaren ondoren bilakatu zen errege. Bere ondareak kendu zizkion Aragoiko Petri IV.ak eta horiek berreskuratu nahian hil zen Llucmajorreko guduan."}
{"id": "588347", "revid": "336", "url": "https://eu.wikipedia.org/wiki?curid=588347", "title": "Belle \u00c9poque", "text": "Belle \u00c9poque (frantsesez ahoskatua; \"Garai polita,\" euskaraz) 1870etik 1914ra Mendebaldean nagusitu zen oparotasun garaiari deritzo. Esamoldea Lehen Mundu Gerraren aurretik asmatu zen, XIX. mendeko azkenengo hiru hamarkadetatik gerraren hastapenetara doan aldia izendatzeko. Hasiera 1871ko Frantzia-Prusia Gerraren amaierak markatzen du, eta geroztik bakeak 1914ra arte iraun zuen; alegia, Lehen Mundu Gerra hasi zen arte.\nIzendapenak Europako gizartean izandako errealitate berria eta aldakorra aurkezten du. Giza jardunaren alderdi guztietan aldaketa sakon anitz gertatu ziren, erritmo biziz: aurrerapen teknologikoa, kapitalismoaren sustapena, inperialismoaren hedapena, balore berrien onarpena, berrikuntza kulturalak eta aurrerapen eta zientziarako fede itsua nabarmendu ziren.\nOro har, Belle \u00c9poque oreka- eta egonkortasun-garaia izan zen Mendebaldean. XIX. mendeko gatazka odoltsuak behin-behinean baztertu egin ziren, eta Europan ia 45 urteko bake garaia egon zen. Intentsitate apaleko gatazka armatuak egon ziren arren \u2013esaterako, 1904ko Errusia-Japonia Gerra eta gatazka inperialak (Boxerren matxinada)\u2013, joera nagusia bakeari eustea izan zen. Hala ere, ez zen benetako bakealdia izan, europar potentziek euren industria militarrak abian jarri baitzituzten, gerra noiz hasiko zain. Berez, bake armatuko fase horretan, estatuek bideratutako ahaleginek Lehen Mundu Gerra eragin zuten.\nTestuinguru politikoa.\n1871n amaiera eman zitzaion gerra franko-prusiarrari; hots, Alemaniako II. Reicharen eta Frantziako II. Inperioaren arteko gatazka armatuari. Prusia garaile izan zen eta lurralde frantziar aberatsak jaso zituen, Alsazia eta Lorrena. Hala ere, alemaniarren garaipenaren ostean, mendekua hartu nahiak frantziarren gogoan iraun zuen, baina Bismarckek diplomazia-sistema bat garatu zuen Frantzia isolatzeko eta balizko mendekua saihesteko. Era horretan, Bismarckek aurreikusitako aliantza-sareak ia mende erdi batez bakea ziurtatzea lortu zuen Europako oholtzan. Hark diseinatutako diplomaziak indarrean iraun zuen Europan Belle \u00c9poque osoan zehar. 1893an Errusiak eta Frantziak elkar hartu zuten, bietako bat erasotua izanez gero laguntza militarra bermatzeko konpromisoa berretsiz.\n1900 aldera nazioarteko eragin handiko estatua Britainia Handia zen, zalantza izpirik gabe. Britainiak kokaleku ugari zituen mundu osoan sakabanaturik: Ipar Amerikan, Erdialdeko Amerikan, Hego Amerikan (boterea zuen Argentinaren gainean), kolonia ugari Afrika eta Ekialde Ertainean, eta oraindik ere jabetza ugari mantentzen zituen Australasian. Bigarren maila batean, europar potentziak ageri ziren: Frantzia, Belgika, Herbehereak, Portugal, Italia eta Danimarka. Alemania, kolonien banaketara berandu iritsi zen arren, bere boterea handitzeko irrikitan zegoen, bere industrian oinarrituz.\nBien bitartean, Estatu Batuak bere boterea bikoiztu zuen. Espainiar Inperioaren gainbeheraz baliatuz, Kuba, Puerto Rico, Filipinak eta Guam eskuratu zituen. Lurralde-atxikipenez gain, Estatu Batuak politika arloan gero eta pisu handiagoa lortu zuen, itsas armada hobetuz amerikar kontinentean bere nagusitasuna bermatzearren.\nAustria-Hungaria inperioa ahultzen zihoan, bere barne-antolaketan zeharo zaharkituta baitzegoen.\nEuskal Herrian.\n1872an piztu zen Bigarren Karlistaldia Hego Euskal Herrian, eta hiriburuetan liberalak nagusi ziren. Donostian eta Bilbon karlistek egindako setioak pairatu zituzten. Gerraostean, kultur jarduera handiko garai bat hasi zen donostiarrentzat: Danborrada eta Euskal Festak (1896). Arkitekturari dagokionez, 1872an bertan Santa Katalina zubi neoklasikoa eraiki zuten, 1882an Donostiako Kasinoa (gaur egungo Udaletxea), 1887an Gipuzkoako Foru Aldundiaren eraikina, \"Maria Cristina\" hotela eta \"Victoria Eugenia\" Antzokia (1912). Halaber, \"Londres\" hotela (1873-1902), \"La Perla\" bainuetxea (1908), Kontxako badiaren baranda famatua bera,\nEgungo erdigune osoaren bokazioa eliteen eta burgesiaren bizileku eta atsegin izatea zen eta, beraz, herritar xumeak beste auzo batzuetan bizi ziren. Elektrizitatea eta kaleetako argiztapena ere heldu zen (1899), baita tranbiak ere luze gabe, automobilekin batera. Lehen Mundu Gerra, aldiz, garapen eta aberastasun handiko aldia izan zen Donostiarako, \u00abBelle \u00c9poque\u00bb bete-betean. Bertako Kasinoan europar bizitzako pertsonaia ugari agertu ziren: Mata Hari, Leon Trotski, Maurice Ravel eta abar.\nEuskal kostaldeko beste leku batzuk ere bizi izan zuten dizdirazko urte burges haiek, Biarritzen \"Bonheur\" saltoki handia luxua eta modaren tenplu bihurtu zen 1894an. Urte bat lehenago Bizkaia Zubia edo zubi esekia zabaldu zuten Getxo eta Portugalete artean. Izan ere, lehenengoa izan zen Bizkaiko burgesiaren gune nagusia, bertan egon ziren Igeretxeko Bainuetxea (1913) eta, aurretik, \"La Perla\" izenekoa (1887-1912). Zarautzen Gipuzkoan izan zen aristokraziaren gune nagusietakoa, eta hortik gertu, Zestoako bainuetxearen inguruan ere loratu ziren hotelak eta azpiegiturak. Hendaiako kasinoa ere garai hartakoa da (1884).\nHizkuntza eta kulturarekin lotuta, baita arlo politikoan ere, Euskal Pizkundea deiturikoa abiatu zen 1876an, Euskal Lore Jokoak ekimen nagusi moduan. Bultzatzaile ezagunen artean, Anton Abadia, Seber Altube, Sabin Arana, Resurreccion Maria Azkue, Arturo Campion, Andima Ibinagabeitia, Sorne Unzueta, Julio de Urquijo eta Iokin Zaitegi daude. Anglo-Vasco-Navarro trenbidea, azkenik, martxan ipini zuten 1889an Bergaratik Lizarraraino, hiru probintzia zeharkatuz. Probintzien arteko garraiobide hark 31 urtez funtzionatu zuen."}
{"id": "588353", "revid": "336", "url": "https://eu.wikipedia.org/wiki?curid=588353", "title": "Otto Schmidt", "text": "Otto Ioulievitch Schmidt \u2014\u2014 (Mogilev, Errusiar Inperioa, gaur egun Bielorrusia, 1891ko irailaren 30agreg./irailaren 18ajul. \u2013 1956ko irailaren 7a) sobietar zientzialaria, matematikaria, astronomoa, geofisikoa, estatu-gizona, akademikoa, gerra heroia (1937ko ekainaren 27a) eta Sobietar Batasuneko Alderdi Komunistako militantea izan zen.\nEponimia.\nOtto Schmidt izenak leku izen desberdinetan aurki dezakegu:\nHauetatik kanpo. Errusiako zenbait erakundi zientifikok \"Otto Schimidt\" izena dute."}
{"id": "588357", "revid": "46380", "url": "https://eu.wikipedia.org/wiki?curid=588357", "title": "Soziologiarako gonbitea. Ikusmolde humanistiko bat", "text": ""}
{"id": "588359", "revid": "448", "url": "https://eu.wikipedia.org/wiki?curid=588359", "title": "Errenazimendua Euskal Herrian", "text": ""}
{"id": "588360", "revid": "448", "url": "https://eu.wikipedia.org/wiki?curid=588360", "title": "Done Petriren basilika", "text": ""}
{"id": "588373", "revid": "17", "url": "https://eu.wikipedia.org/wiki?curid=588373", "title": "Aintzina", "text": ""}
{"id": "588374", "revid": "51002", "url": "https://eu.wikipedia.org/wiki?curid=588374", "title": "1 formularen historia", "text": ""}
{"id": "588384", "revid": "17", "url": "https://eu.wikipedia.org/wiki?curid=588384", "title": "Dikotomiko", "text": ""}
{"id": "588392", "revid": "336", "url": "https://eu.wikipedia.org/wiki?curid=588392", "title": "Daphne du Maurier", "text": "Daphne du Maurier (Londres, Erresuma Batua, 1907ko maiatzaren 13a \u2013 Par, Kornualles, Erresuma Batua, 1989ko apirilaren 19a) idazlea izan zen, Ingalaterrako irakurrienetako bat. Haren eleberriei giro gotikoa darie, eta maitasuna, abentura, herrimina eta suspensea bezalako osagaiak dituzte.\nBizitza.\nDaphne du Maurier Londresen jaio zen, hiru alabatan erdikoa. Gurasoak Sir Gerald du Maurier aktore, produktore eta manager ezaguna eta Muriel Beaumont aktorea izan ziren (amaren osaba William Comyns Beaumont. zen, kazetari eta idazle ezaguna). Ahizpa zaharrena Angela du Maurier idazlea zuen, eta ahizpa gazteena, berriz, Jeanne du Maurier, pintorea.\nEra berean, Daphneren aitona George du Maurier \"Punch\" aldizkariko idazle eta marrazkilaria zen, \"Trilby\" eleberriko \u201cSvengali\u201d pertsonaia asmatu zuena.\nDaphneren lehengusuak Llewelyn Davies haurrak ziren , J. M. Barrie idazlearentzat inspirazio izan zirenak \"Peter Pan or The Boy Who Would not Grow Up\" idazteko.\nTxikitan, kultura handiko ingurunean hazi zen eta heziketa oso ona jaso zuen gurasoengandik; gainera, garai hartan antzerki munduko aktore asko ezagutu zituen, aita oso ezaguna zelako.\n1932an militar batekin ezkondu zen: Frederick Arthur Motague Browning, \"Sir\" izendatu zutena Lehen Mundu Gerrako heroia izan zelako. Ezkontzan ez zen oso zoriontsu izan. Hiru seme-alaba izan zituen.\nDaphnek Bizitza gehiena \"Menabilly\" etxe nagusian eman zuen, Fowey-n, Kornuailesko itsasaldean (txoriak ikuskatzea maite zuen) eta, 1965ean alargundu ostean, Kilmarth-era joan zen (Par, hau ere Kornuailesen). Idazlan askoren agertoki izan ziren inguru haiek.\n1989ko apirilaren 19an hil zen bere etxean, 81 urterekin, eta errautsak Kornuailesko kostaldeko Fowey labarretatik behera bota zituzten itsasora.\nBakartia zela esan ohi zen eta gutxitan nahi izan zuen elkarrizketatua izatea, baina lagunen artean hurbila eta alaia zela esan izan da. \"Zubi luzeegia\" filmean bere senarraren irudi txarra ematen zutela-eta, prentsara idatzi zuen hori gezurtatuz\nHil ostean, Margaret Forster bere biografoak bisexuala zela argitaratu zuen, eta harremanak izan zituela Gertrude Lawrence aktorearekin eta Ellen Doubledayk erakartzen zuela ere bai (Ameriketako Estatu Batuetako bere editorearen emaztea zena). Familiak ukatu egin zuen.\n\u201cDame\u201d izendapena jaso zuen.\nLana.\nDiruduna zuen familia, baina idazle izatetik bizi izan nahi izan zuen beti. Sendiaren harremanek lagundu egin zioten idazle-ibilbidea egiten eta horrela hasi zen lehen lanak argitaratzen osabaren \"\"Bystander\"\" aldizkarian.\nHogeita lau urte zituela argitaratu zuen lehen eleberria, \"The Loving Spirit\" (\u00abAmodiozko katea\u00bb, 1931), eta berehalako arrakasta izan zuen.\nAita, Gerald du Maurier, aktore ospetsua zen eta, haren bizitzan oinarrituta, \"Gerald, A Portrait\" (1934) argitaratu zuen.\n1936koa da bere lehen best-sellerra: \"Jamaica Inn\" (\u00abJamaikako aterpea\u00bb). Eleberri horretan piratak, kontrabandistak, arriskuan dauden emakume ederrak, eta ezkutuko maitasunak biltzen dira. Liburu horretan oinarrituz, Alfred Hitchcockek film bat egin zuen. Hogeita hamar urte zituenerako, idazle ospetsua zen mundu osoan eta ikaragarri aberatsa.\nHitchcockek Daphne du Maurieren beste bi lan zinemaratu zituen: \"Rebecca\" eleberria (1938) (Rebecca filma, 1940) eta \"The Birds\" (1952) kontakizun laburra (The Birds filma, 1963).\nHaren beste lan batzuk \"The King's General\" (\u00abErregeren jenerala\u00bb, 1946), \"My Cousin Rachel\" (\u00abNire lehengusina Rachel\u00bb, 1951) eta \"The Infernal World of Branwell Bront\u00eb\" (\u00abBranwell Bront\u00ebren infernua\u00bb, 1960) dira."}
{"id": "588393", "revid": "1545", "url": "https://eu.wikipedia.org/wiki?curid=588393", "title": "Frederiko II.a Siziliakoa", "text": "Frederiko II.a Siziliakoa (Bartzelona, 1296ko abenduaren 13a - Palermo, 1337ko ekainaren 25a) 1296-1337 bitarteko urteetan Siziliako erregea izan zen.\nBizitza.\nPetri III.a Aragoiko erregearen eta Suabiako Konstantzaren semea zen. Jakue II.a Aragoikoa bere anaiak eman zion Sizilia ez zuen utzi nahi izan Karlos II.a Anjoukoa, Napoliko erregearen eskuetan. Frantziak, Napolik eta Aragoik gidatu zuten gerrari aurre egin zion, baina 1302an bakea izenpetu zuen, Tinakriako errege titulua hartu, eta Karlos II.aren alaba Eleonorarekin ezkondu zen, bizi zen artean Sizilia beretzat gordez. Petri II.a semea izan zuen ondorengo Siziliako erregetzan."}
{"id": "588394", "revid": "512", "url": "https://eu.wikipedia.org/wiki?curid=588394", "title": "Keinu", "text": "Keinua, hitzik gabeko komunikazio mota bat da gorputzeko atalekin egiten dena eta hitzekin batera ere gertatu daitekeena. Keinuak usuki eskuekin, aurpegiarekin eta gorputzeko beste atal batzuekin egin ohi dira. Gorputz-hizkuntzatik berezi behar da, izan ere, gorputz-hizkuntzak ez baitu berariaz mezu zehatzik transmititzen, aldarte-jarreren eta proxemikaren erakusle baino ez baitira. Keinuek hainbat sentimendu eta pentsamendu komunikatzeko aukera ematen dute (etsaitasuna, onarpena, maitasuna...), maiz, hitzezko komunikazioaren indargarri gisa.\nKeinuak kulturalki definitzen dira eta haietako batzuk esanahi oso desberdinak har ditzakete kokapen sozial ala kulturalaren arabera. Zenbait kulturetan atsegina eta onarpena adierazten duten keinua, etsaitasuna adierazi dezaketen besteren batean. Halere, zenbait arlotan, keinu batzuk berezitu eta arautu egin dira, hizkuntza estandarrak sortzeko, keinu hizkuntza kasu."}
{"id": "588412", "revid": "119347", "url": "https://eu.wikipedia.org/wiki?curid=588412", "title": "Ornithorhynchus maximus", "text": "Ornithorhynchus maximus Pliozenoren amaiera eta Pleistozenoren amaiera artean bizi zen ornitorrinko fosila izan zen.\nBere sailkapena zalantzazkoa da oso adituentzat. Batzuk egungo ornitorrinko baino handiagoa zen espezie bat izan zela uste dute eta besteek ekidna erraldoi bat, \"Zaglossus robustus\" hain zuzen ere."}
{"id": "588415", "revid": "105290", "url": "https://eu.wikipedia.org/wiki?curid=588415", "title": "Mammutidae", "text": "Mammutidae Miozeno eta Pleistozeno edo Holozeno artean bizi zen eta orain galdutako ugaztun proboszideoen familia da. 1922an deskribatu zuten, \"Mammut\" genero tipoaren espezimen fosilak (mastodonteak) biltzeko. Gero, beste genero gehitu zizkioten: \"Eozygodon\" eta\n\"Zygolophodon\" hurrenez hurren. Han hemenka, hainbat espezimen topatu dituzte."}
{"id": "588416", "revid": "6327", "url": "https://eu.wikipedia.org/wiki?curid=588416", "title": "Narratzaile", "text": ""}
{"id": "588417", "revid": "1545", "url": "https://eu.wikipedia.org/wiki?curid=588417", "title": "Mammut", "text": ""}
{"id": "588448", "revid": "137486", "url": "https://eu.wikipedia.org/wiki?curid=588448", "title": "Leize-hiena pikarta", "text": "Leize-hiena pikarta (\"Crocuta crocuta spelaea\") Iberiar penintsula eta ekialdeko Siberia artean bizi zen iraungitako animalia harraparia izan zen. Hasiera batean espezie desberdin gisa kontsideratu bazen ere DNA azterketek erakutsi dute desberdintasunak ez direla hainbestekoak eta hiena pikartaren azpiespeziea da gaur egun.\nBasazaldiak, estepako bisonteak edo errinozero iletsuak jaten zituenez, hainbat leize eta torkatan hauen aztarnak utzi zituen. Duela 12.500 urte inguru Europako zelai zabalak desagertzearekin batera iraungi ziren leize-hiena, hobeto moldaturiko harrapari espezieek (otsoak, gizakiak) ordezkatuta.\nAurkikuntzen historia.\nXVIII-XIX mendeetako aurkikuntzak.\nXVIII. mendeko zientzia literaturan azaltzen dira leize-hienaren hezurduren zatiak, baina normalean gaizki identifikaturiko hezurrak dira. Aurreneko aipamena 1737koa da, \"Rariora Natur\u00e6 et Artis\" liburuan egiten du Kundmannek. Baraila zati bat da, baina txahal batena dela esaten du. 1774. urtean Eugenius Johann Christoph Esper naturalista alemaniarrak Gailenreuth-en aurkituriko hiena hortzak deskribatu zituen lehoiarenak zirela esanez eta 1784an Cossimo Collini italiarrak hiena baten garezurra itsas txakur batena balitz bezala deskribatu zuen.\nBritainia Handian ere aurkitu ziren hienen aztarnak. William Buckland paleontologoak Kirkdale leizean aurkituriko hezurrak aztertu zituen eta leize horiek leize-hienen babeslekuak izan zirela ikusi da. Plymouth alboan Cliff eta Whidbeyk ere aurkikuntza berriak egin zituzten.\n1812an Georges Cuvier paleontologo frantsesak identifikatu zituen hezurrok, hiena hezurrak zirela esanez. Gaur egungo hiena pikartarekiko desberdina zen espezie gisa identigikatu zituen, tamaina handiagoa baitzuten, eta Europan zehar aurkituriko hiena hezurren aztarnategien zerrenda egin zuen. 1823ko \"Ossemens Fossiles\" liburuan deskribapen zehatzagoa egin zuen eta leize hienaren hatzak laburragoak eta sendoagoak zirela esan zuen hiena-pikartarenak baino. \"Crocuta spelaea\" izena eman zitzaion, \"leizeetako hiena\" hain zuzen ere. XIX. mendean zehar Cuvierren iritzia erabat onartua izan zen eta garaiko beste hainbat paleontologok ere sakondu zuten bide horretan, de Blainvillek eta Richar Owenek esate baterako. Hagin karnasiala gehitu zitzaion hiena bien arteko ezaugarri desberdinei.\nWilliam Boyd Dawkins izan zen aurreneko zientzilaria Cuvierrek baieztapena zalantzatan jarri zuena. 1865ko idazki batean aipatu zuen hagin karnasialaren itxura ez dela nahikoa espezieak bereizteko, espezie barneko aldaera bat izan zitekeela, alegia. 1877an berriz aztertu zituen hiena bien garezurrak eta espezie arteko diferentzia markatuko lukeen osagairik ez zuela aurkitu berretsi zuen.\nAzterketa modernoak.\n2005. urtean bildutako hiena espezie bien aztarnen DNA azterketak egin ziren. Mitokondrioetako b zitokromoa kodetzen duten geneak aztertu dira eta erakutsi dute espezie berari dagozkiola hiena pikarta eta leize-hiena pikarta. Koprolitoetan aurkituriko aztarnetatik ateratako genoma ere aztertu zen 2012. urtean eta emaitza bera eman zuten. Horrela beraz, leize-hiena pikarta gaur egun Afrikan aurkitzen den hienaren azpiespeziea da, \"Crocuta crocuta spelaea\".\nDeskribapena.\nGaur egun Afrikan aurkitzen den hiena pikarta baino handiagoa zen leize-hiena. 102 kg-tako pisua har zezakeen, gaur egungo handienek baino 10-15 kg gehiago. Animalia bien arteko gainerako desberdintasunak gorputz adarretako hezurretan identifikatu dira. Leize-hiena pikartak humeroa eta femurra luzeagoak zituen, hatzetako metakarpo eta metatarso hezurrak aldiz laburragoak eta sendoagoak ziren.\nGainerakoan Afrikan aurkitzen diren hiena pikarten itxura zuten. Emeak arrak baino handiagoak ziren eta haitzuloetako hormetan aurkituriko marrazkiek erakusten dute orban beltzak zituztela gorputzean, gaur egungo hienen antzera. Begiratu batera kanidoen itxura duten arren felidoen taldearekin erlazio handiagoa dute. Gorputza sendoa zen, lepo luzea eta garatua, eta atzeko hankak laburragoak aurrekoak baino.\nPaleobiologia.\nElikadura.\nLeize-hiena pikarta harrapari oportunista zen, bai eta sarraskijalea ere. Europan zehar aurkituriko leize-hienan hondarrek erakusten dute hura baino animalia handiagoak ehizatzen zituela, hala nola, batez ere basa-zaldiak, baina baita estepako bisonteak eta errinozero iletsuak ere. Horietaz gain oreinak, elur-oreinak, irlandar oreinak, Europar basastoak, sarrioak eta alpetar basahuntzak ere ehizatu zituzten. \nBohemiako eremu karstikoetako hiena babeslekuetan elikaduraren inguruan ikerketa interesgarria egin zen eta honako emaitzak eman zituen. Przewalski zaldia zen harrapakin ugariena, %16-51. Afrikan gaur egungo hiena pikartak zebra ehizatzea hobesten duten bezala, leize-hienek ere zaldiak ehizatzeko joera zuten. Haien harrapakin handiena errinozero iletsua zen, eskualde batzutan harrapakinen %25-20 izatera ere iristen zen. Elur oreinek %7-15 osatzen zuten eta gainerakoak gutxiago.\nHienen zuloetan inoiz otsoaren hezurrak ere aurkitu izan dira, izan liteke jateko ehizatu zituztela edota espezie bien arteko lehiagatik, izan ere ez baita arrunta haragijaleak haragijaleaz elikatzea. Haitzuloetako lehoien eta hartzen hondarrak ere aurkitu izan dira, baliteke sarraski gisa jan izana. Hiena hezurrak ere sarritan hautsita azaltzen dira eta baliteke haien espeziearekiko sarraskijaleak izatea ere.\nEtologia.\nJokaera sozialen inguruan ez da askorik ezagutzen. Leizeetan babesa bilatzen zuten, baita espazio zabaletan ere. Dirudienez klan handirik ez zuten osatzen, baina animalia handiagoak ehizatzeko talde lana beharrezkoa izango zuten. Hala ere itxura sendoagoa izateaz adieraz dezake indarrean oinarritzen zituztela erasoak, ez abiaduran, eta animalia hil ondoren babeslekura eramango zutela lasai jateko. Dena dela talde lanaren ebidentzia zehatzik ez da ezagutzen oraindik.\nHienak eta hominidoak.\nLehiaketa harremana.\nNeandertalak izan ziren leize-hienakin aurreneko lehia gogorra izan zutenak. Harrapakin beraren hondarretan neandertalen eta hienen arrastoak aurkitu dira, eta badirudi elkarrik harrapoakina lapurtzen ziotela. Biek ala biek babesleku gisa erabiltzen zituzten leizean eta horrekiko lehia ere nabarmena zen, bataren eta bestearen txandakako okupazioak aurkitu dira leize berean. Hienek erdi-kontsumituriko neandertal hezurrak ere aurkitu dira, bai eta gizakiek zatikaturiko hiena hezurrak ere.\nGizaki modernoaren eta hienen artean ere izan zen lehiarik. Gizakiek ehizaturiko animaliak harrapatzen zituzten eta inoiz kanpalekutan ere sartuko ziren haurrak edo gaixoak ehizatzera, gaur egungo hienek Afrikan egin izan duten bezala.\nHainbat paleontologok iradoki dute gizakiak Amerika kolonizatzea oso berandu gertatu izana leize-hienekiko lehiarengatik izan zitekeela. Siberia aldean oso ugariak baitziren hienak eta hauen iraungipena gertatu zen garaian baino ez zen gai izan gizakia Bering itsasartea zeharkatu eta kontinente berrian barneratzeko.\nPaleolitoko artea.\nGoi Paleolito garaiko Frantziako leize ugaritan agertzen dira hienen irudiak. Chauvet leizean duela 20.000 urte margoturiko leize-hiena baten profila ikusten da, gorputza eta bi hanka, eta gorputzaren aurrealdea puntuz margoturik dauka. Lascauxeko leizean gorriz eta beltzez margoturiko hiena bat dago, lau hanka ikusten zaizkio eta honek ere puntuan margoturik ditu. Dordoina eskualdeko Le Gabillou leizean aurrez aurreko marrazkia dago. Begi borobilak eta belarri txiki borobilduak ditu elkarrengandik urruti, eta irribarrea iradokitzen duen aho bat ere bai.\nEz dira oso ugariak ordea hienen irudiak leizeetan. Badirudi animalien iruditegiko hierarkian bigarren mailakoak zirela hartzen, lehoiek, mamuten eta errinozeroen aurrean.\nIraungipena.\nEz da zehazki ezagutzen zergatik iraungi zen leize-hiena. Klima aldaketa aipatu izan da sarritan baina ez dirudi hain hedatua zegoen animalia iraungitzeko arrazoi bakarra izan zitekeenik. Iparraldeko Europan arrazoi nagusia izan liteke, hotz handiaren eraginez populazioa nabarmen jeitsiko baitzen eta populazioa Afrikako hienarekin banatzea ekarriko zuelako. \nEuropa hegoaldean ordea garaiko faunak iraun zuen (oreinek, basahuntzek...). Klima ladaketak ordea habitaten aldaketa handia ekarri zuen Europa mendebaldera. Belardi zabalak nabarmen gutxitu ziren eta basoek hartu zuten haren lekua. Dirudienez otsoak eta gizakiak hobeto moldatu ziren ingurune berrira eta horrek ekarri zuen leize-hienen desagerpena. Duela 20.000 urte hasi zen hienen gainbehera eta 14.000-11.000 urte dela iraungi ziren.\nLeize-hienak Euskal Herrian.\nEuskal Herriko leizeetan ere aurkitu dira leize-hiena pikarten aztarnak. O\u00f1atiko Arrikrutzeko kobatan Pleistozenoko faunaren aztarna ugari bildu dira, tartean hienarenak ere bai. Zestoako Erlaitz eta Danbolinzulo leizeetan egindako indusketatan ere hienaren baraila bat aurkitu zen. Olaztiko Koskobilo koban ere aurkitu dira hondarrak."}
{"id": "588449", "revid": "69477", "url": "https://eu.wikipedia.org/wiki?curid=588449", "title": "Leize-hiena pikart", "text": ""}
{"id": "588452", "revid": "336", "url": "https://eu.wikipedia.org/wiki?curid=588452", "title": "European Union Public Licence", "text": "Europar Batasuneko Lizentzia Publikoa, bere akronimo EUPL ingelesarekin ezagunagoa, (), software libreko lizentzia bat da \"copyleft\" estilokoa. Europar Batasunean sortu da etorkizunean administrazio publikoetarako aplikazio informatikoak liberatzeko eta zabaltzeko asmoarekin.\nAsmoa da etorkizunean Europako hizkuntza ofizial guztietara itzultzea eta Europako lege esparru guztietan baliagarria izatea. Horretarako Europako estatu guztietako hainbat lege xehetasun kontuan hartu beharko.\nBeste lizentzia batzuekiko bateragarritasuna.\nSoftware librean ohikoak diren hainbat lizentzi libreekin eta kode irekiekin bateragarritasuna lortzeko asmoarekin sortu zen lizentzia hau.\nBateragarria da GNU GPL eta beste copyleft estiloko lizentziekin."}
{"id": "588479", "revid": "12654", "url": "https://eu.wikipedia.org/wiki?curid=588479", "title": "Borg\u00e5", "text": ""}
{"id": "588481", "revid": "1545", "url": "https://eu.wikipedia.org/wiki?curid=588481", "title": "European Union Public Licence (EUPL)", "text": ""}
{"id": "588482", "revid": "1545", "url": "https://eu.wikipedia.org/wiki?curid=588482", "title": "EUPL", "text": ""}
{"id": "588483", "revid": "1545", "url": "https://eu.wikipedia.org/wiki?curid=588483", "title": "Panthera leo spelaea", "text": ""}
{"id": "588484", "revid": "1545", "url": "https://eu.wikipedia.org/wiki?curid=588484", "title": "Torka", "text": ""}
{"id": "588487", "revid": "958", "url": "https://eu.wikipedia.org/wiki?curid=588487", "title": "Anguis cinerea", "text": ""}
{"id": "588497", "revid": "105290", "url": "https://eu.wikipedia.org/wiki?curid=588497", "title": "Panthera gombaszoegensis", "text": "Europar jaguarra (\"Panthera (onca) gombaszoegensis\") duela 1,5 milioi urte inguru bizi zen eta Europan bizitzeko \"Panthera\" generoko azken espeziea izan zen. Italian, Ingalaterran, Alemanian, Espainian, Frantzian eta Herbehereetan bere espezimen fosilak topatu dituzte. Euskal Herrian, Bizkaiko Luzueroko harrobian espezimen fosil bat topatu izan dute. Aditu batzuen ustetan, egungo jaguarraren (\"Panthera onca\") azpiespeziea izan zen.\nDeskripzioa.\nEuropar jaguarrak bere Hego Amerikako senideak baino handiagoak ziren. 70 eta 210 kg-ko pisua izanik, harrapakin handiak ehizatzeko gai izan ziren. Ekialdeko Afrikan Pleistozeno bizi zen antzeko espezie batek tigre eta lehoi antzeko teknikak zituen.\nHabitat.\nEuropar jaguarra basotar katutzat hartu dute, egungo jaguarraren antzekoa, baina litekeena da lotura hori malguagoa izatea. Ziur asko animalia bakartia izan zen."}
{"id": "588499", "revid": "1545", "url": "https://eu.wikipedia.org/wiki?curid=588499", "title": "Europar jaguar", "text": ""}
{"id": "588500", "revid": "1545", "url": "https://eu.wikipedia.org/wiki?curid=588500", "title": "Panthera onca gombaszoegensis", "text": ""}
{"id": "588502", "revid": "1545", "url": "https://eu.wikipedia.org/wiki?curid=588502", "title": "Panthera tigris amoyensis", "text": ""}
{"id": "588504", "revid": "1545", "url": "https://eu.wikipedia.org/wiki?curid=588504", "title": "Pantera generoko hibridoak", "text": ""}
{"id": "588505", "revid": "1519", "url": "https://eu.wikipedia.org/wiki?curid=588505", "title": "Felis manul", "text": ""}
{"id": "588508", "revid": "15795", "url": "https://eu.wikipedia.org/wiki?curid=588508", "title": "Otocolobus", "text": ""}
{"id": "588509", "revid": "1545", "url": "https://eu.wikipedia.org/wiki?curid=588509", "title": "Caracal", "text": ""}
{"id": "588510", "revid": "1545", "url": "https://eu.wikipedia.org/wiki?curid=588510", "title": "Profelis", "text": ""}
{"id": "588511", "revid": "1545", "url": "https://eu.wikipedia.org/wiki?curid=588511", "title": "Leptailurus", "text": ""}
{"id": "588514", "revid": "105290", "url": "https://eu.wikipedia.org/wiki?curid=588514", "title": "Atzapar", "text": "Atzaparrak zenbait animaliak dituzten azazkal luze, zorrotz eta gogorrak dira. Zenbait ornodunek, batz ere hegaztiek, narrastiek eta zenbait ugaztunek (gehienetan, Carnivora, Insectivora, Rodentia, Lagomorpha, Chiroptera eta Edentata ordenakoek) dituzte.\nAtzaparrek bi geruza dituzte:\n\"Unguis\"a \"subunguis\"a baino azkarrago hazten denez, atzaparrek muturrean ardatz-itxura ematen dute."}
{"id": "588515", "revid": "1545", "url": "https://eu.wikipedia.org/wiki?curid=588515", "title": "Zinodonto", "text": ""}
{"id": "588516", "revid": "1545", "url": "https://eu.wikipedia.org/wiki?curid=588516", "title": "Pelikosaurio", "text": ""}
{"id": "588518", "revid": "1545", "url": "https://eu.wikipedia.org/wiki?curid=588518", "title": "Nandiniidae", "text": ""}
{"id": "588519", "revid": "1545", "url": "https://eu.wikipedia.org/wiki?curid=588519", "title": "Nandinia", "text": ""}
{"id": "588520", "revid": "336", "url": "https://eu.wikipedia.org/wiki?curid=588520", "title": "Prionodon", "text": "Prionodon hego-ekialdeko Asian bizi den karniboroz osaturiko generoa da. Barnean espezie bi ditu: \"Prionodon linsang\" eta \"Prionodon pardicolor\" hain zuzen ere Feliformia azpiordenaren barnean talde basala da, Felidae taxoi ahizpa duelarik."}
{"id": "588521", "revid": "1545", "url": "https://eu.wikipedia.org/wiki?curid=588521", "title": "Prionodontinae", "text": ""}
{"id": "588522", "revid": "1545", "url": "https://eu.wikipedia.org/wiki?curid=588522", "title": "Prionodontidae", "text": ""}
{"id": "588525", "revid": "1545", "url": "https://eu.wikipedia.org/wiki?curid=588525", "title": "Crocuta", "text": ""}
{"id": "588526", "revid": "105290", "url": "https://eu.wikipedia.org/wiki?curid=588526", "title": "Garoera", "text": "Garoera, edo \"A-Chikku\", Garo muinoetan, Indian, eta Bangladesh estatuko toki batzuetan ere hitz egiten den hizkuntza bat da. Indiako Meghalaya barrutian eta Assam eta Tripura barrutietako zati batzuetan mintzo da. 2001ko zentzuaren arabera, 889.000 garoerazko hiztun daude Indian eta beste 130.000 Bangladeshen."}
{"id": "588539", "revid": "448", "url": "https://eu.wikipedia.org/wiki?curid=588539", "title": "Galtxagorri", "text": ""}
{"id": "588540", "revid": "512", "url": "https://eu.wikipedia.org/wiki?curid=588540", "title": "Frantzisko II.a Bi Sizilietakoa", "text": "Frantzisko II.a Bi Sizilietakoa (, izen osoa \"Francesco d'Assisi Maria Leopoldo\", Napoli, 1836ko urtarrilaren 16a \u2013 Arco, 1894ko abenduaren 27a) 1859-1861 bitartean Bi Sizilietako erregea izan zen, erresuma horretako azkena, hain zuzen ere. Fernando II.a bere aitaren ondoren izan zen errege. Sardiniako hitzarmenari eta Aita Santuen Lurraldearen zatiketari ezezkoa eman zien. 1860an, Garibaldiren Mila Gudarien espedizioak horretara behartuta, Gaetara ihes egin, eta ondoren, bere lurraldeak utzi behar izan zituen."}
{"id": "588542", "revid": "1545", "url": "https://eu.wikipedia.org/wiki?curid=588542", "title": "Garo hizkuntza", "text": ""}
{"id": "588543", "revid": "1545", "url": "https://eu.wikipedia.org/wiki?curid=588543", "title": "Catagonus", "text": ""}
{"id": "588544", "revid": "1545", "url": "https://eu.wikipedia.org/wiki?curid=588544", "title": "Tayassu", "text": ""}
{"id": "588546", "revid": "12788", "url": "https://eu.wikipedia.org/wiki?curid=588546", "title": "Fernando Higueras D\u00edaz", "text": ""}
{"id": "588548", "revid": "58701", "url": "https://eu.wikipedia.org/wiki?curid=588548", "title": "Gabriel Mir\u00f3", "text": "Gabriel Mir\u00f3 Ferrer (Alacant, 1879ko uztailaren 28a - Madril, 1930eko maiatzaren 27a) espainiar idazlea izan zen.\nBizitza.\nOrihuelan zuzenbide ikasketak egin zituen, eta ondoren administrazio karguak izan zituen Alacanten, Bartzelonan eta Madrilen. \"Diario de Barcelona\" eta \"La Vanguardia\" egunkarietan idatzi zuen. Literatura hizkuntzaren eraberritzaile handia izan zen. Eleberri laburrak eta prosa poetikoa idatzi zuen, batez ere. 1926an, \"El obispo leproso\" (\u00abGotzain legenduna\u00bb) eleberria idatzi zuen, bere lanik garrantzitsuena. Valentziaren hegoaldean kokatzen ditu Mir\u00f3k kontakizunak, Oleza izeneko herrian (Orihuela). Berak \"estanpak\" deitu zuen generoa ere landu zuen. Bertan, inpresioak kontatzen dira deskribaketa labur batzuetan. Halakoa da adibidez \"El humo dormido\" (1919, \u00abKe lokartua\u00bb). Hiru liburu idatzi zituen \"Sig\u00fcenza\" ezizenez: \"Del vivir\" (1904), \"A\u00f1os y leguas\" (1928) eta \"Libro de Sig\u00fcenza\" (1952)."}
{"id": "588550", "revid": "1545", "url": "https://eu.wikipedia.org/wiki?curid=588550", "title": "2015eko Nepalgo lurrikara", "text": "2015eko Nepalgo lurrikara 7,8 (Mw) magnitudeko lurrikara izan zen, 2015eko apirilaren 25eko 11:56tan (UTC 6:11:26) gertatua. Epizentroa Nepalgo Lamjung hiritik 29 kilometro hego-ekialdera izan zen, eta hipozentroa 15 kilometroko sakoneran. 1934ko Nepal-Bihar lurrikararen ostean, eskualdean gertatutako boteretsuena izan zen. 8.000 pertsona baino gehiago hil ziren haren ondorioz, lau herrialdetan,eta zaurituak 22.000 izan ziren. Hainbat mende zituzten eraikinak suntsitu ziren, horietako batzuk UNESCOren Gizateriaren ondare izendaturik zeudenak. Erakin horiek Katmanduko ibarrean eta Katmanduko Durbar Plazan zeuden."}
{"id": "588555", "revid": "336", "url": "https://eu.wikipedia.org/wiki?curid=588555", "title": "2015eko Nepaleko lurrikara", "text": ""}
{"id": "588566", "revid": "23317", "url": "https://eu.wikipedia.org/wiki?curid=588566", "title": "Asociaci\u00f3n Deportivo Cali", "text": "Asociaci\u00f3n Deportivo Cali (edo, besterik gabe, Deportivo Cali edo Cali) Kolonbiako Santiago de Cali hiriko kirol-elkartea da, 1912ko azaroaren 29an sortua. Kolonbiako 9 liga eskuratu ditu."}
{"id": "588570", "revid": "58701", "url": "https://eu.wikipedia.org/wiki?curid=588570", "title": "Torrecilla mausoleoa", "text": "Torrecilla mausoleoa Nafarroako Corella udalerrian dagoen erromatar mausoleo bat da. Herrigunetik kanpo dago, hego-ekialdean, NA-6810 errepidea eta Mahats-bilketaren biribilgunearen alboan. 1999an Nafarroako kultura ondasuna izendatua izan zen.\nIV. mendean, Antzinako Erroma garaia eraikia izan zen, eta lau hilobi eta hilerri txiki batez osatua dago."}
{"id": "588571", "revid": "1545", "url": "https://eu.wikipedia.org/wiki?curid=588571", "title": "Fernando Castiella Maiz", "text": ""}
{"id": "588572", "revid": "336", "url": "https://eu.wikipedia.org/wiki?curid=588572", "title": "Tenge", "text": "Tengea (kazakheraz: \u0442\u0435\u04a3\u0433\u0435), edo tengue Kazakhstango dirua da. 100 \"tiyn izeneko ehunekotan banatzen da\". 1993ko azaroan sartu zen indarrean sobietar errubloaren ordezkatzeko. Garai hartan, tenge bat 500 errublotan aldatu zen. KZT diruaren kodea ISO-4217 da.\nJatorri turkiarreko hizkuntza gehienetan bezala, \"tenge\" hitzak\u00a0 \u00ab balantza joko\u00bb esan nahi du, eta beraz, libera, lira edo pesoaren parekoa da esanahi aldetik. Diruaren izena hitz elkarketa batetik dator. Batetik,\u00a0 \"te\u011f-\" aurrizkiaz osatzen da, turkiar hizkuntzetan berdin, balantza, esan nahi duena. Bestetik, dirua esateko \"den\u2019gi\" (\u0434\u0435\u043d\u044c\u0433\u0438) errusiar hitza nahasten du."}
{"id": "588573", "revid": "7902802", "url": "https://eu.wikipedia.org/wiki?curid=588573", "title": "Mausoleo", "text": "Mausoleo hilobi monumentua da. Etimologiaren aldetik, latinezko jatorria du: , Mausolo Kariako erregearentzat Artemisa II.a bere emazteak Munduko Zazpi Mirarietako bat zen Halikarnasoko Mausoleoa eraiki baitzuen.\nShah Jahan mongoliar enperadoreak eraiki zuen Taj Mahal ere mausoleo bat da, agian egun dagoen ezagunena."}
{"id": "588575", "revid": "105290", "url": "https://eu.wikipedia.org/wiki?curid=588575", "title": "Arte Sakratuaren museoa (Corella)", "text": "Arte Sakratuaren museoa edota Arrese museoa Nafarroako Corella udalerrian dagoen museo bat da, Merced kalean dago. Nafarroako kultura ondasuna izendatua dago. Museoak 1973ko ekainaren 28an ireki zituen ateak. Arte Sakratuari buruzko museoa da, arte erlijiosozko 70 piezez osatutako bilduma du, nagusiki barroko eta berpizkunde garaikoak, erretaula multzo nabarmen bat ere badu.\n1659ean eraikitako eraikina da, 1970. urterarte beneditar mojen komentua izan zen, urte hartan Arrese familiak erosi zuen eta Jose Luis Arresek Arrese museoa bilakatu zuen.\n1996-2000 artean Nafarroako Gobernuak museoa bilakatzeko 960.000 euroko diru laguntza eman zion. 2003an ireki zen baina handik zazpi hilabetera, azaroaren 1ean itxi zen, bertako arduradunek ziotenez, mantenimenduan hilabeteroko 90.000 euroko kostuari aurre egiteko gai ez baitziren\nBilduma.\nBerpizkundeko eta Barrokoko arte sakratua aurki daiteke gehienbat museo honetan, baita Antonio Gonzalez Ruiz (1711-1788) margolari Corellarraren lan esanguratsuenak, hau San Fernando Arte Nobleen Errege Akademiako margo arloko lehen zuzendari izan zelarik.\nLan aipagarrienen artean Claudio Coelloren Santa Gertrudisez ezkontza mistikoen mihisea eta San Placidoren martiria; Pier Antonio Colicik (1725) eginiko San Pedro Nolascoren bustoa eta Corrado Giacquintoren Kristoren Apoteosia daude."}
{"id": "588576", "revid": "1545", "url": "https://eu.wikipedia.org/wiki?curid=588576", "title": "Hernando Kolon", "text": ""}
{"id": "588577", "revid": "13403", "url": "https://eu.wikipedia.org/wiki?curid=588577", "title": "Arrese museoa", "text": ""}
{"id": "588578", "revid": "1545", "url": "https://eu.wikipedia.org/wiki?curid=588578", "title": "Federico Elizalde", "text": ""}
{"id": "588579", "revid": "1545", "url": "https://eu.wikipedia.org/wiki?curid=588579", "title": "Federico Carlo Gravina", "text": ""}
{"id": "588580", "revid": "105290", "url": "https://eu.wikipedia.org/wiki?curid=588580", "title": "Hiperbolemia", "text": "Hiperbolemia, pletora ere deitua, organismo baten zirkulazio-aparatuan normala dena baino odol-bolumen handia dagoen egoera da."}
{"id": "588581", "revid": "17", "url": "https://eu.wikipedia.org/wiki?curid=588581", "title": "Pletora", "text": ""}
{"id": "588582", "revid": "1545", "url": "https://eu.wikipedia.org/wiki?curid=588582", "title": "Feliberto Hern\u00e1ndez", "text": ""}
{"id": "588585", "revid": "105290", "url": "https://eu.wikipedia.org/wiki?curid=588585", "title": "Andre Mariaren eliza (Egiarte)", "text": "Andre Mariaren eliza edota Egiarteko Andre Mariaren eliza Nafarroako Deierri udalerriko Egiarte herrian dagoen eliza erromaniko bat da. Herrigunetik kanpo eta iparraldean dago, Egiarte eta Allotz artean.\n1993an Nafarroako kultura ondasuna izendatua izan zen.\nEraikina.\nKanpoaldean, XII. mendean eraikitako ataria nabarmentzen da. Erdi-puntuko arkuak, zurezko habeak eta angeluzuzen formako zutabeak bermatzen dira harlauzez estalita dagoen antzinako hilerri baten gainean.\nErromanikoaren soiltasuna eta ateladako kapiteletan dauden elementuak nahasirik daude. Ezkerraldeko lehenbiziko biak Lizarrako Done Mikel elizako eskultoreak egin zituela uste da, eta Jesukristoren haurtzaroko uneak irudikatzen dituzte. Horien adierazkortasunak kutsu protogotikoak agertzen ditu. Eskuinaldekoetan ongiaren eta gaizkiaren arteko dualtasuna ageri da, eta horren ikurra zentauroa da, eta munstro itxurako hegaztienganantz apuntatzen ari da gezia.\nGaraian, eliza basilika izan zenez, eraikitzeko eta apaintzeko aberastasun handia erabili zen XVII. mendean barnealdea barroko estiloan zaharberritzean. Antzinako eraikin erromanikotik bi kapitel gorde dira, oso ongi zaindurik. Urre-xaflez estalitako erretaulek dirdira egiten dute barnera sartzen den argiaren eraginez. Erregeorde baten urrearekin egin ziren xafla horiek. Erretaula nagusian zeruari egiten zaion aipamena nabarmentzen da, eguzkia eta elementu batzuk erabiltzen direlako. Aipatzekoa ere Egiarteko Ama Birjina, ederki egina baita. Esnearen Ama Birjina izenez ere ezaguna da, haurrari titia emateko jarreran ageri delako.\nErdi Aroko eskailera kiribil batetik igotzen da dorreraino. Zurezko habeek, harlanduek eta leihoen arteko kanpai handiek nabarmentzen dute eraikin berezi horren landa-itxura. Goialdetik dagoen panoramika ikustekoa da."}
{"id": "588590", "revid": "1545", "url": "https://eu.wikipedia.org/wiki?curid=588590", "title": "Karl Gustav Wrangel", "text": ""}
{"id": "588592", "revid": "1545", "url": "https://eu.wikipedia.org/wiki?curid=588592", "title": "Karl Sobelsohn Radek", "text": ""}
{"id": "588611", "revid": "336", "url": "https://eu.wikipedia.org/wiki?curid=588611", "title": "Anne Hathaway", "text": "Anne Jacqueline Hathaway (New York, 1982ko azaroaren 12a) aktore estatubatuarra da. Bere antzezteko estiloa Judy Garland eta Audrey Hepburnenarekin parekatu izan dute eta Meryl Streepen jarraitzaile sutsua omen da.\n\"People\" aldizkariak 2001ean deskubritutako izar dirdiratsuenetakoa izendatu zuen eta, 2006an, munduko 50 emakume ederrenen artean aurkeztu zuen.\nOscar saria lortu zuen \"Les Mis\u00e9rables\" filmean eginiko lanagatik eta baita Urrezko Globo Saria, BAFTA eta SAG sariak ere jaso zituen.\nBiografia.\nAnne Hathaway Brooklynen jaio zen, New Yorken, 1982ko azaroaren 12an. Aita Gerald Hathaway abokatua izan zuen eta ama, berriz, Kate McCauley antzezlea, Anneren lanarentzat inspirazio iturri eta laguntza izan dena. William Shakespeareren emaztearen izen bera badu ere, kasualitate hutsa izan zela ematen du. Anaia zaharrago bat du, Michael, eta baita gazteago bat ere, Thomas.\nAnnek heziketa katolikoa jaso zuen eta, txikitan, moja izateko gogoa adierazi zuen, baina, 15 urterekin, ideia erabat baztertu zuen. Anaia homosexuala zela jakin zutenean, familia osoa aldendu zen eliza katolikotik:\nAnneren gaztaroaren gehiena Short Hillsen izan zen (New Jersey) eta Millburn High Schoolen graduatu zen. Hortxe hasi zen antzerkian eta New Jerseyko Paper Mill Playhousen egin zituen arte dramatikoko ikasketak. Institutuan zegoen oraindik, estatuko antzezlan hoberenaren lehen saria jaso zuenean.\nNew Yorkeko Vassar College de Pougkeepsien ere ikasi zuen eta, azkenean, New Yorkeko unibertsitateko Gallatin School of Individualized Studyn. Barrow Group antzeztaldeak antolatutako ikasketa intentsiboko programan onartu zuten lehen nerabe eta bakarra izan zen. Horrez gain, antzerki musikalean ere trebatu zen, formazio zabalez hornitu zelarik eta antzerki mundua zinemaren aurrean jarri zuelarik.\nDantzaria ere bada, New Yorkeko Broadway Dance Centerren prestatuta, eta, lehen sopranoa ere bai, 1998an, Carnegie Hallen bi kontzertutan parte hartuz, All-Eastern US High School Honors Choruseko kide bezala.\nDiseinua zaletasuna du eta L\u00e1zaro Hern\u00e1ndez diseinatzailearekin lan egin zuen proiektu batean.\n2012ko irailaren 29an, Adam Shulman bitxi diseinatzailearekin ezkondu zen.\nHastapenak Disneyn.\nAdina eta altuera beti izan ziren eragozpen Broadwayn paperak lortzeko orduan. Altuegia zen haurren papera egiteko, baina, pertsona helduaren papera egiteko, berriz, gazteegia zen. Hala ere, New Yorkeko Carnegie Halleko agerpenetik 3 egunetara, telebistako serie baterako hartu zuten Anne: \"Get Real\". Telesailak ez zuen luze iraun, baina \"Meghan Green\"en ahizpa zaharrenaren paperak oso kritika onak ekarri zizkion eta 2000ko Teen Choice Awardseko drama aktorea hoberenerako izendatu zuten.\nHandik 2 urtera etorri zen zinemarako jauzia, \"The Other Side of Heaven\" draman Christopher Gorhamen ondoan egin zuenean lan. Zeelanda Berrian ekoizpena hasi baino lehen, Anne Garry Marshallen \"The Princess Diaries\" komediako \"Mia Thermopolis\" en papererako castingera aurkeztu zuen bere burua eta errege familiako kide zen San Frantziskoko nerabea izan zen ikusi zen lehen lana. Julie Andrews (amona), Hector Elizondo (kontseilaria) edo Heather Matarazzo (Miaren laguna) izan zituen lankide eta Hathawayk publiko eta kritikaren iritzi hoberenak jaso zituen. Horrela esan omen zion Garry Marshallek:\n\"The Other Side of Heaven\" filmak, berriz, ez zuen horrelako arrakastarik izan, baina Anneren ibilbidea geldiezina zen jada.\n2004an, Gerard Butler en \"Le Fant\u00f4me de l'Op\u00e9ra\"ren egokitzapenean lan egiteko aukera izan zuen, baina uko egin zion \"Walt Disney Pictures\" konpainiarekin zuen kontratua zela-eta.\n2004an, Disneyk \"The Princess Diaries 2: Royal Engagement\" filmaren ekoizpena hasi zuen eta Annek \"The Princess Diaries\" filmean egin zuen pertsonaia bera errepikatu zuen, oraingoan senar baten bila, tronua lortu nahi bazuen behintzat.\nHaurrentzako zineman jarraituz, 2005ean, Hoodwinked! animazio zintan ahotsa jarri zion ipuinaren protagonistari. Abestu ere egin zuen soinu bandan.\nTrantsizioa.\n\"The Princess Diaries 2: Royal Engagement\" erabateko aldaketa izan zen Hathawayn lanean eta Annek Julie Andrewsen aholkuari jarraitu zion haur filmetatik alde egiteko: eskarmentu handiko aktoreak \"S.O.B\" filman egin zuen bezala (1981), biluzik agertzea zen botika hoberena, betiko paperetatik alde egin ahal izateko. Anne elkarrizketetan hasi zen haur zinematik alde egiteko gogoa adierazten eta ur ausartetan sartzeak ez liokeela beldurrik emango. Horrelaxe iritsi zitzaion aukera, \"Havoc\" zinema independentean, estimulu berrien bila zebilen goi mailako nerabe matxino baten paperean, droga eta ustelkerian bukatuz. Beraz, bat-bateko haustura izan zen haur bertsioarekiko.\nHala ere, Anneren sariak eta profesionaltasuna \"Brokeback Mountain\" filmarekin etorri ziren. Ang Leek aukeratu zuen Jake Gyllenhaalen emaztearen papera egiteko eta filmak sari andana jaso zuen.\n2006an, \"The Devil Wears Prada\" filmarekin Hathaway goranzko bidean kokatu zen erabat. Miranda Priestly (Meryl Streep) moda editatzaile zorrotzaren asistente pertsonala izateko xedean New Yorkera iritsi berri den Andy Sachs gaztearen papera ezin hobea izan zen Annentzat. Papera ez zen beste mundukoa, baina oso ondo erantzun zion Meryl Streepen maisu lanari eta ez zen batere atzera geratu harekiko. AEBn bakarrik, filmak 125 milioi dolar baino gehiago lortu zuen eta adin guztietako publikoak ezagutu zuen Anne.\n2007an, \"Becoming Jane\" filma etorri zen eta Annerena izan zen paper garrantzitsuena lan honetan, Jane Austen britainiar idazlearena, alegia. Garaian kokatzeko, dokumentazio lan handia egin behar izan zuen eta britainiar azentua bereganatzeko ere bai. Erabat sartu zen Janen paperean:\nGaur egun.\nKarrera geldiezinean zegoen, jada, Anne.\n2008an 3 estreinaldi izan zituen. \"Get Smart\" (gaztelerazko \"Superagente 86\") akzio filmean, 99 agentea izan zen. \"Passengers\" draman naturaz gaindiko thriller batean sartu zen. Baina, benetako jauzia Jonathan Demmen \"Rachel Getting Married\" izan zen. \"The Silence of the Lambs\" filmaren zuzendariarekin, Hathawayren trebezia begi-bistan geratu zen Kymen paperean. Begizulo ilunekin, karrera osoan antzeztu zuen pertsonaia konplexuena tokatu zitzaion eta kritika ezin hobeak ekarri zizkion horrek. Disneyren artista ohia atzean geratu zen betirako eta Oscar edo Urrezko Globoetarako izendatu zuten lehenengoz.\nUne horretan erabaki zuen Annek Disneyra itzultzea, baina baldintzek ez zuten lehengoarekin zerikusirik. Tim Burtonen filman, \"Alice in Wonderland\" Erregina Zuria izan zen Helena Bonham Carter, Johnny Depp eta Alan Rickmanen ondoan.\nGarry Marshallen \"Valentine's Day\" ere egin zuen, 2010eko San Valentin egunean estreinatuko zena. Edward Zwicken \"Love and Other Drugs\" filman, Parkinson duen emakumearen papera egin zuen eta 2011n, berriz, Lone Scherfigen \"One Day\" filmean Selina Kyle izan zen Batmanen sagan, Christian Bale eta Tom Hardyren ondoan.\n2011ko urrian, Tom Hooperren Les Mis\u00e9rables filman hartu zuen parte, Fantineren paperean eta Hugh Jackman eta Russell Crowen ondoan. Ilea motz-motz agertu zen eta 2012ko abenduaren 25ean estreinatu zutenean AEBetan, arrakasta izugarria izan zuen, sari garrantzitsu gehienetarako izendapenak jasoz. Horiez gain, 2013ko otsailaren 24an, Akademiak aktorea hoberenaren saria ere eskaini zion.\nBeti gogoratu du Judy Garland edo Audrey Hepburnen estiloa. Maiz izan da aldizkarien azala eta, 2006an, \"People\" aldizkariak munduko 50 emakumeren artean kokatu zuen. Beste esparru batean, berriz, 2008an, Lanc\u00f4mek \"Magnifique\" koloniaren irudi hartu zuen."}
{"id": "588615", "revid": "119347", "url": "https://eu.wikipedia.org/wiki?curid=588615", "title": "Atelidae", "text": "Atelidae Mundu Berriko primateen bost familietako bat da. Bere kideak lehen Cebidae familiaren barnean sailkatzen zituzten. Ertamerika eta Hego Amerikako eskualde basotsuetan bizi dira, Mexikotik iparraldeko Argentinaraino."}
{"id": "588617", "revid": "119347", "url": "https://eu.wikipedia.org/wiki?curid=588617", "title": "Pitheciidae", "text": "Pitheciidae Mundu Berriko primateen bost familietako bat da. Bere kideak lehen Atelidae familiaren barnean sailkatzen zituzten. Amazonian bizi dira, Kolonbiatik Boliviaraino."}
{"id": "588618", "revid": "105290", "url": "https://eu.wikipedia.org/wiki?curid=588618", "title": "Callicebus aureipalatii", "text": "Callicebus aureipalatii Callicebus generoko animalia da. Primateen barruko Callicebinae azpifamilia eta Pitheciidae familian sailkatuta dago. Mendebaldeko Boliviako Madidi Parke Nazionalean baino ez da bizi."}
{"id": "588620", "revid": "336", "url": "https://eu.wikipedia.org/wiki?curid=588620", "title": "Callicebus caquetensis", "text": "Callicebus caquetensis Callicebus generoko animalia da. Primateen barruko Callicebinae azpifamilia eta Pitheciidae familian sailkatuta dago. Hegoaldeko Kolonbiako baso amazonikoetan, Caquet\u00e1 eta Orteguaza ibaien artean, baino ez da bizi."}
{"id": "588622", "revid": "90204", "url": "https://eu.wikipedia.org/wiki?curid=588622", "title": "\u00abZuk zeuk egin\u00bb metodoa", "text": "Zuk zeuk egin \u2014\u2014, aditu edo profesionalen laguntzarik gabe zerbait sortu, eraldatu edo konpontzeko ekintza edo metodoa da.\nIkerketa akademiko batek honela definitzen du \"zuk zeuk egin\" metodoa: \"norbanakoen lehen edo bigarren mailako material eta osagaien erabilera, ingurune naturaletik jasotakoak barne, ondasun materialak sortu, eraldatu edo berreraikitzeko jokaera\". \"Zuk zeuk egin\" metodora hainbat motibaziok eraginda jo daiteke. Motibazioen sailkapena merkatu motibazioetan (irabazi ekonomikoak, produktuen disponibilitate eza, produktuen kalitate txarra, pertsonalizatzeko beharrizana) eta norberaren identitatearen hobekuntzan (eskulangintza, ahulduntzea, gizatalde bilaketa, singulartasuna) banandu daiteke.\n\"Do-it yourself\" terminoa gutxienez 1912tik aurrera kontsumitzaileekin lotu da, nagusiki etxebizitza hobetzeko eta mantentzeko jarduerekin. \"Do it yourself\" terminoaren erabilera arrunta 1950eko hamarkadan hasi zen (ingeles estandarrean). Bai sormenezko nahiz aisialdiko jardueratzat, bai dirua aurrezteko ekintzatzat, jendeak etxebizitzaren hobekuntza eta beste hainbat artisautza eta eraikuntza proiektu txikiak egiteko joera besarkatzen duen mugimenduaren agerraldia adierazten du.\nGeroago \"DIY\" edo \"zuk zeuk egin\" terminoak esanahi zabalagoa hartu du, trebetasun multzo zabal bat barne hartuta. \"DIY\" rock alternatiboko, punk rockeko eta indie rockeko musika agertokiekin, indymedia sareekin, irrati piratekin eta fanzine mugimenduekin lotzen da. Testuinguru honetan \"DIY\" arte eta lanbide mugimenduari lotua dago, kontsumismoaren norberaren beharrizanak betetzeko beste pertsona batzuekiko dependentziari alternatiba bat eskaintzen diona.\nAzpikulturak.\n\"Zuk zeuk egin\", \"DIY\" eta \"do it yourself\" terminoak hurrengoak deskribatzeko ere erabiltzen dira:\n\"Zuk zeuk egin\", azpikulturatzat, 1970eko hamarkadako punk mugimenduarekin hasi zela esan daiteke. Entzuleengana heltzeko diskoetxe handien erabilera tradizionala alde batera utzi, eta taldeak grabazioa, kopiak ateratzea, \"merchandising\"a eta \"tour\"ak beren kabuz antolatzen hasi ziren. Kostu txikiko \"DIY\" birak behin eta berriz eginez, talde txikiek ezagutze zabalago bat izateko eta kulto estatusa lortzeko aukerak sortu ziren. Loratzen ari zen fanzine mugimenduak \"underground\" punk agertokiaren babesa eta sustapena jaso zuen, eta jarraitzaileak musikariekin erlazionatzeko bideak era nabarian aldatu ziren. Denbora gutxian fanzineak eskuz egindako musika aldizkari izatetik pertsonalagoak izatera pasatu ziren; era azkarrean gazteentzat \"DIY\" kulturarako ate bihurtu ziren. Honela fanzine tutorialak etorri ziren, nola egin norberaren kamiseta, poster, fanzine, liburu, janari, eta abar erakusten zutenak."}
{"id": "588623", "revid": "6327", "url": "https://eu.wikipedia.org/wiki?curid=588623", "title": "Zuk zeuk egin", "text": ""}
{"id": "588624", "revid": "6327", "url": "https://eu.wikipedia.org/wiki?curid=588624", "title": "Do it yourself", "text": ""}
{"id": "588625", "revid": "6327", "url": "https://eu.wikipedia.org/wiki?curid=588625", "title": "DIY", "text": ""}
{"id": "588635", "revid": "448", "url": "https://eu.wikipedia.org/wiki?curid=588635", "title": "Zuk-zeuk egin", "text": ""}
{"id": "588639", "revid": "336", "url": "https://eu.wikipedia.org/wiki?curid=588639", "title": "Cacajao ayresi", "text": "Cacajao ayresi Cacajao generoko animalia da. Primateen barruko Callicebinae azpifamilia eta Pitheciidae familian sailkatuta dago. Iparraldeko Brasilen, Ara\u00e7\u00e1 ibaiaren arroan, baino ez da bizi."}
{"id": "588641", "revid": "336", "url": "https://eu.wikipedia.org/wiki?curid=588641", "title": "Cacajao hosomi", "text": "Cacajao hosomi Cacajao generoko animalia da. Primateen barruko Callicebinae azpifamilia eta Pitheciidae familian sailkatuta dago. Ipar-mendebaldeko Brasilen eta hegoaldeko Venezuelan baino ez da bizi."}
{"id": "588644", "revid": "119347", "url": "https://eu.wikipedia.org/wiki?curid=588644", "title": "Callitrichidae", "text": "Callitrichidae Mundu Berriko primateen bost familietako bat da. Bere kideak lehen Cebidae familiako Callitrichinae azpifamiliaren barnean sailkatzen zituzten. Amazonian bizi dira.\nSailkapena.\nRylands eta Mittermeier (2009) adituen arabera, familiak 41 espezie ditu, 7 generotan banaturik. 2010ean, \"Mico rondoni\" espezie berria onartu zuten, lehen \"Mico emiliae\"tzat hartzen zena."}
{"id": "588645", "revid": "1545", "url": "https://eu.wikipedia.org/wiki?curid=588645", "title": "Callimico", "text": ""}
{"id": "588647", "revid": "1545", "url": "https://eu.wikipedia.org/wiki?curid=588647", "title": "Callithrix pygmaea", "text": ""}
{"id": "588648", "revid": "1545", "url": "https://eu.wikipedia.org/wiki?curid=588648", "title": "Cebuella", "text": ""}
{"id": "588651", "revid": "1545", "url": "https://eu.wikipedia.org/wiki?curid=588651", "title": "Daubentonia madagascariensis", "text": ""}
{"id": "588652", "revid": "1545", "url": "https://eu.wikipedia.org/wiki?curid=588652", "title": "Daubentoniidae", "text": ""}
{"id": "588653", "revid": "1545", "url": "https://eu.wikipedia.org/wiki?curid=588653", "title": "Pan (primatea)", "text": ""}
{"id": "588657", "revid": "336", "url": "https://eu.wikipedia.org/wiki?curid=588657", "title": "Frantzisko I.a Bi Sizilietakoa", "text": "Frantzisko I.a Bi Sizilietakoa (Napoli, 1777ko abuztuaren 14a - Napoli, 1830eko azaroaren 8a) 1825-1830 bitartean Bi Sizilietako erregea izan zen. Maria Kristina Borboikoaren aita izan zen.\nBizitza.\nFernando I.a Bi Sizilietakoaren eta Maria Karolina Austriakoaren semea zen. Bi alditan izan zen agintari erregetza bere eskuetan izan aurretik; 1812an lehenik, ingelesen mendean (haiek onarrarazi zioten konstituzioa) eta, 1820an bigarrenez, Guglielmo Pepe jeneralaren matxinadaren garaian. Errege izendatu zutenean ez zituen aintzat hartu bere aurretik egindako berrikuntzak, eta begiko zituenen esku utzi zuen gobernua. Metternichen aholkuak onartu zituen eta politika atzerakoia egin zuen."}
{"id": "588658", "revid": "4919127", "url": "https://eu.wikipedia.org/wiki?curid=588658", "title": "Toletxegaingo geralekua", "text": ""}
{"id": "588659", "revid": "56334", "url": "https://eu.wikipedia.org/wiki?curid=588659", "title": "Spider-Man 2", "text": "Spider-Man 2 2004ko Sam Raimi estatubatuar zinema zuzendariaren superheroi ekintza filma bat da. Stan Lee eta Steve Ditko komikigileen Spider-Man superheroiaren komikietan oinarritua dago. Tobey Maguire, Kirsten Dunst, James Franco, Alfred Molina, Rosemary Harris eta Donna Murphy aktoreek antzeztu zuten.\n\"Spider-Man 1\" (2002) filmaren jarraipena da, eta \"Spider-Man 3\" (2007) izeneko jarraipena izan zuen.\nEfektu berezi onenen Oscar Saria irabazi zuen (John Dykstra, Scott Stokdyk, Anthony LaMolinara eta John Frazier), eta Soinu edizio onenaren Oscar Saria (Paul N.J. Ottosson) eta Soinu onenaren Oscar Sariaren (Kevin O'Connell, Greg P. Russell, Jeffrey J. Haboush eta Joseph Geisinger) izendapenak jaso zituen.\nArgumentua.\nPeter Parker (Tobey Maguire) izaera lasaieko gazteak bere bihotzeko azukre koxkorra den Mary Jane Watson (Kirsten Dunst) utzi eta Spider-Man izatearen ardura bereganatu zuenetik bi urte igaro dira. Peterrek erronka berriei aurre egin beharko die, bienbitartean bere botereen dohai eta madarikazioaren aurka borrokatu eta bere bi nortasunen arteko oreka lortzen saiatzen den bitartean: Spider-Man superheroi iheskorra eta unibertsitate ikaslea. Oraingo honeta, Octopus doktorea edo \"Doc Ock\" (Alfred Molina) izeneko besoanizdun etsai ahaltsuaren agerpenak Peterren inguruko pertsonekin dituen harremanak arriskuan jarriko ditu."}
{"id": "588660", "revid": "6327", "url": "https://eu.wikipedia.org/wiki?curid=588660", "title": "Spider-Man 1", "text": ""}
{"id": "588661", "revid": "13403", "url": "https://eu.wikipedia.org/wiki?curid=588661", "title": "Spiderman 2", "text": ""}
{"id": "588663", "revid": "119347", "url": "https://eu.wikipedia.org/wiki?curid=588663", "title": "Latgaliera", "text": "Latgaliera Letoniako Latgalia eskualdean hitz egiten den ekialdeko hizkuntza baltikoa da. Eztabaidan dago latgaliera hizkuntza bereizitzat hartu edo letonieraren dialektotzat hartu."}
{"id": "588666", "revid": "119347", "url": "https://eu.wikipedia.org/wiki?curid=588666", "title": "Planisferio", "text": "Planisferioa ardatz amankomun baten inguruan biratzen duten bi diskoez osatutako izar mapa bat da. Une jakin batean zeruan ikusgai dauden izarrak ager ditzan egokitu daiteke. Izar nahiz konstelazioak kokatu edo topatzeko erabili ohi da. Gaur egungo planisferioaren aurrekaria astrolabioa da."}
{"id": "588673", "revid": "103793", "url": "https://eu.wikipedia.org/wiki?curid=588673", "title": "San Pedro eliza (Erriberri)", "text": "San Pedro eliza Nafarroa Garaiko Erdialdea eskualdeko Erriberri udalerrian kokatutako XII. mendeko kristiau eliza bat da. Erromaniko estiloa ditu.\nEraikina.\nSan Pedro eliza geratzen diren bi parrokietatik zaharrena da eta hiriaren hego-ekialdeko muturrean dago. Eliza honen administrazioan hainbat erakunde egon dira bere sorreratik. Hasiera batean, Antso V.a Ramiritzek 1093an egindako dohaintzaren ondorioz, Montearagongo monasterioaren mende geratu zen, 1574an Balbastroko apezpikuaren jurisdikziopean geratu zen arte. 1851ko konkordatuan lortu zuen eliza hau bere barrutian integratzea.\nEraikinak duen estiloak, erromanikoa hormetan eta portada eta zistertarra estalkian, adierazten du eliza Montearagonen babespean eraiki zela XII. mendeko azken hamarkadetatik aurrera. Hala ere, hasierako unitatea Domingo Agirrek 1700 eta 1708 bitartean egindako handitze-lanen ondoren galdu zen, Joanes Antxieta obra-maisuaren planetara egokitu baitzen. Erdi Aroko elizak hiru habearte ditu, bakoitza bi zatikoa, gurutzadura eta burualde hirukoitza, XVIII. mendeko handitzean suntsitu zena. Hala ere, gainerako espazioa mantendu egin da. Habearte honen atalak gurutze-formako zutabeek markatzen dituzte, aurrealdeak apaindutako zutabe bikoitzekin eta basamentuetan muntatutako ukondoxkekin. Kapitelak palmondo, penka, pinaburu eta bolekin apainduta daude, protogotikoak izan ezik, oinei dagozkienak, non hizkuntza aurreratuagoa ikusten den, gotikoa jada, floraren eta irudi irudikatuen interpretazioan, XIII. mendekoa beraz. Estalkiak eta leihateak Erdi Aroko tenpluaren barnealdearen fisionomia osatzen dute. Alboko habearteak erdikoa baino garaiera txikiagoan estaltzen dira, baina hirurek gurutze-ganga sinpleak dituzte, kasuren batean buruez inguratutako giltzarriak dituztenak. Estalkia zirkuluerdiko arku fajoiek eta formero zorrotzek sendotzen dute. Estalkipean baoak daude: leihateak eta arrosa-leihoa koruaren gainean. Bere elementuetan, estilo protogotikotik XIII. mendeko erdi gotikora bitarteko bilakaera ikus daiteke. Oinaldean altxatzen den goi-korua gotiko aurreratuagoa da, XIV. mendekoa. XVI. mendean Kristu Santuaren kapera eraiki zen, Epistolaren nabeari atxikita. Oinplano karratua du eta tertzeletedun gangaz estalita dago.\nHala ere, XVIII. mendeko lehen hamarkadan ekin zitzaien obrarik garrantzitsuenei. Horiek zirkuluerdi-formako burualde hirukoitza bota zuten habeartea handitzeko, erdiko habeartea soilik hartzen duen zati, gurutzadura eta burualde zuzenarekin. Estalkia egiteko, ertz-gangak, burualderako ilargixkak eta gurutzaduraren gaineko kupula erabili ziren, irizpide barrokoei jarraituz. Estaldura-sistema horren euskarriak gurutze-formako pilareak dira, goiko erlaitza dutenak eta perimetro osoan zehar luzatzen direnak. Egitura horiek orbeldun igeltsuzko plakak animatzen dituzte, XVIII. mendearen hasierakoak.\nElizak oinplano karratuko klaustro bat du, Erdi Aroko fabrikari atxikita, Ebanjelioaren aldetik. Klaustroa XIII. mendearen erdialdekoa da, eta tenpluko nabeen garaikidea da. Zirkuluerdiko arkuak ditu, kapitel apainduetan bermatuta eta zutabe bikoitzetan bermatuta, harroin biribilen gainean. Kapitel gehienak apaingarri hutsak dira, eta gotiko goiztiar bateko orbel bat eta tamaina txikiko buruak tartekatzen dira, ekialdeko hormartean izan ezik, Adam eta Eva protagonista dituen Hasieraren pasarteak kontatzen baititu.\nParrokiaren kanpoaldeak harlanduzko hormak ditu, bai Erdi Aroko fabrikari dagozkionak, bai barrokoari dagozkionak; hala ere, haren errematean adreilua dago. Erdi Aroko eraikuntzari dagokionez, fatxada nabarmentzen da, oinaldean ondoz ondoko etapetan eraikia, eskaintzen duen estilistikaren arabera. Lehen bulkadari XII. mende amaierako erromaniko berantiar baten portada dagokio. Zirkuluerdiko arku bat du, baketoi lodiko sei arkiboltatan txaranbeltzen duena, txandaka, xake-motiboak eta diseinu desberdineko landareak dituzten apaingarriekin. Multzoa landare-motiboekin eta irudiekin ornatutako kapitelak dituzten zutabe eta baketoitxoetan bermatuta dago. Azken horien artean, San Jorge lehoiaren aurka borrokatzen da, eta arpegia bat zentauro batekin gauza bera egiten. Portada duen tinpanoa XIII. mendeko zaharberritze gotiko baten ondorio da. Garai horretakoa da fatxadaren gainerako zatia, trazeria ederreko arrosa-leihoa barne. Tinpanoak ia fardelezko hiru irudi ditu arku hirulobulatu hirukoitz baten barruan; erdikoa parrokiaren titularra den San Pedrorekin identifikatzen da, eta beste biek, berriz, San Andres eta Santiago irudika ditzakete. San Pedroren bizitzari eskainitako ateburuak fintasun handiagoa adierazten du tailan, frantziar eragina agerian utziz.\nKanpoaldea bi dorrek osatzen dute. Goiko Dorrea gurutzaduraren parean dago eraikita, antzinako burualdearen obra garaikide gisa, nahiz eta XIV. mendekoa izan koroatze-data. Soiltasun handiagoa adierazten du fatxadan txertatuta dagoen dorreak.\nErriberrik errege enpresa handia zela eta mendean izan zuen goraldia, jauregia, San Pedro elizara ere iritsi zen. Bertan, eragin borgoindar argiko bi eskultura pieza eder kontserbatzen dira, horregatik Joan de Lomeren tailerrari atxikiak. Bata Done Jakuekoa da, tamaina handikoa, eta, bertan, bai aurpegiaren adierazpenak, ileari eta bizarrei eskainitako dedikazio etengabekoak, bai jantzien tratamendu saiatuak, eskultoreak lortutako maila artistiko handiaz hitz egiten dute. Era berean, garrantzitsua da Enequo Pinel notarioaren hilobia, Tournaiko ereduak oso gertutik jarraitzen baititu haren egiturak. Hirutasunaren erliebe baten buru, San Joan Bataiatzaileak, gizonezkoek, eta Santa Katalinak, emakumezkoek, alde banatan aurkeztutako emaileen familia dago."}
{"id": "588676", "revid": "58701", "url": "https://eu.wikipedia.org/wiki?curid=588676", "title": "Andre Maria Erregina eliza (Erriberri)", "text": "Andre Maria Erregina eliza Nafarroa Garaiko Erdialdea eskualdeko Erriberri udalerrian kokatutako XIII. mendeko kristiau eliza bat da. Gotiko estiloa ditu.\nEraikina.\nNafarroako eraikuntza gotiko garrantzitsuenetakoa da. Bere artearen edertasuna bere historia bezain interesgarria da. Erriberriko Nafarroako Erregeen Jauregiari atxikia, Nafarroako errege-erreginek ospakizun handi eta hotsandiko ekitaldietarako erabili zuten. Jauregi hori errege Karlos III.a Nafarroakoaren egoitzarik gogokoena izan zen. Elizaren fatxada apainduriaz beteta dago, eta oso nabarmena da Parisko Notre-Dame katedralako tailerren eragina. Tenpluak nabe bakarra dauka, eta, barnean, Ama Birjinaren tailu gotikoa buru duen errenazimenduko erretaula dago, bai eta Heriotza Oneko Kristoren irudi gotikoa ere.\nNafarroan, antzeko eredua Lizarrako Hilobi Santuak eta Artaxoako San Saturninok dute.\nArrosa leiho handiaren azpian, atari handia zortzi arkiboltaz osaturik dago, eta horietako bakoitza oparo eta jori apaindua dago landare motiboekin. Otoitzean ari diren bi irudi ikusiko dituzu orbelean, biak errezel txikien azpian, ziurrenera, Joana I.a Nafarroakoa eta bere senarra dira, Frantziako errege Filipe I.a Gaztelakoa, alegia. Nafarroako errege-erreginak ziren ataria eraiki zen garaian.\nTinpanoan Ama Birjina ageri da irribarretsu eta eserita Haurrarekin, eta, halaber, badira Jesusen bizitzako hainbat pasarte: Deikundea, Kristoren jaiotza, Errugabeen lepo moztea, Egiptora egindako ihesa, Aurkezpena tenpluan eta Kristoren bataioa. Errealitatea eta sinbolismoa nahastu egiten dituen irudia gozatuko duzu ateburuan: arte baten gainera igota dagoen gizonarekin batera ageri baita kornamusa jotzen ari den izaki hibridoa, bai eta lauoineko irrigarria ere, beste pertsonaia batzuen artean. Ikonografiaren aberastasunak segida du atearen alde bietan. Zehazki, apostoluen bizitzari buruzko erliebeak ikusiko dituzu arku sailetan kokatuak.\nSar zaitez tenpluaren barrenera. Nabe bakarra dauka, eta han eraikinaren beste altxor baliotsua agertuko zaizu: errenazimenduko estilori jarraiki egindako erretaula nagusi bikaina. Ama Birjina eta Haurra dira erretaula buru, hots, XIV. mendeko tailu gotiko ederra da, Frantziako Erresumako eragina jaso zuen nafar estiloan egina.\nElizan Heriotza Oneko Kristoren irudia gurtzen dute. XIV. mendeko lan gotikoa da hori, irudi duenez desagertutako San Lazaro elizatik datorrena. Gurutziltzatu horren aldeko debozio handia dago herrian, dramatismo handiko irudia da, eta herriko jaiak haren ohoretan ospatzen dira. ."}
{"id": "588677", "revid": "8882934", "url": "https://eu.wikipedia.org/wiki?curid=588677", "title": "Spider-Man 3", "text": "Spider-Man 3 2007ko Sam Raimi estatubatuar zinema zuzendariaren superheroi ekintza filma bat da. Stan Lee eta Steve Ditko komikigileen Spider-Man superheroiaren komikietan oinarritua dago. Tobey Maguire, Kirsten Dunst, James Franco, Thomas Haden Church, Topher Grace, Bryce Dallas Howard, Rosemary Harris eta J. K. Simmons aktoreek antzeztu zuten.\n\"Spider-Man 1\" (2002) eta \"Spider-Man 2\" (2004) filmeen jarraipena da.\nArgumentua.\nPeter Parkerrek (Tobey Maguire) azkenean Mary Janenganako (Kirsten Dunst) sentitzen duen maitasuna eta Spiderman superheroia gisa dituen betebeharren arteko oreka lortu duela dirudi. Baina, bapatean, bere superheroi jantzia beltzatu eta ahalmen berriak bereganatuko ditu. Bere buruak ere aldaketa jasango du, izaera ilun eta mendekuzale batera igaroz. Jantzi berriaren eraginpean, Peter bere burua ez beste axola ez zaion izaki berekoia bilakatu da. Hortaz, bere patuari aurre egin beharko dio: bereganatu berri dituen ahalmenetaz gozatu edota kupidadun superheroia izaten jarraitu. Bienbitartean, bere gain bi etsai berrien mehatxua izango du: Venom (Topher Grace) eta Hondarrezko Gizona (Thomas Haden Church)."}
{"id": "588678", "revid": "336", "url": "https://eu.wikipedia.org/wiki?curid=588678", "title": "Fernando II.a Bi Sizilietakoa", "text": "Fernando II.a Bi Sizilietakoa (Palermo, 1810eko urtarrilaren 12a - Caserta, 1859ko maiatzaren 22a) 1830-1859 bitartean Bi Sizilietako erregea izan zen.\nBizitza.\nFrantzisko I.aren seme eta ondorengoa izan zen. Hasieran liberal agertu zen baina gero alde batera utzi zituen joera liberal haiek. 1848an konstituzioa eman zion herriari, baina berehala itzuli zen absolutismora, Austriako Maria Teresa emazteak hartara eraginda. 1849an Messina bonbarbatu zuen matxinada bat zapaltzeko (hortik \u00abBonba-errege\u00bb goitizena)."}
{"id": "588679", "revid": "105290", "url": "https://eu.wikipedia.org/wiki?curid=588679", "title": "Sancta sanctorum", "text": "Sancta sanctorum edo sanctum sanctorum (euskaraz, literalki, \"santuetan santua\") Tabernakuluko leku sakratuena da. Eliza arkitekturan elizako leku sakratuena ere bada ; hedaduraz, zerbaiten egitura sakon eta oinarrizkoa ere erabiltzen da."}
{"id": "588688", "revid": "119347", "url": "https://eu.wikipedia.org/wiki?curid=588688", "title": "Maurice G. Dantec", "text": "Maurice Georges Dantec (Grenoble, 1959ko ekainaren 13a - Montr\u00e9al, 2016ko ekainaren 25a) frantziar idazle eta musikaria izan zen, kanadar herritartasuna hartu zuena.\nBizitza.\nIkasle garaian hainbat eleberrigile ezagutu zituen. Haietako batzuek zientzia-fikzio modernoa lantzen zuten, eta beste batzuek, nobela beltza. Dantec biak elkartzen saiatu izan zen. 1997an letren mundutik aldendu zen musikari ekiteko, eta hamabi urtez hainbat rock taldetan ibili zen. 1991n literaturara itzuli zen, eta bi urte geroago, lehen nobela, \"La Sir\u00e8ne rouge\" (1993, \u00abSirena gorria\u00bb) idatzi zuen. Nobela beltz horren bidez, Dantecek Europako gobernuak kritikatzen zituen Jugoslaviako gatazkan erakutsi zuten jarreragatik. Hurrengo nobelan, \"Racines du mal\" (1995, \u00abGaiztakeriaren erroak\u00bb), galbidetik ihes egiteko, gizateriak gaiztakeriaren erroak suntsitu behar dituela zioen."}
{"id": "588689", "revid": "12788", "url": "https://eu.wikipedia.org/wiki?curid=588689", "title": "Maurice Georges Dantec", "text": ""}
{"id": "588704", "revid": "336", "url": "https://eu.wikipedia.org/wiki?curid=588704", "title": "Guido Cavalcanti", "text": "Guido Cavalcanti (Florentzia, 1258 aldean - Florentzia, 1300eko abuztuaren 29a) italiar poeta eta filosofoa izan zen. Danteren laguna zen (\"Vita nuova\" poema eskaini zion) eta \"dolce stil nuovo\" estilo berriko ordezkari nagusia izan zen. Haren poesiek (\"Rime\") amodioa izan zuten gai nagusi."}
{"id": "588708", "revid": "44278", "url": "https://eu.wikipedia.org/wiki?curid=588708", "title": "Hiri global", "text": "Hiri globala, batzuetan munduko hiri, alpha hiri edo world center deitua, munduko sistema ekonomikoan nodo garrantzitsutzat hartzen den hiria da. Kontzeptuaren jatorria Loughborough-eko Unibertsitateko geografia departamentua aurkitzen da. Saskia Sassen soziologoak sortu zuen terminoa 1991n argitaratu zuen \"The Global City\" liburuan. Globalizazioaren eta hazkuntzaren ondorioz sortu diren zenbait ezaugarri betetzen dituzten hiriekin erabiltzen da. Hiri globalak, mundu mailako gaietan eragin zuzena eta neurgarria duten hiriak dira, ez bakarrik maila sozio-ekonomikoak, baita maila kulturalean eta politikoan ere.\nSailkapenak.\nGaWC ikerketa.\nJon Beaverstock-ek, Richard G. Smith-ek eta Peter J. Taylor-ek \"Globalization and World Cities Research Network\" (GaWC) sortu zuten. Sailkapen bat egin zuen haiek \" lau zerbitzu ekoizle aurreratuen\" araberako konexioetan oinarritua: kontabilitatea, publizitatea, bankuak/finantza, eta zuzenbidea. GaWC sailkapenak hiru maila ezartzen zituen eta haien barnean hainbat azpimaila sortzen zituen.\nHau da 2012ko sailkapena:\nGlobal Cities indizea.\n2008an \"American journal\u00a0Foreign Policy\"-k, Chicagoko A.T. Kearney aholkulariarekin\u00a0eta Chicago Council on Global Affairs - ekin batera, hiri globalean sailkapen bat egin zuten, Saskia Sassen-en, Witold Rybczynski-ren eta beste batzuen irizpideak jarraituz.Sailkapena 2010ean, 2012an eta 2014an eguneratzen joan da.."}
{"id": "588711", "revid": "448", "url": "https://eu.wikipedia.org/wiki?curid=588711", "title": "Heredia", "text": ""}
{"id": "588712", "revid": "6327", "url": "https://eu.wikipedia.org/wiki?curid=588712", "title": "Herediako fusilamentuak", "text": ""}
{"id": "588714", "revid": "113864", "url": "https://eu.wikipedia.org/wiki?curid=588714", "title": "San Andres eliza (Etaiu)", "text": "San Andres Leartzakoa eliza Nafarroako Etaiu udalerriko Leartza herrian dagoen eliza bat da. Erdi Arokoa da, XIII. mendean eraikia, erromaniko estiloko zati batzuk mantentzen ditu eta Zistertar estiloaren eragina du. San Andres apostuluari sagaratua dago. 1983an Nafarroako kultura ondasuna izendatua izan zen.\nHarlanduzko fatxada irregularrean, kanpoko horma-bularrak ikusten dira. Beraietako bien artean, zutabeetan bermatuta dauden erdi-puntuko arkiboltez osatuta dagoen portada ikus daiteke. Fatxada honetan, zutabeetan bermatuta dagoen erdi-puntuko arku baten azpian, gezileiho itsu bat irekitzen da. Leiho honen gainean, hagaburutxo leun batzuk ikus daitezke teilatu-hegal baten azpian. Zirkuluerdi formako absideko hormatalari atxikita dauden zutabe batzuek, teilatuaren altuerara iristen dira. Teilatu honen gainean, barruan kanpaiak dauzkaten bi baoko kanpai-horma bat altxatzen da. Irudi honetan, elizak zaharberritze bat jasan du. Horren ondorioz, fatxadari gehitutako elementu batzuk desagertu egin dira."}
{"id": "588717", "revid": "336", "url": "https://eu.wikipedia.org/wiki?curid=588717", "title": "Karlos II.a Napolikoa", "text": "Karlos II.a Napolikoa (1254 - Napoli, 1309ko maiatzaren 5a), Anjouko kondea, ezizenez maingua (, ) deitua, 1285-1309 bitartean Napoliko erregea izan zen. Karlos I.a Napolikoaren seme eta ondorengo izan zen. Siziliako Erresuma berreskuratzeko ahaleginetan huts egin zuen."}
{"id": "588718", "revid": "103793", "url": "https://eu.wikipedia.org/wiki?curid=588718", "title": "Doneztebe eliza (Eusa)", "text": "Doneztebe eliza Ezkabarte ibarreko Eusa kontzejuan Erdi Aroko kristiau eliza bat da, erromaniko estiloan.\nNafarroako eliza arkupedun onena da, bestetik. Kultura ondasunaren kalifikazioa merezi izan du.\nEraikina.\nElizaren fatxada nagusia erromaniko estiloko da. XII. mendearen hasieraren eta XIII. mendearen bukaeraren artean eraiki zen. Harrizko eraikina da, non erdi-puntuko hiru arkuez osatuta dauden bi galeria dituen elizpea aipagarria den. Ezkerrean, hiru arkibolta zorrotzez osatuta dagoen portada ikus daiteke. Babes moduan, xake-formako marrazki batekin ornatuta dagoen hauts-babes bat ipini da. Elizpea eta portadaren gainetik teilatutxo bat zabaltzen da. Bere azpian hagaburutxo batzuk daude. Portadaren gainean daudenak, giza aurpegiekin ornatuta daude. Teilatutxoaren gainetik eraikuntzaren horma altxatzen da. Goikaldean, nabearen erdian, kanpaientzat bi hutsune handi dituen oinplano karratuko dorre bat nabarmentzen da.\nJoku taulak.\nDoneztebe elizaren ezaugarri bitxiena eliz atariaren zutzabeeen ondoan dauden joko taulak dira, zalantzarik gabe. Harrian zizeltzatuak, labirintoen itxura dute eta bertakoek han jolasteko erabiltzen ziren. Julio Asunci\u00f3nen ustez nahiko bitxia da hau zeren eta Erdi Aroan jokua ez zegoen ondo ikusita, gutxiago Elizaren ikuspuntutik. Horrek are misteriotsuago egiten du tablero hauen bertan izatea.\nDoneztebeko eskulturak.\nTeilatu azpian beste ezaugari bitxiak ikus ditzakegu: gizakien irudiak erakusten dituzten hiru arburu. Julio Asunci\u00f3nek deskribatu ditu, interpretazio sexuala emanez. Atariko gainean dagoen arburuan hiru buru ikusten ditugu: bi gizon biluzik agertzen dira, batek beste bati lepotik heltzen diona. Lepotik heldutakoa ahora irekita erakusten du, arnasa hartu nahian-edo. Biek eskuineko eskua sexuaren gainean jarrita dute. datu horiekin Asunci\u00f3nen ustez homosexualitatearen eta masturbazioaren aurkako espresioa izango litzateke. Ikusten beste bi arburuek gizon baten burua erakuste dute eta, beti aipatutako ikertzailearen ustez, bekatuan harrapatutako gizonen zigorra adieraziko lukete.\n Dena dela, hipotesiak dira; garbi dagoena oso irudi bitxiak direla da."}
{"id": "588722", "revid": "56334", "url": "https://eu.wikipedia.org/wiki?curid=588722", "title": "Cubiertos etxea", "text": "Cubiertos etxea edota Regadio etxea Nafarroa Garaiko Izarbeibar eskualdeko Gares udalerrian dagoen eraikin bat da. Gaur egun, Udalaren egoitza edo udaletxea da. Arkupez osaturiko Julian Mena plaza edo Plaza Nagusi ederrean dago, Garesko Alde Zaharrean.\nXVII. mendean eraiki zen eta aurrealdea erdi-puntuko hamahiru arkuz osatutako arkupea du, haien pean merkatu edo azoka ospatzen zen. Lau solairuko garaiera du, lehenbizikoa harlanduz egina, eta gainontzekoak adreiluz, bigarren eta hirugarren solairuetan balkoiak ere baditu, antzina plazan ospatutako zezenketak ikusteko tribuna gisa erabiltzen zirenak. Teilatuak hegal bikoitz oso ateria du. Barnealdean, XVII. mendeko zilarrezko mazo bat gordetzen da.\nUdaletxearen parean plaza itxiz, beste bi eraikin daude, bata modernoagoa da eta udaletxearen egitura berdina du, kasu honetan bederatzi arkuez osatutako arkupearekin."}
{"id": "588723", "revid": "13403", "url": "https://eu.wikipedia.org/wiki?curid=588723", "title": "Garesko udaletxea", "text": ""}
{"id": "588724", "revid": "13403", "url": "https://eu.wikipedia.org/wiki?curid=588724", "title": "Regadio etxea", "text": ""}
{"id": "588725", "revid": "105290", "url": "https://eu.wikipedia.org/wiki?curid=588725", "title": "Alde Zaharra (Gares)", "text": "Garesko Alde Zaharra Nafarroako Gares udalerriko herrigunea edo alde zaharra da."}
{"id": "588727", "revid": "13403", "url": "https://eu.wikipedia.org/wiki?curid=588727", "title": "Garesko Alde Zaharra", "text": ""}
{"id": "588728", "revid": "13403", "url": "https://eu.wikipedia.org/wiki?curid=588728", "title": "Zangozako Alde Zaharra", "text": ""}
{"id": "588730", "revid": "71747", "url": "https://eu.wikipedia.org/wiki?curid=588730", "title": "Alde Zaharra (Doneztebe)", "text": "Doneztebeko Alde Zaharra Nafarroako Doneztebe udalerriko herrigunea edo alde zaharra da. 1982an Nafarroako kultura ondasuna izendatua izan zen."}
{"id": "588733", "revid": "17", "url": "https://eu.wikipedia.org/wiki?curid=588733", "title": "Propietate fisikoak", "text": ""}
{"id": "588735", "revid": "119347", "url": "https://eu.wikipedia.org/wiki?curid=588735", "title": "San Jose Ikastetxea (Donostia)", "text": "San Jose Ikastetxea Donostiako Haur Hezkuntzako eta Lehen Hezkuntzako ikastetxe pribatu eta hitzarmenduna da, San Bizente Paulen Karitateko Alabak elkarte katolikoak kudeatua. 1889 urtean sortu zen, hiriko emakume filantropo batzuk Eskola Babes-etxea sortzeko beharra ikusi zutenean, langile xume eta alargunen seme-alabak hezteko. Proiektuak Maria Kristina Austriakoaren arreta erakarri zuen, eta horrek beste herritar batzuek emaitzak ekarri zituen. Egun, Prim kaleko 33 zenbakidun etxe historikoan dago."}
{"id": "588747", "revid": "17", "url": "https://eu.wikipedia.org/wiki?curid=588747", "title": "Santa Teresa ikastetxea (Donostia)", "text": ""}
{"id": "588748", "revid": "17", "url": "https://eu.wikipedia.org/wiki?curid=588748", "title": "Axular lizeoa", "text": ""}
{"id": "588751", "revid": "1491", "url": "https://eu.wikipedia.org/wiki?curid=588751", "title": "Joserra Fachado", "text": "Joserra Fachado (Pasai San Pedro, Gipuzkoa, 1960ko apirilaren 28a) aktorea eta pailazoa da. \"Hipo eta Tomax\" taldeko Tomax pailazoa izan zen.\nZurriola Antzerki Eskolaren sortzaileetako bat izan zen 2001ean. Montxo Imaz, Anartz Zuazua eta Santi Go\u00f1irekin, Mikel Sarriegi irakaslearen laguntzaz. 1994. urte inguru Gotzon Alemanek ekin zion bideari, eta haren ondotik Montxo Imazek, ordubeteko klaseak emanez eguerdietako tarteetan. Geroago Izaskun Lacalle, Maider Oiarzabal, Ohiana Maritorena eta Nerea Arriola ere izan dira eskolako irakasleak.\nUrte guzti hauetan zehar, antzerki-eskola 2001ean hasi zenetik, urtero beti ibili dira 170-200 ikasle. Ziurra da 1000 ikasle baino gehiago direla euskarazko antzerki-eskola honetan trebakuntza minimo bat jaso dutenak."}
{"id": "588754", "revid": "105290", "url": "https://eu.wikipedia.org/wiki?curid=588754", "title": "Radio Hat", "text": "Radio Hat (ingeleraz \"irrati kaskoa\") kasko kolonial bat erabiltzen zuen irrati eramangarria izan zen eta 32 km distantzia erradioan zeuden irrati estazioak harrapatzeko gaitasuna zuen."}
{"id": "588755", "revid": "119550", "url": "https://eu.wikipedia.org/wiki?curid=588755", "title": "Serzh Sargsyan", "text": ""}
{"id": "588757", "revid": "119550", "url": "https://eu.wikipedia.org/wiki?curid=588757", "title": "Serge Sargsian", "text": ""}
{"id": "588761", "revid": "105290", "url": "https://eu.wikipedia.org/wiki?curid=588761", "title": "Done Jakue eliza (Gares)", "text": "Done Jakue eliza Nafarroako Gares udalerrian dagoen eliza erromaniko bat da. Garesko Alde Zaharreko Kale Nagusian dago, Donejakue bideak karrika hori zeharkatzen du. Nafarroako kultura ondasuna dago.\nDone Jakue Nagusiaren eliza XII. mendean eraiki eta XVI. mendean berreraiki zuten. Eragin moriskoa duen atari handi ikusgarria du, Bibliako pasarteei buruzko eskulturak ditu.\nBarnealdean, bi eskultura gotiko daude: Done Jakue apostolua eta San Bartolome, biak aurrez aurre. Erretaula nagusia begien aurrean duten bisitari jakin-nahiak arakatzen dituzte bi-biek lasaitasun iraunkor hartatik.\nBigarren ataria askoz ere ikusgarriagoa da. XIII. mendearen hasieran eraikia, bere bost arkiboltak nabarmendu behar dira, bai eta eragin moriskoa duen barnealdeko arku lobulatua ere. Denboraren joanak nabarmen higatu ditu arkiboltetan dauden eskulturak. Lehenbiziko tenpluaren osagai erromaniko grisak ederki bereizten dira berpizkunde garaiko silarrietatik, azken horiek hobe kontserbatu baitira.\nXVI. mendearen erdian eraikina bere osoan berritzeari heldu zioten eta, eliza zaharraren gainean, latindar gurutzeko bat eraiki zuten. Nabeak bi tarte zituen, gurutzadura, transeptua, burualde poligonala eta naberantz irekita dauden lau kapera txiki. Izar itxurako gurutze-gangen bidez estalia dago.\nKanpandorre oktogonala du, gehienetan zikoinek zaindua, eta eliz atarian zutabez osaturiko burdin hesia, pitxerren bidez bururatuak. Bi elementuak XVI. mendetik XVIII. mendera eraiki zituzten, Ventura Rodriguezen proiektu baten arabera. Gizon hori bere garaiko arkitektorik hoberenetakoa izan zen.\nElizaren barnealdea oso zabala da eta gureganaino hainbat pintura, eskultura eta erretaula iritsi dira. Done Jakueri eskainitako erretaula nagusia nabarmenduko dugu, XVIII. mendekoa. Elizako hormei atxikiak eta bata bestearen aurrean, tenpluak garrantzi handiko bi eskultura gotiko ditu, biak XVI. mendekoak: San Bartolomeren harrizko irudi polikromatua, handi-handia, ia tamaina naturalekoa, eta Done Jakue Apostoluaren zurezko irudi bikaina, hori ere polikromatua. Herrian Done Jakue beltza esaten diote, aurpegia iluna duelako. Irudi horrek apostolu erromesa irudikatzen du, eta bere tamainagatik nabarmentzen da, bai eta bere begi eta bizarren tratamenduagatik ere."}
{"id": "588766", "revid": "448", "url": "https://eu.wikipedia.org/wiki?curid=588766", "title": "Fusio puntu", "text": ""}
{"id": "588769", "revid": "56334", "url": "https://eu.wikipedia.org/wiki?curid=588769", "title": "Tony Hale", "text": "Anthony Russell \"Tony\" Hale (West Point, 1970eko irailaren 30a - ) Estatu Batuetako bikoiztaile eta aktorea da. \"Arrested Development\" telesailean egindako lanagatik ezaguna da."}
{"id": "588796", "revid": "512", "url": "https://eu.wikipedia.org/wiki?curid=588796", "title": "1988ko Armeniako lurrikara", "text": "1988ko Armeniako lurrikara, Spitakeko lurrikara ( \"Spitaki yerkra\u0161ar\u017e\") ere deitua, 1988ko abenduaren 7an, 11:41ean bertako orduan (07:41 UTC), iparraldeko Armenia (garai hartan Sobietar Batasunaren barnean zegoena) astindu zuen lurrikara izan zen. Sismoak 6,8ko magnitudea besterik izan ez zuen arren, oso\nhondamen handia eragin zuen. 30.000 pertsona hil, hamar milaka zauritu eta 500.000 etxerik gabe gelditu ziren. Giumri, Armeniako bigarren hiririk handienaren %60 suntsitu zen."}
{"id": "588800", "revid": "42829", "url": "https://eu.wikipedia.org/wiki?curid=588800", "title": "Wikilari egoiliar", "text": "Wikilari egoiliarra Wikipediako editore bat da, erakunde jakin batean egonaldi bat egiten duena. Egoiliarrak jasotzen dituzten erakundeak kultura eta ondarearen alorrekoak izan ohi dira, bereziki, galeriak, liburutegiak, artxibategia eta museoak (Wikipediako dokumentazioan, GLAM akronimoaz ezagunak). Egoiliarraren zereginak hauek izan ohi dira: erakundearekin zerikusia duten artikuluak Wikipedian sortzea eta aberastea; erakundearen edukia lizentzia askean jar dadin laguntzea eta bultzatzea; eta erakundearen eta Wikipedia komunitatearen arteko harremanak garatzea. Egoiliarrak oro har lagundu ohi du, era berean, Wikipediarekin zerikusia duten GLAM erakundearen eta publiko orokorraren arteko jarduerak koordinatzen.\nHainbat erakundek jaso dituzte wikilari egoiliarrak, haietako batzuk aski ezagunak, esaterako, Britaniar Museoa eta Britaniar Liburutegia, eta baita erakunde txikiagoak ere, adibidez, Erresuma Batuko Derby Museum and Art Gallery eta The New Art Gallery Walsall; Frantzian, Versaillesko jauregia; Katalunian Picasso Museoa; AEBetan, Smithsonian Institution, Gerald R. Ford Presidential Library, National Archives and Records Administration, Norvegiako Liburutegi Nazionala, eta Suitzako Artxibategi Federala.\nHistoria.\nLehen wikilari egoiliarra Liam Wyatt izan zen eta 2010ean bost astez Britaniar museoan aritu zen. Ikusi zuen Wikipediak bazuela beharra museoekin lankidetzak sendotzeko informazio ahalik eta zehatzena eta eguneratuena sortzeko: \u00abLan bera egiten dugu arrazoi berengatik, jende berarentzat, medio berdinean. Lan egin dezagun elkarrekin!\u00bb. Bigarren egoiliarra Lori Phillips wikilaria izan zen Children's Museum of Indianapolis museoan, 2010ean ere. Hirugarrena Beno\u00eet Evellin izan zen eta sei hilabete eman zituen Versailleseko jauregian. Bartzelonako Picasso Museoa eta Ingalaterrako Derby Museum and Art Gallery izan ziren ideia hau bereganatu zuten hurrengoak."}
{"id": "588804", "revid": "28089", "url": "https://eu.wikipedia.org/wiki?curid=588804", "title": "Spartan", "text": ""}
{"id": "588812", "revid": "17", "url": "https://eu.wikipedia.org/wiki?curid=588812", "title": "Lotailu (argipena)", "text": "Lotailu hitzak adiera zenbait ditu:"}
{"id": "588813", "revid": "17", "url": "https://eu.wikipedia.org/wiki?curid=588813", "title": "Lotailu", "text": ""}
{"id": "588814", "revid": "17", "url": "https://eu.wikipedia.org/wiki?curid=588814", "title": "Berno", "text": ""}
{"id": "588815", "revid": "512", "url": "https://eu.wikipedia.org/wiki?curid=588815", "title": "Helize (argipena)", "text": "Helize hitzak adiera zenbait ditu:"}
{"id": "588816", "revid": "17", "url": "https://eu.wikipedia.org/wiki?curid=588816", "title": "Helize", "text": ""}
{"id": "588817", "revid": "105290", "url": "https://eu.wikipedia.org/wiki?curid=588817", "title": "Lotailu (anatomia)", "text": "Anatomian, lotailua artikulazio batean hezurrak lotu eta horien arteko mugimendua ahalbidetu eta mugatu egiten duen ehun konektibozko zerrenda da."}
{"id": "588818", "revid": "17", "url": "https://eu.wikipedia.org/wiki?curid=588818", "title": "Igurzketa", "text": ""}
{"id": "588819", "revid": "336", "url": "https://eu.wikipedia.org/wiki?curid=588819", "title": "Sarpenik gabeko sexu harreman", "text": "Sarpenik gabeko sexu harremanak sarpena gertatzen ez den sexu harremanak dira. Aniztasun handiko praktikak biltzen ditu, hala nola aho sexua, masturbazioa, igurzketak, zirriak eta laztanak, musuak eta besarkadak, kasu guztietan orgasmora helduz nahiz heldu gabe. Ernalkuntza, eta beraz haurdunaldia, saihesteko praktikak izaten dira, betiere isurtzea aluaren inguruan gertatzen ez bada. Hala ere, anitz dira sarpenik gabeko sexu harremanetan kutsa daitezkeen gaixotasunak."}
{"id": "588841", "revid": "100337", "url": "https://eu.wikipedia.org/wiki?curid=588841", "title": "Pune", "text": "Pune(), Indiako Maharashtra estatuko hiria da.\n2011ko datuen arabera, 3.978.954 biztanle ditu, hau da, jende gehien biltzen duen Indiako zazpigarren hiria eta estatuko bigarrena da, Mumbairen atzetik. Bere garaian Maratha Inperioko hiriburua izan zen.\nHistoria.\n1802. urtean, Yashwantrao-k hiria hartu zuten. Honek, britainiarren aurkako bigarren guda hasi zuen, 1903 eta 1905 urte bitartean. Hiugarren guda, 1817. urtean hasi zen.1817. urteko azaroan Britainiarrek hiria hartu zuten. 1896 eta 1897. urteetan izurritea izan zuten. Hiriko biztanleriaren erdiak hiritik alde zuela esaten da.\n1947. urtean India Britainia Handitik askatu egin zen. 1950 eta 1960ko hamarkadetan industria asko gartu zen. Telco (Tata Motors orain), 1961. urtean lantegia ireki zuen. Urte bereko uztailean, Panshet eta Khadakwasla urtegiak apurtu ziren eta uholdeak hiriko alde zaharra suntsitu zuen. 1990.eko hamarkadan teknologia industria erakartzen hasi zen. Honek susperraldia ekarri zuen eta 1998. urtean 6 karrileko autopista eraikitzen hasi ziren Mumbay eta Puneren aretan. Lanak 2001. urtean bukatu ziren.\n2009ko uztailean, Indiako H1N1 pandemiako lehen hildakoa hirian izan zuten. 2010eko otsailaren 13an, hiriko ekialdeko auzune batean estanda handi batek 17 pertsona hil zituen eta 60 zauritu.\nGeografia.\nDeccan lautadan dago Pune, itxas mailatik 560 metrora. Mula eta Mutha batzen diren lekuan finkatu zen. Hiria muinoetan dago finkatuta eta garaiena Veta Hill da, 800 metro ingururekin. Hiritik kanpora, 1.300 metrora, Sinhagad gotorlekua dago.\nDemografia.\nAzkunde ikaragarria izan du hiriak XX. mendearen bigarre erdian. 1900. urtean 150.000 biztanle inguru zituen. Mende erdian, berriz, 500.000 biztanle baino pixkat gutxiago eta 2000. urtean, 2,5 milioi biztanle. Gaur egun 5 milioi biztanletik urbik dago."}
{"id": "588842", "revid": "336", "url": "https://eu.wikipedia.org/wiki?curid=588842", "title": "Johor Baharu", "text": "Johor Baharu (; ; ), baita Johor Baharu, Johor Bahru edo Johore Bahru ere, Malaysiako hiria da, 1855ean sortua.\n2010eko datuen arabera, hiriak 916.409 biztanle zituen; gune metropolitarrak, ordea, 1,4 milioi biztanletik gora ditu. Johor estatuko hiriburua, herrialdeko bigarren hiririk handiena da."}
{"id": "588843", "revid": "1545", "url": "https://eu.wikipedia.org/wiki?curid=588843", "title": "Johor Bahru", "text": ""}
{"id": "588844", "revid": "105290", "url": "https://eu.wikipedia.org/wiki?curid=588844", "title": "Ipoh", "text": "Ipoh (; ) Malaysiako hiria da, 1880 inguruan sortua.\n2010eko datuen arabera, hiriak 657.892 biztanle zituen; gune metropolitarrak, ordea, 1,5 milioi biztanletik gora ditu. Perak estatuko hiriburua, herrialdeko hirugarren hiririk handiena da. Eztainu meategiei esker hazi zen."}
{"id": "588846", "revid": "59723", "url": "https://eu.wikipedia.org/wiki?curid=588846", "title": "Aliota", "text": "Aliota \"Gavia\" generoko hegazti igerilaria da, hankak ahatearen gisara dituena. Buztana, mokoa eta hegoak laburrak ditu eta urpean oso igerilari trebea da. Lurralde hotzetako itsasertzeetan bizi da eta arrainak jaten ditu.\nTaxonomia.\n\"Gavia\" \"Gaviidae\" familia monotipikoaren kide bakarra da (era berean, egun \"Gaviidae\" \"Gaviiformes\" ordena monotipikoaren kide bakarra ere bada). Filogenetikoki, lau espezieok osatutakoa da:\nAliota artikoak Ozeano Barean azpiespezie bat du: \"Gavia arctica pacifica\". Batzuen ustez, \"Gavia pacifica\" besterik da eta beste espezie bat osatzen du.\nHiru aliota espezie Euskal Herrian bizi dira."}
{"id": "588855", "revid": "105290", "url": "https://eu.wikipedia.org/wiki?curid=588855", "title": "Gurutzearen eliza (Gares)", "text": "Gurutzearen eliza Nafarroako Gares udalerrian dagoen eliza erromaniko eta gotiko bat da. Nafarroako kultura ondasuna dago.\nKokalekua.\nGaresko Alde Zaharraren ekialdean eta Gurutzearen kalea dago, Donejakue bideak karrika hori zeharkatzen du. Leku horretan hiru eraikin hauek daude: Jesusen Bihotzeko Aiten aterpetxea, erromesentzako ospitale zaharra eta Gurutzearen eliza. Behin errepidea gurutzatuta, Bidea Karrika Nagusian barneratzen da, harik eta herriari gaztelaniazko izena eman dion Garesko zubi erromaniko ikusgarrira iritsi arte.\nGaresko Gurutzearen Elizaren sorrera Tenpluko ordenari lotu izan zaio eta bere barnean tailu misteriotsua dago: elezaharrarekin zerikusia omen duen gurutzea, irudigintza gotiko lan bikaina.\nHistoria.\nXII. mendearen bukaerakoa da, Tenpluko ordenak Baratzetako Andre izenarekin sortu zuen. 1312an ordena hori kanporatu ondoren, 1443an Jerusalengo Joan ordena militarra tenplarioek herrian zituzten ondasunez jabetu zen. XV. mendearen erdian, elizaren ondoan, San Joandarren komentua sortu zen, bai eta ospitale ere, Santiago de Compostelarantz zihoazen erromesak zaintzeko. 1469an Gurutzearen kofradia Ospitaleak ematen zuen harreraz arduratu zen, bai eta elizari izena ere eman ere. Desamortizazioen eta Karlistaldien ondotik, urtetan abandonatua, 1919an Jesusen Bihotzeko Aitek multzo osoa bere gain hartu zuten, eta horri esker kontserbatu da.\nEraikina.\nKanpoaldean dagoen pasabide estalia edo nartex esaten zaiona nabarmena da, tenplua erromesentzako ospitale zaharrarekin lotzen duena. Dorrea Erdi Aroan hasi ziren eraikitzen, eta XVIII. mendean eman zitzaion bukaera.\nAtaria XIII. mendekoa da. Hiru arkibolta ditu: lehenbizikoa leuna da, bigarrena erromesen maskorrez dago apaindua eta hirugarrenan irudi bitxiak daude, batzuk moralizatzaileak, aingeruak, hegaztiak, lehoiak eta piztien artean, harpia bat.\nBi nabeen artean ezberdintasunak daude: jatorrizkoa XII. mendekoa baita eta bestea, berriz, XIV. mendekoa:\nJatorriz tenplarioa dela esan izan da, baina ez dago hori frogatzen duen daturik. Izan ere, Gurutzeari aipamena egin zion lehen agiria 1325ekoa da eta Tenpluko Ordena 1312an kanporatu zuten. Elezaharraren arabera, Santiagotik atzera zetozela, erromes alemaniar batzuek tratu ona jaso zuten Garesko erromesen ospitalean eta, esker ona adierazteko, erromesaldian soin gainean eraman zuten gurutzea oparitu zioten elizari."}
{"id": "588859", "revid": "105290", "url": "https://eu.wikipedia.org/wiki?curid=588859", "title": "San Pedro eliza (Gares)", "text": "San Pedro eliza Nafarroako Gares udalerrian dagoen eliza gotiko bat da.\nGaresko Alde Zaharraren hego-ekialdean eta Emilio Arrieta eta San Pedro kaleen arteko izkinan dago, Arga ibaia eta Garesko zubi erromanikotik hurbil.\nXIV. mendean eraiki zen eta XVI. mendeko gotiko berantiarreko burua du, XVIII. mendean arras eraldatua izan zen. Elizaren barruan Puyko Ama Birjina dago. Dorrea Santos Angel Otxandategi arkitekto neoklasikoak egin zuen."}
{"id": "588860", "revid": "1545", "url": "https://eu.wikipedia.org/wiki?curid=588860", "title": "Bogot\u00e1", "text": ""}
{"id": "588861", "revid": "103793", "url": "https://eu.wikipedia.org/wiki?curid=588861", "title": "Katalaingo Kristo Santuaren baseliza", "text": "Katalaingo Kristo Santuaren baseliza Nafarroa Garaiko Orbaibar ibarreko Garinoain udalerriko Katalain herri hustuan kokatutako XII. mendeko kristiau eliza bat da. Erromaniko estiloa ditu. Herrigunetik kanpo eta ekialdera dago, AP-15 autobidea zubi batez gainetik igaro eta Orisoain udalerrira doan errepidearen bazterrean dago, Garinoaingo herrigunetik kilometro batera. Nafarroako kultura ondasuna izendatua dago. Baselizaren ondoan beste eraikuntzen aztarnak ikus daitezke.\nHistoria.\nXII. mendeko eliza propioaren jabegoa zen, monasteriolo batekoa, eta titularrek, Jimeno eta Miguel Garinoain, 1207an, Orreagako kolegiatari eman zioten. XIII. mendearen hasieratik kabildo horren egoitza izan zen eta, ziur aski ere, pelegrinoen aterpetxea.\nDeskribapena.\nEspezialistek Loarre-Lobarreren eragina ikusi dute eliza honen estiloan, Orbaibarren beste eraikin erlijiosoetan bezala.\nXII. mendearen erdialdean eraiki zen. Fatxada nagusia, erdi-puntuko hiru hutsune dituen kanpai-horma batez errematatua dago. Horietako bietan kanpaiak daude. Behealdean portada ikus daiteke. Fuste eta kapitel ornatuak dituzten zutabeetan bermatuta dauden erdi-puntuko arku leunez osatutako portada da. Arkuen azpian tinpanoa dago eta, bere gainean, teilatutxo bat ikusten da. Teilatutxo honen behealdean, xake-formako irudiekin eta hagaburutxoekin ornatutako erlaitza dago. Teilatuaren gainean, itsututa dauden hiru gezi-leiho irekitzen dira. Erdikoa, zutabeetan bermatuta dagoen baketoi batez babestuta dago eta, albokoak, bi arkiboltez markoztatuta daude. Baselizaren nabearen atzealdean gorputz angeluzuzen bat altxatzen da. Linterna batez dago koroatuta\nKatalain.\nVianako Printzea Erakundeak, Katalaingo monumentu gunea berriztuko zuela iragarri zuen 2008an. Katalain Garinoaingo herri hustua da, eta bertan estilo erromaniko berantiarreko eliza, monasterioa, etxea eta landetxea daude, denak XIII. mende eta XV. mendea bitartean eraikiak. Eliza 1981. eta 1984. urteen artean berreraiki zen eta Vianako Printzea Erakundeak gainontzeko eraikinak ere berriztuko omen ditu.\nGunea berritzeko lanek 200 000 euroko aurrekontua izango dute eta 2009an Izarbeibarko sei herrik, Katalainen gune osorako azpiegitura eta zerbitzuak ezartzeko proiektu komuna aurkeztu zuten Espainiar estatuko gobernuak emandako diru-laguntzei esker. Horrela, Garinoain, Leotz, Oloritz, Orisoain, Puiu eta Untzueko Udalek, plagintza hortako diru-laguntzak batu eta 140 000 euro biltzea lortu zuten, Mairagako mankomunitatearen barnean Gobernuari laguntza eskatuz."}
{"id": "588862", "revid": "1545", "url": "https://eu.wikipedia.org/wiki?curid=588862", "title": "Bogot\u00e1ko metroa", "text": ""}
{"id": "588863", "revid": "1545", "url": "https://eu.wikipedia.org/wiki?curid=588863", "title": "Cobitis calderoni", "text": ""}
{"id": "588864", "revid": "105290", "url": "https://eu.wikipedia.org/wiki?curid=588864", "title": "Biguriako jauregia", "text": "Biguriako jauregia edota Montehermosoko Markesaren jauregia Nafarroako Gesalatz udalerriko Biguria herrian dagoen jauregi bat da. Gaur egun, abandonatua eta egoera kaskarrean dago. Nafarroako kultura ondasuna izendatua dago.\nXVII. mendean eraiki zen."}
{"id": "588867", "revid": "1545", "url": "https://eu.wikipedia.org/wiki?curid=588867", "title": "Cobitis paludica", "text": ""}
{"id": "588868", "revid": "1545", "url": "https://eu.wikipedia.org/wiki?curid=588868", "title": "Cobitis haasi", "text": ""}
{"id": "588869", "revid": "1545", "url": "https://eu.wikipedia.org/wiki?curid=588869", "title": "Zingira-mazkar", "text": ""}
{"id": "588870", "revid": "119347", "url": "https://eu.wikipedia.org/wiki?curid=588870", "title": "Maitasun Onaren liburua", "text": "Maitasun Onaren liburua (, 1330 eta 1343) XIV. mendeko poema-liburua da. Hari gidaria egilearen (Juan Ruiz, Hitako artziprestea) alegiazko biografia da. Gaztelaniazko literaturaren maisulanetako bat da.\nLiburuaren egitura.\nLiburu honek egitura jakin bat du, eta helburu jakin bat halaber: bat da, maitatzeko antze bat, gaztelar burgesiarentzat egina, gorte eta gazteluetako gizarte aristokratikoarentzat ondu ziren amodioari buruzko teoriazko lan ugarien antzekoa. Juan Ruizek gaztelar hiri oparoetako burges aberatsei goi mailako giroetako kortesiazko amodioaren ezagutza eman nahi die eta, horretarako, teoriazko lan bat idatzi beharrean adibideren batez hornitua, gizon maitemindu baten biografiaren inguruan agertzen ditu bere dotrinak eta hastapenak, zeinak pixkana-pixkana gora egiten baitu gorte gizonek ohi zuten bezala amodioaren bidean.\nLiburuaren funtsera jotzen badugu, bi protagonisten auzia alde batera utzirik, hiru partetan bana daiteke istorioa. Lehenengoan, protagonistak huts egiten dituen maitasunezko abenturak kontatzen dira, esperientzia faltagatik eta kortesiazko maitasunaren arauak ezagutzen ez dituelako: dama batek uko egiten dio aurrena; gero Do\u00f1a Cruzen maitasuna lortu nahi du, baina harengana bidaltzen dion mezulariak kentzen dio; azkenik, beste dama batengana jotzen du eta hark ere, ez baitu kondenatu nahi, ezezkoa ematen dio.\nHutsegite horien guztien ondoren, bigarren partean, ametsetan, Amodio agertzen zaio, eta eskola luze-luze bat ematen dio, maitasunaren teknikaren legeak agertuz, gizalegearen eta jendetasunaren arauak erakutsiz eta, ororen gainetik, bitartekari leial eta trebe baten beharra azpimarratuz. Prestaturik beraz, Do\u00f1a Endrina izeneko dontzeila baten konkistari heltzen dio protagonistak; bitartekari lanak egiten dituen Trotaconventos atsoari esker, zorionez bukatzen da konkista, eta ezkontzarekin amaitzen da abentura hau.\nLiburuaren hirugarren partean ezkontzaz kanpoko abenturak kontatzen dira (sakrilegoak, protagonista artzipreste gisa ageri denetan) eta nolabait ere, anekdotikoak, dagoeneko ondo menderatzen baitu protagonistak maitasunaren teknika. Hemen konkista daitezkeen emakume moten panorama zabal bat eskaintzen du liburuaren egileak; eta, hala ikusten dugu galaiak nola gorteiatzen dituen andre dotore bat, alargun bat, moja bat eta emakume mairu bat; mendiko emakumeek, bestalde, sekulako erasoak egiten dizkiote. Trotaconventos hiltzen denean amaitzen da irakaspen hau, irakurlea maitale eta gorte gizon bihurtua dagoenean.\nJuan Ruizek dioenez -Aristoteles aipatuz- bi helburu bakarrik omen ditu gizonak mundu honetan. Ez da batere ideia berria, ezta batere fina ere, baina berak grazia handiaz adierazten du:\nOrri batzuk pasa, eta baieztapen hori ukatu egiten du, Salomonen aginpidearekin oraingoan:\nEleberri forma duen maitatzeko arte honen dotrina teorikoa -XIV. mendean bakarrik ager zitekeena, eta garai horretako irakurle burgesentzat guztiz egokia dirudiena-, Ovidioren testuetan oinarritzen da, eta pasarte nagusia zuzenean nahiz zeharka, Don Melon eta Do\u00f1a Endrinaren amodioak, \"Pamphilus\" elegiazko komediaren moldapena da, Ovidioren eragin nabarmena duen XII. mendeko obra anonimoa, seguraski frantsesa.\nBazterreko pasarteak.\n\"Maitasun onaren liburua\" itzulinguruz eta bazterreko pasartez betea dago, eta pasarte horiek istorio nagusiak bezainbesteko garrantzia dute zenbaitetan; bestalde, harekin egoki loturik ageri dira. Estiloz eta jatorriz oso desberdinak dira, eta beti dute parodia kutsu bat, oso agerikoa. Bada egitandiko edo gesta-kantiken parodia fin bat, Don Carnal eta Do\u00f1a Cuaresmaren arteko gudu xelebrea; Proventzako pastorelaren parodia egiten du artzipresteak bere \"lau serrana\" poemetan, literaturak artifiziala bihurtua zeukan tonu eta giro baten kontrako erreakzio errealista moduan. Horrez gainera, Esoporengandik zetorren Erdi Aroko tradizio aberatsaren baitan, alegia moralez betea dago \"Maitasun onaren liburua\". Liburu honetan, ordea, alegia hauek bekatura bultzatzeko erabiltzen dira, hau da, justu-justu berez zuten heziketazko eta moralezko helburuaren kontra.\nGoliardoen antzeak Juan Ruizengan oso eragin handia izan zuen. XII-XIII. mendeetako apaiz-ohi alderraiak, ikasle pobreak, etab. ziren goliardoak, araudiz kanpoko bizimodua egiten zutenak; haien kantak (\"Carmina Burana\" famatua adibidez), latin arrunteko bertsoetan eginak, maitasunari, ardoari eta bizitza ibiltariari eskainiak izaten ziren, eta sarritan eraso zorrotzak egiten zizkioten Elizaren moral gabeziari. \"Maitasun onaren liburua\"-k zenbaitetan argi eta garbi imitatzen du haien poesia, baina artzipresteak, goliardoek ez bezala, herriko hizkeran idatzi zuen bere liburua, gaztelania oparo, adierazkor eta herri esapideez bete-betean, baina beti ere halako dotoretasun batez eta, zenbaitetan, baita modu jantzian ere. Bizi poza eta umore ona dira azken finean liburu honen ezaugarri nagusiak, eta horiek, bete-betean, ozen errezitatua entzutera biltzen zirenek bakarrik gozatzen bide zituzten."}
{"id": "588872", "revid": "6327", "url": "https://eu.wikipedia.org/wiki?curid=588872", "title": "Libro de buen amor", "text": ""}
{"id": "588873", "revid": "103793", "url": "https://eu.wikipedia.org/wiki?curid=588873", "title": "Etxarrengo jauregia", "text": "Etxarrengo Armagintzako Kaporalgo jauregia Ma\u00f1eruibarreko Girgillao udalerrian Etxarren kontzejuan Erdi Aroko jauregi bat da.\nEraikina.\nXIV. mendean eraikitako eta XVI. mendean zaharberritutako eraikina da. Harlanduzko hormak ditu. Fatxada nagusiaren angeluetan, zilindro-formako bi dorre daude. Dorreetako bat guztiz itxita dago baina, bestean, XVI. mendean irekitako begiratoki bat ikusten da, zutabeen bidez banatuta dagoena. Eraikuntzaren hiru altuerako fatxadan, dobela handiez markoztatuta dagoen arku zorrotzeko atea nabarmentzen da. Goiko pisuetan leiho batzuk irekitzen dira. Bere artean burdin hesiekin itxita dauden bi ikus daitezke eta baita gezileiho batzuk ere. Fatxadatik irteten den eta modiloietan bermatuta dagoen harrizko gorputz txiki bat nabarmentzen da."}
{"id": "588875", "revid": "336", "url": "https://eu.wikipedia.org/wiki?curid=588875", "title": "Gambusia affinis", "text": ""}
{"id": "588876", "revid": "103793", "url": "https://eu.wikipedia.org/wiki?curid=588876", "title": "Zilegietako dorrea", "text": "Zilegietako dorrea Nafarroa Garaiko Ibargoiti ibarreko Zilegieta lekuan kokatutako dorretxe-jauregi bat da. Badirudi eraikuntzaren funtsa XIII. mendekoa dela, nahiz eta gerora aldaketak izan dituen; horien artean, 1960an modernoki egindakoa nabarmentzen da, zeinean teilazko estalkiaren ordez beste laua jarri baitzen eta almenak gehitu baitzitzaizkion.\nHistoria.\nArmagintzako kaporalen artean agertzen da Nafarroako Erresumako nomina ofizialean. 1415ean, Orreagako Gartzea Lopitz diruzainak Migel Zeilari saldu zion, eta XV. mendearen amaieran Ezpeletatarren leinura igaro zen. 1642an, Joanes Angulo eta Motza Ezpeletakoaren alarguna zen Jeronima Arradakoa salbuespenagatik auzitan jarri zuen, bere seme Fernandoren tutore gisa. 1689an Villarreako konde titulua sortu zen, Jos\u00e9 Antonio de Camargo y Pasquier jaunaren alde. 1740an, kondeak eskatuta, Errege Kontseiluak jauregia armagintzatik salbuetsita zegoela adierazi zuen. XIX. mendearen hasieran, jauregia eta jaurerria Fuerteventurako kondearenak ziren. 1960 inguruan, jabeek handitu eta zaharberritu egin zuten, eta almenak eta matakanak zituen adarve bat erantsi zioten, harresien oinean aurkitutako Erdi Aroko aztarnek adierazten zutenez. Dirudienez, Nafarroako konkistaren ondorioz gaztelu eta oinetxe gotortuak eraisteari buruz emandako xedapenek eragin zioten jauregiari.\nEraikina.\nXII. mendeko eraikina da. Oinplano karratua eta harlanduzko hormak ditu. Horma horietan, forma ezberdina eta ausazko kokapena duten bao txikiak irekitzen dira. Behealdeko izkina bakoitzean, harrizko lauzaz estalita dauden zilindro-formako dorretxoak irteten dira. Dorrea, biribilki forma duten modiloietan bermatuta daogen estruktura almenadun batez errematatuta dago."}
{"id": "588881", "revid": "56334", "url": "https://eu.wikipedia.org/wiki?curid=588881", "title": "Induktore", "text": ""}
{"id": "588882", "revid": "90204", "url": "https://eu.wikipedia.org/wiki?curid=588882", "title": "Francisco Delicado", "text": "Francisco Delicado (edo Delgado) (Kordoba?, 1480 aldean \u2013 Venezia?, 1535 aldean) XVI. mendeko espainiar elizgizon, sendagile, editore eta idazlea izan zen. Elio Antonio de Nebrijaren ikaslea izan zen, eta Italian bizi izan zen XVI. mende hasieraz geroztik. Venezian kokakurik, \"La Lozana andaluza\" eleberri pikareskoa idatzi eta argitaratu zuen. Obra horretan garai hartan Italian bizi zen gizarte ustelaren giroa islatzen du egileak. Editore ere jardun zuen, eta \"La Celestina\" (1531), \"Amadis de Gaula\" (1533) eta \"Primale\u00f3n\" (1534) obren argitalpenak prestatu zituen."}
{"id": "588885", "revid": "336", "url": "https://eu.wikipedia.org/wiki?curid=588885", "title": "Gari sailak beleekin", "text": "Gari sailak beleekin, baita Galsoroak ekaitzpean (1890) bezala ezagututa ere (Nederlanderaz: \"Korenvelden onder dreigende luchten met kraaien\"), Van Goghek egindako margolan ezagunetariko bat dugu. Margolariaren azken koadroa da, Auversen egina 1890an, bere buruaz beste egin baino lehen. Kondairak dio bere buruari tiro egin zuen gari sail bera dela. Beste obrekin alderatzen badugu tristura eta desesperazio sentimendu oso gogorra erakusten du, inpresionismoaren koadrorik garrantzitsuena da, bai eta eragin handiena izan duena ere.\nObraren gaineko komentarioa.\nGari sail bat erdian bide batez osatuta dagoen koadroa ikusi dezakegu, zeru iluna eta beleez osatuta dagoena. Gaueko argiaren erabilera nabaria da. Gariaren horia eta zeruko urdin ilunaren artean kontraste handia dago. Zerua plano bakarrean dago, gariaren horia berriz lehenengo plano batean aurkezten da, pintzela gogorrez markatua gero eta txikiagoak bilakatzen direnak perspektiba sortzeko ideiarekin.\nKoadroa olioz eginda dago, kolore bizien erabilpena adierazten du. Koadroa horizontalki banatuta dago, zeruaren eta gari sailaren artean. Goiko aldean trazaketa argalagoa ikusten da, beheko partean berriz trazaketa lodiagoa da. Koadroa bista horizontalaz aparte, bista bertikal bat ere erakusten digu, bidea. Simetria dagoela ikusten da, landa eremu bera baitago bi aldeetan.\nArtistaren egoera depresiboa adierazten duten sinbolismoz beterik dago. Beleak kultura herrikoian heriotzaren zeinu bezala hartzen da. Beste elementu sinbolikoa, zeru iluna izan ahal da, itogarria edo desesperantza sentsazioa ematen duena. Espresiboa da oso koadro hau."}
{"id": "588886", "revid": "105290", "url": "https://eu.wikipedia.org/wiki?curid=588886", "title": "Futbol talde bakarreko jokalariak", "text": "Futbol talde bakarreko jokalaria bere futbol karrera profesionala talde senior bakar batean egin duena da. Egun oso zaila da horrelako futbolariak aurkitzea taldeek eskaintzen dituzten diru kopuru handiengatik eta partidu gutxi jokatzen dituztenak beste talde batzuetara joaten direlako utzita, batez ere gazteak. Honetaz gain urrezko erretiroek makina bat jokalari nagusi erakartzen dituzte haien azken urteak bigarren mailako ligetan jokatzeko.\nErretiratutako futbolariak.\nZerrendan sartu ahal izateko jokalariak hamar urte jokatu behar izan ditu senior mailako taldean eta denboraldian zehar jokatu behar izan du partidaren bat. Denboraldiren batean utzita joan bada beste talde batera ezin izango da zerrendan sartu.\nOne Club Man saria.\nBilboko Athletic taldeak \"One Club Man Award\" saria sortu zuen 2015 urtean futbol talde bakarreko jokalariak saritzeko asmoz. Urte hartan Le Tissier jokalari ingelesak jaso zuen saria."}
{"id": "588887", "revid": "512", "url": "https://eu.wikipedia.org/wiki?curid=588887", "title": "Time (Pink Floyd)", "text": "Time (euskaraz, \"Denbora\") 1973an Pink Floyd britainiar musika taldeak The Dark Side of the Moon diskoaren barnean kaleratutako abesti bat da. Piezak 5:35 minutuko iraupena du (3:3 minutu single bertsioan) eta taldeko lau partaidek konpondu zuten (David Gilmour, Richard Wright, Nick Mason eta Roger Waters), hitzak Roger Waters-enak izanik.\nEgitura musikala.\nTime erloju, kanpai-hotsak eta alarmen soinuarekin hasten da, Alan Parsons soinu-ingeniariak modu estereofonikoan ondo erregistratzen duena. Gaiaren lehenengo zatian Nick Masonen perkusioa nagusitzen da, gitarra elektrikoaz eta bibrafonoaren hotsaz lagunduta. Gero, David Gilmourrek eta Richard Wrightek gaiaren lehenengo hitzak abesten dituzte, emakume koru batez, bigarren planoan, lagunduta.\nHitzen ostean erritmoa guztiz aldatzen da, eta David Gilmourren gitarrak protagonismo osoa hartzen du. Giro oniriko batean Gilmour-ek gitarra-solo bikaina lantzen du, oihartzun elektronikoen artean. \"Guitar World\" aldizkariak gitarra-solo hori musika historiako 21. hoberena aukeratu zuen.\nAhotsak eta korua itzultzen dira jarraian eta gaiaren bigarren hitz multzoa abesten dute. Erritmoa moteldu egiten da eta lotura egiten du diskoaren hurrengo gaiarekin (\"Breathe-Reprise\")\nMezua.\nRoger Waters-en hitzek denborari buruz eta bizitzaren zentzuari buruz jarduten dute. Egileak berak aldizkari bati aitortu zioenez, garai hartan itsututa zegoen patuaren kontrolaz eta denboraren misterioaz. Kezka hori biziki ongi islatzen da gaiaren hitzetan.\nAbesti honek arrakasta handia lortu zuen ere kaleratutako single batean (1973an). Urte luzeetan zuzeneko kontzertuetan Pink Floyd-ek bere errepertorioan aukeratu ohi zuen."}
{"id": "588889", "revid": "1545", "url": "https://eu.wikipedia.org/wiki?curid=588889", "title": "Larruzko dortoka", "text": ""}
{"id": "588891", "revid": "1545", "url": "https://eu.wikipedia.org/wiki?curid=588891", "title": "Maitasun onaren liburua", "text": ""}
{"id": "588902", "revid": "105290", "url": "https://eu.wikipedia.org/wiki?curid=588902", "title": "Hesperidio", "text": "Botanikan, hesperidio azal lodiko fruitu mamitsua da, barnealdean mintzez bildutako atalak dituena. Azal lodiak perikarpo du izena eta epikarpoz, mesokarpoz eta endokarpoz osaturik dago.\nHesperidio ezagunenak errutazeoen fruituak dira: limoia, laranja, mandarina eta abar."}
{"id": "588903", "revid": "512", "url": "https://eu.wikipedia.org/wiki?curid=588903", "title": "Hesperia", "text": "Hesperia (, \"hespera\", \u00absartaldeko\u00bb) izan daiteke:"}
{"id": "588904", "revid": "1545", "url": "https://eu.wikipedia.org/wiki?curid=588904", "title": "Hesperide", "text": ""}
{"id": "588906", "revid": "144845", "url": "https://eu.wikipedia.org/wiki?curid=588906", "title": "Ikur elektroniko", "text": "Ikur elektroniko edo sinbolo elektronikoa \u2014\u2014, zirkuitu elektriko edo elektronikoen zirkuitu-diagrametan hainbait edo gailu elektriko edo elektroniko (adibidez kableak, bateriak, erresistentziak eta transistoreak) irudikatzeko erabiltzen den piktograma bat da.\nTradizio arrazoiak direla eta ikur hauek herriade batetik bestera desberdinak izan daitezke, baina gaur egun neurri haundian nazioartean estandarizatuak daude. Ikur batzuk teknologia berriek ordezkatu dituzten eta jada ia erabiltzen ez diren osagaiak (huts-balbulak adibidez) irudikatzen dituzte.\nIkurrentzako estandar desberdinak.\nZirkuitu-diagrametako ikur grafikoentzako hainbat estandar nazional eta internazional daude. Bereziki:\nDiagramari dagokion diziplinaren arabera ikur desberdinak erabili daitezke. Adibidez, arkitektura planoetan erabiltzen diren argi eta enegi-iturri ikurrak elektronikako diagrametan erabiltzen direnen desberdinak izan daitezke. Estandar internazionalekiko desberdintasun nazional eta lokalak ere existitzen dira.\nIkur elektroniko arrunten galeria.\nHauek ohiko adibide batzuk dira, ez da zerrenda oso bat."}
{"id": "588907", "revid": "336", "url": "https://eu.wikipedia.org/wiki?curid=588907", "title": "Anisogamia", "text": "Anisogamia edo heterogamia egitura eta neurri desberdineko gametoak elkartuz egiten den ugalketa mota da. Mota bereko har eta emeetan sexu kromosomak desberdinak izaten dira; gizakiarengan, adibidez, emakumeen bi sexu kromosomak berdinak dira (XX), eta gizonenak berriz desberdinak (XY). Elkar gurutzatuz gero mutilak (XY) ala neskak (XX) sortzen dira. Kasu honetan heterogamia duen sexua gizonarena dela esaten da. Beste mota batzuetan heterogamia duen sexua emearena da."}
{"id": "588909", "revid": "20653", "url": "https://eu.wikipedia.org/wiki?curid=588909", "title": "Gloria Conyers Hewitt", "text": "Gloria Conyers Hewitt (Sumter, Hego Carolina, ) estatubatuar matematikaria da. Matematika doktoregoa lortu zuen afrikar jatorriko hirugarren emakumea. Fiskeko Unibertsitatean, Washingtoneko Unibertsitatean eta Montanako Unibertsitatean egin zituen ikasketak. Gero, urteetan, Unibertsitate hartako Matematika Zientzietako Sailaren katedraduna izan zen. Gainera, 1964-1972 bitartean, Estatu Batuetako Matematika Elkarteko irakasle izan zen, eta 1972-1975 bitartean Pi Mu Epsilon elkarteko batzorde eragileko kide, beste kargu eta lanpostu batzuen artean."}
{"id": "588910", "revid": "56334", "url": "https://eu.wikipedia.org/wiki?curid=588910", "title": "Xikito-perraka", "text": "Xikitoak eta perrakak (maiz, txikitoak) Zuberoako artzainek asmatutako bertso erotiko edo berdeak dira. Txomin Peillenen arabera, 1962an idatzitako testuan, borda batetik bestera, \"ibar batetik bestera artzainek elgarri, holako kobla horietatik botatzen zuten\". Beraz, \"Xikitoak\" denbora pasa moduan uler zitezkeen. Peillenen arabera ehunka ziren ezagutzen ziren xikitoak baina \"folklore bildumek baztertzen zituzten, nahiz horiek ere populuaren frutuak izan\"; espezialista askoren ustez, poematxo horien edukiak ez ziren egokiak argitaratuak agertzeko. Egitura aldetik, \"lauko bertso berdeak\" ziren.\nXikitoak gizonek egiten zituzten, eta emakume gutxik entzuten omen zituzten. Horiek entzuterakoan harriduraz hartzen zituzten euren senarrek halakoak esatea. Hala ere, Gidor Bilbaok aurkitutako Arnaut Oihenarten bertsoek bestelako irakurketa proposatzen dute, gizonei \"xikito\" eta emakumeei \"perraka\" esaten zitzaiela. \"Perraka\" hitza ez da Orotariko Euskal Hiztegian ageri, bai ordea hitzaren aldaera izan daitekeen \"perraska\".\nAdibideak.\nIgela aldizkarian adibide batzuk jaso ziren. Hona hemen horietako bat:\n\"Igela\" aldizkarian berean ere \"gaurko xuberotar idazle famatu batek\", Jon Mirande alegia, era berritu batez idatzitako adibide kultuago jaso zen; orduan, \"ederrak\" izenarekin jaso ziren.\nArnaut Oihenartek emakumezko batekin egindakoa da honakoa:\nLiteratura Terminoen Hiztegiak Txomin Peillenen adibide hau ematen du:\nLiteratura erotikoa?\n\"Igela\"n etiketa horrekin agertu ziren poematxo hauek, \"Erotika euskaldunaren lore zenbait\". Izan ere, edukiak ikusita, bestei zirikatzeko poesia eskatologikoak bezala kataloga daitezke. 1999an, Juan Martin Elexpuruk bere \"Euskal lizunkeriaren antologia\"n \"Xikituak\" jaso zituen, haren erotismoa ontzat emanez.\nKanpo estekak.\n[[Kategoria:Euskarazko literatura erotikoa]]\n[[Kategoria:Jon Mirande]]\n[[Kategoria:Zuberera]]\n[[Kategoria:Zuberoako kultura]]\n[[Kategoria:Ahozko euskal literatura]]\n[[Kategoria:Umorea]]\n[[Kategoria:Arnaut Oihenart]]"}
{"id": "588914", "revid": "17", "url": "https://eu.wikipedia.org/wiki?curid=588914", "title": "Eskatologiko", "text": ""}
{"id": "588917", "revid": "1545", "url": "https://eu.wikipedia.org/wiki?curid=588917", "title": "Itsaso zabal", "text": ""}
{"id": "588918", "revid": "512", "url": "https://eu.wikipedia.org/wiki?curid=588918", "title": "Pertsonen kontrako mina", "text": "Pertsonen kontrako mina lehorreko lehergailu mota da, leherrarazten duen pertsona hiltzea edo zauritzea helburu duena. Ez da gerra denboran bakarrik erabiltzen. Eremu jakin batean han-hemenka jarrita, lurralde hartatik igarotzeko asmoa galarazteko erabiltzen dira. Gaur egun, plastikozkoak dira, ez detektatzeko, eta 100 gramorainoko lehergaia izan dezakete.\nGatazka bukatu eta urte luzez eraginkor izaten jarrai dezaketenez, arriskutsuak dira gerra egoera bukatu delarik ere. Horregatik, mina hauen biktima ohikoenak zibilak izaten dira (% 90). Munduan zehar 110 milioi mina daudela uste da, 64 herrialdetan banatuak (afrikan gehienak). Urtero 26 000 lagun zauritu edo hiltzen dituzte.\nHistoria.\nBigarren Mundu Gerran erabili ziren lehenengo aldiz. Alemaniako gudarosteak izeneko minak erabili zituen, burdin hari batetik tiratzean leherrarazten zirenak.\nKoreako Gerran, hari detektagailuen sare konplexu baten bidez leherrarazten ziren minak erabili ziren sarritan, leku estrategikoen defentsan batez ere.\nVietnamgo gerran izeneko mina txiki arinak erabili zen. Mina hauek, lehergaiaz gainera, metraila zeukaten, lehertzean 76 metroko eremuan zabaltzen zena. Lurrean ezkutatu edo zuhaitzetatik zintzilik jartzen zituzten, lurretik 60 edo 90 zentimetrora. Burdin hari detektatzaile batek leherrarazten zuen karga.\nMina motak.\nPertsonen aurkako minak hiru lehergailu motatan sailka daitezke. Lehenik, eragin eremu urrikoak daude. Lurpean ezkutatuta, norbaitek zapaltzean lehertzen dira; lehergaia ez da agian hilgarria, baina oso zauri larriak eragin diezazkioke zapaltzen duenari. Beste mina mota batzuk jauzlariak dira; hauek ere lurpean ezkutatzen dira, eta norbaitek zapalduz gero jauzi egin eta lurretik metro batera edo bitara lehertzen dira. Leherkariaz gain burdinazko metraila izan ohi dute, eta leherketa lurrazalaren gainetik gertatzen denez kalte eremu zabalagoa dute. Azkenik, artezlarien kontrako minak aipatu behar dira. Mina hauen helburua pizgailua ezeztatzen saiatzen diren artezlariak hiltzea da; leherrarazten dituzten mekanismoek artezlariek ezagutzen ez dituzten aldaerak izaten dituzte, eta segada hilgarri bihurtzen dira.\nMinen aurkako hitzarmenak.\nBere ondorio krudelak direla eta, nazioarteko erakundeek minen erabilera gaitzesten dute, gerra arautzen duen nazioarteko legediak onartzen ez dituen elementuak baititu bere funtsean eta helburuetan.\n1997an Pertsonen Kontrako Minen aurkako Nazioarteko Kanpainaren antolakuntzak Bakearen Nobel saria jaso zuen. Urte berean, Oslon (Norvegia), Pertsonen Aurkako Minen Debekuari buruzko Ituna idatzi zen. Dokumentu horrek, 1997ko abenduaren 3an, Ottawan (Kanada), 120 herrialde baino gehiagok izenpeturik, pertsonen aurkako minak biltzea, esportatzea, fabrikatzea eta erabiltzea debekatu zuen. Gaur egun 164 herrialdek izenpetua dute hitzarmena.\nApirilaren 4a pertsonen kontrako minei kontrako ekintza eguna izendatu du NBEk."}
{"id": "588919", "revid": "1545", "url": "https://eu.wikipedia.org/wiki?curid=588919", "title": "Goya saria", "text": ""}
{"id": "588920", "revid": "1545", "url": "https://eu.wikipedia.org/wiki?curid=588920", "title": "Victor Francis Hess", "text": ""}
{"id": "588921", "revid": "1545", "url": "https://eu.wikipedia.org/wiki?curid=588921", "title": "Vinton G. Cerf", "text": ""}
{"id": "588922", "revid": "1545", "url": "https://eu.wikipedia.org/wiki?curid=588922", "title": "Xabier Ega\u00f1a Albizu", "text": ""}
{"id": "588923", "revid": "512", "url": "https://eu.wikipedia.org/wiki?curid=588923", "title": "Pontus de Tyard", "text": "Pontus de Tyard (Bissy-sur-Fley, Borgoina, 1521eko apirilaren 20a - Bragny-sur-Sa\u00f4ne, Borgoina, 1605eko irailaren 23a) frantziar poeta eta erlijio gizona izan zen. Frantses poetek osaturiko Pleiadea izeneko idazle taldeko kidea eta Chalon-sur-Sa\u00f4neko apezpikua izan zen. Haren obra nagusiak \"Erreurs amoureuses\" (1549, \u00abMaitasun hutsak\u00bb), \"Le livre des vers lyriques\" (1555, \u00abBertso lirikoen liburua\u00bb) eta \"Discours philosophiques\" (1587, \u00abFilosofiari buruzkoak\u00bb) dira."}
{"id": "588925", "revid": "448", "url": "https://eu.wikipedia.org/wiki?curid=588925", "title": "Hawaiera", "text": ""}
{"id": "588926", "revid": "56334", "url": "https://eu.wikipedia.org/wiki?curid=588926", "title": "Huts balbula", "text": ""}
{"id": "588927", "revid": "56334", "url": "https://eu.wikipedia.org/wiki?curid=588927", "title": "Huts hodi", "text": ""}
{"id": "588928", "revid": "105290", "url": "https://eu.wikipedia.org/wiki?curid=588928", "title": "Alexandriako Pleiadea", "text": "Alexandriako Pleiadea Ptolomeo II.a Filadelfoaren garaian (K.a. 285-246), konstelazioaren eredura, zazpi poeta biltzen zituen talde bat izendatzeko erabili zen izena da. Kaltzisko Likofron, Etoliako Alexandro eta Bizantziako Homero haietarikoak bide ziren, baina gainerako taldekideen izenak eztabaidatuak dira."}
{"id": "588940", "revid": "15795", "url": "https://eu.wikipedia.org/wiki?curid=588940", "title": "A Coru\u00f1a-San Crist\u00f3bal geltokia", "text": ""}
{"id": "588947", "revid": "105290", "url": "https://eu.wikipedia.org/wiki?curid=588947", "title": "Diekirch", "text": "Luxenburgo (, , ) Luxenburgoko hiria eta izen bereko barruti eta kantonamenduetako hiriburua da. Sauer ibaiaren ertzean dago."}
{"id": "588948", "revid": "10891", "url": "https://eu.wikipedia.org/wiki?curid=588948", "title": "Grevenmacher", "text": "Grevenmacher (, , ) Luxenburgoko hiria eta izen bereko barruti eta kantonamenduetako hiriburua da. Mosela ibaiaren ertzean dago."}
{"id": "588949", "revid": "105290", "url": "https://eu.wikipedia.org/wiki?curid=588949", "title": "Differdange", "text": "Differdange (, , ) Luxenburgoko hiria da, Luxenburgoko barrutia eta Esch-sur-Alzetteko kantonamenduan dagoena. Bertoko futbol taldeak FC Differdange 03 du izena."}
{"id": "588950", "revid": "105290", "url": "https://eu.wikipedia.org/wiki?curid=588950", "title": "Dudelange", "text": "Dudelange (, , ) Luxenburgoko hiria da, Luxenburgoko barrutian eta Esch-sur-Alzetteko kantonamenduan dagoena. Bertoko futbol taldeak F91 Dudelange du izena."}
{"id": "588951", "revid": "105290", "url": "https://eu.wikipedia.org/wiki?curid=588951", "title": "Echternach", "text": "Echternach (, , ) Luxenburgoko hiria da, izen bereko kantonamenduan eta Grevenmacherreko barrutian dagoena. Sauer ibaiak hiriak zeharkatzen du."}
{"id": "588952", "revid": "1545", "url": "https://eu.wikipedia.org/wiki?curid=588952", "title": "Esch-sur-Alzette", "text": "Esch-sur-Alzette (, , ) Luxenburgoko hiria da, izen bereko kantonamenduan eta Luxenburgoko barrutian dagoena. Alzette ibaiak zeharkatua, herrialdeko bigarren hiririk populatuena da."}
{"id": "588953", "revid": "105290", "url": "https://eu.wikipedia.org/wiki?curid=588953", "title": "Ettelbruck", "text": "Ettelbruck (, , ) Luxenburgoko hiria da, Diekircheko barrutian etakantonamenduan dagoena. Alzette, Wark eta Sauer ibaien lotunea hirian dago"}
{"id": "588954", "revid": "10891", "url": "https://eu.wikipedia.org/wiki?curid=588954", "title": "Remich", "text": "Echternach (, , ) Luxenburgoko hiria da, izen bereko kantonamenduan eta Grevenmacherreko barrutian dagoena. Mosela ibaiaren ertzean kokaturik, herrialde osoko udalerririk txikiena da."}
{"id": "588955", "revid": "105290", "url": "https://eu.wikipedia.org/wiki?curid=588955", "title": "Rumelange", "text": "Rumelange (, , ) Luxenburgoko hiria da, Luxenburgoko barrutian eta Esch-sur-Alzetteko kantonamenduan dagoena. 1891n eratu zuten, Kayl udalerritik bereizi zutenean."}
{"id": "588956", "revid": "105290", "url": "https://eu.wikipedia.org/wiki?curid=588956", "title": "Vianden", "text": "Vianden (, , ) Luxenburgoko hiria da, izen bereko kantonamenduan eta Diekircheko barrutian dagoena. Our ibaiaren ertzean kokaturik, Erdi Aroan Viandengo konderriaren egoitza izan zen."}
{"id": "588957", "revid": "105290", "url": "https://eu.wikipedia.org/wiki?curid=588957", "title": "Wiltz", "text": "Wiltz (, , ) Luxenburgoko hiria da, izen bereko kantonamenduan eta Diekircheko barrutian dagoena. Wiltz ibaiaren ertzean kokaturik, gaztelu ospetsua du."}
{"id": "588959", "revid": "105290", "url": "https://eu.wikipedia.org/wiki?curid=588959", "title": "Ahatebeltz", "text": "Ahatebeltz (Melanitta) Anatidae familiako genero baten izen arrunta da, Ipar Hemisferion bizi dena.\nAdituen arabera, generoak hiruzpabost espezie ditu:"}
{"id": "588960", "revid": "1545", "url": "https://eu.wikipedia.org/wiki?curid=588960", "title": "Melanitta", "text": ""}
{"id": "588972", "revid": "1545", "url": "https://eu.wikipedia.org/wiki?curid=588972", "title": "Sturnus", "text": ""}
{"id": "588975", "revid": "56334", "url": "https://eu.wikipedia.org/wiki?curid=588975", "title": "Sinbolo elektroniko", "text": ""}
{"id": "588976", "revid": "1545", "url": "https://eu.wikipedia.org/wiki?curid=588976", "title": "Somateria", "text": ""}
{"id": "588978", "revid": "336", "url": "https://eu.wikipedia.org/wiki?curid=588978", "title": "Hegatxabal", "text": "Hegatxabal, larretxoria, alauda edo laudeta (Alauda) Alaudidae familiako genero baten izen arrunta da, Eurasian jatorria duena.\nTxori intsektu-jalea da, arrea, buruan mototsa duena, habia labore alorretan egiten duena.\nEspezieak.\nEgungo espezieak honakoak dira:\nZenbait espezie fosil ere topatu dituzte:\nEuskarazko beste izen batzuk\nModu lokalean beste izen hauek ere hartzen txori honek: Alauda, Aloi, Bortutxori, Hegatxabal, Kalandra, Kalandres, Kalandria, Kurrilloi, Larretxori, Laudeta, Pirripio, Txirripito, Txirritxarro, Txorlero, Txorroburu, Txorzabal, Txurlio, Txurruburru, Txurtxurro."}
{"id": "588979", "revid": "1545", "url": "https://eu.wikipedia.org/wiki?curid=588979", "title": "Alauda", "text": ""}
{"id": "588980", "revid": "105290", "url": "https://eu.wikipedia.org/wiki?curid=588980", "title": "Redange-sur-Attert", "text": "Redange-sur-Attert (, , ) Luxenburgoko hiria da, Diekircheko barrutian eta Redange kantonamenduan dagoena."}
{"id": "588981", "revid": "105290", "url": "https://eu.wikipedia.org/wiki?curid=588981", "title": "Itsas enara", "text": "Itsas enara (Chlidonias) Laridae familiako genero baten izen arrunta da.\nEspezieak.\nEgungo espezieak honakoak dira:"}
{"id": "588982", "revid": "1545", "url": "https://eu.wikipedia.org/wiki?curid=588982", "title": "Chlidonias", "text": ""}
{"id": "588987", "revid": "336", "url": "https://eu.wikipedia.org/wiki?curid=588987", "title": "Floyd Mayweather, Jr.", "text": "Floyd Mayweather Jr., jaiotze izenez Floyd Joy Sinclair,\u00a0Grand Rapids (Michigan), 1977ko otsailaren\u202f24an jaio zen, boxeolari profesional estatubatuarra izan zen 2017an erretiroa hartu zuen arte. XXI. mendeko boxeolari onenentzat hartzen da, bost pisutan (super luma, arina, super arina, welter eta super welter pisuetan) munduko txapelduna izatea lortu duelako. Gainera, ez da inoiz garaitua izan, 50 borroka eta 50 garaipen horietako 27 KO emaitzarekin. Boxeoaren historian hainbat errekor lortu ditu.\nFloyd Mayweather Sr. boxeolari ohiaren semea eta Roger Mayweatheren iloba eta ikaslea izan zen. \"The Ring\" boxeo aldizkari famatuaren \u201clibera-liberaz\u201d rankinaren ustez, azken hogeita bost urteetako onena izan da. Ez soilik bere titulu ugariengatik, bere teknika landuagatik ere bai, lekualdaketa etengabeengatik eta bereziki, bere gaitasuna borrokaren erritmoa bere nahira kontrolatzeagatik.\nBestalde, \u201cPay Per View\u201d metodoaren erregea da. Bere historian boxeolari profesional moduan, 25 milioi ekitaldi baino gehiago saldu zituen harpidetza ordainketa bidez, 1.5OO milioi dolar baino gehiagotan baloratuta.\nBiografia.\nLehenengo urteak.\nFloyd Jr. boxeolarien familia batean jaio zen, bere aita eta bi osabak boxeolari profesionalak izan ziren, alegia.\nBerak eta bere familian esaten duten modura, Floydek ez zuen inoiz boxeoa ez zen beste edozein lanetan pentsatu. Oso txikitatik, bere aitarekin gimnasiora egunero joaten zen entrenatzeko. Boxeoa bere bizitzako arazoen irtenbidea izan zen. Izan ere, bere ama drogazalea zen, heroinarekiko menpekotasuna zuena. Horregatik, Mayweather familia oso egoera ekonomiko kaxkarrean bizi zen. Batzuetan 7 pertsonekin lo egin behar zuen elektrizitate gabeko logela batean. Gainera, bere aitak drogak saltzen zituen eta horregatik, kartzelara bidali zuten. Orduan, Floyd boxeoan babestu zen, inoiz baino gehiago. Bere ikasketak utzi zituen boxeoan guztiz murgiltzeko.\nAmateur Aldia.\nMayweather 84 irabazi eta 4 porroteko errekorra zeukan eta \"Golden Gloves\" amerikar txapelketa hiru aldiz irabazi zuen 1993, 1994 eta 1996 urteetan. Bere ezizena \u201cPretty Boy\u201d zen oso orbain gutxi zituelako bere aurpegian, ziur aski bere aitak eta bere osaba Rogerek irakatsitako defentsa teknikei esker. Batez ere aipagarria da kokotxa sorbaldarekin defendatzearen teknika, betidanik erabili duena.\n1996ko Olinpiadak.\n1996ko Atlantako olinpiadetan Mayweather, 19 urte eta 57 kilo pisatzen zituenean, brontze domina bat irabazi zuen, finalaurreko oso polemiko batera heldu baitzen. Izan ere, Floydek Serafim Todorv bulgariarraren aurka galdu zuen erabaki eztabaidagarri batengatik, 10-9 galdu zuen eta olinpiar talde amerikarrak sutsuki kexatu ziren ustezko iruzurragatik.\nProfesional Aldia.\nMayweather bere boxeolari profesionalaren aldi luzean mito bat bihurtu da, boxeo mundu osoan miretsia. Hainbat titulu irabazi ditu, pisu kategoria askotan. Gainera, beste hainbatetan, titulu hauek defendatu ditu urtetan zehar maila handiko boxeolari askorekin, hala nola, Jesus Chavez,\u00a0Manny Pacquiao,\u00a0Oscar de la Hoya, Canelo Alvarez eta\u00a0Conor McGregor. Azken honekin, historiako borroka polemikoenetariko bat egin zuen. Floyd eta MMAko borrokalariak, 2017ko abuztuaren 26an, Nevadan, borroka historikoa izan zuten. Konbatearen irabazkina \u201cWBC Money Belt\u201d gerrikoa, 100 milioitan aseguratuta estatubatuarrarentzat eta 30 milioi Conorrentzat. Mayweatherrek TKOz irabazi zuen hamargarren roundean. Horrela,\u00a0Rocky Marcianoren errekorra hautsi egin zuen 50-0 marka lortuz. Borroka hau PPV bidez izandako arrakastatsuena izan zen, mundu osoan ikusia izan zen. Mito estatubatuarraren azken borroka izan zen, bere behin betiko erretiratzea."}
{"id": "588988", "revid": "105290", "url": "https://eu.wikipedia.org/wiki?curid=588988", "title": "Kretinismo", "text": "Kretinismoa umeen gaixotasun larria da, hormona tiroideoen gabeziarengatik sortzen dena. Haurtzaroaren hipotiroidismo ere deitzen zaio.\nSortzetiko gaitza izan daiteke ala umetan agertu. Ondorio gaiztoak ekartzen ditu: adimen-urritasuna, hazkuntzaren etetea, gorputz atalen deformazioa, loditasuna...\nKretinismoa endemikoa da hainbat herrialdetan. Bertan, iodo gutxi dago lurrean; iodoaren gabeziak hormona tiroideoen sintesia galarazten du (tiroxina eta tri-iodotironina iodo baitute beren egitura molekularretan).\nTiroide guruinik gabe jaiotzen diren umeek ere kretinismoa pairatuko dute.\nGoiz tratatzen bada (hormona tiroideak hartuz) kretinismoaren ondorioak gutxitu daitezke"}
{"id": "588989", "revid": "1545", "url": "https://eu.wikipedia.org/wiki?curid=588989", "title": "Manny Pacquiao", "text": "Emmanuel \"Manny\" Dapidran Pacquiao (Kibawe, Bukidnon, ) filipinar boxeolari, saskibaloilari, aktore, abeslari eta politikaria da. XXI. mende hasierako boxeolari onenetako bat da, eta zortzi pisu ezberdinetan munduko txapelduna izatea lortu duen lehenbizikoa.\n2021eko irailean, Manny Pacquiaok 2022ko presidentetzarako hauteskundeetarako hautagaitza iragarri zuen.."}
{"id": "588991", "revid": "512", "url": "https://eu.wikipedia.org/wiki?curid=588991", "title": "Javier Gorosabel", "text": "Javier Gorosabel Urkia (Eibar, 1969ko urriaren 27a - Donostia, 2015eko apirilaren 21a) euskal astrofisikaria zen, Andaluziako Astrofisika Institutuko zientzia-ikertzaile eta Ikerbasqueko ikertzaile egon zena.\n1990ean Fisikan diplomatu zen Euskal Herriko Unibertsitatean. Ondoren, Fisikako bi lizentziatura lortu zituen Madrilgo Complutense Unibertsitatean: Astrofisikako (1992) eta Oinarrizko Fisikako (1994) espezialitateetan. Azkenik, 1999an doktoratu zen Fisikan Valentziako Unibertsitatean.\nJavier Gorosabelek gamma izpien eztandak () izan zituen ikerketa-ardatz nagusitzat.\nHil ostean, haren omenez, 1990 KB1 asteroideari bere izena ezarri zioten, egungo izena (6192) Javiergorosabel delarik. Gainera, bere omenez BOOTES teleskopioen sare globalaren bostgarren teleskopioari Javier Gorosabel Telescope (JGT) izena jarri zioten eta Behe Kaliforniako San Pedro M\u00e1rtir Behategi Nazionalean dago. Azkenik, Girgillaoko (Nafarroa) behategian hilarri bat jarri zuten haren omenez 2015ko apirilaren 21an."}
{"id": "588993", "revid": "336", "url": "https://eu.wikipedia.org/wiki?curid=588993", "title": "Wii U", "text": "Wii U, bideokontsolen zortzigarren belaunaldiari dagokio. Nintendok sortutako seigarren makina eta Wii-ren oinordekoa da. 2012ko azaroaren 18an merkaturatu zuten Ipar Amerikan. Ekainaren 7an aurkeztu zuten 2011ko Electronic Entertainment Exponean, hain zuzen, Nintendoko konferentziaren bitartean. Gaurkotasunean, Sonyren PlayStation 4 eta Microsoften Xbox One bere lehiakide nagusienak dira.\nWii U, lehenengo kontsola izan da grafikoak, definizio handian egiten, konkretuki 1080p bereizmenetan. Wii U GamePad izeneko mando berri bat gehitzen du. Mando honen bitxikeria, ukimen-pantaila bat duela da eta telebista itzalita egon arren, jolastea posiblea da. Wii U konpatiblea da Wii-ren bideo-jokoekin, Wii-ren gehigarriekin, adibidez: Wiimote ta Wii Balance Board. Gainera, NFC teknologia gehitzen du. Berriz, GameCube-ren periferikoekin ez da konpatiblea.\nHardware.\nWii U GamePad.\nWii U GamePad, Wii U kontsolaren lehen mandoa da. Bereizten da bere ukimen-pantailarengatik. Izan ere, bideo-joko baten partida batean, informazioa erakusteaz gain, lehen pantaila bezala erabili ahal da, hau da, ez da beharrezkoa telebista piztuta izatea.\nWii U Pro Controller.\nWii U Pro Controller, Wii U kontsolaren bigarren mandoa da. Mando tradizional guztien bezala, botoiak, palankak eta kolpekariak ditu. Nintendok, Pro Controllera, Nintendo Directean aurkeztu zuen, E3 2012 hasi baino lehen, bezero gehiago izateke eta Microsoft eta Sony konpaniei lehia handiagoa egiteko. Bideo-jokoen analista askok aipatu dute Pro Controller mandoa, Microsofteko Xbox 360 bezalakoa dela.\nBideo-jokoak eta aplikazioak.\nE3 2012AM, Nintendok, Wii U kontsolaren bideo-jokoen zerrenda handi bat errebelatu zuen, hala nola, Batman Arkham City: Armored Edition, ZombiU, Darksiders 2, Assasins Creed 3, Pikmin 3 eta Super Smash Bros sagaren joko berri bat."}
{"id": "588994", "revid": "105290", "url": "https://eu.wikipedia.org/wiki?curid=588994", "title": "Puregailu", "text": "Puregailu edo pure egitekoa barazkiak eta fruta zanpatu eta iragazki batetik pasaraziz purea egiteko tresna bat da. Metalezkoak izaten dira; baina elikagaiak sartzeko goporra plastikozkoa da batzuetan."}
{"id": "588996", "revid": "2241", "url": "https://eu.wikipedia.org/wiki?curid=588996", "title": "Tina (argipena)", "text": "Tina hitzak adiera zenbait ditu:"}
{"id": "588997", "revid": "17", "url": "https://eu.wikipedia.org/wiki?curid=588997", "title": "Tina", "text": ""}
{"id": "588998", "revid": "512", "url": "https://eu.wikipedia.org/wiki?curid=588998", "title": "Wii U GamePad", "text": "Wii U GamePad, Wii U kontsolaren lehen mandoa da. Bereizten da bere ukimen-pantailarengatik. Izan ere, bideo-joko baten partida batean, informazioa erakusteaz gain, lehen pantaila bezala erabili ahal da, hau da, ez da beharrezkoa telebista piztuta izatea. \"Time\" aldizkariaren arabera, 2012ko urteko dispositibo teknologiko hoberena izan zen, iPhone 5.2ren atzetik."}
{"id": "588999", "revid": "56334", "url": "https://eu.wikipedia.org/wiki?curid=588999", "title": "Sputnik 7", "text": "Sputnik 7 (\"Tyazheliy Sputnik\" izenaz ere ezagutua) Artizarrera espazio-zunda bat bidaltzeko lehenengo saiakera sobietarra izan zen.\nZundak 6.483 kg-ko pisua zuen, eta 1961eko otsailaren 4an jarri zen lurraren orbitan SL6/A-2-e jautigailu batean. Misioa plataforma orbital batez eta lehenengo Venera zunden antzeko zunda batez osatua zegoen. Molniya zuziri baten laugarren etapak zunda lurraren orbitatik atera behar zuen, Artizarraren norabiderantz bidaliz, baina ignizio sistemak huts egin zuen."}
{"id": "589005", "revid": "103893", "url": "https://eu.wikipedia.org/wiki?curid=589005", "title": "Ezamihilu", "text": "Ezamihilu edo aneta (\"Anethum graveolens\") Apiaceae familiako landare belarkara da, Anethum generoko espezie bakarra. Jangarria da eta kostaldean belarrak hazten da Europa mendebaldean, Mediterranoean, eta Asiako Beltzean.\nLandare ginbaildun lore-horia da."}
{"id": "589006", "revid": "105290", "url": "https://eu.wikipedia.org/wiki?curid=589006", "title": "Guifi.net", "text": "guifi.net telekomunikazio sare askea, irekia eta neutrala da. Batez ere haririk gabeko sare bat da eta 31.701 nodotik gora ditu, horietatik 20.332 funtzionatzen daude (2013ko martxoa). Nodo gehienak Katalunian eta Valentziako Erkidegoan aurkitzen dira baina munduko beste tokietara bizkor zabaltzen ari da. Gaur egun, guifi.net munduko sare libre handiena da."}
{"id": "589014", "revid": "105290", "url": "https://eu.wikipedia.org/wiki?curid=589014", "title": "Italiako keinu hizkuntza", "text": "Italiako keinu hizkuntza (, \"LIS\") Italian gor-mutuek erabilitako keinu hizkuntza da."}
{"id": "589015", "revid": "336", "url": "https://eu.wikipedia.org/wiki?curid=589015", "title": "Sexu indarkeria", "text": "Sexu indarkeria indarkeria edo indarkeria erabiltzearen mehatxupean pertsona baten sexualitatearen aurka burututako sexu ekintzak, sexu ekintza baterako saioak, nahi gabeko sexu adierazpen eta jokabideak eta haren sexualitatearekin trafikatzeko ekintzak dira, edonork burututakoak, erasotutako pertsonarekin duen harremana gorabehera, edozein tokitan, lantokia eta etxea barne, horietara mugatu gabe. Bortxaketa, sexu jazarpena, pertsona gaigabe eta haurrei egindako sexu abusua, behartutako ezkontza, derrigortutako abortua, antisorgailuak erabiltzeko eskubidea mugatzea, mutilazio genitala, derrigortutako prostituzioa eta sexu esplotazioko beste moduak."}
{"id": "589017", "revid": "1545", "url": "https://eu.wikipedia.org/wiki?curid=589017", "title": "Italiera keinu hizkuntza", "text": ""}
{"id": "589018", "revid": "105290", "url": "https://eu.wikipedia.org/wiki?curid=589018", "title": "Kopetazuri", "text": "Kopetazuri (Fulica) Rallidae familiako genero baten izen arrunta da, gehienak Hego Amerikan bizi direnak.\nEspezieak.\n\"Fulica\" generoak, egun, 11 espezie ditu:\nGainera, iraungitako espezie hauek zituen:"}
{"id": "589019", "revid": "1545", "url": "https://eu.wikipedia.org/wiki?curid=589019", "title": "Fulica", "text": ""}
{"id": "589020", "revid": "119347", "url": "https://eu.wikipedia.org/wiki?curid=589020", "title": "Arqu\u00e0 Petrarca", "text": "Arqu\u00e0 Petrarca Italiako Veneto eskualdean dagoen Paduako probintziako udalerria da. 12,5\u00a0km\u00b2ko eremua du eta 2010ean 1.860 biztanle zituen."}
{"id": "589021", "revid": "56334", "url": "https://eu.wikipedia.org/wiki?curid=589021", "title": "Kurlinta", "text": "Kurlinta (Numenius) Scolopacidae familiako genero baten izen arrunta da.\nKuliska mota handia da, gure artean neguan ikusten dena.\nEspezieak.\nGeneroak, egun, 8 espezie ditu:"}
{"id": "589022", "revid": "1545", "url": "https://eu.wikipedia.org/wiki?curid=589022", "title": "Numenius", "text": ""}
{"id": "589023", "revid": "1545", "url": "https://eu.wikipedia.org/wiki?curid=589023", "title": "Gruidae", "text": ""}
{"id": "589024", "revid": "105290", "url": "https://eu.wikipedia.org/wiki?curid=589024", "title": "Kutturlio", "text": "Kutturlio (Galerida) Alaudidae familiako genero baten izen arrunta da.\nAlauda motoduna da, hegatxabalaren antzeko hegaztia.\nEspezieak.\nGeneroak, egun, 6 espezie ditu:"}
{"id": "589025", "revid": "1545", "url": "https://eu.wikipedia.org/wiki?curid=589025", "title": "Galerida", "text": ""}
{"id": "589026", "revid": "105290", "url": "https://eu.wikipedia.org/wiki?curid=589026", "title": "Mendebal-txori", "text": "Mendebal-txori (Phalaropus) Scolopacidae familiako genero baten izen arrunta da.\nItsas hegaztia da, 18 cm inguru luzea. Kolore biziagoak izaten ditu udan negu partean baino. Sabelaldea zurixka du, lepoa laranja kolorekoa eta gainaldea zuri-beltza. Europako, Asiako eta Ameriketako iparraldean bizi da. Bizitzako aldirik handiena itsasoan ematen du.\nEspezieak.\nGeneroak, egun, 3 espezie ditu:"}
{"id": "589027", "revid": "1545", "url": "https://eu.wikipedia.org/wiki?curid=589027", "title": "Phalaropus", "text": ""}
{"id": "589028", "revid": "1545", "url": "https://eu.wikipedia.org/wiki?curid=589028", "title": "Milvus", "text": ""}
{"id": "589029", "revid": "21098", "url": "https://eu.wikipedia.org/wiki?curid=589029", "title": "Hortensia", "text": ""}
{"id": "589030", "revid": "105290", "url": "https://eu.wikipedia.org/wiki?curid=589030", "title": "Mokozabal", "text": "Mokozabal (Plataleinae) Threskiornithidae hegazti familiako azpifamilia baten izen arrunta da. Ibisekin batera osatzen dute familia.\nEspezieak.\nAzpifamilia monotipikoa da, hau da, genero bakarra duena. Genero honek, \"Platalea\" hain zuzen ere, egun 6 espezie ditu:\nMokozabala Euskal Herrian.\nSei espezie hauetarik, Euskal Herrian paseko garaian ikusten ahal dena mokozabal zuria da."}
{"id": "589031", "revid": "1545", "url": "https://eu.wikipedia.org/wiki?curid=589031", "title": "Plataleinae", "text": ""}
{"id": "589032", "revid": "1545", "url": "https://eu.wikipedia.org/wiki?curid=589032", "title": "Plateinae", "text": ""}
{"id": "589034", "revid": "1545", "url": "https://eu.wikipedia.org/wiki?curid=589034", "title": "Platalea ajaja", "text": ""}
{"id": "589035", "revid": "1545", "url": "https://eu.wikipedia.org/wiki?curid=589035", "title": "Ajaja ajaja", "text": ""}
{"id": "589036", "revid": "1545", "url": "https://eu.wikipedia.org/wiki?curid=589036", "title": "Platalea", "text": ""}
{"id": "589037", "revid": "1545", "url": "https://eu.wikipedia.org/wiki?curid=589037", "title": "Ibis (hegaztia)", "text": ""}
{"id": "589038", "revid": "51002", "url": "https://eu.wikipedia.org/wiki?curid=589038", "title": "Greensboro", "text": ""}
{"id": "589040", "revid": "1545", "url": "https://eu.wikipedia.org/wiki?curid=589040", "title": "Murgil", "text": ""}
{"id": "589059", "revid": "105290", "url": "https://eu.wikipedia.org/wiki?curid=589059", "title": "Paita", "text": "Paita (\"Tadorna\") Anatidae familiako genero baten izen arrunta da. Mundu osoan bizi da.\nEspezieak.\nGeneroak, egun, 7 espezie ditu:"}
{"id": "589060", "revid": "1545", "url": "https://eu.wikipedia.org/wiki?curid=589060", "title": "Tadorna", "text": ""}
{"id": "589061", "revid": "336", "url": "https://eu.wikipedia.org/wiki?curid=589061", "title": "Sorbeltz", "text": "Sorbeltz (\"Apus\") Apodidae familiako genero baten izen arrunta da. Mundu osoan bizi da.\nEspezieak.\nGeneroak, egun, hainbat espezie eta azpiespezie ditu:\nIraungitako espezieak:\nMalkar-sorbeltz, lehen \"apus melba\" zela, egun \"Tachymarptis melba\" da."}
{"id": "589062", "revid": "1545", "url": "https://eu.wikipedia.org/wiki?curid=589062", "title": "Apus (generoa)", "text": ""}
{"id": "589063", "revid": "9331172", "url": "https://eu.wikipedia.org/wiki?curid=589063", "title": "Josu Hern\u00e1ez", "text": "Josu Hern\u00e1ez Lopetegi (Durango, 1985eko uztailaren 4a) euskal herritar futbolari ohia da."}
{"id": "589064", "revid": "1545", "url": "https://eu.wikipedia.org/wiki?curid=589064", "title": "Charadrius", "text": ""}
{"id": "589066", "revid": "512", "url": "https://eu.wikipedia.org/wiki?curid=589066", "title": "Txori zezen", "text": "Txori zezen (\"Botaurus\") Ardeidae familiako genero baten izen arrunta da. Mundu osoan bizi da.\nEspezieak.\nGeneroak, egun, lau espezie ditu:"}
{"id": "589067", "revid": "1545", "url": "https://eu.wikipedia.org/wiki?curid=589067", "title": "Botaurus", "text": ""}
{"id": "589068", "revid": "1545", "url": "https://eu.wikipedia.org/wiki?curid=589068", "title": "Uroilanada handi", "text": ""}
{"id": "589070", "revid": "1610", "url": "https://eu.wikipedia.org/wiki?curid=589070", "title": "Urre-txirri", "text": "Urre-txirri Charadriidae familiako \"Pluvialis\" generoko zenbait espezieren izen arrunta da. Hegazti hauen bizkarraldeak duen koloreagatik izendatzen dira horrela euskaraz.\nEspezieak.\nGeneroak, egun, lau espezie ditu:\nAurreneko hirurak oso antzekoak dira itxuraz, hirurak izendatzen dira euskaraz \"urre-txirri\" izenarekin eta banaketa geografikoak ezberdintzen ditu, zenbait eskualdetan horietako pare bat ere aurki daitezkeen arren.\nEuskal Herrian laugarren espeziea da ugariena. Urre-kolore hori ez da hain nabarmena espezie honetan eta gris-beltz tonuak dira nagusi."}
{"id": "589071", "revid": "1545", "url": "https://eu.wikipedia.org/wiki?curid=589071", "title": "Pluvialis", "text": ""}
{"id": "589073", "revid": "1545", "url": "https://eu.wikipedia.org/wiki?curid=589073", "title": "Zertzeta txiki", "text": ""}
{"id": "589075", "revid": "1545", "url": "https://eu.wikipedia.org/wiki?curid=589075", "title": "Uda-zertzeta", "text": ""}
{"id": "589076", "revid": "1545", "url": "https://eu.wikipedia.org/wiki?curid=589076", "title": "Josu Hernaez", "text": ""}
{"id": "589077", "revid": "1545", "url": "https://eu.wikipedia.org/wiki?curid=589077", "title": "Wii u", "text": ""}
{"id": "589079", "revid": "1545", "url": "https://eu.wikipedia.org/wiki?curid=589079", "title": "Anethum graveolens", "text": ""}
{"id": "589082", "revid": "1545", "url": "https://eu.wikipedia.org/wiki?curid=589082", "title": "Anethum", "text": ""}
{"id": "589091", "revid": "336", "url": "https://eu.wikipedia.org/wiki?curid=589091", "title": "Cola di Rienzo", "text": "Cola di Rienzo, jaiotza izenaz Nicola di Lorenzo (Erroma, 1313 - Erroma, 1354ko urriaren 8a) italiar politikaria izan zen. Erromako hiriak galduriko handitasuna berreskuratzen saiatu zen, eta XIX. mendeko artista erromantikoen literaturako pertsonaia bihurtu zen (Edward Bulwer-Lytton, \"Rienzi\" nobela, 1835) eta orobat musikakoa (Richard Wagner, \"Rienzi\" opera, 1842).\nBizitza.\nAma hil ondoren, 1323an, Anagni aldera bidali zuten eta Erromara itzuli zen hamar urteren buruan, ikasketak egitera. 1343an, Avignon hirira bidali zuen Erromako hiriak Klemente VI.a aita santuaren aurrean hiri haren aldeko jestioak egitera. 1344an itzuli zen Erromara eta, herria lagun zuela, nobleen aurkako matxinada bat antolatu zuen 1347an. Tribuno izendatu zutelarik, neurri eta lege bereziak eman zituen bere hiria antzinako Erromako errepublikaren parera goratu nahian. Erromako goi nobleak, Orsini eta Colonna familiek gidaturik, gaizkile eta paganotzat salatu zuten eta, Avignongo Aita Santuak lagunduta, haren aurkako jazarriari ekin zioten. Abruzziko mendietan babestu zen hasieran eta Pragara joan zen 1350ean. Karlos IV.a enperadoreak atxilotzeko agindua eman eta Klemente VI.a Avignongo Aita Santuaren aurrera eraman zuten 1352an. Kargurik gabe utzi zuen, ordea, Inkisizioak, eta Erromara itzuli zen ondoren, Inozentzio VI.ak Gil de Albornoz kardinalarekin batean hara bidalita. Erromako senatari bakar izendatu zuten 1354an, baina Colonna familiak ezarri zizkion oztopoak ezin gainditurik, gehiegizko zergak ezarri zizkion Rienzok Erromako herriari eta, azkenean, hil egin zuten liskar batean."}
{"id": "589092", "revid": "119347", "url": "https://eu.wikipedia.org/wiki?curid=589092", "title": "Canossa", "text": "Canossa Italiako udalerria da, erresumaren ipar-ekialdean dagoen Emilia-Romagna eskualdekoa eta Reggio nell'Emiliako probintziakoa. 53,08\u00a0km\u00b2ko eremua du eta 2010ean 3.813 biztanle zituen."}
{"id": "589093", "revid": "12788", "url": "https://eu.wikipedia.org/wiki?curid=589093", "title": "Selvapiana", "text": ""}
{"id": "589094", "revid": "137486", "url": "https://eu.wikipedia.org/wiki?curid=589094", "title": "Jeff Buckley", "text": "Jeffrey Scott \"Jeff\" Bucley (Anaheim, Kalifornia (AEB), 1966ko azaroaren 17a - Memphis, Tennessee (AEB), 1997ko maiatzaren 29a) garai guztietako ahotsik ederrenetako kontsideratuta dagoen abeslari eta konpositore estatubatuarra izan zen eta bere 4 zortzidun eta erdiko ahots maila boteretsuak maisuaren ohoreak eman ohi dizkio. 1994an grabatu zuen \"Grace\", lehen eta bakarra izango zen estudio albuma eta garai guztietako maisulan kontsideratzen dena. Ospearen gailurrean, itota hil zen Wolf ibaian, Memphis inguruan, Tennesseen,\nBiografia.\nJeffrey Scott \"Jeff\" Bucley Anaheimen jaio zen, Kalifornian (AEB), 1966ko azaroaren 17an. Aita Tim Buckley konpositorea izan zuen, 60ko hamarkada bukaeran ospe handia lortu zuten folk eta jazz diskoak argitaratu zituen. Ama, berriz, panamar jatorriko Mary Guibert izan zuen eta honen gurasoak Corketik zetozen irlandar etorkinak ziren. Buckley ama eta Ron Moorhead aitaordearekin hezi zen, Kaliforniako hegoaldean, Orangeko konderrian gora eta behera ibili zelarik. Corey Moorhead anaiordea izan zuen eta bere lehen semeari Jeffrey James izena eman zion Buckleyren omenez. Txikitan, \"Scottie\" Moorhead deitzen zioten, baina, aita ezagutu zuenean (ez zuen gehiago ikusi), etxean \"Scottie\" deitzen jarraitu bazuten ere, jaiotzezko \"Jeff\" izena hartzea erabaki zuen.\nHastapenak.\n18 urte zituen Los Angelesera lekualdatu zenean eta Musician's Instituten graduatu zen bi urteko ikastaroan. Han lagun asko egin bazuen ere, Buckleyk ez omen zuen ezer asko aurreratu, baina haren ukitua hartu zuten berak parte hartu zuen bandek, \"Shinehead\" reggae bandak, adibidez, edo beste batzuk, artista honek gitarra jo besterik ez bazuen egiten ere. Bere ahotsaren edertasuna agertu gabe zegoen oraindik.\n1990ean, Buckley New Yorkera joan zen eta 1991ko emanaldi batean debutatu zuen abeslari lanetan, St. Ann-go elizan Tim Buckley-ri (aitari) -eta ordaindu gabe- egin zitzaion omenaldian. \"I Never Asked To Be Your Mountain\" abestu zuen Gary Lucas gitarra lagun eta \"Once I Was\" abestu zuen \"a capella\", auditorioa aho zabalik utzi zuelarik.\nLaster hasi zen Buckley ohiko izaten bakarlari lanean Greenwich Villageko \"Sin-\u00e9\" lokalean eta hantxe ezagutu zuten Columbia Recordsko exekutiboek. 1993an, Columbiak 4 abestiko EP-a argitaratu zion.\n\"Grace\".\nBuckleyk Gary Lucas gitarra esperimentalarekin eta bere banda zen \"Gods and Monsters\"-ekin jo zuen.\n1994an, Buckleyk lehen diskoa izango zena, \"Grace\", argitaratu zuen. 10 abestik osatu zuten hura eta poliki samar salduz joan zen. Hala ere, album hark oso kritika onak jaso zituen, bai kritikoen aldetik eta baita beste musikari batzuen aldetik ere, Jimmy Page, Robert Plant, Bob Dylan, Thom Yorke, Neil Peart edo Paul McCartney tarteko. Askorentzat, Leonard Cohenen \"Hallelujah\" abestia ez du inork hain ondo abestu eta Buckleyren bertsioa da ziurrenik ezagunena.\nLehen diskoaren argitalpenak arrakasta handia lortu zuen eta Buckleyk 2 urteko bira egin zuen munduan zehar. Diskografikarekin ez zituen harreman erosoak mantentzen eta, bira oso neketsua bazen ere, nolabaiteko independentzia ematen zion harrekiko.\n1995ean, kontzertua eskaini zuen Parisko Olympian. \u00c9dith Piaf abeslariari ospea eman zion antzokiko emanaldi hura Buckley-ren karreran eskainiko zuen hoberena izan zen askoren iritziz.\n\"Phantom solo tour\" izeneko bira etorri zen gero. 1996ko abenduan eman zion hasiera eta ezizen ezberdinak erabili zituen: \"Father Demo\", \"Jaime de Cevallos\", \"Topless America\", \"Smackcrobiotic\", \"The Halfspeeds\", \"Crackrobats\" edo \"Martha and the Nicotines\". Internet bidez justifikatu zuen bira misteriotsu haren nondik-norakoa, faltan botatzen baitzuen lokal txikietan jotzen zueneko hasierako izaera anonimoa:\nBuckleyk cover ezberdinak egin zituen bere karreran zehar, gustuko zituen artistekin: Bob Dylan, The Smiths, Siouxsie Sioux, Leonard Cohen, Bad Brains edo MC5 beste batzuen artean.\n\"Hallelujah\".\nAipatzekoa da \"Hallelujah\" bertsioaren kasua, berau Leonard Cohen abeslari kanadarraren kantu originala izanda ere, Buckleyk bertsio baten bertsioa egin zuelako, bera John Cale abeslari galestarraren bertsioan oinarritu baitzen. Calek atera bazuen \"Hallelujah\" ahanzturaren putzutik, Buckleyk jarri zuen jende askoren ahotan.\nHogeita bost urte zituela, Buckley New Yorkera joan zen, eta bertan, zenbait tabernatan hasi zen jotzen, \"Sin-\u00e9\" irlandar kutsukoan adibidez, non, denboraz, astelehenak gorde zizkioten berak jotzeko.\nEgun batean, lagun baten etxean zegoela, \"I\u2019m Your Fan\" diskoa entzun zuen, Leonard Cohenen abestien bertsioekin, eta hantxe entzun zuen lehen aldiz \"Hallelujah\", John Cale abeslari galestarraren ahotsean, artean jakin barik abestia Cohenek sortu zuela. Laster hasi zen \"Hallelujah\" jotzen bere emanaldietan, aldiko aldaketak eginez, jazz jotzaileek egiten duten moduan, abestia bere gustura moldatu arte. Berandu baino lehen, astelehen gauetan \"Sin-\u00e9\" diskoetxeetako exekutiboz eta kazetariz bete zen, denek gazte itxura oneko hari entzun guran. Buckleyk emanaldien bukaeretan jotzen zuen \"Hallelujah\". Garai hartan jende gehienak uste zuen berak sortu zuela abesti hura.\n1993an Buckleyk \"Grace\" diskoan sartu zuen \"Hallelujah\". Ordurako \u201cehun aldiz bai, interpretatu zuen abestia Buckleyk, beharbada hirurehun aldiz\u201d, adierazi zuen Bill Flanagan musika adituak. Daphne Brooks Princeton Unibertsitateko irakasleak, ostera, deskribatu zuen Buckleyren bertsioa \u201cgospel musika, sexu, desio eta maitasunarekin nahasita, giltzak eskainiz errebelazio eta berpizkunde existentzialerako\u201d.\n\"Grace\" 1994an kaleratu zen, hamar urte Leonard Cohenek \"Various Positions\" plazaratu zuenetik. Hamar urte, beraz, \"Hallelujah\" originala eta bertsioaren artean. \"Various Positions\" hark bezala, hasieran \"Grace\" diskoak ez zuen arrakastarik izan, eta egurra ere jaso zuen.\nHala ere, diskoa hasi zen bidea egiten, eta baita \"Hallelujah\" bertsioa ere. Norah Jones, Brandi Carlile, Alter Bridge banda eta Amanda Palmer, besteak beste, zur eta lur geratu ziren diskoarekin, eta \"Hallelujah\" abestiarekin bereziki. Hortik aurrerako bertsio gehienak Buckleyren bertsioan oinarritu ziren.\n2007an, \"Q\" magazinak egindako galdeketa batean, 50 musikagilek zerrendatu zuten Buckleyren \"Hallelujah\" Inoizko Hamar Abesti Onenen artean.\n2008ko martxoaren 15eko astean, \"Hallelujah\" izan zen singlerik jaitsiena Frantzian. Hil eta hamaika urtera izan zuen Buckleyk bere Number One arrakasta. Urte berean, astebetean 178.000 lagunek erosi zuten Buckleyren \"Hallelujah\" iTunes dendan, Jason Castro gazteak \"American Idol\" telebistako lehiaketan haren bertsio bat kantatu ondoren. Hori zela-eta, Buckleyren abestia lehen aldiz Number One izatera iritsi zen AEBetako \"Billboard\" zerrenda famatuan.\nDenboraz, \"Hallelujah\" himno unibertsal moduko bat bihurtu zen, jendeak modu askotara ulertzen zuena. Eta arrakasta horretan Jeff Buckleyren bertsioa ezinbestekoa izan zen.\nHeriotza.\nAgian ez dugu sekula jakingo Buckley istripuz hil zen ala, desoreka bipolarra medio, bere buruaz beste egin zuen. David Brownek idatzitako \"Dream Brother\" biografia eta 2002an BBCk emandako dokumentala ditugu iturri nagusi 1997ko maiatzaren 29ko gau tamalgarri haren berri izateko. Horien arabera, Jeffek denbora behar zuen bakarrik egoteko eta bere hasierako musikara itzultzeko. Grifters bandako Dave Shousek Memphisko Easly McCain grabazio estudioez hitz egin zion eta hortxe ikusi zuen aukera. Etxe bat alokatu zuen han eta gitarra eta ekipo xume bat eraman zituen lanerako. Ez zuen entretenitu nahi.\nOndo atera zitzaion eta 4 tema berri grabatu zituen eta bandari bidali. Konpainiako ekoizleak oso gustura zeuden eta Memphisera joateko prestatu ziren, material berri hartan elkarrekin lan egiteko. \"My Sweetheart The Drunk\" izena eramango zuen; 1997ko maiatzaren 29ko gauan bertan etorriko ziren gainontzeko banda kideak, lanari hasiera emateko xedean.\nNormalean, Gene Bowen managerrak laguntzen zion leku batetik bestera, edozein arazori ekidin asmoz, baina gau hartan, Keith Fotirekin atera zen Jeff. John Lennon eta Jane\u2019s Addiction entzuten ibili ziren hirian zehar eta, bandaren zain, entsegu tokira joan nahi izan zutenean, galduta zeudela ikusi zuten. Ordubete eman zuten Young Avenue-ra iristeko ahaleginetan eta alferrik. Boweni deitzeko erabakia hartu zuten, bidearen berri galdetzeko, baina ezin izan zuten harekin konektatu, aireportura joana baitzen, gainontzeko musikarien bila. Badirudi une horretan bururatu zitzaiola Buckleyri, Wolf ibai ondoan gitarra jo eta musika entzuten jarraitzea.\nIbaia ez zen bainurako egokia, baina ez zegoen arriskuaz abisatzen zuen kartelik. Foti gitarra jotzen ari zen bitartean, Jeffek grabagailua hartu eta ibai ondoan joan zen ibiltzen, aparailua uretatik gertu samar utzi zuelarik. Gaueko 21:00ak ziren eta inork ezin du Buckley uretan zergatik sartu zen ulertzen. Jantzita goitik behera, botak eta guzti, ibaian barrean sartzen joan zen Led Zeppelinen \"Whole Lotta Love\" kantatzen zuen bitartean. Une batean, Foti grabagailua erretiratzea joan zen, ontzi batek olatua eragin eta bustitzeko arriskuan zegoelako eta, begirada jaso zuenean, Jeff ez zen inon ageri.\nBost egunen buruan, Buckleyren hilotz biluzia agertu zen Beale Streeten bukaeran eta zilborrean zeraman \"piercing\"ak lagundu zuen identifikatzen. Autopsiak ez zuen alkohola edo drogen presentziarik agertu.\nHeriotzaren berria kolpe galanta izan zen musikaren unibertsoan eta berehala legenda bilakatu zen.\nBuckley hil eta gero, bigarren albumerako grabatuta zeuden abesti batzuk argitaratu eta \"Sketches for My Sweetheart the Drunk\" izena eman zitzaion lanari. Beste 3 disko ere argitaratu dira zuzeneko materialarekin eta Chicagon emandako kontzertuaren DVDa ere bai.\nAsko dira maisu kontsideratu duten musikariak. Horrela dio Elvis Costellok:"}
{"id": "589098", "revid": "119347", "url": "https://eu.wikipedia.org/wiki?curid=589098", "title": "Mentxu Gal lorategiak", "text": "Mentxu Gal lorategiak Donostiako Amara auzoko plaza bat da, Easo kalea eta Antso Jakitunaren hiribidea lotzen dituena. Denbora luzez izenik gabe egon ondoren, 2015eko martxoaren 26ko Udal Batzarrak izen hori ematea erabaki zuen Mentxu Gal margolariaren omenez.\n2015eko maiatzaren 30ean, Amarapedia ekimenaren jarduerak bertan egingo dira Olatu Talka jaialdiaren barruan. Jaialdi honen helburuetako bat hiriko gune eta txoko ezezagunei ikusgarritasuna ematea da."}
{"id": "589099", "revid": "512", "url": "https://eu.wikipedia.org/wiki?curid=589099", "title": "Burionagonatotorekagageazkoetxea", "text": "Burionagonatotorekagageazkoetxea omen da ezagutzen den euskal abizen luzeena (32 hizki). Antza, abizen hori 1867an jaso zen eta Madrilgo Finantza Ministerioko langile batena zen (Burionagonatotorecagageazcoechea). \nDatua topiko bihurtu da eta, beste informaziorik gabe, zenbait hizkuntzatako wikipediatan aurki daiteke. Espainiako Estatistika Institutuak ez du abizena jasotzen. Eta EAEko agiri sakramentaletan ere, ez da dokumentatzen."}
{"id": "589107", "revid": "119347", "url": "https://eu.wikipedia.org/wiki?curid=589107", "title": "Santa Ana baseliza (Pasaia)", "text": "Santa Ana baseliza Gipuzkoako Pasaia udalerriko Pasai Donibane herri edo barrutian dagoen baseliza bat da. Pasai Donibaneko Alde Zaharraren gainaldean eta Jaizkibel mendiaren lehenbiziko maldetan dago. Bertatik, Pasaiako badiaren ikuspegi bikainaz goza daiteke.\nHistoria.\nEraikia izan zen jatorrizko urtea ezezaguna izan arren, 1758an zaharberritua izan zela jakina da.\nEraikina.\nEraikin erlijiotsu sotila da, oinplano laukizuzena eta nabe bakarra du, beste hainbat gipuzkoar elizen ereduari jarraituz korua eraikinaren sarreraren gainean du. Sakristia eraikinaren oinplano eta buruari ezkerraldean gehitu zaion pieza txiki batek osatzen du. Sarrera nagusia koruaren azpialdeko erdi-puntuko arkudun atarian du, eta beste sarbidea hegoaldeko fatxadaren erdian du, honetan dauden hiru leiho laukizuzenek elizaren barnealdea argiztatzen dute.\nSanta Ana eta Ama Birjinaren irudiak erretaularen erdian daude, eta heuren egite, antzinakotasun eta polikromia dela eta, ondare nabarmena osatzen dute. Irudi hau, 1573an Flandrian eskuratu eta itsasoz Pasaira eramana izan zen.\nEraikinak egitura soila eta azalera zurbilak ditu, mantentze egoera egokian dago. Bere ezaugarri nabarmenea, mendi magalean egotean datza, Pasaiako portuaren mugimendua ederki ikus daiteken terraza zabal batean ezarria.\nGaur egun.\nGaur egun, praktiko eta pilotuek itsasontziak badiaren ahora lerrokatzeko baselizako dorreaz baliatzen dira. Urtero legez, baselizaren jaieguna uztailaren 26ean ospatzen da, Santa Ana egunez, baselizan meza nagusia ospatu eta bertaratu direnen artean salda banatuz.\nBaselizaren atzealdean oraintxuki ireki berria den Santa Ana aterpea dago, Kostaldeko Done Jakue bidea burutzen ari diren erromesei ostatu emateko asmoz."}
{"id": "589109", "revid": "105290", "url": "https://eu.wikipedia.org/wiki?curid=589109", "title": "Karmengo eliza (Trintxerpe)", "text": "Karmengo eliza Gipuzkoako Pasaia udalerriko Trintxerpe barrutian dagoen eliza bat da. Karmengo Ama Birjinari sagaratua dago."}
{"id": "589111", "revid": "336", "url": "https://eu.wikipedia.org/wiki?curid=589111", "title": "Sexu jazarpen", "text": "Sexu jazarpena sexu ekintzak izatearren pertsona bati mendekotasun egoera batean (lantokian ugazaba baten aldetik, ikastetxean irakasle baten aldetik, ...) egiten zaion xantaia da, pribilegioak eskuratzeko proposamenak luzatuz edo zigorrekin mehatxatuz."}
{"id": "589130", "revid": "1830", "url": "https://eu.wikipedia.org/wiki?curid=589130", "title": "Errealitate areagotu", "text": "Errealitate areagotua () benetako mundu fisikoaren zuzeneko edo zeharkako ikuspegi bat da zeinen elementuak areagotuak (edo osatuak) agertzen diren ordenagailuz sortutako estimuluen bitartez, esaterako, soinuak, bideoak, grafikoak, edo GPS datuak. Errealitate areagotuaren bitartez zuzeneko errealitate misto bat sortzen da, erdi birtuala eta erdi benetakoa. Gailuen erabilpenean oinarritzen da, eta gailuei esker, dagoeneko existitzen den informazio fisikoari beste informazio birtual bat gehitzen zaio. Hori da errealitate birtualarekin duen alde nagusia, ez du errealitate fisikoa ordezkatzen, beste datu batzuekin osatu baizik.\nAplikazioak.\nErrealitate areagotuak elkarrekintza aukera berriak eskaintzen ditu, hori dela eta eremu askotan dago presente. Eremu horietariko batzuk arkitektura, aisia, hezkuntza, artea, medikuntza edota komunitate birtualak dira.\nProiektu hezigarriak.\nGaur egun, hezkuntza-proiektuei dagokienez, errealitate areagotuko aplikazio gehienak museo, erakusketa, jolas-parke eta abarrei bideratuak daude; izan ere, teknologia horren prezioa garestia da oraindik etxeko eremuan erabili ahal izateko. Toki horiek, \"wireless\" konexioak aprobetxatzen dituzte leku edo objektuen irudietan informazioa gainjartzeko eta, halaber, berreraikiak izan diren hondakinetan edo iraganeko paisaietan irudi birtualak kokatzeko. Horrez gain, errealitate areagotuko eszenatokiak sortzen dira 3D elementu ezberdinak antzeman eta elkarri eragin daitezkeelarik, adibidez, gorputz atalak. Hezkuntzan ezarritako lehenengo aplikazioetariko bat soldatzen irakasten duen errealitate areagotuko sistema da, arriskurik gabekoa eta beharrezko praktika ordu guztiak burutzea ahalbidetzen duena. Bestalde, jostailu fisikoekin elkar eragiten diren aplikazioak garatu dira haur hezkuntzarako. \nErrealitate areagotuaren garapenak ikasleek ezagutzarekin modu autentikoagoan elkar eragitea ahalbidetzen du. Izan ere, hartzaile pasibo moduan jokatu beharrean, ikasleak ikastun aktibo bilakatu daitezke, haien inguruarekin elkar eraginez. Ordenagailu bidez sortutako gertaera historikoen simulazioak tokiaren eta testuinguruaren ezagutza zehaztua izatea baimentzen du, adibidez. \u00a0\nUnibertsitate arloan, \u201cConstruct3D\u201d proiektuak ingeniaritza mekanikoko, matematikako edo geometriako kontzeptuak ikasten laguntzen du. Era berean, molekula baten estruktura espaziala irudikatzen duten kimika aplikazioak existitzen dira. Beste batzuek, \u201cHP Reveal\u201d dohaineko aplikazioa erabili dute. Horrek, kimika organikoko mekanismoak ikasten laguntzen duten errealitate areagotuko fitxak sortzen ditu eta baita laborategiko instrumentuak nola erabili beharko liratekeen erakusten duten froga birtualak ere. Gainera, anatomiako ikasleek giza gorputzaren atal ezberdinak 3Dn ikus ditzakete.\nGaur egun Espainian, hezkuntza eremuarekin erlazionatutako errealitate areagotuko bi proiektu daude garatze bidean. Lehenengoak, \u201cAum\u00e9ntate\u201d du izena eta zientzialariez eta irakaslez osaturiko taldea dago lanean. Bigarrena, \u201cAumentaty\u201d deitzen da eta Valentziako Unibertsitate Politeknikoaren proiektu bat da. Azkeneko horrek, errealitate areagotua editatzen eta irudikatzen dituzten dohako erremintak eskaintzen dizkie irakasle zein ikasleei. \nAzkeneko urteetan errealitate areagotuak gero eta protagonismo handiagoa hartu du hezkuntza bezalako eremuetan; izan ere, errealitate birtualetik eratorritako teknologia horri erabilera asko eman dakizkioke. Eremu errealean objektu birtualak gehitzeko gaitasunak eta erabilia izateko duen erraztasun handiak, erreminta oso erabilgarri bihurtu dute hainbat eta hainbat eduki aurkezteko. Gainera, hezkuntza eta entretenimendua bateratzea ahalbidetzen du, \u201chezientretenimendua\u201c terminoa sortuz. \nBestalde, errealitate areagotua oso lagungarria izan daiteke irudi batean agertzen diren hitzak itzultzeko. Edozein testuri (iragarkiri, menuri edo panfletori) argazki bat atera eta objektuaren itzulpena momentuan lortzen da. Prozesua oso erraza da: Software-ak objektuan agertzen diren letrak identifikatu eta hitza hiztegian bilatzen du, ondoren itzulpena topatzeko eta jatorrizko hitzaren gainean irudikatzeko. Aplikazio hau oso egokia da asko bidaiatzen duten pertsonentzat, hitz baten esanahia modu azkarrean jakin nahi izaten dutelako. Gaur egungo programak itzulpenak ingelesetik gaztelaniara eta gaztelaniatik ingelesera baino ez ditu egiten. Hala ere, Otavio Good-ek eta John DeWeese-k, programaren egileek, frantsesa, italiera edo portugesa gehitu nahi dituztela adierazi dute. \nTelebista.\nErrealitate areagotua kirol-emankizunetan gero eta ohikoagoa da. Amerikar futbol partiduen emankizunetan kolore horiko lerro bat irudikatzen da taldeak jokaldi zehatz bat lortzeko zeharkatu behar duen lerroa adierazteko. Kasu horretan, mundu errealeko elementuak futbol zelaia eta jokalariak dira, elementu birtuala, ordea, irudia areagotzen duen lerro horia. Bestalde, errealitate areagotua futbol zelaiaren erdiko zirkuluan partiduaren emaitza adierazteko erabiltzen da eta baita jokoz kanpoko jokaldiak erakusteko ere. Era berean, izotz-hockeyan \"puck\"-aren kokapena eta norabidea irudikatzeko erabiltzen zen errealitate areagotua, baina aurrerago hockeyaren puristek atzera bota zuten. Saskibaloian, 360\u00b0-ko sentsazioa eragiten duten errepikapenak sor daitezke. Igeriketan, ordea, momentuko errekorra adierazten duen lerroa irudikatzeko aukera ematen du lasterketan gertatzen ari denarekin alderatu ahal izateko. Azkenik, telebistan, meteorologiaren inguruan mintzatzen diren pertsonentzat ere lagungarria izan daiteke, hondamendi natural baten efektuak adierazteko, adibidez. \nAisia.\nEstatu Batuetan bideo-jokoek 30.000 milioi dolar inguru mugitzen dituzte. Beraz, ez da harritzekoa errealitate areagotuak eremu horretan apustu egin izana; izan ere, jokatzeko era desberdin asko eskaini ditzake. Erabilerarik esanguratsuena Blast Theory-en \"\u00bfPuedes verme ahora?\" jokoa da. Hiri bateko toki ezberdinetan hasten dute jokaldia ordenagailu mugikor bat daramaten eta GPS sistema bati konektatuak dauden hainbat jokalarik, helburua aurkakoak 5 metro baino urrunago mantentzea delarik. Nahiz eta Europako hainbat hirietan presente izan den, lehenengo aldiz Sheffield hirian jokatu zen. Arrakasta handia izan du ere \"ARQuake Project\"-ek, kanpo-guneetan munstro birtualei tiro egiteko aukera ematen duen jokoak. Hala ere, bideo-jokoen eremuan mozkinak lortzea zaila da oraindik; izan ere, hardwarea oso garestia da, eta amortizatzeko, erabilera-urte asko beharko dira.\nHorrez gain, Time.Inc. enpresa \"Time Special Edition\" deituriko aplikazioaren jabe da, nahiz eta Spinar America enpresak garatu zuen. Aplikazio horren laguntzaz Time Books aldizkarian egindako argitalpenak informazio gehigarriarekin osatzen dira. Modu horretan, errealitate areagotuaren edukiak \"Barack Obama: Eight Years.\" aldizkarian gehitu ziren lehendabiziko aldiz. Bertan, zortzi urteko agintaldian gertatutako momentu gogoangarrienak ikus daitezke, zehatz-mehatz, teknologia erabilita sortu ziren lau bideoetan.\nBestalde, iOS 11rentzako errealitate areagotuko hainbat aplikazio daude: \"Complete Anatomy 2018, fitness AR, 3-in-1 Ruler, Graphmented, Atlas de anatom\u00eda, IKEA place, AR MesureKit, World Brush, CARROT Weahter, Sky Guide AR, magicplan, PCalc Lite, GIPHY World AR, FishingGO, TapMeasure, PLNAR, Edmunds, Cubit, Night Sky eta Quartz\".\nJokoei dagokienez, adibide batzuk hurrengoak izango lirateke: \"Stack AR, Monster Park, Euclidean Lands, Splitter Critters, Warhammer 40,000: Freeblade, Egg, Inc, Flat Pack eta Kings of Pool\".\nAzkenik, sare sozialetan errealitate areagotua erabili zuen lehenengo aplikazioa \"Snapchat\" da, teknologia horrekin egindako iragazkiak eta animazioak gehitu baitzituen. Aurrerago, \"Instagram\" eta \"Facebook\" batu zirenez, errealitate areagotuko aplikazioen iraultza piztu zen.\nSimulazioa.\nHegaldiak edota lurrazalean egindako ibilbideak simulatzeko balio du errealitate areagotuak. \nSimulazio inguruneek mundu birtualen ikusaraztea ahalbidetzen dute, elementuak irudikatu eta elkarreragin daitezkeelarik. Simulazioarekin mundu birtualak erreala ordezkatzen du eta erabiltzailearen ekintzak bertara transmititzen dira. Modu horretan, erabiltzaileak 3D ereduak ikus ditzake."}
{"id": "589135", "revid": "119347", "url": "https://eu.wikipedia.org/wiki?curid=589135", "title": "Nicanor Narbarte", "text": "Nicanor Narbarte Iraola (Donostia, 1892ko urtarrilaren 10 - Irun, 1970ko urtarrilaren 10), kirolzale eta euskalzale, frankismoaren azken hamarkadan oso irakurria izan zen euskal abizenei buruzko liburua idatzi zuen.\nBiografia.\nNahiz eta jatorriz donostiarra izan zen Irunen bizi izan zen eta bertako komertzioan lan egin zuen. Gazte garaian pilotaria izan zen eta, ondoren, kirolarekin lotutako elkarte eta erakunde desberdinen bultzatzailea izan zen: Juventud Deportiva Irunesa, Irungo Real Racing Club, Sociedad de la Pelota Vasca, Gipuzkoako eta Espainiako Pilota Federazioak... Elkarte hauen zuzendaritzaren partaidea izan zen. Denbora librean, bestetik, euskalzalea bezala euskararen inguruko ikerketa desberdinak burutu zituen. Garai gogorrak ziren eta horrelako ikerketak aurrera eramatea ez zen gauza erraza izan. Haren liburu bakarra, \"Diccionario de apellidos vascos\" (1966), egilearen ikerketen benetako saski-naski bat izan zen non oso gai desberdinak bildu zituen, askotan oinarri zientifiko sendorik gabe. Gaur egungo ikuspuntutik oso liburu bitxia, garai bateko adierazlea.\n\"Diccionario de apellidos vascos\".\nLiburu honek bost edizioetan arrakasta itzela ezagutu zuen. Aipatu denez, edizio berriek atal berriak jasotzen zituen. Horrela, bosgarren edizioan (1983) beste artean, atal hauek agertzen dira:\nLiburua, bertan ematen diren etimologia xelebreak direla eta, nahiko kritikatua izan da. Borondate onez egindako lana bezala ulertu behar da. Egilearen jarrera euskaren apologistarena da eta horren ondorioz uneoro euskal jatorriaren garrantzia azpimarratu nahi du. Jarrera horren muturreko proposamena\nKristobal Kolonen euskaltasunaren erreibindikazioa izan daiteke. Narbarteren arabera Kolon Soraluzen (Gipuzkoa) jaio zen eta bere benetako izena Kristobal Maiztegi zen.\nKanpo loturak.\n[[Kategoria:Donostiarrak]]\n[[Kategoria:Irundarrak]]\n[[Kategoria:Euskararen sustatzaileak]]\n[[Kategoria:Pilota]]"}
{"id": "589136", "revid": "219", "url": "https://eu.wikipedia.org/wiki?curid=589136", "title": "Erromanikoa Burgosko probintzian", "text": "Erromanikoa Burgosko probintzian lotuta dago nagusiki Santo Domingo de Silosko monasterioarekin, eta zehazki bere klaustro ezagunarekin. Hala ere, badaude beste 500 monumentu edo aztarna erromaniko guztira probintzia osoan. \nIzan ere Gaztela eta Leonen, Segovia, Soria eta Palentziarekin batera osatzen du gune erromanikorik garrantzitsuena.\nEskualdeka.\nAlfoz de Burgos.\nAlfoz de Burgosen, alde batetik, Burgos hiriburan Las Huelgasko monasterioa, Erregearen Ospitalea aipatzekoak dira, Katedraleko Museoan eta Hiriko Museoan dagoen ondarearekin batera. Cerezo de R\u00edo Tir\u00f3n-eko elizaren ataria Irlako pasealekuan ipini zuten, herri hartatik ekarrita. \nBikaina den San Pedro de Carde\u00f1a monasterioa ere (Castrillo del Val) eskualde honetan dago, San Quirceko eliza (Los Ausines eta Revilla del Campo, Coj\u00f3bar (Mod\u00fabar de la Emparedada), Arlanz\u00f3n, Hurones, Quintanarruz (Merindad de R\u00edo Ubierna), Santib\u00e1\u00f1ez-Zarzaguda eta Mi\u00f1\u00f3n de Santib\u00e1\u00f1ez (Valle de Santib\u00e1\u00f1ez) eta Quintanadue\u00f1asekoak.\nArlanzako eskualdea.\nArlanzan, Santo Domingo de Silos eta Villamayor de los Montes.\nBureba.\nBureban, Soto de Bureba (Quintana\u00e9lez), Castil de Lences (Poza de la Sal) eta Abajas.\nDemandako mendilerroa.\nDemandako mendilerroan, Pineda de la Sierra, Riocavado de la Sierra, Vizca\u00ednos eta Jaramillo de la Fuente.\nDueroko Erribera.\nDueroko Erriberan, Espinosa de Cervera eta Coru\u00f1a del Conde.\nEbroko eskualdea.\nEbroko eskualdean, Miranda de Ebroko Esp\u00edritu Santo eta Bozo\u00f3-ko San Juli\u00e1n eta Santa Basilisa eliza, Ermita de Nuestra Se\u00f1ora de las Eras (Santa Gadea del Cid), Bugedoko Monasterio de Santa Mar\u00eda eta Enc\u00edo-ko tenplu abandonatua.\nMerindadeak.\nMerindadeetan, Mena Haraneko Vallejo eta Sionesko elizak, Merindad de Valdivielsoko Valdenoceda (San Miguel), El Almi\u00f1\u00e9 (San Nicol\u00e1s) eta Puente Arenasekoak (San Pedro de Tejada) eta Valle de Manzanedoko San Mart\u00edn del Rojokoa.\nOdra-Pisuerga.\nOdra-Pisuerga eskualdean, Padilla de Abajoko eliza eta Valle de Santib\u00e1\u00f1ezeko Mi\u00f1\u00f3n-ekoa.\nP\u00e1ramos y Campi\u00f1as.\nP\u00e1ramosetan, Rebolledo de la Torreko eliza, Valle de Sedanoko Moradillokoa eta Tubilla del Aguako Tablada de Rudr\u00f3nekoa.\nHalaber, La Piedra, Fuente \u00darbel, Pr\u00e1danos del Tozo eta Talamillo del Tozo-ko elizak ere (Basconcillos del Tozo) aipagarriak dira."}
{"id": "589137", "revid": "336", "url": "https://eu.wikipedia.org/wiki?curid=589137", "title": "Egloga", "text": "Egloga nekazarien eta artzainen bizitzari eta amodioari buruzko literatura lana da. Elkarrizketez osatuak izaten dira gehienetan eta, bizitzaren nahasmendu eta ustelkeria guztien aurrean, balizko artzain gizarte bukolikoan nagusituriko bizimodu harmoniazko eta librea kantatu ohi dute.\nTeokritok sortu zuen literatura lan mota hau (\"Eidyllia\", K.a. 310-250) eta Virgilio izan zen eglogak idatzi zituen idazle nagusietakoa (\"Bucolica\", K.a. 37). Italiako Errenazimentuaren garaian, berriro ere, erabiltzen hasi zen poesia molde hori (Dante, Petrarca, Boccaccio) eta XV. mende bukaeratik aurrera igaro zen Europa mendebaldeko herrietara. XVIII. mendean, artzain gaietatik urrundu, eta kutsu ironikoz jantzitako lehen eglogak eskaini zituzten ingelesezko idazleek, hala nola, Jonathan Swiften \"A Town Eclogue\" (1710, \u00abHiriko egloga\u00bb)."}
{"id": "589138", "revid": "512", "url": "https://eu.wikipedia.org/wiki?curid=589138", "title": "Teokrito", "text": "Teokrito (antzinako grezieraz: \u0398\u03b5\u03cc\u03ba\u03c1\u03b9\u03c4\u03bf\u03c2, \"Theokritos\"; Sirakusa, K.a. 315 edo 310 - K.a. 250 aldean) greziar poeta izan zen. Bere garaiko poetarik garrantzitsuena izan zen. Poesia bukolikoaren sortzailetzat hartu da. Poema ugari idatzi bazuen ere, \"Idilioak\" poema bilduma baino ez da gorde. Eragin handia izan zuen Virgilioren \"Bukolikoak\" obran."}
{"id": "589140", "revid": "105290", "url": "https://eu.wikipedia.org/wiki?curid=589140", "title": "Zirkuitu-diagrama", "text": "Zirkuitu-diagrama (baita eskema elektriko edo eskema elektroniko) \u2014, \u2014, zirkuitu elektriko baten irudikapen grafikoa da.\nZirkuituaren irudia egiteko en irudi sinpleak erabiltzen diren bitartean, zirkuitu-diagraman osagaiak eta hauen arteko konexioak ikur elektroniko estandarizatuak erabiliz erakusten dira. Orokorrean, zirkuitu-diagraman irudikatzen den osagai elektronikoen eta hauen harteko konexioen kokapena ez dator bat kokapen fisikoarekin.\nZirkuitu-diagramak zirkuituak diseinatzeko, zirkuitu inprimatuen diseinua egiteko, zirkuituak muntatzeko eta ekipamendu elektriko eta elektronikoaren mantentze lanak egiteko erabiltzen dira.\nLegendak.\nZirkuitu diagrama baten, deskriptore edo erreferentzia baten bitartez identifikatzen dira. Adibidez, R1 lehen erresistentzia da, R2 bigarren erresistentzia, C1 lehen kondentsadorea, L1 lehen induktorea, Q1 lehen transistorea, IC1 lehen zirkuitu integratua, eta abar. Erreferentzia hau osagaiaren ikur elektronikoaren alboan, gainean edo azpian jartzen da, betiere lerro elektrikoen gainean ez ezartzea zainduta, honek legenden ulertzea zaildu egingo luke eta.\nOsagaien balioa erreferentziarekin batera ezarri daiteke zirkuitu-diagraman \u2014adibidez \"R1 4,7 K\u03a9\"\u2014, edo/eta aparteko osagai zerrenda baten ezarri. Osagai zerrendan beste informazio gehigarri eta ohar batzuk ere barneratu daitezke.\nIEC 61346 estandarrak erreferentziak izendatzeko arau zehatzak batzen ditu.\nIkurrak.\nZirkuitu-diagrametan erabiltzen diren ikur elektronikoen erabilpen arauak historikoki herrialde batetik bestera desberdinak izan dira, eta denborarekin aldatzen joan dira, baina gaur egun neurri haundian nazioartean estandarizatuak daude.\nAskotan, osagai sinpleak berauen fabrikazio fisikoaren ezaugarriak adierazten dituen ikur baten bitartez irudikatu izan dira. Adibidez, erresistentziaren sigi-saga erako ikurraren jatorria, osagai hau egiteko alanbre zati luze bat induktantziarik ez sortzeko moduan itzulbiratzen zenekoa da \u2014biribilki eran egingo balitz induktantzia sortuko luke\u2014. Gaur egun alanbredun erresistentzia hauek potentzia-elektronikan bakarrik erabiltzen dira, erresistentzia txikiagoak ikatz konposatuarekin \u2014ikatz eta masilla betegarri nahaste bat\u2014 egiten direlarik, edo metalezko film batekin jantzitako zilindro isolatzaile eran. Ondorioz, erresistentziaren ikurtzat laukizuzen bat hartu da, batzuetan balioa ohm-etan laukizuzenaren barruan idatzita duena, sigi-saga itxuradun ikurraren ordez. Lanpararen ikurrak ere aldaketa asko izan ditu urteetan zehar.\nKonexio elektrikoak.\nIraganean lerro elektrikoen harteko lotura elektrikoak lerro gurutzatu soilen bitartez irudikatzen ziren \u2014irudiko 1. adibidea\u2014; lerroen harteko konexiorik gabeko \"gurutzatzea\" lerro bietatik baten zirkuluerdi bat ezarriaz irudikatzen zen \u20142. adibidea\u2014.\nOrdenagailuz lagundutako diseinua agertu zenean, lerro elektriko biren harteko lotura \"puntu\" edo \"tanta\" baten bitartez irudikatu zen \u20143. adibidea\u2014, eta lerro harteko konexiorik gabeko \"gurutzatzea\" lerro gurutzatu soilen bitartez irudikatu zen, \"puntu\" gabe \u20144. adibidea\u2014. Hala ere, puntua txikiegia marrazten bazen edo \"desagertzen\" bazen \u2014hainbat fotokopia generazio egin eta gero, adibidez\u2014, loturadun eta lotura gabeko lerro gurutzatzeak nahasteko arriskua zegoen \u20143. eta 4. adibideak\u2014.\nLotura elekrikoa daukaten eta \"gurutzatzen\" diren lerro elektriko bi irudikatzeko era modernoa \"puntu\" baten ordez bi erabiltzea da \u20145. irudia, lehentasunez 5b\u2014, banandutako T-lotura bi erabiliz, hauek ez baitute nahasterik sortzen. Lotura elektriko gabe gurutzatzen diren lerro bi irudikatzeko, lerro gurutzatu soilak erabiltzen jarraituko da \u20144. eta 6. irudiak\u2014.\nDiagramaren egituraketa.\nHitzarmen unibertsala ez bada ere, ohikoa da zirkuitu-diagramak ezkerretik eskuinera eta gohitik behera antolatzea, seinale nagusiaren eta indarraren fluxua jarraituz. Adibidez, irrati-hargailu baten eskema elektronikoan, antena sarrera ezkerrean jartzen da eta bozgorailu irteera eskuinean. Elikatze-iturriaren positiboaren eta etapa bakoitzaren harteko konexioak horriaren goialdean joango lirake, eta lur-konexioak, elikatze-iturriaren negatiboak edo beste itzulera bide batzuk horriaren behealdean.\nMantenimendurako egiten diren zirkuitu-diagramek seinale nagusiaren ibilbidea nabarmenduta jarri beharko dute, seinaleek zirkuituan jarraitzen dituzten ibilbideen ulermena errazteko.\nGailu konplexuek hainbat horrialdez osaturiko eskemak dituzte. Hauetan erreferentzia gurutzatuak erabiltzen dira horrialde desberdinen doazen seinaleen jarraipena egin ahal izateko.\nIEC 61082 estandarrak zirkuitu-diagramak prestatzeko arau zehatzak batzen ditu."}
{"id": "589141", "revid": "56334", "url": "https://eu.wikipedia.org/wiki?curid=589141", "title": "Zirkuitu diagrama", "text": ""}
{"id": "589142", "revid": "56334", "url": "https://eu.wikipedia.org/wiki?curid=589142", "title": "Eskema elektroniko", "text": ""}
{"id": "589143", "revid": "56334", "url": "https://eu.wikipedia.org/wiki?curid=589143", "title": "Eskema elektriko", "text": ""}
{"id": "589144", "revid": "12788", "url": "https://eu.wikipedia.org/wiki?curid=589144", "title": "San Bizente eliza (Larunbe)", "text": "San Bizente eliza Nafarroa Garaiko eraikin erlijiosoa da, Larunbe herrian dagoena. Itza udalerrian, Gulibarren, Iru\u00f1etik 20 kilometro mendebaldera. XIII. mendeko eliza gotikoa da, eskultura erromanikoak dituena. Kultura ondasun izendaturik dago.\nEzaugarriak.\nXIII. mendeko eliza da, harlanduz egindakoa. Atari gotikoa da, eta arku zorrotzak ditu hormabularren artean. Haietako bat sarbidea da, eta gainontzekoak maineldun leihoak dira; mainel bakoitzaren gainean lau lobuludun erroseta bat dago. Fatxadaren goialdean kanpoaldeko hormabularrak eta teilatu hegalaren azpian hagaburu leunak ageri dira. Kanpandorre laukizuzena du, goialdean bi bao dituena."}
{"id": "589146", "revid": "46380", "url": "https://eu.wikipedia.org/wiki?curid=589146", "title": "Jes\u00fas Hermida", "text": "Jes\u00fas Hermida Pineda (1937ko ekainaren 27a, Ayamonte, Huelva - 2015eko maiatzaren 4a, Madril) espainiar kazetari bat izan zen. Bere ibilbide profesionalaren hasieran TVE espainiar telebista kateko New York hiriko berriemalea izan zen, 1969ko uztailaren 21ean kate horrentzako gizakiaren Ilargirako ailegatzearen gaztelaniazko zuzeneko erretrasmisioa burutzeagatik ospetsu bilakatu zen. Hortik aurrera eta hamarkada luzez, ibilbide luze eta oparoa izan du."}
{"id": "589147", "revid": "512", "url": "https://eu.wikipedia.org/wiki?curid=589147", "title": "Iharteko monasterioa", "text": "Iharteko Andre Maria monasterioa Nafarroa Garaiko monasterio erromanikoa da, Itza udalerriko Lete kontzejuan dagoena, Iru\u00f1etik 20 kilometro mendebaldera. 2002an Nafarroako kultura ondasun izendatua izan zen; egun jabetza pribatukoa da.\nHistoria.\n1024ean, Antso III.a Nagusiak eta haren emazte Muniak Albeldako abade Leoariori eman zizkioten monasterioa eta Lete herria. 1045ean, Gartzia III.a Santxitzek Iratxeko monasterioari eman zizkion jabetza horiek, Deioko gazteluaren truke. 1837ko desamortizaziora arte egon zen Iratxeko monasterioaren mende. Mojak ziren Iharte bizitoki izan zutenak.\nEraikina.\nBi ataleko nabe bakarra dauka elizak. Absidea zirkuluerdi formakoa da, labe-gangaz estalia, eta erdi puntuko hiru leihoren bidez argiztatua. Lehenbiziko atala kanoi-gangaz estalirik dago, eta esfera zati formako kupula batez bigarrena; lanterna txiki batetik eta epistolaren aldeko leiho handitik sartzen zaio argia. XIV. mendeko pintura gotikoak daude gurutzaduran. Erdi puntuko bao bat duen kanpai-horma nabarmentzen da kanpoaldean.\n2002-2006 bitartean, eliza zaharberritua izan zen. Monasterioko gainerako eraikinak, ordea, erabat hondaturik daude. Hurbileko harrobi baten lanek larriki kaltetu dute eraikin multzoa.\nIrispidea.\nIru\u00f1etik abiatuz gero, Arazuri pasa eta Ororbian Irurtzunera doan bidea (NA-7010) hartu behar da. Handik bederatzi kilometrora, Ollarango sarrera baino lehen, Lete herrirako bidea hartu eta, herri multzoa bistaratzen denerako, ezkerrean Iharteko monasterioa ageri da."}
{"id": "589148", "revid": "6327", "url": "https://eu.wikipedia.org/wiki?curid=589148", "title": "Iarteko Andre Mariaren monasterioa", "text": ""}
{"id": "589151", "revid": "17", "url": "https://eu.wikipedia.org/wiki?curid=589151", "title": "Gizarte-bazterketa", "text": ""}
{"id": "589152", "revid": "17", "url": "https://eu.wikipedia.org/wiki?curid=589152", "title": "Bereizkeria", "text": ""}
{"id": "589153", "revid": "336", "url": "https://eu.wikipedia.org/wiki?curid=589153", "title": "Gizarte integrazio", "text": "Gizarte integrazioa norbanakoek gizartearen eta gizataldearen balioak, arauak eta sinesmenak bereganatzea da. Gizartea eta gizataldea osatzen dituzten pertsonen arteko loturen multzoa da, gizartea eta gizataldea \"eratu\" egiten dituztenak. Bi teoria nagusi daude gizarte integrazioa azaltzeko: alde batetik, \"integrazio sistemikoa\" izeneko teoriaren arabera, gizartea norbanakoen agregazio edo bateratzea besterik ez da, mekanismo inpertsonalen bitartez (dirua eta boterea, kasu); bestetik, \"integrazio sozialaren\" arabera, norbanakoen sozializazioa funtsezko faktorea gizarteen eraketan eta arau eta balioen onarpen kolektiboa da gizartean ordena eta batasuna ezartzen dituena. Integrazio sistemikoaren teoriaren adibide bat Adam Smithen \"esku ikusezina\" litzateke."}
{"id": "589158", "revid": "6950", "url": "https://eu.wikipedia.org/wiki?curid=589158", "title": "Agility", "text": "Agility txakurrekiko kirol modalitate lehiakor bat da non gidari batek bere txakurrari oztopo fisiko batzuetatik gidatzen duen. Oztopoak garbi pasatu behar ditu ahalik eta azkarren. Gehienetan uhalik gabe, jostailu gabe eta sustagarririk gabe parte hartzen dute. Gidariak ezin du txakurra ezta oztopoak ukitu. Beraz, gidariaren kontrola ahotsean, seinaleetan eta gorputz-hizkuntzan eraman behar du. \"Agility\" zirkuitua oztopo-kopuru zehatz batzuetan datza, epailea, txakurrak jarraitu behar izango duen ordena diseinatuko du, probaren arauen arabera. Zirkuituak korapilatsuak dira, bere gidariaren ordenak jarraitzeko. Lehiaketan zehar gidariak txakurraren abiadura erabaki behar du.\nHistoria.\nPeter Meanwell txakur-hezitzaileak \"agility \"sortu zuen. Kirol honen fama 1977ko Crufts-Showean zabaldu zen: txakur-erakusketa hartan bisitariak entretenitzeko moduan antolatu zen lehiaketa bat. 1978an, bi taldez lehengo aurkezpena egin zen. Arrakasta handia izan zuen eta hurrengo urtean taldeak hiru ziren. 1980an Erresuma Batua Kennel Clubek \"agility\" txakur-kirol ofizial bezala aurkeztu zuen.\nOztopoak.\nHauexek dira F\u00e9d\u00e9ration Cynologique Internationalek onartutakoak:\nAgility mundutik zehar.\nAgility mundu mailako kirola da.\nErresuma Batua.\nArraza askotako txakurrak onartzen dituzte. Honetarako hainbat baldintza bete behar dituzte.\nHerrialde gehienetan txakur guztiak onartzen dituzte, baino normalean txakur handienak ez dituzte hautatzen.\nMexiko.\nEuropa osotik ezagutu ostean, 1986an Amerikan ezagutu zen. Mexikon 1999an \"agility\" forma ofiziala bezala aurkeztu zen.\nTxile.\nDuela lau urte kirol hau barneratu zen. Hamar talde dira dagoeneko. Gehienetan Border Collieak, Shetlandeko artzain txakurrak, labrador retrieverrak eta Alemaniar artzain txakurrak erabiltzen dira.\nEspainia.\n1988 urtean lehenengo fundazioa sortu zen, Canino Boadilla Zentrua. 1989 lehenengo \"Europako Royal Canin Master Agility\" ospatu zen. Gertaera honen ostean hainbat agility talde sortu izan dira.\nNazioarteko txapelketak.\n\"Agility\"ko txapelketak munduan zehar egin dira. Azkeneko txapelketa mundiala 2007an Norvegian egin zen. 2014an munduko kopa Frantzian egin zen, non 30 herrialde aurkeztu ziren.\nTaldeak hauexek ziren:"}
{"id": "589160", "revid": "512", "url": "https://eu.wikipedia.org/wiki?curid=589160", "title": "Arabinosa", "text": "Arabinosa &lt;chem&gt;C5H10O5&lt;/chem&gt; formula duen monosakaridoa da, aldehido taldea (CHO) lehenengo karbonoan duena. Bost karbono dituenez pentosa bat da.\nEtimologia.\nPentosa honen izena landare-goma natural batetik dator, arabiar gomatik. Goma mota horrek arabinosa ugari du.\nEzaugarriak.\nArabinosa, besteak beste, pektina eta hemizelulosaren osagaia da, horregatik pektinosa izena ere ematen zaio.\nMuturrean karbonilo taldea du eta ondoren hiru karbono asimetriko ditu. Gainerako gluzidoen antzera, arabinosak bi isomero optiko ditu: D eta L (dextrogiroa eta lebogiroa). Naturan L-arabinosa da nagusi, hau salbuespena da gluzidoen artean, D isomero optikoa naturan ugariagoa baita.\nErabilerak.\nArabinosaren operoia garrantzi handikoa da bioteknologian eta biologia molekularrean, \"Escherichia coli\" bakterioak glukosarik ez eta arabinosa aurkitzen duenean honen katabolismoa abiatzeko gaitasuna baitu.\nElikagai industrian edulkoratzaile gisa komertzializatzen da. Arabinosa sakarasa entzimaren inhibitzailea da. Sakarasak sakarosa hidrolizatzen du glukosa eta fruktosa lortuz. Arabinosak hau inhibitzen duenez gluzemia indizea jeisten laguntzen du.\nArtifizialki sintetizatzeko glukosa hartu eta Wohl degradazio metodoa erabiliz lortzen da. Lortzen den arabinosa D enantiomeroa izaten da eta \"furano\" zein \"pirano\" itxurak har ditzake."}
{"id": "589163", "revid": "119347", "url": "https://eu.wikipedia.org/wiki?curid=589163", "title": "Polimedikazio", "text": "Polimedikazioa hitzak, etimologikoki, \"medikamentu asko\" esan nahi du. Gaixo batek botika asko hartzen duenean problematika berezia planteatzen du. Kasu batzutan arazo hori, egoera eta adinaren arabera, ekidi daiteke baina ez beti. Gaixoaren ongizatearentzat garrantzi handia du botiken kontsumoa orekatzeak.\nBi ikuspegi.\nHitza definitzeko unean, I\u00f1igo Aizpuruak bi ikuspegi bereizi ditu:\nMikel Baza eta Arritxu Etxeberriaren arabera: \"Gure inguruan, 65 urtetik gorakoek 7 medikamentu hartzen dituzte egunero, batez beste, eta polimedikazioaren prebalentzia % 30etik % 50era bitarteko tartean egongo litzateke\".\nPolimedikazioaren ondorioak.\nMikel Bazak, beste batzuen artean, honako ondorio hauek aztertu ditu:\nKanpo estekak.\n[[Kategoria:Farmakologia]]\n[[Kategoria:Medikuntza]]\n[[Kategoria:Tratamendu medikoak]]"}
{"id": "589187", "revid": "512", "url": "https://eu.wikipedia.org/wiki?curid=589187", "title": "\u00c8ve Curie", "text": "\u00c8ve Denise Curie Labouisse, (Paris, 1904ko abenduaren 6a- New York, 2007ko urriaren 22a) frantziar pianojole, kazetari, hizlari eta diplomatikoa izan zen.\nBiografia.\nPierre Curie eta Marie Curie zientzialarien alaba zen eta Ir\u00e8ne Joliot-Curieren ahizpa txikia ere bai, hirurak Nobel saridunak. Senideak ez bezala, ez zuen ibilbide zientifikoa izan, baizik eta ikasketa literario eta artistikoak jorratu zituen, amak animatua. Ignacy Paderewski irakasle izan zuen, eta piano-jotzaile gisa hasi zen Parisen, 1925ean. Frantzian eta Belgikan emanaldiak egin zituen Bigarren Mundu Gerra hasi zen arte.\nAma hil ondoren, 1934 urtean, haren biografia idatzi zuen, \u201cMadame Curie\u201d; arrakasta itzela lortu zuen lanak eta hainbat hizkuntzatara itzuli zen. Ondoren, MGM ekoizleak zinemarako bertsioa egin zuen 1943 urtean; non Greer Garsonek Marieren rola antzeztu zuen eta Walter Pidgeon aitarena.\nBigarren Mundu Gerra zela, Frantziako porrota izatean, 1940ko ekainean, Bordelen itsasoratu zen \u201cMadura\u2019\u2019 Britaniar ontzian, non 1300 errefuxiaturekin batera bidaiatu zuen (besteak beste, \u0160tefan Osusk\u00fd, Txekoslobakiar Batzorde nazionaleko kidea, belgiar ministroa izandako Marcel-Henri Jaspar eta Hugh Carleton Greene, \"Daily Telegraph\" egunkariko kazetaria eta Graham Greene idazlearen anaia). Falmouth (Kornualles) herrira, Erresuma Batuan, iritsi zen ekainaren 21ean.. Han aliatuen aldeko borrokan jarraitzeko engaiatu zen France Libre erakundean gerra bukatu arte. Kazetari gisa, prentsan eta irratian jardun zuen, bitan Radio Londresen. Erantzun gisa, Vichyko gobernuak ondasunak konfiskatu eta frantziar nazionalitatea kendu zion, dekretu baten bidez, 1941eko maiatzean, eta berarekin batera baita ere Henri Bernsteini, Ren\u00e9 Cassini eta Georges Thierry d'Argenlieuri.\n1942 urtean kazetari gisa aritu zen New Yorkeko \"Herald Tribune Syndicate\" eta Londongo \"Allied Newspaper\" komunikabideetarako; horrek Bigarren Mundu Gerraren fronteetan ibiltzera eraman zuen, besteak beste, Libia, Errusia, Birmania eta Txinan zehar. Berriro Erresuma Batuan, 1943 urtean,\"France Libre\" erakundean sartu zen, eta Italiako frontean osasun zerbitzuetan lan egin zuen.\n1944 urtean, Philippe Barr\u00e8s kazetari eta politikoarekin batera, Paris-Presse egunkaria sortu zuen eta elkarrekin zuzendu zuten 1949 urte arte.\n1948 urtean, beste intelektualekin batera, deitu zioten Ipar Atlantikoko Itunaren Erakundea edo NATO/OTAN erakundeko aholkulari lanak egiteko Idazkaritza Orokorrena. 1954 urtean Haurren Laguntzarako Nazio Batuen Funtsa edo UNICEF erakundean hasi zen lanean. Bertako kide zen Henry Labouisserekin ezkondu zen eta 1958 urtean AEBko nazionalitatea hartu zuen."}
{"id": "589188", "revid": "86574", "url": "https://eu.wikipedia.org/wiki?curid=589188", "title": "Bette Nesmith Graham", "text": "Bette Nesmith Graham (Dallas, Texas, AEB, 1924ko martxoaren 23a - Richardson, Texas, AEB, 1980ko maiatzaren 12a) estatubatuar mekanografoa, komertziala eta Liquid Paperren sortzailea izan zen.\nBiografia.\nBette Nesmith Graham Texas Bank and Trust enpresan hasi zen idazkari, berarentzat eta semearentzat bizibidea lortzeko asmorekin. Izan ere, 1946an senarrarengandik legez banandu ondoren haren laguntzarik gabe egin behar baitzuten aurrera.\nNesmith berehala igo zuten mailaz eta idazkari exekutibo izendatu; hala, garai hartan banketxeetan emakumezkoek lor zezaketen postu gorena eskuratu zuen. Langile fina zen, baina mekanografian trebe izatea ez zen haren bertuterik handiena eta, ordenagailuak hedatu aurretik, oker bakar batek orria zaborrontzira bota eta hutsetik hastea esan nahi zuen.\nDiru sarrerak handitzeko asmoz eta margotzeko zeukan trebezia baliatuz, banketxeko erakusleihoak apaintzen hasi zen eguberrietan. Inspirazioa orduan etorri zitzaion. Berak adierazi zuenez \u201cartistek ez dute egindakoa baztertzen huts bakar batengatik, txarto egindakoaren gainean pintatzen dute beti, eta artistek erabiltzen dutena erabiltzea erabaki nuen\u201d. Botila txiki bat tenpera zuriz bete zuen eta, akuarelak margotzeko erabiltzen zuen pintzel finarekin batera, bulegora eraman zuen, mekanografia akatsak zuzentzeko.\nHasieran, ezkutuan erabiltzen zuen asmakizun gero eta hobea; semearen kimika irakaslearen laguntzaz pinturaren formula hobetuz joan zen. Banketxeko nagusiek, likido zuzentzailearen berri izan zutenean, errieta egin zioten. Lankideek, ordea, haientzat ere potetxoak egiteko eskatzen hasi ziren. Hala, 1956an produktua merkaturatzea erabaki zuen. \"Mistake Out\" izena ipini zion lehenik, eta \"Liquid Paper\" aurrerago.\nEtxean laborategi modukoa prestatu zuen ekoizpena bermatzeko. Baina etengabe hazten ari zen eskaerak bultzatuta, etxe atzeko lorategian etxola eraiki behar izan zuen. Hamabi urtez hura izan zen enpresaren egoitza nagusia. 1979an enpresak 200 langile zituen eta urteko 25 milioi botilatxo ekoizten zituen. Urte horretan bertan Gillette erraldoiak 47,5 milioi dolarren truke erosi zion enpresa Grahami."}
{"id": "589189", "revid": "105290", "url": "https://eu.wikipedia.org/wiki?curid=589189", "title": "Certaldo", "text": "Certaldo Italiako Toskana eskualdean dagoen Florentziako probintziako udalerria da. 75,24\u00a0km\u00b2ko eremua du eta 2010ean 16.328 biztanle zituen"}
{"id": "589190", "revid": "105290", "url": "https://eu.wikipedia.org/wiki?curid=589190", "title": "Akha", "text": "Akha Tailandia, Myanmar, Laos eta Txinako Yunnan probintziako goi-mendietan herrixka txikietan bizi den tribu indigena bat da. Txinatik Asia hego-ekialderako bidea egin zuten XX. mendearen hasieran. Myanmarreko eta Laoseko gerra zibilen ondorioz, akhar asko Tailandiako Chiang Rai eta Chiang Mai probintzietara mugitu ziren eta egun 80.000 bat inguru bizi dira bertan. Haien mendietako herrixkak bisitatzeko turistentzako txangoak antolatzen dira.\nAkharrak akheraz hitz egiten dute, Tibetar-birmaniar familiako Loloish (Yi) adarreko hizkuntza bat. Lisu hizkuntzarekin harremana du eta uste da garai batean Lolo tribu ehiztarien oinordekoak direla, Yunnan-go Baoshan eta Tengchong lautaden jabeak Ming dinastiak 1644an inbaditu zuen arte."}
{"id": "589191", "revid": "90204", "url": "https://eu.wikipedia.org/wiki?curid=589191", "title": "Kickstarter", "text": "Kickstarter proiektu sortzaile eta berriak finantzatzeko erabiltzen den mikromezenasgo webgunea da. Arlo teknologikoan ezezagunak diren asmakizun berriak ezagutzeko oso baliagarria da. Plataforma hau 2009ko apirilaren 28an sortu zen.\nJendea saiatu behar da bere produktua saltzen, aurkeztuz eta azalduz. Ondoren, inbertitzaileek dohaintzen bitartez diru eskaini dezakete etorkizunera begira. Webgunearen bilakaera esponentziala da, eta pertsona ezezagunentzat aukera bikaina da. Baita moduan erabiltzen da. Izan ere, enpresa handiek langile berriak hemen bilatzen dituzte.\nProiektu arrakastatsuak eta polemikoak.\nBadira zenbait proiektu milioi dolarreko laguntzak jaso dituztenak. \"Star Citizen\" bideo-jokoak, adibidez, 80.000.000 dolar lortu zituen urte batean. Era berean, ordu batean milaka euro lortzen dituzten ideiak badaude.\nDena den, webguneak eskaintzen duen askatasuna askotan eragiten du polemika egotea partaideen artean. Adibidez, 2014. urtean Estatu Batuetako mutil batek ideia maniako bat aurkeztu zuen: bideokoko biolentokin jolasten zenituen bitartean odola xurgatzen zizun hodia, jotzen edo tiro egiten zizutenean."}
{"id": "589192", "revid": "119347", "url": "https://eu.wikipedia.org/wiki?curid=589192", "title": "Bideokontsola", "text": "Bideokontsola edo bideojokoen kontsola, entrenenitzeko erabiltzen dugun sistema elektronikoa da. Bideokontsola, bideojokoak, disko optikoak, disko magnetikoak, oroimeneko txartelak edo biltegi dispositiboak exekutatzen ditu. Hainbat joko mota daude: akzioa, kanpaina...\nBideojokoen lehen sistemak bideojokoetara jolastu ahal izateko diseinatu ziren, baina bosgarren belaunaldiko bideokontsoletatik aurrera, ezaugarri berri batzuk gehitu zituzten, adibidez: multimedia, internet, denda birtualak eta Nintendo Network, PlayStation Network edo Xbox Live bezalako onlineko zerbitzuak.\nBideokontsola ordenagailu edo zerbitzari batean jokoak exekutatzeko diseinatutako sistema elektroniko txikia da. Ordenagailuek bezala, forma eta tamaina desberdinak har ditzakete; adibidez, mahaigainekoak izan daitezke; hau da, telebista batera konektatu behar dira bideojokoa ikusteko eta kontsola pizteko; entxufeari konektatuta egon behar da, edo bideojokoen kontsola eramangarriak izan daitezke, pantaila integratuarekin eta berezko indar-iturriarekin (bateria) doazenak.\nBideojokoak, hainbat modutara aurkez daitezke: plastikozko kartutxoen moduan, diskete batean, memoria txartel moduan, disko konpaktuan (PlayStation-en Sega Saturn-en kasuan bezala), GD-ROM diskoak (Sega Dreamcast-en kasuan), \u00abGOD\u00bb diskoak (Nintendo GameCube-ren kasuan), DVDa (PlayStation 2, Wii, Xbox, Xbox 360en bezala), Blu-ray (PlayStation 3, Xbox One, PlayStation 4 kontsoletan bezala) edo Ultra HD Blu-ray kasuan (PlayStation 5, Xbox Series X-ren kasuan). DVD-ROM eta BD-ROM dira zazpigarren belaunaldiko joko kontsoletan estandar bihurtu direnak. Kartutxoak bideojoko eramangarrietarako edo lehenengo belaunaldietako bideojokoetarako erabiltzen ziren. Gaur egun, PlayStation Portable-k UMD erabiltzen du, eta Nintendo DS, Nintendo 3DS eta Nintendo Switch-ek SD txartel gailu eramangarriak erabiltzen dituzte.\nHistoria.\nMende erdi atzera, oso zaila zen entretenimendu-kontsola bat izatea. Lehen bideojokoa 1958an sortu bazen ere, ez zen urte asko igaro teknologia hori etxeetan sartzeko.\nTramankulu horiek haurren eta gazteen bizitzan sartu zirenetik, entretenimenduaren paradigma astindua ikusi da, eta aire independenteko aisialdiko okupazioen balantza eta beste batzuk pantaila baten aurrean alderik alde aldatu ziren, inolako zalantzarik gabe.\nBideojokoek alderdi askotako bilakaera izan dute sortu zirenetik. Baina aldaketa hori ez zen bideragarria izango haiek jasaten zituzten teknologien optimizazioarekin batera izan ez balitz. Horregatik, kontsoletan, funtsezko aldaketa egon zen.\nLehenengo bideojokoa zein izan zenari buruz eztabaida dago. 1948. urtean, misilen jaurtiketa simulatzen zuen aparatu baten patentea erregistratu zen Estatu Batuetan. 1952an, artzainjokoan oinarritutako \"OXO\"\u00a0 bideojokoa egin zuen Cambridgeko Unibertsitateko EDSAC konputagailuan. 1958an, \"Tennis for Two\" sortu zuten, ping-pong simulagailu bat, bi giza jokalariren arteko lehen bideojokoa. 1962an, \"Spacewar!\" sortu zen, lehen shooter bideojokoa. 1968an, telebistan oinarrituriko lehenengo bideokontsolaren prototipo erabilgarria egin zen: Odyssey izenekoa.\nBideojokoen industrian, hainbat belaunalditan sailkatu dira bideojokoak. Sailkapen hori abiarazte-denborak eta une horretan dagoen teknologiak zehazten dute. Enpresa fabrikatzaileek kontsola berri bat merkaturatzen dute denbora jakin batean (5 edo 6 urte bitartekoa izan daiteke). Hala ere, belaunaldi batzuk bit-kopuru jakin batek markatzen jarraitzen dute, hauek prozesadorearen bus-zabalera zehazten dutelarik (bigarren belaunalditik seigarren belaunaldira).\nMerkatuan agertu ziren lehen bideokontsolek 8 biteko prozesadore bat zuten. Bigarren belaunalditik aurrera, elaboratzaile batzuek 16 biteko taldeak aurkeztu zituzten. Kreazio handiagoko kontsola batek ez du, nahitaez, bit gehiagoko datuen bus-zabaleraren prozesadore bat izan behar, belaunaldi bakoitzean aurrekoaren zenbakia bikoizten dela uste duen alderantzizkoa, prozesadore baten potentzia, bere bus zabaleraz gain, bere konposizio eta azkartasunagatik determinatua dagoelako.\nSortu berri diren bideokontsoletan, oraingoz, ez da soilik PUZaren potentziaren mendekoa, baizik eta GPU prozesadore grafikoarena ere, kontsolan grafikoen jardunaren eskuordetutako prozesadorea baita.\nLehen belaunaldia.\nLehen ordenagailu-jokoak 1960ko hamarkadan agertu baziren ere, hauek pantaila bektorialak erabiltzen zituzten, ez bideo analogikokoak. Magnavox konpainia elektronikoak mahai gaineko lehen bideokontsola ez zuen 1972 arte kaleratu. Magnavox Odyssey, Ralph Baerrek sortu zuen. Odysseyak arrakasta moderatua izan zuen; hala ere, Atariren arcade Pong jokoaren agerpenarekin, bideojokoak zabaltzen hasi ziren; publikoa, industria berriaren aurrean, interesa erakusten hasi zen. 1975eko udazkenean, Magnavox konpainiak Odyssey proiektua bertan behera utzi zuen, bada, Odyssey 100ean Pong eta Hockey taldeek bakarrik jokatzen baitzuten.\nOndoren, Odyssey 100 kontsolaren eguneratze batek, 200 kontsolak, puntuazio pantaila bat zeraman txertatuta; 4 jokalari arterainoko jokoa ahalbidetzen zuen, eta hirugarren joko batekin batera saltzen zen: Smash. Ia aldi berean, Sears merkataritza guneen kateak Atari Pong sistemaren eskubideak erosi, eta kontsumo merkatuan sartu zuten Sears-Telegames izenarekin. Arcade merkatuarekin egin bezala, Pong kontsolen klonez eta eratorritako jokoez bete zuten laster.\nBigarren belaunaldia.\n1970eko hamarkadaren bigarren erdian hasi zen, 1976an Fairchild Channel F iritsi zenean. Belaunaldi honetan, Atari 2600, Colecovision, Mattel Intellivision eta Atari 5200 nabarmendu ziren. Erabateko nagusitasuna Atarirena izan zen, baina, gutxienez, bi aurkari nabarmenak izan zituen: Colecovision, 2600 delakoaren kolore bikoitzarekin eta Mattelen Intellivision, historian lehen aldiz 16 biteko CPUa duena.\nHirugarren belaunaldia.\nBideojokoen krisiaren ondoren, kontsolen mundua ia japoniarren monopolioa da. Belaunaldi honetan, NES (Nintendo Entertainment System), Famicom (Japoniako nes) edo Hyundai Comboy (Hego Korean hala deitua) eta Sega Master System bezalako kontsolek 8 bit zituzten. NES ia bakarrik nagusitzen da 1988an Mega Drive iritsi zen arte. Belaunaldi hori \u00ab8 biten aroa\u00bb bezala ezagutu zen.\nLaugarren belaunaldia.\nBideojokoen historian, bideokontsolen laugarren belaunaldia (ohikoagoa 16-biteko aro bezala aipatua) 1987ko urriaren 30ean hasi zen Nippon Electric Company enpresa japoniarrak (NEC) PC Engine (TurboGrafx-16 bezala ezagutua Ipar Amerikan) kaleratu zuenean. 1988an, Segak bere kontsola aurkeztu zuen 16 biteko PUZarekin: Sega Genesis Amerikan eta Sega Mega Drive Europan eta Asian. 1990ean, Nintendok 16 biteko Super Nintendo kontsola atera zuen, eta, urte horretan bertan, SNK arcade ekoizleak Neo-Geo atera zuen, bere prezio handiagatik Rolls Royce deitua eta belaunaldi honetako kontsolarik indartsuena. Belaunaldi hori kartutxoari erantsitako txip grafikoengatik nabarmentzen da, Super FX eta SVP kasu, baita Mega Driveren hardware handitzeengatik ere: Mega CD eta Sega 32X. Hainbat kontzeptu agertzen dira, hala nola multiataza, multimedia, bektore-grafikoak, etab. Super Nintendo kontsola salduena izango da, 49 milioi unitaterekin, nahiz eta Europan gehien saltzen dena Mega Drive izan.\nBosgarren belaunaldia.\nBosgarren belaunaldiaren denboraldian, ordenagailu baten antzeko ezaugarriak zituzten hainbat ekipo aurkeztu zituzten joko fabrikatzaile askok. Belaunaldi hau \"32 biten aroa\" bezala ezagutzen da, nahiz eta, batzuetan, pertsona batzuk \"64 biten\" aroa bezala erreferentzia egiten dioten; bi urte beranduago, Nintendok ezizen hori apurtuko zuen, sistema bat atera baitzuen: Nintendo 64 kontsola, zeinari batzuetan \"3D aroa\" ere deitu zaion.\n2Da 3D ingurune tridimentsionaletara igarotzea ekarri zuen belaunaldia da, 1994.urtean Segak bere Sega Saturn eta Sonyk bere PlayStation kaleratu zituenean hasi zena eta konpainia hori bideojokoen munduan sartzea ekarri zuena.\nFuntsean, hiru kontsola nagusitu ziren merkatuan: Nintendo 64 (1996), garai hartako eta aisialdi elektronikoaren historiako bideojoko esanguratsuenetako batzuk izan zituena, hala nola Super Mario 64 ahaztezina (jaurtiketa-joko horrek, ondorioz, 21 urte betetzen ditu), F-Zero X, Perfect Dark edo The Legend of Zelda: Ocarina of Time, besteak beste. Era berean, Super Smash Bros bezalako sagak jaio ziren, gaur egun arrakasta handiko salmentak izaten jarraitzen dutenak: Sega Saturn (1994), SEGAren kontsola eztabaidatuena izan zena, Japonian, baina, arrakasta handia izan zuena eta askorentzat oso ezezaguna nahiz joko handien zerrenda luze bat gordetzen duen. PlayStation kontsolarekin (1994), jokoak CDan atera zuen lehena Sony izan zen. Hamarkada betean, PlayStation izan zen historian, mundu osoan, 100 milioi unitate baino gehiago saldu zituen lehen joko kontsola, eta, bere bizitzan zehar, ia 8.000 joko izatera iritsi zen. Kontsolen salmenten demografia asko aldatu zen, baina kontsola hauek aro honetako kontsolen gerra definitu zuten. 3DO Interactive Multiplayer eta Atari Jaguar ere aro horren parte izan ziren, baina euren marketina eskasa izan zen, eta, inpaktua sortzeko orduan, huts egin zuten. Aro horrek ere Nintendoren Game Boy lanaren bertsio eguneratu bat ikusi zuen: Game Boy Color.\nSeigarren belaunaldia.\nXX. mendearen amaieran hasten da. Belaunaldi honetako lehen kontsola Sega Dreamcast izan zen, Japonian 1998ko azaroaren 27an merkaturatua; arrakasta komertzialik handiena Sonyren PlayStation 2 izan zuen, 2000. urtean agertu zena. Ordenagailu eramangarrien arloan, Nintendoren Game Boy Advance delakoak arrakasta handiagoa izan zuen.\nBelaunaldi honetan, ordenagailu pertsonal baten arkitekturarekin antzekotasuna zuten ekipoak sortu ziren; hala ere, mahai gaineko kontsolek kartutxoak alde batera utzi zituzten, eta edukiera handiko biltegiratze bitartekoak erabiltzen dituzte, DVD, GD-ROM eta GOD kasu. Horren ondorioz, jokoak luzeagoak eta bisualki erakargarriagoak ziren. Gainera, belaunaldi horrek lineako bideojokoa kontsoletan ere esperimentatu zuen, eta barne-biltegiratze sistemak aplikatu ditu ekipoetan, hala nola bideojokoaren datuak gordetzeko erabiltzen diren flash memoria eta disko gogorrak.\nDreamcast izan zen belaunaldi honetako lehen kontsola eta Segaren azken bideojokoen kontsola, baita belaunaldi honetan ekoizpena eten zuen lehena ere. Segak GD-ROM izeneko euskarri optiko berezia ezarri zuen. Disko horiek software pirateria saihesteko sortu ziren, nahiko erraza aurreko belaunaldiko kontsoletan, CD-ROMeko lehen grabagailua merkaturatzearekin bat etorri baitzen, baina formatua berehala izan zen urratua. 2001ean, sistema honen ekoizpena eten egin zen, Sega softwarearen garapenera soilik bideratu zen. Hala ere, konpainiak saldutako kontsolei eta GD-ROM formatuari euskarria ematen jarraitu zuen 2007ra arte. Taldea izan zen 33.6 Kb-ko modem bat izan zuen lehena, honekin Internetera sartu eta Phantasy Star Online bezalako online titulu batzuk jokatu ahal izateko.\nSonyren PlayStation 2k PlayStationen arrakasta berarekin jarraitu zuen, eta, sisteman, filmak erreproduzitzeko aukera ematen zuen DVD erreproduzitzailea zuen lehen etxeko bideokontsola izan zen. Gainera, barneko disko gogor bat jartzeko aukera zegoen, sare-egokitzailearekin konbinatuta. Bere aurrekoak bezala, 2004an kaleratu zen modelo txiki bat ere izan zuen. Kontsola 2013an kendu zuten merkatutik.\nNintendo GameCube Nintendoren mahaigaineko laugarren bideokontsola izan zen, baita kartutxoak alde batera uzten zituen konpainiaren lehen sistema ere. Sistema horrek GOD (Gamecube Optical Disc) izeneko DVDaren antzeko disko formatua erabiltzen zuen, 8cm-koa. 2008an erretiratu zuten.\nXbox izan zen belaunaldi horretan atera zen azken kontsola, eta Microsoften lehena. Sega Dreamcast bezala, lineako jokoan oinarritu zen, eta kontsolari disko gogor integratu bat ematean berritu zuen; DVD formatua erabiltzen zuen, eta musika audioko CD batetik kontsolara gordetzeko aukera ematen zuen GTA San Andreas bezalako jokoak erabiliz. Onarpen ona izan zuen, baina bizitza, laburra.\nV Smile ere Vtechetik lehen aldiz irteten zen azkenaurreko kontsola izan zen, 0 eta 7 urte bitarteko adingabeentzat, eta kartutxo bateragarriak erabiltzen ziren, eta bere memoria 644 mb-koa zen eta bere tamaina 2.2 cm-koa da.\nZazpigarren belaunaldia.\nBelaunaldi honen ezaugarria da prozesamenduko unitate zentralean teknologia multinazionalaren sarrera. Blu-ray disko optikoaren formatuaren, hari gabeko kontrolatzaileen integrazioak eta kable bidezko kontrolatzaile klasikoa \"lekuz aldatu\" duten mugimenduen detekzioak ere markatzen dute.\nBeste alderdi garrantzitsu bat Internet bidezko jokoen banaketa da mundu mailako banda zabaleko zerbitzuaren agerpenari esker. Jokalari anitzeko jokoei euskarri teknikoa ematen dieten Interneteko zerbitzuetako batzuk dira: Microsoften Xbox Live, Sonyren PlayStation Network eta Nintendoren Nintendo WiFi Connection. Belaunaldi honen beste ezaugarri garrantzitsu bat irudi errealak prozesatzen laguntzen duten txip grafiko sofistikatuak sartzea da, GPU prozesadore digitalaren kasuan bezala.\nBelaunaldi honetan, Segak, eskala txikiagoko merkatu batera joateko, bideokontsola nagusiekin lehiatzeari utzi zion, bere Sega Zone minikontsola kaleratuz, belaunaldiko gainontzeko kontsolak bezala mugimendu sentsoreekin hornitua dagoena. Merkatu horretan bertan agertzen da Zeebo minikontsola, lineako jokoak eskaintzen zituena eta, beranduago, bere ekoizpenaren amaiera iragarriko zuena.\nVtech zazpigarren belaunaldira iritsi zen bere V Smile Monitonekin.\nHiru konpainia dira merkatuan maila handian lehiatzen direnak: Nintendo, Sony eta Microsoft. Nintendo eta Sony Japoniako enpresak dira, eta Microsoft Estatu Batuetakoa. 2005. urtearen amaieran, Microsoften Xbox 360 izan zen belaunaldi honetan agertzen lehena. 2006ko azaroan, Nintendoren Wii eta Sonyren PlayStation 3 agertu ziren. Salmentei dagokienez, Nintendo konpainiak merkatua berreskuratu zuen Wii diseinatu zen ikuspegi berriari esker, eta, horrela, mahai gaineko bideokontsolen salmentetan lehen postuan kokatu zen.\nZortzigarren belaunaldia.\nZazpigarren belaunaldiaren ondorengo bideojokoen kontsolen sorrera deskribatzen duen terminoa da (Sonyren PlayStation 4, Nintendoren Wii U eta Microsoften Xbox One), baita antzeko denbora-esparruan jaurtitako joko eramangarrien unitateak ere, eta konpainia batzuek bideojokoen kontsola berri batekin egin zuten debuta.\nBelaunaldi horretan azpimarratzekoa da Interneten erabilera kontsolen funtzionaltasunaren ardatz nagusi gisa, kontsolak \"media- center\" bihurtuz eta aparatu bakarrean elkartuz jokoen kontsolaren funtzioak eta filmak saltzeko dendarenak, telesailak eta beste eduki batzuk aparatutik bertatik. Bideokontsolen aurreko belaunaldiak, normalean, bost urteko zikloetan gertatu diren arren, zazpigarren belaunalditik zortzigarrenera bitarteko trantsizioak sei urte baino gehiago iraun du. Trantsizioan, ohi bezala, salmenta gehien izan zituen aurreko belaunaldiko mahai gaineko kontsola, Wii-a, oinordekoa izan zuen lehena da."}
{"id": "589194", "revid": "119347", "url": "https://eu.wikipedia.org/wiki?curid=589194", "title": "Jan Palach", "text": "Jan Palach ( \u2013 ) protesta politikoa egiteko asmoz bere buruaz beste egin zuen txekiar ikasle bat izan zen.\n1968ko abuztuan, Varsoviako Ituneko tropek, Sobietar Batasunak gidaturik, Txekoslovakia inbaditu zuten. Horrela, Alexander Dub\u010dek-en gobernuaren erreforma liberalizatzaileak, eta harekin batera Pragako Udaberria, geldiarazi zituzten. Testuinguru horretan, 1969ko urtarrilaren 16an, Palachek bere buruari su eman zion Pragako San Wentzeslaoren enparantza.\nHerrialdeko zenbait pertsona ospetsuri bidalitako gutun batean Palachek zin egin zuen isilpeko erresistentzia-talde bat antolaturik zegoela, eta kideak beren buruaz beste egiteko prest zeudela beren eskaerak ez bazituzten betetzen. Azkenean, nahiz eta egia izan beste zenbait gaztek ere bere buruari su eman ziotela, badirudi ez zela inoiz halako talde antolaturik existitu. Palachen eskaerak argiak ziren; zentsuraren amaitzea eta \"Zpr\u00e1vy\" indar sobietar okupatzaileen egunkari ofiziala ixtea nahi zuen. Gainera, gutunaren amaieran, Palachek txekiar eta eslovakiar biztanleak sobietarrek baldintza haiek bete arte ahalik eta manifestazio gehienetan parte hartzera deitu zituen.\nPalachen ehorzketak okupazioaren aurkako protestak areagotu zituen, eta hilabete geroago, Jan Zaj\u00edc izeneko beste ikasle batek Palachek egin zuen modu eta toki berean bere buruaz beste egin zuen. Apirilean, Evzen Plocek izeneko beste ikasle batek gauza bera egin zuen Jihlava hirian.\nPalachen heriotzaren 20. urteurrenean, Palachen Astea izenekoa ospatu zen. 1989ko urtarrilaren 15a eta 21a bitartean, zenbait manifestazio antikomunista antolatu ziren Pragan, baina poliziak manifestazio guztiak erreprimitu zituen. Erregimena hamaika hilabete geroago amaitu zen.\nAitorpenak.\nBelusezko Iraultza izenekoaren ondoren, Palach eta Zaj\u00edc omentzeko oroigarri bat jarri zuten hil ziren tokian bertan (Museo Nazionalaren parean). Oroigarri hori espaloian txertatutako brontzezko gurutze handi bat da. Horrez gain, hiriguneko plaza bati izena aldatu zioten Palachen omenez (Rudolfinuma dagoen leku berean).\nLubo\u0161 Kohoutek astronomoak 1969ko abuztuaren 22an aurkitu zuen asteroideari Palach izena jarri zion. Gainera, Jan Palachen omenezko beste zenbait oroigarri ere badira Europa osoan zehar."}
{"id": "589196", "revid": "90204", "url": "https://eu.wikipedia.org/wiki?curid=589196", "title": "Kontsola (argipena)", "text": "Kontsola hitzak adiera zenbait ditu:"}
{"id": "589197", "revid": "17", "url": "https://eu.wikipedia.org/wiki?curid=589197", "title": "Kontsola", "text": ""}
{"id": "589198", "revid": "105290", "url": "https://eu.wikipedia.org/wiki?curid=589198", "title": "Aldosa", "text": "Aldosa aldehido taldea duen monosakaridoa da, Cn(H2O)n formula duena. Aldosa sinpleena glizeraldehidoa da, 3 karbono besterik ez duena.\nAldosetan, aldehido taldea lehenengo karbonoan dago beti (karbonoak aldehido taldea duenetik behera zenbatu egiten dira)\nAldehido taldea dutenez, aldosak erreduktoreak dira, hots, hainbat substantziarekin kontaktua egiten dutenean oxidatu egiten dira.\nGlukosa eta galaktosa, besteak beste, aldosak dira.\nAldosa guztiek karbono asimetriko bat dute gutxienez. Karbono asimetrikoa da bere lau balentziak erradikal desberdinez beteta dituena. Glizeraldehidoaren kasuan, adibidez, bigarren karbonoa da karbono asimetrikoa (ikus irudia). Karbono asimetrikoak dituzten molekulek aktibitate optikoa dute, eta isomero enantiomero deritzonak dira (isomero horiek bi forma dituzte: D eta L, OH taldea karbono asimetrikoan duen kokapenaren arabera -eskuin ala ezkerrean-)."}
{"id": "589199", "revid": "6327", "url": "https://eu.wikipedia.org/wiki?curid=589199", "title": "Us (Val-d'Oise)", "text": ""}
{"id": "589213", "revid": "359", "url": "https://eu.wikipedia.org/wiki?curid=589213", "title": "Mortimer Adler", "text": ""}
{"id": "589214", "revid": "359", "url": "https://eu.wikipedia.org/wiki?curid=589214", "title": "Mortimer J. Adler", "text": ""}
{"id": "589220", "revid": "58701", "url": "https://eu.wikipedia.org/wiki?curid=589220", "title": "Felipe G\u00f3mez Alonso", "text": "Felipe G\u00f3mez Alonso (Salamanca, Espainia, 1903ko otsailaren 7a - Iru\u00f1ea, Nafarroa Garaia, 2003ko abuztuaren 8a) kazetaria eta argitaratzailea izan zen. Iru\u00f1eko Editorial G\u00f3mez argitaletxea sortu zuen, gerraondoko Nafarroa Garaiko euskaltasunaren erreferentea.\nBizitza.\nSalamancan jaioa, 1930tik 1932ra \"El Pueblo Gallego de Vigo\" egunkariaren erredaktore izan zen.\nOndoren, 1932tik 1940 arte \"Diario de Navarra\" eta, 1936tik 1939ra, Iru\u00f1eko \"Hoja del Lunes\" egunkarietan lan egin zuen. 1934tik 1940 arte, bestetik, Agencia Logos en korrespontsala izan zen. 1940an G\u00f3mez Akademia sortu zuen, mekanografia eta takigrafia irakasteko. Akademiaren lanak argitaratzeko asmoz inprenta bat ireki zuen. Baina, hasieran, helburu pedagogikoa zuen proiektuak laster beste itxura hartu zuen, Nafarroako euskaltasunarekin eta euskal izaerarekin zuten liburuen plazaratzea, alegia. Proiektua liburudenda baten irekieraz osatu zen, G\u00f3mez liburudenda. G\u00f3mez argitaletxean gehienbat Nafarroako egileen lanak argitaratu ziren, eskuarki folkloreari, historiari eta umoreari lotuak. Gomezen katalogoan, beste egileen artean, Jose Maria Iribarren, Carlos Claver\u00eda, Ignazio Arozena, Ramon Zulaika, Jose Artetxe, Victor Ruiz A\u00f1ibarro eta Jesus Basa\u00f1ezen lanak jaso ziren. Jose Mari Espartzaren hitzetan, haien argitaratze jardunean euskararekiko eta Euskal Herriarekiko errespetua arnasten da; haren lanetan Nafarroa Garaia Euskal Herriko herrialde bat gehiago da."}
{"id": "589223", "revid": "1659", "url": "https://eu.wikipedia.org/wiki?curid=589223", "title": "Kontalari", "text": "Literaturaren teorian narratzaile, kontatzaile edo kontalari esaten zaio narratiba generoko literaturan gertakizunak kontatzen, deskripzioak egiten, narrazioaren haria gidatzen agertu ohi den ahotsari. Kontatzailea narrazioan agertuko den ezagutzeko moduko pertsonaiaren ahotsa izan ohi da edo hain erraz identifikatzen ez den norbaiten ahotsa ere izan daiteke.\nEz da nahasi behar kontatzailea eta egilea. Egileak edo idazleak ikuspuntu bat hautatu beharko du gertakizun batzuk kontatzeko eta ikuspuntu hori egileak sortuko duen narratzailearen eskutik agertuko da.\nKontatzailea idazleak sortuko dituen pertsonaietariko bat izan ohi da. Narratzailearen ahotsa pertsonaia protagonista baten ahotsa izan daiteke, bigarren mailako lekuko baten ahotsa edo erraz identifikatu ezin den norbaiten ahotsa. Narrazio batzuetan narratzailea identifikatzea joko literario mamitsua izan daiteke. Egilea, idazlea, ordea, pertsona fisiko bat edo batzuk dira beti ez narratzailea bezala.\nEgileak kontatzailearen ahotsa pertsonaia bati, animalia bati edo objektu bati eman diezaioke. Oso bestelako kontatzaileen adibideak topa daitezke literaturan. Narratzailea ume bat izan daiteke, Robert Louis Stevensonen \"Altxorraren uhartea\"n bezala edo \"Lazarillo de Tormes\" eleberrian bezala, narratzailea arrano bat izan daiteke Bernardo Atxagaren \"Sara izeneko gizona\" eleberriaren kapitulu batean bezala, edo arkatz bat, Manuel Rivas. \"O lapis do carpinteiro\" eleberrian bezala.\nNarrazio batean narratzaile bat baino gehiago ager daitezke, narrazioaren haria txandaka erabil daiteke.\nFikziozko literaturan hainbat motatako kontatzaile deskribatu dira, sailkapen asko egin dira.\nKontatzaile motak ikuspuntuaren arabera.\nIkuspuntuaren arabera.\nKontatzaile motak sailkatzerakoan gehien erabiltzen den irizpidea ikuspuntuarena da. Kontatzailearen ahotsak harreman bat izango du kontatzen dituen gertakizunekin eta harreman estua antzeman daiteke kontatzaileak lehen pertsona erabiltzen duenean. Kontatzaileak gertakizunak lehenaldian eta hirugarren pertsonak kontatuz gero, gertakizunekiko harreman urrunagoa antzeman egingo da.\nKontatzaile motak rolaren arabera.\nLiteraturaren teorian, bereizi izan dira, baita:\nEstilo zuzena / zehar estiloa / zehar estilo librea.\nKontalariaren narrazioan erabiltzen estilo nagusiak estilo zuzena, zehar estiloa eta zehar estilo librea dira.\nKontalaria, narratzailea, pertsonaia nagusietako bat izan daiteke edo kontalari hutsa. Orojakilea edo pertsonaia batek dakiena besterik ez dakien kontalaria. Kontalaria ume bat, animalia bat, izaki mitologiko bat edo objektu bat izan daiteke... Kontalaria nor den alde batean utzita, kontatzeko estiloa zuzen-zuzena izan daiteke edo zeharkakoa.\nHorra adibideak:"}
{"id": "589225", "revid": "105290", "url": "https://eu.wikipedia.org/wiki?curid=589225", "title": "Amara Plaza hotela", "text": "Amara Plaza hotela Gipuzkoako Donostia hiriburuan dagoen hotel bat da. Amara auzoko Pio XII.a plazan kokatua dago, Jose Antonio Agirre zubia, autobusen geltokia eta AP-8 bidesaridun autopistaren Donostiako sarrera irteeratik hurbil.\nLuis Pe\u00f1a Gantxegi arkitektoaren proiektu bat da, 1992an Mario Sangalli arkitektoarekin lankidetzan eraikia izan zen.\nGaur egun Silken kateak kudeatzen du."}
{"id": "589246", "revid": "512", "url": "https://eu.wikipedia.org/wiki?curid=589246", "title": "Formatu (argipena)", "text": "Formatu hitzak hainbat adiera ditu:"}
{"id": "589247", "revid": "17", "url": "https://eu.wikipedia.org/wiki?curid=589247", "title": "Formatu", "text": ""}
{"id": "589251", "revid": "105290", "url": "https://eu.wikipedia.org/wiki?curid=589251", "title": "Gran Hotel Domine Bilbao", "text": "Gran Hotel Domine Bilbao edota Silken Gran Hotel Domine Bilbao Bizkaiko Bilbo hiriburuan dagoen hotel bat da.\nKokalekua.\nMazarredo zumardiko 61. zenbakian dago, Guggenheim Bilbao Museoaren parean, eta Abando eta Abandoibarra auzoen artean. Bost izarretako luxuzko hotela da.\nHistoria.\n2002an I\u00f1aki Aurrekoetxea Aurre eta Fernando Salas arkitektoen diseinuari jarraituz eraiki zen.\nEraikina.\nAtaria, eraikinaren arkitektura ulertzeko funtsezko zatia da, barnealdea argiztatzeaz gain, hotelaren elementu nabarmenetakoa da. Sartzerako unean, bisitariak Javier Mariscalen esskultura bat topatuko du, \"Altzifre Fosila\", honek eraikinaren bertikalitate osoa bere egiten du, lurzorutik hasi eta goiko sabailehioraino. Eskulturak 26 metroko garaiera, bi metro eta erdiko diametroa, eta 90 tonatako pisua du."}
{"id": "589252", "revid": "13403", "url": "https://eu.wikipedia.org/wiki?curid=589252", "title": "Silken Gran Hotel Domine Bilbao", "text": ""}
{"id": "589255", "revid": "96586", "url": "https://eu.wikipedia.org/wiki?curid=589255", "title": "Paul Rusesabagina", "text": "Paul Rusesabagina (Kigali, 1954ko ekainaren 15a) Ruandako genozidioan zehar milatik gora pertsona han izandako hilketetatik babesteagatik ezaguna den enpresaburu eta ekintzailea da. Jardun humanitario horiek \"Hotel Rwanda\" filmean (2004) kontatu zirenean ezagutu ziren munduan."}
{"id": "589259", "revid": "17", "url": "https://eu.wikipedia.org/wiki?curid=589259", "title": "Arabako parkea", "text": ""}
{"id": "589260", "revid": "17", "url": "https://eu.wikipedia.org/wiki?curid=589260", "title": "Mentxu Gal plaza", "text": ""}
{"id": "589261", "revid": "17", "url": "https://eu.wikipedia.org/wiki?curid=589261", "title": "Errenten desberdintasunaren neurketa", "text": ""}
{"id": "589262", "revid": "1545", "url": "https://eu.wikipedia.org/wiki?curid=589262", "title": "Eve Curie", "text": ""}
{"id": "589263", "revid": "56334", "url": "https://eu.wikipedia.org/wiki?curid=589263", "title": "Estereoisomero", "text": "Estereoisomero edo isomero espaziala formula molekular bera duen isomeroa da, atomoen arteko lotura berak ere dituena, baina atomo horiek espazioan modu desberdinetan antolatuta daude (egitura tridimentsionalean).\nIsomero mota hauek ez dira nahastu behar egiturazko isomeroekin, atomoen arteko lotura desberdinak dituztenak (glukosa eta fruktosa, adibidez; formula bera dute, baina talde funtzional desberdinak -aldehido eta zetona, hurrenez hurren-).\nMolekula enantiomeroak estereoisomeroetako mota bat dira."}
{"id": "589264", "revid": "105290", "url": "https://eu.wikipedia.org/wiki?curid=589264", "title": "Escape from New York", "text": "Escape from New York (euskaraz \"New Yorketik Ihesi\") 1981eko John Carpenter estatubatuar zinema zuzendariak zuzendu eta Nick Castle gidoigilearekin batera idatzi zuen zientzia-fikziozko filma bat da. Kurt Russell, Lee Van Cleef, Ernest Borgnine, Donald Pleasence, Isaac Hayes, Harry Dean Stanton, Adrienne Barbeau eta Tom Atkins aktoreek antzeztu zuten.\nDenborarekin kultuzko filma bilakatu zen. 1996an \"Escape from L.A.\" (\"Los Angelesetik Ihesi\") izeneko jarraipena izan zuen.\nArgumentua.\n1997. urtea. Gaizkile talde erradikal batek AEBtako presidentearen hegazkina eta berau ere (Donald Pleasence) bahitu berri ditu, baina bizirik ateratzea lortu eta New York hiri arriskutsuko kaleetan barna bakar-bakarrik bere kaxa ibili beharko du, bertan, segurtasun goreneko presondegia bilakatu den Manhattan eremua dago. Agintariak presidentea hil ez dezaten ohiko erreskate jendetsua burutzeko ezindurik daudenez, hura erreskatatzeko gizon bakar bat bidaltzea erabaki da. Hautatutako gizona \"Suge\" Plissken da (Kurt Russell), denek hiltzat jotzen zuten preso ezaguna."}
{"id": "589266", "revid": "336", "url": "https://eu.wikipedia.org/wiki?curid=589266", "title": "Sergei Koroliov", "text": "Sergei Pavlovitx Koroliov \u2014; \u2014 (Zhytomyr, Errusiar Inperioa \u2014egun Ukraina\u2014 \u2013 Mosku, Sobietar Batasuna, ) Sobietar Batasuneko suzirien ingeniari eta espazio-ontzien diseinatzaile nagusia izan zen, Sobietar Batasunaren eta Ameriketako Estatu Batuen artean 1950eko eta 1960ko hamarkadetan izandako espazioko lasterketan. Askoren ustez, astronautika praktikoaren aita da.\nGaztetatik izan zuen aeronautikari buruzko interesa, eta horretarantz bideratu zituen ikasketak. Ingeniaritza ikasketak egin zituen Kieven eta Moskun. Ondoren, misil eta suzirientzako propultsio sistemak garatzen jardun zuen lanean. 1938an, Purga Handiaren garaian, atzemana eta Siberiako gulag batera bidalia izan zen; 6 urte eman zituen bertan. Askatu zutenean suziri diseinatzaile bihurtu zen eta errusiar ICBM programaren garapenean parte hartu zuen. Errusiako espazio-programaren diseinatzaile nagusia izen zen, eta Sputnik eta Vostok programak zuzendu zituen. Gizakia Ilargira bidaltzeko programa bere zuzendaritzapean hasi zen, baina 1966an hil zen, 56 urte zituelarik, gulageko egonaldiak eragindako osasun arazoengatik."}
{"id": "589285", "revid": "103793", "url": "https://eu.wikipedia.org/wiki?curid=589285", "title": "Jasokundeko Andre Mariaren eliza (Santsoain)", "text": "Jasokundeko Andre Mariaren eliza Nafarroa Garaiko Orbaibar ibarreko Leotz udalerriko Santsoain kontzejuan kokatutako XIII. mendeko kristiau eliza bat da.\nEraikina.\nXIII. mendearen hasieran eraiki zen, gero, XIV. mendean atal batzuk gaineratu zitzaizkion. Harlanduzko lana da. Irudian, absidea ikusten da, kanpoaldean atxikitako kontrahormekin, eta kanpandorrea ere bai, erdi-puntuko arkuak dituzten hainbat baorekin. Absidearen ondoan, lau angeluko gorputz bat dago, bi isurialdeko teilatu batez estalita. Atzean, harrizko beste eraikin baten zati bat ikusten da."}
{"id": "589288", "revid": "13403", "url": "https://eu.wikipedia.org/wiki?curid=589288", "title": "Minyurenea dorrea", "text": ""}
{"id": "589289", "revid": "119347", "url": "https://eu.wikipedia.org/wiki?curid=589289", "title": "Minddurenea dorrea", "text": "Minddurenea dorrea edota Mingenea dorrea Nafarroako Lesaka udalerrian dagoen dorretxe bat da. Herrigunean bertan dago, Zarandia kalean, harrizko gurutze baten alboan. Lesakako eraikin antzinakoena omen da eta Nafarroako kultura ondasuna izendatua dago.\nXIV. mendean eraikia izan zen eta orain dela urte gutxi arte dorretxeak baserri itxura zuen. Luzaroan huntzak estalirik egon arren, ezaugarri bereziak gorde ditu eta gaur egun itxura bikaineko eraikina da. Julio Caro Barojak idazlan batean baino gehiagotan marraztu zuen, betiere dorretxearen jatorrizko itxura mantenduz."}
{"id": "589290", "revid": "13403", "url": "https://eu.wikipedia.org/wiki?curid=589290", "title": "Mingenea dorrea", "text": ""}
{"id": "589291", "revid": "13403", "url": "https://eu.wikipedia.org/wiki?curid=589291", "title": "Doneztebeko Alde Zaharra", "text": ""}
{"id": "589292", "revid": "105290", "url": "https://eu.wikipedia.org/wiki?curid=589292", "title": "Alde Zaharra (Lesaka)", "text": "Lesakako Alde Zaharra Nafarroako Lesaka udalerriko herrigunea edo alde zaharra da."}
{"id": "589294", "revid": "13403", "url": "https://eu.wikipedia.org/wiki?curid=589294", "title": "Lesakako Alde Zaharra", "text": ""}
{"id": "589295", "revid": "512", "url": "https://eu.wikipedia.org/wiki?curid=589295", "title": "Joan Peir\u00f3", "text": "Joan Peir\u00f3 i Belis (Sants, Bartzelona, 1887ko otsailaren 18a - Paterna, 1942ko uztailaren 24a) anarkista espainiarra izan zen.\u00a0Bigarren Errepublikako Industria Ministroa izan zen Espainako Gerra Zibilean.\nBizitza.\nZortzi urte zituela, lanean hasi zen Bartzelonako beira lantegi batean eta 22 urte bete arte, ez zuen ikasi irakurtzen eta idazten. Beiraren sektorean aritu zen lanean, eta lankide batzuekin sortu zuen Cristaler\u00edas de Matar\u00f3 kooperatiba. Bertan aritu zen beti lanean. 1907an Mercedes Olives Bonastre ehungitzako langilearekin ezkondu zen.\nMilitantzia sindikala.\nBere militantzia sindikala 1906an hasi zen, eta ardura karguak izan zituen 1915 eta 1920 artean; Federaci\u00f3n Espa\u00f1ola de Vidrieros y Cristaleros erakundeko idazkari nagusia izan zen (1916-1920), eta baita \"La Colmena Obrer\"a (Badalonako sindikatuen organoa) eta \"El Vidrio\" argitalpenen zuzendaria ere. Aurrerago, \"Solidaridad Obrer\"a egunkariko zuzendaria izatera iritsi zen (1930) eta \"Catalu\u00f1a\" CNT-ren arratsaldeko egunkarikoa ere bai (1937).\n20ko hamarkada latza.\nLangileen kontrako errepresioa hurbiletik bizi izan zuen. 1920an bi atentatu egin zituzten bere kontra, eta Sorian eta Gasteizen atxilotua izan zen.\n1922an CNT-ren idazkari nagusi izendatu zuten, eta bera kargu horretan zegoela egin zuen erakunde horrek Zaragozako BIltzarra. Hartan erabaki zuten CNT Langileen Nazioarteko Erakundean sartzea. Biltzar horretan, \"mozio politikoa\" izenekoa defendatu zuen Salvador Segu\u00ed, \u00c1ngel Pesta\u00f1a eta VIadiurekin batean, eta erakundeko sektore ortodoxoenek gogor kritikatu zuten horregatik.\nPrimo de Riveraren diktadurapean, CNT-a ilegalizatu egin zuten, eta horrekin batean, bere egoitzak eta argitalpenak itxi egin zituzten. Erakundeko militante asko atxilotu egin zituzten, tartean Peir\u00f3.\nErrepublika garaia.\nLargo Caballeroren gobernuko lau ministro anarkistetako bat izan zen, Juan Garc\u00eda Oliver, Federica Montseny eta Juan L\u00f3pez S\u00e1nchezekin batera. Industria Ministro izan zen, eta postu horretatik, industrian esku hartzeko dekretu bat prestatu zuen, eta baita industriarako kreditu banku baten sorrera bultzatu ere, baina Negrinek proiektu horietako asko murriztu eta galgatu zituen."}
{"id": "589296", "revid": "1028", "url": "https://eu.wikipedia.org/wiki?curid=589296", "title": "Gipuzkoako foru jauregia", "text": "Gipuzkoako foru jauregia Gipuzkoako Foru Aldundiaren egoitza nagusia da. Donostiako Gipuzkoa plazan dago. 1885ean zabaldu zenetik, etenik gabe izan da Gipuzkoako Aldundiaren egoitza.\nEraikuntza.\nJatorria eta proiektua.\nJauregiaren eraikinaren proiektua Jose Goikoa donostiar arkitektoak egin zuen, 1879an hasita, Donostiako udal arkitektoa izateaz gain, garai hartan Gipuzkoako arkitekto ospetsuenetako bat baitzen. Eraikin eta obra publiko askoren proiektua egin zuen Donostian, besteak beste, Polloeko hilerria, San Martin merkatua, Artzain Onaren plazako etxebizitzak eta Kontxako pasealekua.\nJauregiak hiru eraikin ditu, ekialdera begiratzen duen aitzindegi bakar batean ordenatuta, Gipuzkoa plazatik ikusita: erdiguneko gorputza, Jose Eleuterio Eskoriatzak diseinatutako atari neoklasiko batekin, Aldundiaren beraren zerbitzuen egoitza izateko; eskuin hegala (iparraldera, Pe\u00f1aflorida kaleraino), hasieran Ogasuneko bulegoen egoitza izateko; eta ezker hegala (hegoaldera, Andia kaleraino), hasieran gobernu zibilaren egoitza izateko. Multzo osoaren eraikuntza 1885ean amaitu zen. Donostiako zabalguneko beste eraikin publiko gehienak bezala, Igeldoko harrobietatik gurdi gainean ekarritako kareharriz eraikia izan zen.\nSutea.\nEraikina zabaldu zen urtearen amaieran, 1885eko abenduaren 25etik 26rako gauean, sute handi bat piztu zen bertan. Barruko zurajea, dekorazioa eta altzariak ia osorik galdu ziren. Galera handia izan zen, sutea gertatu zenean jatorrizko eraikuntzaren eta barruan zituen altzarien eta tresnen balioaren erdia baino gehiago suak eraman baitzituen. Luis Aladren eta Adolfo Morales arkitektoei agindu zien Aldundiak suak hondatutako guztia konpontzea. Oro har, Jose Goikoaren jatorrizko proiektua aintzat hartuta amaitu ziren konponketa eta berritze lanak 1890ean. Aldundiak aseguru bat kontratatua zuenez, eraikina eta bere hornikuntza guztia lehengoratzeko kostuaren erdia soilik hartu behar izan zuen bere gain.\nErabilera.\nEraikinaren zati edo atalen hasierako erabileren gainean truke prozesu luze baten ostean, Aldundiak eraikin osoaren erabilera hartu zuen 1948an. XXI. mendean, eraikinaren oinplano laukizuzenaren atzealdeko erdian \u2013Garibai kalera ematen duen aitzindegia, gehi Andia kaleko eta Pe\u00f1aflorida kaleko kantoiak\u2013 Kutxabank finantza erakundeak Donostiako egoitza nagusia du. Bi erakundeen artean, ezkutuko barne pasabide bat dago.\nEstiloa eta osagaiak.\n\"Second empire\".\nJauregiaren arkitektura estiloa Frantzian Napoleon III.aren garaian \"second empire\" izenaz garatutakoa da, orobat. Estilo horretako da, hain zuzen ere, Pariseko Garnier Opera, batzuetan Gipuzkoako foru jauregiaren inspirazio iturritzat hartua izan dena.\nNeobarrokoa.\nEraikinaren oina laukizuzen bat da. Gipuzkoa plazaren gainerako eraikinekin lotura egiteko, arkupe bat du aitzindegiaren oinaren luzera osoan (Pe\u00f1aflorida kaletik Andia kaleraino). Erdiguneko gorputza zabalagoa da ezker-eskuineko hegalak baino; zutabe erraldoiak ditu, ezkerreko eta eskuineko muturretan bi zati aurreratuagoak nabarmenduta, zutabe itsatsiekin eta frontoi makotuez azken solairuan. Aitzindegiaren dekorazioa osatzeko, goialdean bost begi biribil ditu, gipuzkoar ospetsuen buruak erakusten dituztenak: Urdaneta, Elkano, Okendo, Lezo eta Legazpi.\nIparraldera eta hegoaldera hedatzen diren hegalak dekorazio soilagokoak dira, simetrikoak, zutarri atxikiz eginak. Multzoa, orobat, eklektizismo neobarrokoaren barnean sailkatu daiteke.\nEraikinak beirate ugari ditu, ia guztiak \u2013eskailera nagusiaren tranpalaren gaineko horman dagoena izan ezik\u2013 Maum\u00e9jean anaiek egindakoak. Beiragile leinu batekoak ziren, Pauen jatorria zuena; Parisen, Biarritzen eta Hendaian atelier garrantzitsuak izan ondoren, Donostian ezarri zuten lantegi bat, Pedro Ega\u00f1a kalean.\nSolairuak eta barnealdea.\nEraikinaren jatorrizko solairuak garaiera handikoak dira, estilo honetako jauregi bati dagokion neurrikoak, gutxi gorabehera 4,2 m ingurukoak. Garaiera hori baliatuta, denboran zehar izan dituen berrikuntzen ondorioz, gaur egun 9 solairu edo maila hauek bereizten dira, behetik gora: sotoa, lur azpian gelditzen dena; beheko solairua, kalearen oinean dagoena; behe gaina, Gipuzkoa plazarekin lotura egiten duen arkupearen barne dagoen garaieran dagoena; lehen solairua, \"ohorezko solairua\" barne duena; lehen solairuartekoa; bigarren solairua; hirugarren solairua; laugarren solairua; eta ganbara.\nSotoa.\nLaneko solairua da, lur azalaren oinaren azpitik geratzen dena; ondorioz, leihorik gabeko solairua da. Bertan daude:\nBeheko solairua.\nGipuzkoa plazaren mailan gelditzen da. Bertan daude eraikinaren hiru sarrera erabilgarriak, hegoaldetik (Andia kalearen aldetik) hasita:\nOhorezko sarrerak daukan eskaileraren lehen mailadi bakarra amaitzen denean, ezker-eskuineko bi mailaditan banatu aurreko tranpalaren gaineko horman, jauregiaren beirate nagusia dago. Alfontso VIII.ak 1200ean Gipuzkoako forua zin egiteko unea irudikatzen du; Jose Etxenagusiak egindako marrazki batean oinarrituta. Irudi nagusiaren gainean, Gipuzkoako armarri zaharra ageri da, eta azpian Gipuzkoako barruti judizial tradizionalen armarriak (ezker-eskuin: Azpeitia, Tolosa, Donostia, Irun eta Bergara). Beherago, idazkun hau ageri da, hizki trabatuz idatzita: \u00abMuy noble y muy leal provincia de Gipuzcoa\u00bb. Beiratearen inguruki guztian, Gipuzkoako udalerrien armarriak ageri dira. Beiratea Municheko Franz Mayer etxeak egin zuen.\nEskailera nagusiaren gainean, kupula bat altxatzen da, Pedro Alejandrino Irureta tolosarraren margo bat duena, \u00abGipuzkoaren zoria\u00bb izenekoa. \nBehe gaina.\nAldundiaren zenbait zerbitzuren bulegoak daude bertan.\nLehen solairua.\nSolairu nagusia da, Gipuzkoa plaza aldera begira dagoen aitzindegian baitaude foru diputatuen lan bulegoak eta ohorezko aretoa. Alde horri esaten zaio \"ohorezko solairua\"; bertan nabarmendu behar dira, ezker edo hegoaldetik (Andia kalearen aldetik) hasita, leku eta areto hauek:\nDiputatu nagusiaren langela.\nEraikineko langela nagusia da, diputatu nagusiari dagokionez; Gipuzkoa plazaren eta Andia kalearen kantoia hartzen du. Laukizuzen zabal bat da, barne dekorazioan \"art nouveau\" estiloaren ukitu argiak dituena, bereziki zur gainean txertatutako metalezko landare irudiak.\nKontseiluaren aretoa.\nDiputatuen Kontseiluak astean behin egiten dituen bilkura gela da, laukizuzen eder bat. Erdian bilkura mahai zabal bat izateaz gain, leiho aldeko lerroan euskal eskulturagileen (Oteiza, Mendiburu, Nagel) obrak daude. Aretoa XX. mendearen hasieran guztiz berriztatu zen arren, dekorazio klasikoa gordetzen du, iztukuz egindako gain-erliebe urreztatuz, figura mitologikoak irudikatuta.\nOhorezko patioa.\nHegoaldeko patioa da, eraikinaren garaiera osoa (lehen solairutik teilaturainokoa) hartzen du. Lau hormak beirate bertikalez daude eraturik eta sabaian beirate horizontal batek egunaren argiari sarbidea ematen dio. Kontseiluaren aretoaren ate ondoan, Jesus Maria Leizaola irudikatzen duen eskultura egon zen, 2007tik 2022ra arte. Urte hartan, 2022ko irailaren 29an, Elbira Zipitriaren omenezko eskultura bat ezarri zuen Aldundiak, patio honen erdian. Lourdes Umerez azkoitiar artistak egindako lanak oinarri gisako pieza bat dauka, Zipitriaren ikasleek landutako olerkiak, marrazkiak eta eragiketak erakusten dituena.\nPatioaren oinean, haitzurdineko plaka baten gainean, idazkun hau ageri da, metalezko hizkiz osatua, euskarak XX. mendearen lehen hamarraldietan, Euskaltzaindia 1919an sortu aurretik, zeukan idazkeraz: \u00abGipuzkoa'k bere izena jakitez, ertiz, egintza argiz, e\u0155ikotasunez ta onbidez geien goratu izan duten gipuzkoa\u0155ai opa die omenezko etxarte-bai\u1fd9a au\u00bb (gaurko idazkeraz: \"Gipuzkoak bere izena jakitez, egintza argiz, herrikotasunez eta onbidez gehien goratu izan duten gipuzkoarrei opa die omenezko patio hau\").\nKontseiluaren areto zaharra.\nDiputatuen Kontseiluaren bilkurak egiteko erabili ohi zen aretoak barne dekorazio landua du, \"art nouveau\" estiloaren ukitu batzuekin (landare irudien apaingarriak zutabeetan, urre kolorez). Oinplano laukizuzena du, erdian mahai sendo bat duelarik, eta inguruan diputatuentzako haritz zuraz egindako besaulki larruz tapizatutakoekin. Besaulki guztiek landuak dituzte zurezko besoak eta goiburua; mahai luzeraren albo batean, erdian, diputatu nagusiaren besaulkia bereizten da guztien artean, besteak baino landuago dagoelako, eta goiburuan Gipuzkoako armarria duelako. Horman, boliz egindako XVIII. mendeko gurutze bat dago; ez da eraikinak gordetzen duen ikur erlijioso bakarra.\nJargi aretoa.\nJauregiaren areto handiena da, areto nagusia. Atari zabal bat dauka, beheko solairutik datorren eskailera nagusiaren mailadi biak bertara iristen baitira. Eraikinaren ergiduneko gorputzaren erdian dago, eta balkoi bat du Gipuzkoa plazari begira, bere luzera osoan. Dekorazio landua du, sabaia bereziki, estilo neobarrokotzat jo daitekeen eran, urre kolorea nabarmentzen baita. Hormak zetazko oihalaz daude gainestalita, Gipuzkoako armarri zaharraren irudiaz. Ohorezko ekitaldi eta harrera ofizialak egiteko erabiltzen da maizenik. Ehun bat lagun sar daitezke aretoan, aulkitan eserita.\nJulio Urkixo liburutegia.\nBeheko solairutik datorren eskailera nagusiaren ezker mailadiaren alboan dago. Liburutegia jasotzen duen aretoa 1953an eraberritu zen, gaur egun ezagutzen den moldeaz, Julio Urkixo bibliofiloaren liburutegia erosi zuenean Gipuzkoako Aldundiak. Urkixoren liburuzaletasunak eta euskaltzaletasunak eraman zuen bere buruari egiteko nagusi bat jartzera: 1900 bitarte, euskarazko argitaratutako liburu guztien lehen edizioaren ale bat eskuratzea; guztietan lortu zuen, Axularren \"Gero\" izan ezik.\nUrkixo hil zenean, 1950ean, haren oinordekoekin harreman luze bat izan ondoren, erosi zituen Gipuzkoako Aldundiak Urkixoren liburutegia osatzen zuten 7.000 inguru liburukiak eta beste milaka dokumentu, eskuizkribu eta eskutitz; guztira, 10.000 agiri baino gehiago. Horiek guztiak behar bezala bildu eta jasotzeko prestatu zuen gela hau Aldundiak, liburutegi estereotipo baten osagai guztiak erabilita: kristalezko atedun arasak, goi mailara igotzeko zurubia eta galeria, ate goiburuko erlojua eta abar.\nUrkixoren funtseko osagai guztiak Koldo Mitxelena Kulturunera aldatu ziren 1993an, zentroa zabaldu orduko, liburuen eta, batez ere, paperezko agiri soilagoen segurtasuna eta iraunkortasuna bermatzearren. Orduz geroztik, funtsaren agiri asko digitalizaturik eta sarean eskuragarri daude.\nHiru margolan ikusten dira liburutegiaren hormetan: Julio Urkixoren erretratua, Thyra Ekwall margolariak egina; Jose Frantzisko Aizkibelen erretratua, Simon Arrietak egina; eta Karmelo Etxegarairen erretratua, Manuel Losadak margotua.\nErreginaren aretoa.\nBeheko solairutik datorren eskailera nagusiaren eskuin mailadiaren alboan dago. Maria Kristina Habsburgo-Lorrenakoaren omenez atondutako gela da. Sarreraren aurrez aurreko horman, Elias Salaberriak 1928an margotutako beraren erretratu bat ageri da, gorputz osokoa. Margo lanaren ezker-eskuin, haitzurdineko bi plaka ageri dira, idazkun hauekin:\nNabarmen da euskarazko inskripzio horiek \u2013ohorezko patioan erakusten dena bezala\u2013 Euskaltzaindia sortu aurreko grafiaz idatziak direla. Frankismoaren urteetan eta ondorengo urte batzuetan oraindik, bi plaka horien inskripzioa gaztelania hutsez agertzen zen soilik; esan nahi da, goien adierazitako gaztelaniazko esaldiak hartzen zuela, osorik, plakaren azalera. 1995ean, idazkunak jatorrizko egoerara leheneratu zituen Aldundiak.\nAretoaren hormak zetazko oihal gorriz daude tapizatuta. Ezker horma beheko sua egiteko tximinia handi batek hartzen du, zurezkoa, apaingarri landuz hornitua. Aretoaren besaulkiak kolore argiz daude margotuta eta tapizatuta, bizkarrean Espainiako erresumari lotutako irudiak dituztela.\nElkano gela.\nEraikinaren iparraldeko hegal muturrean dago. Juan Sebastian Elkano nabigatzailearen omenezko bilera areto bat da, Aldundiaren zereginetan lan bilerak egiteko erabiltzen dena. Mahai laukizuzen baten inguruan, hamabi besaulki eserleku daude.\nMahai buruaren horman, Ignacio Zuloagak 1922an egindako margolan handi bat dago, Elkano irudikatzen duena, eskuan munduko mapa bat duela, eta atzean Getaria, bere jaioterria, agertzen dela.\nAurrez aurreko horman \u2013hau da, mahaiaren beste muturrean\u2013, Elkanoren nabigazioa irudikatzen duen tapiz bat dago, zetaz eta zilar hariz brodatua. Tapizaren erdian, azalera gehiena hartzen duelarik, Elkanoren irudi bat ageri da, itsasontzi baten bizkarrean, soldadu bat ondoan duela, eta itsasoari lotutako irudi mitologikoez inguratuta. Erdiguneko irudi nagusiaren alboetan, Magallaes-Elkano espedizioak erabili zituen ontzien izenak ageri dira: ezkerrean, \"San Antonio, Trinidad\" eta \"Concepci\u00f3n\"; eskuinean, \"Santiago, Santa Maria\" eta \"Victoria\". Goi aldean, tapizak bi begi edo inguruki borobil ditu; ezkerrean, Elkanoren irudia ageri da, zirkuluan zehar \u00abJuan Sebastian del Cano\u00bb deitura idatzita duela; eskuinekoan, Magallaesen irudia, zirkuluan zehar \u00abFernando de Magallanes\u00bb deitura idatzita duela. Azkenik, goialdearen erdian, mapamundi esferiko bat irudikatzen da, goitik behera eta zeharka banda batean idazkun hau idatzita duela: \u00abPrimus circumdedisti me\u00bb (\"Zuk inguratu ninduzun lehenik\"). Tapizaren behe aldean, erdian \"Victoria\" ontziaren irudi bat agertzen da, ezkerrean zezen baten burua, eta eskuinean zentauro baten irudia.\nKapera.\nJauregiaren iparraldeko hegal muturreko patioan, Inazio Loiolakoaren adbokazioa duen kapera dago. Jauregia eraiki zenean, Gipuzkoako agintarien pentsamoldean beharrezkoa zen esangura erlijiosoa duen halako osagai nabarmen bat egotea eraikin zibil batean.Kapera txikia da, maila baten gainean aldarea du, eta burdin hesi baten itxitura; hesiaren barnealdetik, gainera, belusezko errezelak ditu alboetan, erdira ixten direnak.\nErretaularik ez du; haren ordez, Elias Salaberriak egindako margolan batek hartzen du leku nagusia. Inazio Loiolakoaren erretratu bat da, gorputz osokoa. Kolore ilunez dago osatua, orobat, ikusmolde ospel eta laiotz bat emateraino. Gipuzkoako Aldundiaren eskariz margotua izan zenez, eztabaida handia sortu zuen Salaberriak agertu zuen irudikapenak.\nKapera ez da erabiltzen elizkizunik egiteko.\nPatio honetan, Donostian ezarritako Pablo Beiner suitzar bitxigileak egindako ordulari esferiko bat dago, emakume bat irudikatzen duen estatua batek eskuin eskuan oraturik.\nAdministrazio bulegoak.\nLehen solairuko gainerako aldean, hau da, Garibai kalera doan hegalean, Aldundiaren administrazio bulegoak daude.\nLehen solairuartekoa.\nLehen solairuan Garibai kalera doan hegalaren gaina hartzen du soilik, gainerakoa azaleran lehen solairuak jatorrizko garaiera osorik gordetzen baitu. Aldundiaren administrazio bulegoak daude.\nBigarren solairua.\nJatorrizko garaiera eta barne dekorazioaren atal asko gordetzen ditu oraindik (margolanak hormetan, haitzurdineko zorua, ateen zurajea, Maum\u00e9jeandarrek egindako beirateak, bulego askoren moldaera eta abar). Eraikinaren erdiguneko gorputzaren erdi-erdian, hirugarren beirate horizontal bat dago (beste biak, esan bezala, eraikinaren hegoaldeko eta iparraldeko muturretan diren patioen sabaia osatzen dute), zeruaren argia jasotzen duena. Aldundiaren administrazio bulegoek hartzen dute osorik solairu hau.\nHirugarren solairua.\nJatorrizko dekorazioaren aztarna gutxi gordetzen ditu solairu honek, oro har. Aldundiaren administrazio bulegoek hartzen dutenez osorik, dekorazio funtzional batez moldatuta dago. Soilik gordetzen dira Aldundiaren liburutegi izandakoaren aretoko sabai gangadunak.\nLaugarren solairua.\nEraikinaren teilatuak eragindako atzeraemanguneak nabarmentzen dira solairu honetan; ondorioz, azalera laburragoa du. Aldundiaren administrazio bulegoek hartzen dute osorik solairu hau.\nGanbara.\nTeilatupeko solairua denez, garaiera laburra du, doi-doi pertsona bat zutik egoteko adinakoa. Aldundiaren artxiboak gordetzen dira, orobat, leihorik gabeko gela itsuetan. Baita ere, solairu honetan karilloi elektro-mekaniko bat dago, orduak adierazten dituena kanpai hotsak emanda, \"Ikusten duzu goizean\" aireaz eta beste zenbait melodiaz."}
{"id": "589297", "revid": "119347", "url": "https://eu.wikipedia.org/wiki?curid=589297", "title": "Zetosa", "text": "Zetosa zetona taldea duen monosakaridoa da. Zetona hori 2. karbonoan dago eskuarki.\nZetosa sinpleena dihidroxiazetona da, 3 karbono besterik ez duena. Substantzia horrek ez du aktibitate optikorik, bere molekulan karbono asimetrikorik ez dagoelako.\nFruktosa eta erribulosa, besteak beste, zetosak dira.\nZetona taldea dutenez, zetosak erreduktoreak dira, hots, hainbat substantziarekin kontaktua egiten dutenean oxidatu egiten dira.\nMonosakarido bat aldosa edo zetosa den jakiteko Seliwanoff-en testa erabiltzen da.."}
{"id": "589298", "revid": "1545", "url": "https://eu.wikipedia.org/wiki?curid=589298", "title": "Wimzie's House", "text": "Wimzie's House (), eskola aurreko haurrei zuzenduriko estatu batuar telesaila da, telebista garaikideko hezkuntza estandarra ezartzen aitzindaria izan zen, hezkuntza eta entretenimendua biak uztartuz."}
{"id": "589319", "revid": "23317", "url": "https://eu.wikipedia.org/wiki?curid=589319", "title": "Amilosa", "text": "Amilosa glukosa unitatez egindako polimeroa da. Amilosa almidoi izeneko polisakaridoaren bi osagaietako bat da, egitura guztiaren %20-30a osatzen dena. Beste %70\u201380a amilopektina da. Landaretan aurkitzen da eta erreserba funtzioa betetzen du.\nEgitura.\nAmilosa homopolisakarido bat da, \u03b1-D-glukopiranosen katea baita. Molekula hauek \u03b1(1\u21924) lotura O-glikosidikoaren bidez elkartuta daude. Maltosa molekulak (bi glukosatako disakaridoa) elkartuta daudela ere esan daiteke. Kate luzeak dira, 200 eta 2500 unitate artean eduki ditzaketenak.\nKate luze honek helize itxura hartzen dueta bira bakoitzean sei glukosa molekula izaten ditu. Helize honetan barnealdera hidrogeno atom oak bakarrik kokatzen dira, ingurune hidrofoboa osatuz, eta kanpoaldera aldiz hidroxilo taldeak, alde hidrofilikoa eratuz.\nIodoaren testa.\nAmilosaren espiralaren barnean iodo ioia sartzen da eta amilosak kolore urdina hartzen du. Honetan oinarritzen da iodoaren testa, polisakaridoak identifikatzeko edota elikagai desberdinetan egon daitekeen almidoi kopurua zehazteko. Fruiten heldutasuna neurtzeko ere erabiltzen da, berde dauenean almidoi kopuru handia izaten baitute eta heltzerakoan almidoi hori sakarosa bihurtzen da.\nAmilopektinarekin ezin da iodoaren testa egin, molekula adarkatua denez espiralak txikiegiak dira iodoa barnera sartu ahal izateko."}
{"id": "589320", "revid": "23317", "url": "https://eu.wikipedia.org/wiki?curid=589320", "title": "Amilopektina", "text": "Amilopektina glukosa unitatez egindako polimeroa da. Amilopektina almidoi izeneko polisakaridoaren bi osagaietako bat da, egitura guztiaren %70\u201380a osatzen dena. Beste 20-30%a amilosa da. Landaretan aurkitzen da eta ereserba funtzioa betetzen du.\nEgitura.\nAmilopektina homopolisakarido bat da, \u03b1-D-glukopiranosen katea baita. Adarkaturiko molekula denez glukosen artean lotura O-glikosidiko desberdinak agertzen ditu, zati lerrokatuetan maltosa molekulek \u03b1(1\u21924) loturak dituzte eta adarkadura puntutan isomaltosak agertzen dira \u03b1(1\u21926) loturarekin. Adarrak 24-20 glukosaz behin kokatzen dira. Animalien glukogenoak antzerako egitura dauka, baina adarkatuagoa da, 12 glukosatik behin hain zuzen ere."}
{"id": "589321", "revid": "105290", "url": "https://eu.wikipedia.org/wiki?curid=589321", "title": "Pentosa", "text": "Pentosa molekula bakoitzean bost karbono atomo dituzten azukreen genero izena da. Beren formula enpirikoa &lt;chem&gt;C5H10O5&lt;/chem&gt; da.\nIzadian aurkitzen diren aldopentosen artean arabinosaren estereoisomeroak eta xilosa eta erribosaren d-formak daude. Bestalde, lau zetopentosa ere ezagutzen dira. Pentosa guztiak erreduzitzaileak dira. Erribosak eta desoxirribosak azido nukleikoen nukleotidoen osaketan hertzen dute parte.\nAldopentosak.\nAldopentosak hiru esterozentru dituzte:\nZetopentosak.\nZentopentosak bi esterozentru dituzte:"}
{"id": "589324", "revid": "512", "url": "https://eu.wikipedia.org/wiki?curid=589324", "title": "Erribosa", "text": "Erribosa &lt;chem&gt;C5H10O5&lt;/chem&gt; formula duen monosakaridoa da, aldehido taldea (CHO) lehenengo karbonoan duena. Bost karbono dituenez pentosa bat da. Zeluletako azido erribonukleikoan dagoen azukrea da. Erribosaren deribatu nagusia Desoxirribosa da, eta honek ADNa osatzen du.\nEmil Fischerrek 1891n topatu zuen lehendabizikoz D-erribosa.\nEzaugarriak.\nErribosa aldopentosa bat da, muturrean karbonilo talde bat eta ondoren hiru karbono asimetriko dituena. Teorikoki bi enantiomero dituen arren naturan D-Erribosa bakarrik agertzen da.\nZiklatzen denean lau eraztun desberdin era ditzake, \u03b1 eta \u03b2-D-erribofuranosak (eraztun pentagonala) eta \u03b1 eta \u03b2-D-erribopiranosak (eraztun hexagonala). ARN molekulan \u03b2-D-erribofuranosa agertzen da, baina monomeroa uretan disolbaturik dagoenean ohikoagoak dira eraztun hexagonalak.\nGarrantzia biologikoa.\nAzido erribonukleikoaren oinarrizko azukrea da. \u03b2-D-erribofuranosak fosfodiester loturekin elkar lotzen dira, eta karbono anomerikoari aldiz base nitrogenatua lotzen zaio azido nukleikoa eratzeko.\nHainbat birus eta izaki prokariotikok molekula honetan gordetzen dute informazio genetikoa."}
{"id": "589326", "revid": "512", "url": "https://eu.wikipedia.org/wiki?curid=589326", "title": "Guanosina", "text": "Guanosina guanina eta erribosa azukrea duen gai konposatua da. Berez nukleosido bat da.\nGuanosina fosforilatzen denean nukleotido bat sortzen da (guanosina monofosfatoa -GMP-, guanosina difosfatoa -GDP- edo guanosina trifosfatoa -GTP- fosfato talde bat, bi edo hiru -hurrenez hurren- lotzen direnean).\nGuanosina desoxirribosa bati lotzen zaionean desoxiguanosina nukleosidoa sortzen da.\nBere pisu molekularra 283,241 daltonekoa da eta bere egitura kimikoak antz handia du aziklobir botika antibiralarekin"}
{"id": "589327", "revid": "336", "url": "https://eu.wikipedia.org/wiki?curid=589327", "title": "Silano", "text": "Silano SiH4 formula duen konposatu inorganikoa da. Silanoak gas edo isurkari egoeran ager daitezke. Medikuntzan eta industrian erabiltzen dute."}
{"id": "589334", "revid": "105290", "url": "https://eu.wikipedia.org/wiki?curid=589334", "title": "San Pedro Ruakoaren auzoa", "text": "San Pedro Ruakoaren auzoa Nafarroako Lizarrako Alde Zaharraren hegoaldean dagoen auzoa da, harengandik Ega ibaiak banatzen du.\nXI. mendearen bukaeran sortu zen. Donejakue bideak Ega ibaiaren hegoaldeko bazterrean dagoen auzo honen ekonomiari distira eta oparotasuna ekarri zion.\n1090ean Donejakue bidea sustatzeko asmoarekin Antso V.a Ramirezek baskoien kokaleku zaharra zen Lizarra izeneko lekuan Bidearen etapa bat sortzea erabaki zuen. Gaztelu bat eraiki, jendegune bat ezarri, harresiz inguratu eta foru bat eman zion, Jakako forua oinarri harturik. Horren arabera, baimena eman zuen frankoak hara bizitzera joan zitezen. Frankoak jende noble eta elizjendearekiko basailutzatik libre zeuden gizonak ziren. Neurri horiek merkataritza sustatu eta hiria aberastu zuten ekonomiari eta kulturari begira.\nHorrela San Martin burgua Ega ibaiaren eskuin bazterrean sortu zen, hots, Lizarrako auzorik monumentalena, San Nikolas eta Larrugileen kaleen inguruan. Auzo honetan Lizarrako lehen tenplu erromanikoa sortu zen: San Pedro Ruakoa eliza, alegia. Donejakue bideak gurutzatua, egungo San Pedro auzoak eutsi dio, ederki eutsi ere, Erdi Aroko izaera nabarmenari."}
{"id": "589335", "revid": "13403", "url": "https://eu.wikipedia.org/wiki?curid=589335", "title": "Lizarrako Alde Zaharra", "text": ""}
{"id": "589339", "revid": "9392787", "url": "https://eu.wikipedia.org/wiki?curid=589339", "title": "Tentsio (elektrizitatea)", "text": "Potentzial diferentzia, tentsio elektrikoa edo boltaia puntu biren artean dagoen potentzial elektrikoaren diferentzia zenbatzen duen magnitude fisikoa da. Voltetan neurtzen da, eta, orokorrean, formula_1, formula_2, formula_3 edo formula_4 ikurrekin izendatzen da.\nPotentzial-diferentzia bi punturen artean (A eta B), karga-unitate positiboa potentzial baxuko puntutik (B) potentzial altuko puntura (A) eramateko egin behar den lana da, edo beste hitzetan esanda, karga-unitate positiboari eman behar zaion energia-kantitatea.\nBoltaiak energi-iturri bat (indar elektroeragilea) edo galdutako, xahututako edo metatutako energia (tentsio-jauskera) irudikatu dezake. Sistema bateko puntu biren arteko tentsioa edo potentzial diferentzia neurtzeko voltmetroa erabiltzen da.\nPotentzial diferentzia eremu elektriko estatiko batek, eremu magnetiko bat zeharkatzen duen korronte elektriko batek, eremu magnetiko aldakor batek, edo hiru hauen konbinazio batek sor dezake.\nDefinizioa.\nEspazioan bi puntu hartuta, A eta B, tentsioa bi puntu hauen arteko potentzial elektrikoen diferentzia da. Potentzial elektrikoaren definiziotik:\nBoltaia, tentsioa edo potentzial diferentzia karga-unitateko energia potentzial elektrikoa da, Joule/Coulombetan neurtua (=Volt).\nBatzuetan potentzial elektrikoarekin nahasten denez, bien arteko aldea argitu beharra dago:\nEnergia potentzial mekanikoarekin gertatzen den bezala, potentzialaren zeroa edozein puntutan aukeratu daiteke, eta esanguratsua den kantitatea puntu biren arteko potentzialen diferentzia da. A eta B puntuen arteko potentzial diferentzia karga-unitate positibo bat Atik Bra eramateko eremu elektrikoaren aurka egin beharko litzatekeen lana da. Eremu elektriko estatiko baten, lan kopuru hau kargak Atik Bra joateko egiten duen ibilbidearekiko independentea da, A eta B puntuen potentzialaren menpe bakarrik dago. Zero potentzialdun puntutzat lurra hartzen da askotan.\nBoltaiaren definizioaren arabera, karga negatiboa duten objektuak boltaia handiagoetarantz \"bultzatuak\" izango dira, eta karga positiboa duten objektuak boltaia txikietarantz \"bultzatuak\" izango dira. Beraz, korrontearen norantza konbentzioa hari edo erresistentzia baten boltaia handiagotik boltaia txikiagora izango da. Korrontea boltaia txikiagotik handiagora eremu elektrikoaren aurka \"bultzatuko\" duen indar elektroeragile bat dagoenean bakarrik joan daiteke. Adibidez, bateria baten barnean, erreakzio kimikoek energia nahikoa ematen dute korrontea terminal negatibotik terminal positibora joateko.\nTentsioa osagai elektroniko pasiboetan.\n pasiboen terminalen arteko potentzial diferentzia osagaiaren ezaugarrien eta korronte elektrikoaren araberakoa da.\nTentsioa erresistentzietan.\nOhm-en legearen arabera:\nformula_8\nTentsioa hariletan.\nHaril bat espiralean biribilkatutako eroale edo alanbre bat da. Orokorrean harilak korronte alternoan erabiltzen dira, terminaletan sortzen duten potentzial diferentzia hurrengoa izanik:\nL konstantea bada:\nTentsioa kondentsadoreetan.\nMaterial dielektriko batez bereiziriko bi gainazal eroalek kondentsadore bat osatzen dute. Ohiko ekuazioa hurrengoa da:\nformula_11\nC konstantea bada:\nHemendik Vb-Va tentsioa lortzen da. Va = 0 edo lurra suposatuz, plaka bateko tentsioa hurrengoa litzake:\nTentsio efikaza.\nKorronte alternoko voltmetro gehienek tentsio efikazaren balioa ematen dute. Tentsio efikaza korronte alternoko periodo batean erresistentzia batek xahutzen duen potentzia elektrikoa xahutzeko, tentsio konstantepean balego erresistentzia horrek potentzia berdina xahutzeko beharko lukeen tentsioaren balioa da.\n\"T\" denbora periodo baten erresistentzia elektriko batek xahutzen duen energia hurrengoa da:\nnon \"W\" xahututako energia, \"P\" potentzia, \"T\" denbora periodoa, \"Ief\" korronte elektrikoaren balio efikaza, \"Vef\" tentsio efikaza eta \"V(t)\" aldiuneko tentsioaren balioa \"t\" denboraren funtzioan diren.\nTentsio efikaza ebatzita tentsioaren batezbesteko koadratikoa lortzen da:\nKorronte alternoan, aldiuneko tentsioa sinusoide baten arabera aldatzen da.\nnon \"V\" tentsioa denboraren funtzioan adierazten den. \"V0\" tentsioaren anplitudea da, formula_17 abiadura angeluarra eta formula_18 fase edo desfasea.\nUhinaren periodoa integrazio periodotzat hartuta (formula_19):\n\"V0\" tentsioaren anplitudea konstantea izanik integraletik atera daiteke.\nFuntzio trigonometriko baten berredura kentzeko baliokide bat ezarrita:\nIntegratuz:\nErlazio matematikoak.\nTentsioa elektrizitatean erabiltzen diren hiru aldagai arruntetako bat da, korronte elektrikoarekin eta inpedantziarekin batera.\nTentsioarekin erlazioa duten oinarrizko lege garrantzitsu bi daude:\nNeurgailuak.\nTentsioa neurtzeko instrumentuen artean voltmetroa, potentziometroa eta osziloskopioa daude. Voltmetroa multimetro baten barneratua egon daiteke.\nVoltmetroak erresistentzia finko batetik igarotzen den korronte elektrikoa neurtzen du, zeina, Ohmen legearen arabera, erresistentzian ematen den tentsio-jauskeraren proportzionala den.\nPotentziometroak tentsio ezezagun bat tentsio ezagun batekin konparatzen du zubi zirkuitu baten.\nKatodo-izpiko osziloskopioak tentsioa anplifikatu eta elektroi sorta bat bide nagusitik desbideratzen du, non elektroi sortaren desbideratzea tentsioarekiko proportzionala den."}
{"id": "589340", "revid": "512", "url": "https://eu.wikipedia.org/wiki?curid=589340", "title": "Johann Jakob Haid", "text": "Johann Jacob Haid (Klein-Eislingen, G\u00f6ppingenetik gertu, 1704ko urtarrilaren 10a - Augsburgo, 1767ko abenduaren 9a) grabatzaile, margolari eta liburu-argitaratzaile alemaniarra izan zen. tintaz egindado grabatuei esker oso ezaguna izan zen."}
{"id": "589341", "revid": "6327", "url": "https://eu.wikipedia.org/wiki?curid=589341", "title": "Tentsio elektriko", "text": ""}
{"id": "589342", "revid": "6327", "url": "https://eu.wikipedia.org/wiki?curid=589342", "title": "Boltaia", "text": ""}
{"id": "589343", "revid": "51002", "url": "https://eu.wikipedia.org/wiki?curid=589343", "title": "Johann Jacob Haid", "text": ""}
{"id": "589348", "revid": "219", "url": "https://eu.wikipedia.org/wiki?curid=589348", "title": "San Mill\u00e1n mendia", "text": "San Mill\u00e1n Burgosko probintziako (Espainia) mendirik altuena da, Demanda mendilerroan kokatuta, Iberiar sisteman.\nOhiko abiapuntuak Santa Cruz del Valle Urbi\u00f3n (3 ordu 45 min.) eta Pineda de la Sierra (3 ordu) dira."}
{"id": "589349", "revid": "336", "url": "https://eu.wikipedia.org/wiki?curid=589349", "title": "Jordan Loti\u00e8s", "text": "Jordan Loti\u00e8s (Clermont-Ferrand, Auvernia, 1984ko abuztuaren 5a) frantziar futbolaria da. Osasunako atzealdeko erdialdean jokatzen duen jokalaria da. Hainbat lesio larri izan ditu eta hainbat minutu eta partidu galdu ditu."}
{"id": "589350", "revid": "336", "url": "https://eu.wikipedia.org/wiki?curid=589350", "title": "Nino (futbolaria)", "text": "Juan Francisco \"Nino\" Mart\u00ednez Modesto (Vera, Almer\u00eda, 1980ko ekainaren 10a) espainiar futbolaria da. Egun, Osasunako aurrelaria da Bigarren Mailan hainbat partidu jokatu ditu eta baita hainbat gol sartu ere. CD Tenerifen eta beste hainbat klubetan aritu da eta Osasunan lesio larri bat jasan zuen, 7 hilabete zelaietatik kanpo utzi zuena."}
{"id": "589353", "revid": "105290", "url": "https://eu.wikipedia.org/wiki?curid=589353", "title": "Kartzelako zubia", "text": "Kartzelako zubia Nafarroako Lizarra udalerrian dagoen zubi bat da. Ega ibaia zeharkatuz San Pedro Ruakoaren auzoa eta Lizarrako Alde Zaharra elkarlotzen ditu. Bere itxura dela eta, Zubi Pikoduna ere deitua bada.\nJatorrizko zubia XII. mendean eraiki zen, baina Hirugarren Karlistaldian suntsitua izan zenez, 1873an aurreko zubia eredutzat hartuz berreraikia izan zen, eta azken hau da gaur egun arte iritsi dena."}
{"id": "589354", "revid": "336", "url": "https://eu.wikipedia.org/wiki?curid=589354", "title": "Lezka arrunt", "text": "Lezka arrunta (\"Phragmites australis\") Poaceae familiako landare fanerogamoa da. Askotan, etxolak eta zerrailuak egiteko erabili dute."}
{"id": "589355", "revid": "1545", "url": "https://eu.wikipedia.org/wiki?curid=589355", "title": "Phragmites australis", "text": ""}
{"id": "589358", "revid": "1545", "url": "https://eu.wikipedia.org/wiki?curid=589358", "title": "Juan Francisco Mart\u00ednez Modesto", "text": ""}
{"id": "589359", "revid": "105290", "url": "https://eu.wikipedia.org/wiki?curid=589359", "title": "Foruen plaza (Lizarra)", "text": "Foruen Plaza Nafarroako Lizarra udalerriko Alde Zaharran dagoen plaza bat da. Arkupez inguratutako plaza dotore eta zabala da, ekialdean San Joan Bataiatzailearen eliza du, eta erdian kiosko bat."}
{"id": "589360", "revid": "1545", "url": "https://eu.wikipedia.org/wiki?curid=589360", "title": "Potentzial diferentzia", "text": ""}
{"id": "589361", "revid": "1545", "url": "https://eu.wikipedia.org/wiki?curid=589361", "title": "Potentzial-diferentzia", "text": ""}
{"id": "589362", "revid": "105290", "url": "https://eu.wikipedia.org/wiki?curid=589362", "title": "Foruen plaza (Tutera)", "text": "Foruen Plaza edo Plaza Berria Nafarroako Tutera udalerriko plaza bat da. 1687. eta 1691. urteen artean eraiki zuten, Erdi Aroko harresien kanpoaldean. Haren azpian Queiles ibaia igarotzen da. Zezenketak ere egin izan dituzte bertan, inguruko etxeetako marrazki batzuek erakusten dutenez. Halaber, plazako etxeetan Erriberako herrien ezkutuak eta familia noble batzuenak ageri dira. Enparantzan, Erlojuaren Etxea delakoa eta kioskoa daude kokatuta."}
{"id": "589365", "revid": "65203", "url": "https://eu.wikipedia.org/wiki?curid=589365", "title": "Georges Dargaud", "text": "Georges Dargaud (Paris 1911ko apirilaren 27a - \"ibidem\", 1990ko uztailaren 18) argitaratzaile frantsesa izan zen, komikien edizioan espezializatua.\nBiografia.\nDargaudek lehendabizi Parisko publizitate mundua ezagutu zuen; 1943an \"\u00c9ditions Dargaud\" lantegia sortu zuen. 1949an \"Le journal de Tintin\" aldizkaria plazaratu zuen eta hogeita zazpi urtetan argitaratu zuen. 1959tik, bestetik, \"Pilote\" argitaratu zuen. Dargaudek, Dupuisekin batera, komikia zabaldu zuen Frantzian, besteak beste, Asterix, Lucky Luke, Achille Talon... argitaratuz. Berari esker Moebius, Jean-Michel Charlier (Blueberry), Pierre Christin, Jean-Claude M\u00e9zi\u00e8res, Annie Goetzinger, Bilal eta beste egile askoren lanak ezagutu ziren Frantzian. 1988an, krisi ekonomikoa zela eta, komikien edizioa utzi behar izan zuen, nahiz eta argitararatzaile bezala jarraituz. Bi urtetara, 1990an, hil egin zen."}
{"id": "589366", "revid": "119347", "url": "https://eu.wikipedia.org/wiki?curid=589366", "title": "Abenezra (ilargiko kraterra)", "text": "Abenezra izeneko kraterra Ilargiaren hego-erdialdean dagoen talka krater bat da. Abraham Ben Meir Ibn Ezra tuterar astronomo sefardiaren omenez izendatu zuten. Hego-ekialdean Azophi, ipar-ekialdean Greber eta hego-ekialdean Sacrobosco kraterrak ditu.\nBere eraztuna poligono baten itxura du, barneko harresiak terrazadunak izanik. Bere ekialdean beste krater bat dago, Abenezra C izenekoa.\nIlargi kraterrak.\nKonbentzio bidez ezaugarri hauek ilargiaren mapetan Gavrilov kraterretik gertuen dagoen kraterraren erdialdeko puntuaren alboan hizkia jarriz identifikatzen dira."}
{"id": "589367", "revid": "6327", "url": "https://eu.wikipedia.org/wiki?curid=589367", "title": "Abenezra", "text": ""}
{"id": "589370", "revid": "336", "url": "https://eu.wikipedia.org/wiki?curid=589370", "title": "Sisinio Gonz\u00e1lez", "text": "Sisinio \"Sisi\" Gonz\u00e1lez Mart\u00ednez (Albacete, 1986ko apirilaren 22a) espainiar futbolaria da, Osasunan ibilitakoa.\n2015ean Osasunak behin betiko baja eman zion."}
{"id": "589372", "revid": "336", "url": "https://eu.wikipedia.org/wiki?curid=589372", "title": "C\u00e1dizko Dama", "text": "C\u00e1dizko dama museologiaren ikuspegitik C\u00e1dizen aurkitutako emakumezko sarkofago feniziar bati deitzen zaio.\nAurkikuntza.\nPelayo Quinteroren saiakera.\n1904an, Pelayo Quintero arkeologoa Andaluziako C\u00e1diz hirira iritsi zen, \u201custezko\u201d C\u00e1dizko Dama aurkitzeko. 1887an, Punta de la Vaca izeneko inguruan basogabetze lanetan ari zirela, ezustean sarkofago antropoide bat topatu zuten. Gizonezko irudia zeukan sarkofago feniziarrak, eta Pelayo Quinterok pentsatu zuen kutxa hura ez zela bakarra izango C\u00e1dizen, bikotekidea behar zuela, eta C\u00e1dizko Damarekin obsesionatuta, haren bila hasi zen.\nNekropoli punikoak eta erromatarrak induskatu zituen, hipogeoetako ehorzte-ostilamenduetatik urrezko bitxiak, kutxak, anforak, ukendu ontziak eta argi-armiarmak berreskuratu zituen eta C\u00e1dizko ehorzketen lehen tipologia zehatza ere ezarri zuen. Baina damaren arrastorik ez zuen atzeman.\n1939an Pelayo Quintero Tetuanera (Espainiar Maroko) joan zen bizitzera. Baina erbestaldiak ez zion obsesioa arindu. Arkeologoak berak esaten zuen C\u00e1dizko Damarekin amets egiten zuela ia gauero. Marokon lanean jarraitu zuen: Afrika iparraldeko arkeologiaren bultzatzaile nagusietakoa izan zen eta 1940an Espainiar Museoa sortu zuen Tetuanen. Hiri horretan hil zen 1946an, 79 urte zituela.\nEzusteko aurkikuntza.\n1980ko irailaren 26an, Ruiz de Alda kaleko orube batean, hondeamakina baten hortzek marmolezko plaka handi bat jo zuten. Langileak eskua marmolezko kutxan sartu zuenean, hezur zatiak topatu zituen. Obrak geldiarazi zituzten eta Ramon Corzo arkeologoa hurrengo astelehenean joan zen orubera. Aurkitutako pieza eskerga ondo garbitu eta emakumezko aurpegi bat geratu zen agerian. Emakume itxurako sarkofago feniziarra zen, Pelayo Quinteroren ametsetako C\u00e1dizko Dama, alegia.\nPelayo Quinterok 35 urte eman zituen hirian, eta horietatik gehienak Ruiz de Alda kaleko etxe batean. Patioan itzala eskertuko zuelakoan palmondo batzuk landatuarazi zituen. Palmondo horien azpian aurkitu zuten mende erdi geroago C\u00e1dizko Dama.\nPasadizoak ipuina dirudi eta ipuin horri Felipe Ben\u00edtez Reyes (C\u00e1diz, 1960) idazleak erantsi zion irakaspena \"Mercado de Espejismos\" (Liluren merkatua) lanean:"}
{"id": "589386", "revid": "105290", "url": "https://eu.wikipedia.org/wiki?curid=589386", "title": "San Joan eliza (Lizarra)", "text": "San Joan Bataiatzailearen eliza Nafarroako Lizarra udalerriko Alde Zaharran dagoen eliza bat da. Hain zuzen ere, Foruen plazaren ekialdeko aldean dago. San Joan Bataiatzaileari sagaratua dago.\nEraikina.\nJatorriz, tenplua erromanikoa zen, nahiz eta gaur egun estilo horretako ia zatiri iraun ez duen. XIII. mendearen amairaldera Antso Jakituna erregearen jabetzako lurretan eraikitzen hasi zen.\nXIV. mendean lehenbiziko eraldaketa jasan zuen: gaur egungo alboko nabeak eta Ebanjelioaren aldameneko ataria gehitu zitzaizkion. Tenpluaren egitura garai honetakoa da. Lau zatitan banatutako hiru nane ditu. Albokoak gurutzadura gangez estaliak daude, buruko abside poligonalean bezala, kasu honetan izar itxuraz.\nErdiko nabea, mendebaldeko fatxada bezala, neoklasiko estiloan apaindua dago, honek aurretik zegoena ordezkatu zuen. XVIII. mendean erdiko nabearen lehenbiziko zatiaren gainean kanpandorrea eraiki zen. 1846ko abenduaren 26ean erori egin zen, berarekin batera erdiko nabearen zati bat eta fatxada txikituz. Ondorioz, kaltetutako zatiak neoklasiko estiloan zaharberritu ziren. Fatxadako dorreak XX. menderarte ez ziren guztiz amaitu izan.\nIparraldeko ataria erromaniko estilokoa da. Nabearen hirugarren zatian irekia izan zen eta beranduago ireki zen atari batez babestua dago. Hiru zutabe pareen gainean dauden hiru arkiboltez osatua dago, eta xake taulako itxurako laukitxoez apaindutako izkinak ditu. Kapitelel landare apaindurak landuak dituzte. Lehen eta hirugarren arkuek lore apaindurak dituzte. Barnealdeko arkuaren erdiko dobelan krismon bat dago. Atearen alboan hilarriak daude.\nEpistola aldeko atea gotiko estilokoa da, XIV. mendean eraikia. Landare apaindurako kapitelak dituzten zutabeen gainean dauden arkiboltez osatzen da, tartean gizaki irudiak ere agertzen direlarik."}
{"id": "589388", "revid": "105290", "url": "https://eu.wikipedia.org/wiki?curid=589388", "title": "Santa Maria eliza (Lizarra)", "text": "Santa Maria Jus del Castillo eliza edota Santa Maria Gaztelupeko eliza Nafarroako Lizarra udalerriko San Pedro Ruakoaren auzoan dagoen eliza bat da. Zalatanbor gaztelua zenaren azpian zegoen, hortik \"Jus del Castillo\" edo \"Gaztelupeko\" izena, eta Santo Domingo komentuaren alboan eta Done Jakue bidetik metro eskasera dago.\n1983an Nafarroako kultura ondasuna izendatua zuten.\nHistoria.\nXII. mendean sinagoga zegoen solairuan eraiki zen, garai hartan eremu honetan juduen auzoa baitzegoen. Bere jatorrizko izena Santa Maria eta Santu Guztien eliza da. XVII. menderarte eliza gisa erabilia izan zen. Gaur egun erromanikoa eta Done Jakue bidearen interpretazio zentru gisa erabiltzen da.\nEraikina.\nNabe bakarreko eliza da. Absidea eta elizaren erdialdeko egitura erromanikoak dira, baina fatxada eta dorrea barroko garaikoak dira."}
{"id": "589389", "revid": "105290", "url": "https://eu.wikipedia.org/wiki?curid=589389", "title": "Zigor-txartel", "text": "Zigor-txartela hainbat kiroletan kirolariak abisatzeko, errieta egiteko edota zigortzeko erabiltzen da.\nHistoria.\nKenneth Aston arbitro britainiarrari Ingalaterra eta Argentinaren arteko partida nahasia epaitzea egokitu zitzaion 1966ko Munduko Futbol Txapelketan. Partida amaitu eta, etxean zegoenez \u2013txapelketa Ingalaterran jokatu zen\u2013, bere autoa gidatuz irten zen epailea estadiotik. Semaforo batean gelditu zenean, semaforoen kodea futbolari ere aplika zekiokeela bururatu zitzaion.\nHau da, kolore horia ez zen nahikoa izango arau-hauslea egozteko, eta jokalaria ohartarazita geratuko zen; semaforo gorriak autoen ibilia geldiarazten duen moduan, txartel gorriak arau-hauslearen jokoa etengo zuen, eta zelaitik egotziko zuten berehala.\nHandik gutxira ideia FIFAra helarazi zuen, eta federazioak hurrengo Munduko Kopan jarri zuen martxan Astonen txartel sistema. Txartel hori eta gorriak 1970eko Mexikoko Kopan erabili zituzten lehenengoz."}
{"id": "589400", "revid": "105290", "url": "https://eu.wikipedia.org/wiki?curid=589400", "title": "Sartagudako dorrea", "text": "Sartagudako dorrea edota Arradako dorrea Nafarroako Lodosa udalerrian dagoen dorretxe bat da. Gaur egun Lodosako lursailetan egon arren, herrigunetik oso urrun dago, Ebro ibaiaren beste ertzean eta Sartagudako herrigunetik oso hurbil eta mendebaldean dagoen muino batean.\nEraikina.\nXIV. mendean eraiki zen. Antzina Altamirako kondearen jabetzakoa zen. Oinplano laukizuzena du, harlanduz eraikia dago, eta itxura sendoko eta neurri handietako blokea osatzen du.\nDorreari hiru hormabular sendo dituen oinplano laukizuzeneko eraikin baxu bat gehitu zitzaion. Dirudienez, XVIII. mendea bertan jendea bizi zen eta garai hartan Sartaguda udalerriaren lursailetan zegoen.\nGaur egun guztiz utzia dago eta Lodosako lursailetan kokatzen da."}
{"id": "589401", "revid": "13403", "url": "https://eu.wikipedia.org/wiki?curid=589401", "title": "Radako dorrea", "text": ""}
{"id": "589402", "revid": "13403", "url": "https://eu.wikipedia.org/wiki?curid=589402", "title": "Arradako dorrea", "text": ""}
{"id": "589403", "revid": "1545", "url": "https://eu.wikipedia.org/wiki?curid=589403", "title": "Sisi (futbolaria)", "text": ""}
{"id": "589404", "revid": "105290", "url": "https://eu.wikipedia.org/wiki?curid=589404", "title": "Andre Mariaren eliza (Los Arcos)", "text": "Andre Mariaren eliza Nafarroako Los Arcos udalerrian dagoen eliza bat da. Herrigunean eta izen berdineko Andre Mariaren plazan dago. 1993an Nafarroako kultura ondasuna izendatua izan zen.\nHistoria.\nII.-XVIII.mendeen artean eraiki eta zaharberritua izan zen. Hortaz, eraikin honek arte-estilo ezberdinak dauzka: erromaniko berantiarra, protogotikoa, berpizkundea eta barrokoa. Hein batean, Donejakue bideari zor zaio elizaren eraikuntza, XII. mendearen bukaeran hasi baitzen altxatzen, erromesen etorrera handiarekin bat.\nEraikina.\nBarnealdean XVII. mendeko erretaula handi, bikain eta ikusgarria dago eta Andre Mariaren irudi gotiko bat da erretaula buru. Baina, bestelako erretaulak ere badira, batzuk rococoak eta besteak barrokoak, bai eta erlikiak gordetzen dituzten aldareak ere, edo aulkiteria manieristak koruan, kajoitegi interesgarria sakristian, Nafarroako organorik ikusgarrienetakoa eta XVI. mendeko kalostra ederra ere.\nXVI. mendeko atari platereskoa Nafarroako berpizkundearen adibiderik hoberenetakoa da. Han kerubinen buruak ageri dira eta, era berean, eserita dagoen Ama Birjina eta Haurraren irudia, aingeruek koroatua, eta San Pedroren eta San Pauloren eskulturak ere bai. Herrian, apirilaren 23an edo abuztuaren 16an artean, eta zerua garbi badago, arratsaldeko eguzkiak Ama Birjinaren irudiaren aurpegia argitzen du. Atariaren aurrean, XVIII. mendeko ate bat dago, estilo klasikoan egina, erdi-puntuko zazpi arkuk eraturiko galeria batez osatua eta erpindun-gangaz estalia.\nTenpluak gurutze latindarreko oina du eta nabe bakarra. Barnealdeak harrituko gaitu oparo eta jori apaindua dagoelako. Apainketa errenazentista eta barrokoa da, igeltsulan, pintura eta erretauletan ageri dena. Eta, are gehiago, Erdi Aroko egiturak ere estaltzen ditu.\nErretaula nagusia nabarmendu behar da, handia eta ikusgarria baita. Lan barroko horrek hiru erlijio ziklo zizelkatuak ditu: elizaren figurazioa, Kristoren pasioa eta Mariari eskainitakoa. Haurrarekin dagoen Ama Birjinaren irudia da erretaula buru, XIV. mendekoa. Hasieran, beltza zen, baina 1947ko zaharberritze lanaren ondoren, kolore hori desagertu zen.\nApainketa barrokoa Ostiakoari eta Arimei. Aldiz, Ama Birjinaren Ikustaldiari eskainitako erretaula XV. mendeko aldare gotiko berantiarra da eta apainketa gai hauek agertzen ditu: profeten irudiak, erregeen gurtza eta Jesusen jaiotza.\nAltxor gehiago baditu: koruko aulkiteria, XVI. mendean estilo manieristari jarraiki egina, eta parrokiako organo ederra (1760), ziurrenera Nafarroako ikusgarriena. Urre koloretan eta urdinetan apaindua dago, bi koloreak ongi konbinaturik, hiru hodi-altuera ditu, -horietako batzuk zurezkoak dira eta margotuak daude- eta kanpoaldean tronpeteria dauka. Erreparatu kutxa apaintzen duten aingeru musikarien bederatzi neurriei, bai eta giza aurpegiaren keinuak imitatzen dituzten kontrakoen ahoen maskaroiei ere.\nXVI. mendean eraikitako klaustro gotiko berantiarrera ere badu. Proportzio zainduak ditu, eta animalien eta landareen bidez dago apaindua."}
{"id": "589406", "revid": "13403", "url": "https://eu.wikipedia.org/wiki?curid=589406", "title": "Santa Maria eliza (Los Arcos)", "text": ""}
{"id": "589408", "revid": "105290", "url": "https://eu.wikipedia.org/wiki?curid=589408", "title": "Baigorri jauregia", "text": "Baigorri jauregia Nafarroako Oteitza udalerriko Baigorri herri hustuan dagoen jauregi baten hondakinak dira. Nafarroako kultura ondasuna izendatua dago.\nXVI. mendearen lehen erdian eraiki zen, Baigorri herri hustuaren gainaldean eta Ega ibaiaren gain dagoen muino batean. Oteitzako herrigunetik urrun eta hegoaldera dago, Oteitza, Lerin eta Larraga artean.\nEgitura horizontala du eta apaindutako kapiteldun zutabe sendoz osatutako bi gorputzez osatua dago."}
{"id": "589410", "revid": "688", "url": "https://eu.wikipedia.org/wiki?curid=589410", "title": "Bigorrako Konderria", "text": "Bigorrako Konderria (; ) Erdi Aroko frantziar erakunde feudala izan zen, egungo Bigorra eskualdean zegoena. Hiriburua Tarbe zuen.\nHistoria.\nFakilene izeneko akitaniar printzesak Donatus Lupus bere semearentzat sortu zuen konderria. Lehenengo kondearen aita Lope III.a Zentulo Gaskoiniakoa izan zen. Jatorrizko konderriak laster feudo batzuk galdu zituen: lehenengo bi belaunalditan Lavedan, Aster, Aure eta Montaner galdu zituen.\nXI. mendean lehenengo dinastia amaitu zen eta konderria Foixko kondeen eskuetara pasa zen. Ehun Urteko Gerran ingelesen eta frantziarren eskuetan izan zen.\nKondeen zerrenda.\nMontforteko etxea.\nHarrezkero, ondorengotza zalantzazkoa izan zen eta frantziar eta ingelesen eskuetan izan zen. 1360an, Bretignyko hitzarmenari esker frantsesek bereganatu zuten. 1407an, Bernardo VII.a Armagnacekoak Joanes I.a Foixkoari saldu zion eta hauen eskuetan bukatu zen."}
{"id": "589411", "revid": "13403", "url": "https://eu.wikipedia.org/wiki?curid=589411", "title": "Baigorriko jauregia", "text": ""}
{"id": "589412", "revid": "103793", "url": "https://eu.wikipedia.org/wiki?curid=589412", "title": "San Martin eliza (Orisoain)", "text": "San Martin eliza Nafarroa Garaiko Orbaibar ibarreko Orisoain udalerrian kokatutako XII. mendeko kristiau eliza bat da. Erromaniko estiloa ditu.\nJatorriz, Erdi Arokoa den eta gerora garai ezberdinetan zaharberritzeak eta gehikuntzak egin zaizkion eliza da. Fatxada harlanduz egina da eta bere ataria nabarmentzen da. XII. mendean erromaniko estiloan eraiki zen. Fuste lau eta kapitel apainduak dituzten zutabeetan exekitako bi erdi-puntuko arkiboltez osatua dago. Behealdean, mentsuladun teilatu batez babestua dago. Alboan, gezilehio bat du, eta abside aldean, teilatuondoko hagaburuak eta kanpoaldeko hormabularrak ditu.\nEraikina.\nHerria menpean hartuta, XII. mendearen amaieran eraikitako San Martin parrokia altxatzen da. Landako fabrika erromanikoa da eta elementu protogotikoak ditu. Oinplanoak hiru ataleko habearte bakarra osatzen du, zirkuluerdi-formako burualde zabalagoa duena. Azken hori xake-formako inpostaren gaineko labe-gangez estalita dago. Habeartea estaltzen duten kanoi zorrotzeko gangak 1744. urtean birmoldatu ziren, eta azken atalekoa teilatu lau batez aldatu zen. Hala ere, bere horretan mantentzen da euskarri-sistema primitiboa, arku fajoiak jasotzen dituzten pilare eta zutabe entregekin. Kapitelek gai begetalak eta figuratiboak txandakatzen dituzte, eta zimazioek apaingarri geometrikoak dituzte; guztiek lan traketsa dute, portadakoek, absideko harburuek eta kriptako kapitelek bezala. Gela hori, burualdearen azpian eraikia arrazoi teknikoengatik, lurraren desnibela gainditzeko, San Martin Unx eta Gallipienzo kriptak bezala, absidearen zirkuluerdira egokitzen da oinplanoan eta arku prismatiko sendoetan bermatzen da. Erromanikoa da, halaber, tenpluaren oinaldean eraikitako dorrea, XV. mendean ukitu zitekeena. 1653. urtean, Pedro Metton hargin maisuak Ebanjelioaren aldeko kapera karratua altxatu zuen, ertz-gangaz estalia; espazio horrek, erantsitako gelekin batera (sakristia, esaterako), gaur egun teilatu lau modernoa duena, iparraldeko hegalean harlanduzko hormak ezkutatzen ditu, kontrahormak eta guzti, eta horiek argi eta garbi ikus daitezke gainerako eraikinetan.\nPieza interesgarria da tenpluko erretaula nagusia. Plateresko estilokoa da, baina polikromia berregina du. Bere erliebeek eta pinturek San Martinen bizitzako eszenak kontatzen dituzte, XVI. mendeko bigarren hereneko adierazkortasun formalaren barruan lan onargarria dutenak. Bestalde, kalitate desberdineko pinturak Oscariztarren tailerrari esleitu zaizkio, eta bere fintasun handienagatik Ama Birjinaren eta Haurraren taula nabarmentzen da. Erretaulan Birjina eseriaren eta Haurraren tailu bat dago, XIV. mendeko bigarren erdiko obra gotikoa, Andra Mariaren ikonografia bereziari jarraitzen diona. Irudi hau Erremedioen Ama Birjinaren ermitatik dator, gaur egun ez du ezaugarri estilistikorik. Horrez gain, 1500 inguruan datatutako horma-pinturen zati batzuk eta erretaularen egungo estilo espresibista duen Gurutziltzatu hil bat ere interesgarriak dira."}
{"id": "589415", "revid": "223", "url": "https://eu.wikipedia.org/wiki?curid=589415", "title": "\u00d6tzi", "text": "\u00d6tzi, Izotzetako gizona ere deitua, gorpu momifikatu bat da, 1991ean \u00d6tzalgo Alpeetako glaziar batean aurkitua izan zena, Austriaren eta Italiaren arteko mugan. Duela 5300 urte inguru bizi izan zen, eta hari esker historiaurreari buruzko datu asko ezagutu dituzte zientzialariek, oso ongi kontserbaturik zegoelako. Egun Hego Tirolgo Arkeologia Museoan dago, Bolzanon.\nAurkikuntza.\nHelmut eta Erika Simon alemaniar turistek aurkitu zuten gorpua, 1991ko irailaren 19an, Hego Tirolgo Similaun glaziarrean zebiltzanean. Seinalatu gabeko bide batetik jaisten ari zirela, izotz-bloke handi batekin egin zuten topo. Bertan trapuzko panpina-itxurako zerbait ageri zela ikusi omen zuten, burua eta sorbaldak izotzetik kanpo zituela. Hasieran, istripua izaniko mendizale bat zela pentsatu zuten. \nGorpua aurkitu ondoren, Schnalzeko (Italiako Bozen-Hego Tirolgo probintziako) karabinieriei eta Austriako Soldau herriko jendarmeei jakinarazi zitzaien. Italiarrek aurkikuntzaren ardura austriarren esku utzi zuten. Hasieran, bertatik ateratzeko mailu pneumatikoa erabili zuten, baina ez zuten lortu. Azkenik, irailaren 22an, Innsbruckeko Unibertsitateak bere gain hartu zituen aurkikuntza ondorengo lanak. Helikopteroz bertara eraman eta gorpua aztertzeari ekin zioten.\nAnalisi zientifikoak.\nIzotzak eta elurrak horren ongi kontserbatuta egonik, aurkikuntza ugari egin dute zientzialariek \u00d6tziren gorpua aztertuta.\nGorputza.\nHeriotzaren unean \u00d6tzi 1,60 metroko, 50 bat kiloko eta 45 urte inguruko gizona zen. Hil eta gutxira, gorpua glaziar baten barruan harrapatuta geratu zen, eta horrek ahalbidetu zuen gorpuzkinen kontserbazio bikaina.\nDNAren sekuentziazioak informazio ugari eman du: begi marroiak, 0 odol taldea, laktosarekiko intolerantzia eta gaixotasun kardiobaskularrak pairatzeko joera zituen. Polen aleen, hautsaren eta hortz-esmalteko konposizio isotopikoaren azterketak erakusten duenez, haurtzaroa Feldthurns herritik hurbil igaro zuen, Bolzanotik iparraldera, baina 50 kilometro iparralderago dauden haranetan bizi izan zen ondoren.\nTatuajeak.\n1991n aurkitu zutelarik, agian tatuajeak zituela ikusi zuten ikerlariek, baina azal momifikatu ilunak ez zien utzi marka horiek identifikatzen. 2015ean Hego Tiroleko Arkeologia Museoko adituek egindako eskanerren arabera, guztira 61 tatuaje zituen, hainbat gorputz ataletan banaturik. Gehienak marra paraleloak dira, ebakiduretan ikatza igurtziz egindakoak.\nIkerketa horri esker, duela 5.300 urte tatuajeak egitea ohitura zabaldua zela baieztatu da. Horrez gain, beste eztabaida bat ireki da. Adituek uste dute tatuaje horiek nolabaiteko akupuntura tekniken emaitza zirela. Orain arte aurkitutako akupuntura frogarik zaharrena Txinakoa da eta 3.000 urte inguru ditu. \u00d6tziren tatuajeei buruzko hipotesia baieztatuko balitz, akupunturaren jatorriak 2.000 urtez egingo luke atzera.\nOsasuna.\n\u00d6tziren momifikatutako gorputza X izpiz aztertu zenean artritis mingarria zuela ikusi zen, batez ere eskuineko aldakan; horren ondorioz, min kronikoa izango zuen. Hala eta guztiz ere, arteriak eta benak kaltzifikazio-bidean egotea gauzarik harrigarriena da. Bizimodu sedentarioa ez zuenez, arteriosklerosirako joera genetikoa bide zuela uste dute ikerlariek. \nBestalde, orno zerbikal eta lunbarretako espondilosi arina zeukan, biriketako antrakosia eta, seguruenik, silikosia, eta pleurako hantura. Urdailean \"Helicobacter pylori\" bakterioa atzeman zaio, eta hesteetan \"Trichuris trichiura\" nematodo parasitoa. Lakastek kutsatzen duten Lyme gaitza ere bide zuen, ikerlari batzuen arabera. Azkenik, hortz-haginak txantxarrak eta periodontitisak jota zituen. \nAldean zeramatzan urki-ardagaiak (\"Fomitopsis betulina\") eta \"Pteridium aquilinum\" iratzeak propietate antihelmintikoak dituzte, baina ez dago argi erremedio gisa erabiltzen ote zituen.\nJantziak eta oinetakoak.\nEz dago argi mendira zein asmorekin atera ote zen, baina oso ondo prestaturiko janzkera zeraman: landare-zuntzezko soingainekoa, eta larruzko berokia, gerrikoa, galtzak, gerripekoa eta oinetakoak. Hartz larruz egindako txanoa zeukan buruan. Oinetakoak iragazgaitzak eta zabalak ziren, itxuraz elurraren gainean ibiltzeko diseinatuak; zolarako hartz-larrua erabili zen, orein-larrua gainalderako, eta barnealdean ezki-azalez egindako sare moduko bat zeukaten, belar leunez betea, egungo galtzerdien funtzioa egiten. Hesteetan \"Trichuris trichiura\" nematodo parasitoa zeukan \nBerokia, gerrikoa, galtzak eta gerripekoa egiteko erabili ziren larru zerrendak tendoiekin josi ziren. DNA analisiek erakutsi zuten gutxienez bost animalia espezieren larrua baliatu zela jantziak egiteko: hartza, oreina, ardia, ahuntza eta behia.\nTresnak.\nGorpuaren ondoan honako tresna hauek aurkitu zituzten: kobrezko aizkora bat hagin-zurezko kirtenarekin; sastakai txiki bat, suharrizko ahoa eta lizarrezko heldulekua zituena; eta gezitoki bat (hurritz-makila batez indartutako larruzko zakua), barnean hamalau gezi zituena. Hala ere, bi gezi bakarrik zeuden erabiltzeko moduan; hagaxkak marmaratillazkoak ziren, eta puntak suharrizkoak. Amaitu gabeko arku bat ere zeraman, haginezkoa, 1,83 metroko luzerakoa. Berun isotopoen analisiaren bidez jakin da aizkoraren kobrea Toscanan erautzi zela, eta ez Tirolen.\nHoriez gain, basafruituak, urki-azalezko bi saski eta bi ardagai mota zeuden \u00d6tziren ondasunen artean. Horietako batek, urki-ardagaiak (\"Fomitopsis betulina\"), propietate antihelmintikoak ditu, eta ziur asko sendagarri gisa erabili zen. Bestea, supizteko ardagaia, sua pizteko sistema bitxi baten parte zen, landare batzuekin (dozena bat kasik), suharriekin eta pirita harriekin batera.\nUrdaila.\nIkertzaileak 2010era arte ez ziren konturatu \u00d6tziren urdaila ere kontserbatuta zegoela, denboraren poderioz organoak momiaren hesteen antzeko tamaina hartua zuelako. Urdaila topatzeak haren dietaren inguruko informazioa lortzeko aukera eman zien ikertzaileei, baita haren osasun egoeran sakontzekoa ere.\nFrank Maixner mikrobiologoaren taldeak \"Helicobacter pylori\"-ren DNA aurkitu zuen urdailean, eta baita mikroorganismo horren genoma sekuentziatzea lortu ere. Ikerlariek bakterioaren andui birulentoa zela ondorioztatu zuten, alegia, gaixotasun bat eragiteko modukoa (gastritisa, ultzera eta batzuetan minbizia). Bestalde, proteinen analisiaz baliatu ziren urdailean hantura zegoela baieztatzeko. \nUrdailean aurkitutako jakien inguruko analisia ere egin zuten, \"Izotzetako gizona\"-ren azken otorduak nolakoak izan ziren jakiteko. Azken egunean alpetar basahuntz gantza eta giharra jan zituen, sutan prestatu gabe; haragi idortua edota keztatua izanen zela uste dute ikerlariek. DNA analisiak orein arrunta ere jan zuela iradoki zuen. Horrez gain, \"Triticum monococcum\" aleak eta \"Pteridium aquilinum\" iratze toxikoa ere atzeman zituzten urdailean. \nHeriotza.\nIkertzaileek uste dute borroka baten ondorioz hil zela, haren bizkarrean gezi punta bat topatu baitzuten eta buruan kolpe baten aztarna ageri baitzen. Bi erasoren zantzuak atzeman dira gorpuan. Lehenbizikoa hil baino egun batzuk lehenago pairatu zuen, eta zauri zorrotz bat eragin zion eskuineko eskuan. Bigarrenean, berriz, gezi-ukaldi bat jaso zuen ezkerreko besapean; horrek hil zuen, lepauztaipeko arteria urratuta.\nKultura garaikidean.\nI\u00f1aket eta Mikel Bego\u00f1a euskal komikigileek \u00d6tzi izeneko trilogia sortu zuten gazteleraz, Norma Editorialek argitaratua eta frantsesera eta italierara itzulia. "}
{"id": "589416", "revid": "512", "url": "https://eu.wikipedia.org/wiki?curid=589416", "title": "Duncan MacDougall", "text": "Dr. Duncan \"Om\" MacDougall AEBtako mediku bat izan zen arimaren pisua kalkulatzeko esperimentua egin zuena.\nArimari buruzko ideia eta esperimentua.\nHiltzen garenean arimak gorputza uzten badu, arima pisatzea nahiko sinplea zen, doktorearen ustez. Gorputza hil baino lehen eta hil eta berehala pisatu besterik ez zuen egin behar. Horretarako adinekoen egoitza batera jo zuen eta hilzorian zeuden sei pertsona lortu zituen esperimenturako. Ikusi zuenez, gorpuak gorputz bizidunak baino hiru ontza laurden gutxiago pisatzen zuen eta, beraz, hori da arimaren pisua: 21,26 gramo.\nOndoren hamabost txakur hil zituen eta haiengan ez zuen pisu aldaketarik sumatu. Txakurrek arimarik ez dutela ondorioztatu zuen.\nMacDougallek emaitzaren berri sei urte geroago eman zuen, eta albistea \"New York Times\"en agertu zenean, bolo-bolo zabaldu zen. 2003an Alejandro Gonz\u00e1lez I\u00f1\u00e1rrituren \"21 Grams\" filmak mitoa berpiztu zuen.\nOndorengo ikerketak.\nTeoria gezurtatzeko hainbat ahalegin egin dira. Esperimentuaren berri jakin eta berehala, Augustus P. Clarke fisikariak azaldu zuen hiltzean birikek odola hozteari uzten diotela eta gorputzaren tenperaturak bat-batean gora egiten duela. Ondorioz, izerditzea areagotuko litzateke eta horrek azalduko luke 21 gramoko galera, eta txakurrek pisurik galdu ez izana. Txakurrek arima izan ala ez, izerdi guruinik behintzat ez dute eta, beraz, Clarkeren esanetan, 21 gramo horiek izerdiari zegozkion, ez arimari.\nOraintsuago, Francis Crickek \u2013Medikuntzako Nobel Saria 1962an\u2013 esan zuen 21 gramo horiek garunaren prozesu fisikoen ondorioz galtzen direla. Haren esanetan, neuronen jarduerak eremu elektrikoa sortzen du eta gorputzak gehiago pisatzea eragiten du horrek. Jarduera eteteko unean, eremua desagertu eta pisua galtzen da, beraz. Baina Crickek ez zuen azaldu MacDougallen txakurrek zergatik ez zuten pisurik galdu, txakurrek ere neurona-jarduera bai baitute.\nEsperimentuari kritikak.\nBaina zientzialari gehienentzat, MacDougallek erabilitako metodoa ez zen oso zientifikoa. Sei kasuk osatutako laginak ezer gutxi frogatzen du eta, gainera, esperimentuaren ondorioa emaitza bakarrean oinarritu zuen medikuak. Lehen hildakoak 21 gramo galdu zituen, bai, baina gainerako bostek ez \u2013batzuek gehiago galdu zuten, beste batzuek batere ez...\u2013 eta medikuak, besterik gabe, emaitza horiek baztertu zituen."}
{"id": "589428", "revid": "56334", "url": "https://eu.wikipedia.org/wiki?curid=589428", "title": "Sistole", "text": "Sistole bentrikularra, ehun muskularreko kontrakzio kardio bentrikularra da. Kontrakzio honek presioaren handiagotzea dakar bentrikuluen barnealdean eta eduki izandako odolaren eiekzioa. Presioaren handiagotzearen bitartez bikuspide eta trikuspide balbulak ixten dira eta odola aurikuluetara bueltatzea eragozten da. Odola birikietako arterien eta aortaren bitartez irtetzen da bihotzetik. Hauek ere balbulak dituzte odolaren errefluxua sahiesteko, birika-balbula eta balbula-aortikoa, hain zuzen ere."}
{"id": "589431", "revid": "336", "url": "https://eu.wikipedia.org/wiki?curid=589431", "title": "Tipi", "text": "Tipia kanpadenda konikoa da, tradizionalki Ipar Amerikako indigenek eraikitzen zutena animalien larru eta zutoinekin. Indigena hauetako nomadak ziren eta etxe gisa hartzen duten tipia."}
{"id": "589432", "revid": "336", "url": "https://eu.wikipedia.org/wiki?curid=589432", "title": "Manu del Moral", "text": "Manuel del Moral Fern\u00e1ndez (Ja\u00e9n, Espainia, ) futbolari profesionala da. Aurrelari jokatzen du. Eibar KE klubean jokatu zuen, Espainiako futbol ligako lehen mailan.\nKirol ibilbidea.\n2001ean, Atletiko Madrideko filialak fitxatu zuen. Hurrengo bi denboraldiak RC Recreativo de Huelva taldean pasa zituen,jokalari bezala prestatzeko. Bi urte horien ostean Atletiko Madridera bueltatu zen Lehenengo Mailan jolas zezan.\n2006ko denboraldian Getafe CF fitxatun zuen. Talde honekin bigarren gelditu zen Errege Kopan bi urtez. Getafek Lehenengo Mailan izan zuen goleagile hoberena izan zen.\n2011ko maiatzaren 11n, ofiziala egin zeren bere fitxaketa Sevillan, 4 miloiren truke. Bere lehenengo denboraldian Sevillan, jokalari garrantzitsua izan zen,entrenatzailea (Michel) konfiantza osoa eman zion. Entrentzailoea ordezkatzerakoa, protagonismoa galdu eta gutxi jolastera pasatu zen.\nGaur egun, Eibar KE taldean jokatzen du, eta Gaizka Garitanoren eskutik minutuak gozatzen ari da.\nEspainiako selekzioa.\nSelekzioko kategoria filialetan jokatu du, parte hartze nabarmenarekin. Sub-19 jolastu zuenean gol ugari sartu zituen eta horren ondorioz, 2011ko maiatzaren 25ean Selekzio absolutuak deitu zion eta partidu amistosoak jolasteaz gozatu zuen."}
{"id": "589441", "revid": "105290", "url": "https://eu.wikipedia.org/wiki?curid=589441", "title": "Spinning Jenny", "text": "Spinning Jenny (eusk. \"Jenny irulea\") 1765ean James Hargreaves izeneko arotzak asmatu zuen iruteko makina zen. Asmakizuna, Oswaldtwistlen, Lancashireko Ingalaterrako eskualdean egin zuen. Oso sinplea zen baina ohiko goruen parean sei edo zortzi aldiz hari gehiago ekoizten zuen. Historian lehen aldiz ez ziren gizakiaren atzamarrak behar haria egiteko. 1770. urtean patentatu eta oso azkar hedatu zen hari ekoizteko ahalmena izugarri handituz.\nIngalaterrako Industria Iraultzaren lehen aldian egon ziren gertaeren artean, giltzarrietatik erabakigarrienetariko bat izan zen."}
{"id": "589447", "revid": "512", "url": "https://eu.wikipedia.org/wiki?curid=589447", "title": "Juanra Bonet", "text": "Juan Ram\u00f3n Bonet Alba (Bartzelona, ), Juanra Bonet bezala ezagunagoa, aktore, aurkezle eta umorista katalana da.\nJuanra Bonetek, besteak beste, \"Caiga quien caiga\", \"El Intermedio\", \"Lo Sabe, no lo Sabe\"... TB saioetan aurkezle izan da.\nAurkezle honek txantxak botatzeko duen grina ezaguna da (aurkezle-umorista papera du bere saio gehienetan). \"Boom\" deituriko lehiaketa-saioan (Antena3), parte-hartzaile euskaldun batzuk bertaratu zirenean, ateraldi bitxia izan zuen. Euskaraz \"zoaz pikutara\" esan zuen, \"arratsalde on\" agurrarekin nahastuz. Espainia mailan emititzen zen saio horretan, \u201cZoaz pikutara\u201d esan zuen, baina zentzu ez-ohikoan."}
{"id": "589452", "revid": "336", "url": "https://eu.wikipedia.org/wiki?curid=589452", "title": "Glizeraldehido", "text": "Glizeraldehidoa &lt;chem&gt;C3H6O3&lt;/chem&gt; formula duen monosakaridoa da, aldosa bat dena. 3 karbono besterik ez dituenez aldosa sinpleena da, glikolaldehidoa kontutan hartu gabe.\nEzaugarriak.\nMolekula horren 2. karbonoa karbono asimetrikoa da. Horren ondorioz, glizeraldehidoak bi enantiomero ditu: L-glizeraldehidoa (-OH taldea karbono asimetrikoaren ezkerraldean duena) eta D-glizeraldehidoa (-OH taldea karbono asimetrikoaren eskuinaldean duena).\nGarrantzia biologikoa.\nGlizeraldehidoa metabolito oso garrantzitsua da, hainbat bide metabolikotan parte hartzen baitu: glukolisian eta fotosintesiaren Calvin zikloan, esate baterako. Bietan bere forma fosforilizatuan agertzen da, hots, glizeraldehido-3-fosfato bezala"}
{"id": "589453", "revid": "6327", "url": "https://eu.wikipedia.org/wiki?curid=589453", "title": "Piarres Nafarroakoa", "text": ""}
{"id": "589457", "revid": "103793", "url": "https://eu.wikipedia.org/wiki?curid=589457", "title": "San Martin eliza (San Martin Unx)", "text": "San Martin eliza Nafarroa Garaiko Erdialdea eskualdeko San Martin Unx edo Donamartiri Untz udalerrian kokatutako XII. mendeko kristiau eliza bat da. Erromaniko estiloa ditu.\nBerez erromanikoa den arren, inspirazio iturri protogotikoa duten elementuak ditu, gangak eta arku zorrotzak, esaterako. Kokaleku monumental horretako harribitxien artean, bataiarria, kapitelen apaingarriak eta kripta erromanikoa dira. Gaur egun kripta horretan ezkontza eta bataioak egiten dira.\nEraikina.\nXII. mendean eraiki zen. Burualde garaia du, absidea altuera-aldea gainditzeko aukera ematen duen kriptaren gainean eraiki baitzen. Eraikin erromanikoaren jatorrizko egiturak bere horretan iraun du egundaino: 4 tartetako nabe bakarra eta kanoi-ganga ditu elizak. Barnealdean, absidea erdizirkularra da, eta kanpoaldean, berriz, poligonala, eta -bularrak ditu goienean, irtenak eta sendoak. Hala ere, urteek aurrera jo ahala erantsi zaizkion atalen eta eraberritze-obren emaitza da parrokiaren egungo itxura. Hartaz, Erdi Aroko antzinako dorrea ordezkatu duen egungo arkupea dugu, besteak beste, inguruko etxeei eta paisaiari so egiteko behatoki ezin hobea.\nXehetasun ugari ditu, adibidez, erlaitzeko harburuak apaintzen dituzten itxura ugariko irudiak: munstroak, gizonak, animaliak edo musikariak, goienetik so.\nHegoaldeko fatxada erromanikoa da eta egun biztanlerik ez duen Sengoriz herriko jatorrizko atea da. Mendebaldekoa, erromanikoa ere bai, proportzionatua eta ederki landua da. Bihurrikatzaile bat eta musikari bat jatorrizko bi harburu babesten dituen teilatutxo baten azpian, apaindurez hanpaturiko kapitelak aurkituko ditugu, Toursekoa ageri duena, adibidez, ziztrin jantzitako eskale batekin santua kapa partekatzen ari delarik, edo, bestela, Sanson, makurturik dagoen lehoi batekin borroka latzean. Pertsonaiek buru eta esku handiak dituzte. Era berean, ile-xerlo bereiziak dituzte buruan, eta, soinean, paraleloki ebakitako tolesdurak. Uncastilloko maisuaren zigiluaren ezaugarriak dira horiek, XII. mendeko eskultore arrakastatsuenetariko batenak.\nBarnealdean, bataiarria, arkuen eta zutabeen artean pertsonaiez apainduak agertzen dira: Esnearen Ama Birjinaren tailua, XIV. mendekoa; erretaula erromanista, erdiko horma-hobian San apezpikua irudikatzen duena; eta hiru leihoko aldarea, horietariko bat itsua, eta beste bat antzinako pinturen arrastoek apaindurik.\nErdi Aroko kripta tenpluaren zatirik erromanikoena da. Kapera nagusiaren azpian eraiki zen, lurzorua berdintzeko. Era berean, eskailera kiribila da harako sarbide bakarra. Hainbat zutabek mugatzen dute gunea. Horietariko sei exentuak dira, eta gainerakoak hormei atxikirik daude. Hain zuzen ere, horien kapitelek irudi sorta sinplea ageri dute: tamaina desberdinetako hosto handiak; neurriz kanpoko buru handietako basapiztiak, hortzak erakusten dituztenak; eta ilea, bizarra eta bibotea dituzten giza buruak. Burualdeak turuta formako hiru bao ditu. Kanpoaldera begira gezileihoak daude."}
{"id": "589466", "revid": "105290", "url": "https://eu.wikipedia.org/wiki?curid=589466", "title": "Torralba del R\u00edoko harresia", "text": "Torralba del R\u00edoko harresia Nafarroako izen berdineko Torralba del R\u00edo udalerrian dauden Erdi Aroko harresien hondakin edo aztarnak dira. Garai batean herrigune osoa dagoen muinoa inguratzen zuen.\nTibalt II.a Nafarroakoak udalerri sortu, birpopulatu eta Lizarrako foruaren pean jarri zuen. 1307an Luis Hutinek pribilejio hauek berretsi zituen. Karlos II.a Nafarroakoak udalerria Gaztelako Erresumaren aurkako gerran defendatzeko asmoz gotortu egin zuen."}
{"id": "589477", "revid": "105290", "url": "https://eu.wikipedia.org/wiki?curid=589477", "title": "Tuisar", "text": "Tuisar (\"Alchemilla xanthochlora\") arrosaren familiako landare belarkara da, sustrai labur herrestaria, eta buruaren inguruan esku egiturako hosto zabal gingildunak dituena. Zurtoin labur ileduna izaten du eta sortetan antolatutako lore txiki horixkak. Tuisarraren zurtoin eta hosto lehorrak herri sendagintzan beherakoa eta oro har hesteetako ondoeza sendatzeko erabiltzen dira."}
{"id": "589478", "revid": "1545", "url": "https://eu.wikipedia.org/wiki?curid=589478", "title": "Alchemilla xanthochlora", "text": ""}
{"id": "589484", "revid": "105290", "url": "https://eu.wikipedia.org/wiki?curid=589484", "title": "Itsas arrauka", "text": "Itsas arrauka (\"Festuca juncifolia\") Poaceae familiako landare belarkara da."}
{"id": "589485", "revid": "1545", "url": "https://eu.wikipedia.org/wiki?curid=589485", "title": "Festuca juncifolia", "text": ""}
{"id": "589488", "revid": "201", "url": "https://eu.wikipedia.org/wiki?curid=589488", "title": "Arrauka arrunt", "text": "Arrauka (\"Festuca pratensis\") Poaceae familiako landare belarkara da. 30\u2013120 cm\n-ko altuera du, ekainarik abuzturaino loratzen duelarik."}
{"id": "589489", "revid": "1545", "url": "https://eu.wikipedia.org/wiki?curid=589489", "title": "Festuca pratensis", "text": ""}
{"id": "589491", "revid": "105290", "url": "https://eu.wikipedia.org/wiki?curid=589491", "title": "Dunetako arrauka", "text": "Dunetako arrauka (\"Festuca vasconcensis\") Poaceae familiako landare belarkara da. Izen zientifikoak euskal landarea () dela dioen arren, hego-mendebaldeko Europako landarea da. Izan ere, Frantzian diote."}
{"id": "589492", "revid": "1545", "url": "https://eu.wikipedia.org/wiki?curid=589492", "title": "Festuca vasconcensis", "text": ""}
{"id": "589508", "revid": "69297", "url": "https://eu.wikipedia.org/wiki?curid=589508", "title": "Nairo Quintana", "text": "Nairo Alexander Quintana Rojas (Tunja, 1990eko otsailaren 4a) kolonbiar txirrindulari profesionala da, gaur egun Ark\u00e8a Samsic taldean dabilena. Quintana igotzaile petoa da eta ezaguna da bata bestearen atzetik eta modu iraunkorrean erasoaldiak jotzeko duen gaitasuna. Bere ibilbideko emaitzarik hoberena 2014an lortu zuen, Italiako Giroa irabazi baitzuen. Horrez gain, bigarren geratu 2013ko Frantziako Tourrean. Haren anaia ere, Dayer Quintana, txirrindulari profesionala da."}
{"id": "589509", "revid": "448", "url": "https://eu.wikipedia.org/wiki?curid=589509", "title": "Foruen plaza", "text": ""}
{"id": "589511", "revid": "448", "url": "https://eu.wikipedia.org/wiki?curid=589511", "title": "Foruen plaza (Iru\u00f1ea)", "text": ""}
{"id": "589514", "revid": "7476", "url": "https://eu.wikipedia.org/wiki?curid=589514", "title": "Multimetro", "text": "Multimetro edo polimetroa \u2014tester izenarekin ere ezagutua\u2014 hainbat magnitude elektriko neurtu ditzakeen neurgailu elektroniko bat da.\nMultimetroak voltmetroa \u2014tentsioak neurtzeko\u2014, amperemetroa \u2014korronte elektrikoak neurtzeko\u2014, eta ohmmetroa \u2014erresistentzia elektrikoa neurtzeko\u2014 batzen ditu gailu berean. Neurketak korronte zuzenean edo korronte alternoan egin daitezke. Hauetaz gain multimetro batzuk beste funtzio batzuk barneratu ditzakete.\nMultimetroak analogikoak edo digitalak izan daitezke. Multimetro analogikoek orratz baten bidez erakusten dute neurtutako balioa. Orratz hau neurtu daitezkeen magnitude desberdinak erakusten dituen eskala kalibratu baten gainean mugitzen da. Multimetro digitalek irakurritako balioa zenbakietan erakusten dute bistaratze-pantaila batetan, eta batzuk neurtutako balioaren luzera proportzionala duen barra bat erakutsi dezakete. Gaur egun multimetro digitalak askoz arruntagoak dira, baina kasu batzuetan oraindik analogikoak egokiagoak dira, era azkarrean aldatzen den balio bat irakurri nahi denean, adibidez.\nMultimetroak eramangarriak izan daitezke, akatsak aurkitzeko edo kanpo-lanetarako egokiak, edo mahaigainekoak, zeinak zehaztasun maila oso altuaz neurtzera heldu daitezkeen. Industriako eta etxeko gailu sorta zabal baten arazo elektrikoak konpontzeko erabil daitezke: ekipamendu elektronikoak, motorren kontrolak, etxetresnak, elikadura iturriak eta kableatuak, adibidez.\nHistoria.\nKorronte elektrikoa detektatzen zuen lehen orratz mugikordun gailua galbanometroa izan zen, 1820an. Galbanometroak erresistentzia eta tentsioa neurtzeko erabiltzen ziren, Wheatstone zubi bat erabiliz eta balio ezezaguna erreferentziazko tentsio edo erresistentzia batekin konparatuz. Laborategian erabilgarriak ziren, baina kanpo-lanetan geldoak eta ez-praktikoak ziren. Galbanometro hauek tamaina handikoak eta delikatuak ziren.\nD'Arsonval/Weston galbanometroak bobina mugikor bat erabili zuen neurketa proportzional bat emateko, detekzio soilaren aldean, eta iman finko batzuk barneratu zituen, deflexioa gailuaren orientazioarekiko independentea izan zedin. Shunt erresistentziak gehituta mugimendu batekin korronte eta tentsio maila bat baino gehiago neurtu zitezkeen.\nMultimetroak 1920ko hamarkadaren hasieran asmatu ziren, irrati-hargailuak eta beste huts balbuladun gailu elektroniko batzuk arruntak bilakatzen ziren heinean. Lehen multimetroaren ustezko asmatzailea Donald Macadie da, zeina telekomunikazio zirkuituen mantentze lanetarako hainbat gailu eraman behar izanarekin ez zegoen pozik. Macadiek ampereak, voltak eta ohmak neurtu zitzakeen gailua asmatu zuen. Gailuak AVO edo Avometer izena hartu zuen. Neurgailuak bobina mugikorra, doitasunezko erresistentziak eta neurketa maila hautatzeko etengailuak zituen.\nMacadiek bere asmakizuna \"Automatic Coil Winder and Electrical Equipment Company\"ri (ACWEEC, ~1923an sortua) saldu zion. Lehen AVOa 1923an jarri zen salmentan.\n1920ko hamarkadan sakelako multimetroak hedatu ziren, \"Avometroak\" baino prezio askoz merkeagoan. Metalezko kaxa normalean konexio negatibora konektatzen zen, eta honek deskarga elektriko ugari eragin zituen. Gailu hauen espezifikazioak baldarrak ziren askotan (irudiko sakelako multimetroak, adibidez, 33 ohm/volteko erresistentzia baino ez zuen, eskala ez-lineala eta ez zeukan zero-doitzerik).\nNeurgailu guztiek neurtzen hari diren zirkuitua kargatuko dute neurriren batean. Adibidez, eskala osoan 50 mikroampereko korrontea neurtzen duen multimetro batek, orokorrean eskuragarri dagoen sentsibilitate handiena, gutxienez 50 mikroampere desbideratuko ditu zirkuitutik deflexio osoan. Honek inpedantzia altuko zirkuitu bat neurketan eragiteko beste kargatu dezake, eta erreala den baino irakurketa txikiago bat eman.\nHuts-hodiko voltmetroak -\"VTVM\"- inpedantzia elektriko altua behar zen zirkuituetan neurketak egiteko erabili ziren. Huts-hodiko voltmetroak 1\u00a0megaohm edo gehiagoko sarrera inpedantzia finkoa zuen, eta ez zuen neurtutako zirkuitua era esanguratsuan kargatzen. Huts-hodiko voltmetroak inpedantzia handiko transistoredun eta eremu-efektuko transistore -FET- voltmetroen sarreraren aurretik erabili ziren. Neurgailu digital modernoek eta neurgailu analogiko moderno batzuk sarrera inpedantzia handiak lortzeko zirkuitu\nelektronikoak erabiltzen dituzte; hauen tentsio mailak huts-hodiko voltmetroen parekoak dira.\nMultimetro askotan funtzio eta eskala gehigarriak barneratu dira: kapazitantzia, transistorearen irabazia, maiztasuna, eta lan zikloaren neurketa, balioa pantailan geldik eustea, eta neurtutako erresistentzia txikia denean soinu bat ateratzen duten burrunbagailuak adibidez. Batzuetan funtzio espezializatuak ere gehitu dira: tenperatura neurgailua termopare baten bitartez, induktantzia neurgailua, ordenagailuaren konexotasuna, neurtutako balioaren ahoskatzea, eta abar.\nMultimetro analogikoa.\nSarrera.\nMultimetro analogikoa hainbat neurketa egin ditzakeen tresna da; neurketa desberdinak egiteko galbanometro oso sentsible batean oinarritzen da. Magnitude elektriko bakoitza neurtzeko, galbanometroa zirkuitu elektriko jakin batekin osatzen da. Magnitudearen neurketa galbanometroaren ezaugarri biren araberakoa izango da: barne-erresistentzia (Ri) eta sentsibilitatea. Azken honen arabera, galbanometrotik igarotzen den korronte elektrikoak neurgailuaren orratza eskalan zehar mugiaraziko du.\nGalbanometroaz gain, multimetroak hurrengo elementuak ditu:\nNeurketak korronte zuzenean egiten direnean, kolore gorriko bornea potentzial elektriko handiari dagokio (+), eta kolore beltzeko bornea potentzial elektriko txikiari (-). Aldameneko zirkuitu-diagraman, korronte zuzeneko neurketak egiteko zirkuituaren ezkerreko borneak erabiltzen dira. Bertan borneen polaritatea ikusi daiteke. Korronte alternoko neurketak egiteko eskuineko borneak erabiltzen dira. Korronte alternoan neurketa egin aurretik korrontea artezgailu batetik pasarazten da, eta galbanometroak korronte arteztua neurtzen du, ezin bat du korronte alternoa zuzenean neurtu.\nPolimetroak pila bat dauka, magnitude pasiboak -erresistentziak- neurtu ahal izateko. Erresistentzien neurketarako zero-doitzea ere badauka.\nOndoren polimetroaren oinarrizko hiru funtzioen -amperemetro, voltmetro eta ohmmetro- zirkuituak azaltzen dira. Amperemetro eta voltmetro funtzioei dagozkien azalpenak, korronte zuzeneko neurketak egiteko, berdin balio dute korronte alternoko neurketentzat, behin korrontea arteztuta -korrontea ondoko irudiko eskuinaldean ikusten den artezgailutik pasaraziz-.\nAmperemetroa.\nPolimetroak amperemetro funtzioa betetzeko, formula_1 erresistentzia bat -shunt erresistentzia- galbanometroarekin paraleloan konektatzen da. formula_2-ren balioa, orratzak eskala-fondora heltzeko behar duen hautatutako ampere kopuruaren araberakoa izango da.\nNeurketa maila desberdinak -eskala-fondo desberdinak- lortzeko \"shunt\" erresistentzia bi edo gehiago erabiltzen dira. Multimetroaren kommutadorean neurketa-maila bakoitzarentzat posizio bat egongo da, dagokion formula_2 erresistentzia hautatuko duena. Adibidez, 10 miliampere, 100 miliampere eta 1 ampereko eskalak dituen multimetroak balio egokidun hiru formula_2 erresistentzien artean hautatzeko aukera izango du kommutadorean. Korronte handietarako -10 ampere edo handiagoak adibidez- multimetroak borne independenteak izaten ditu, fusible batekin babestuta.\nformula_1 balioa lortzeko: formula_6&lt;br&gt;\nnon formula_7 neurtu nahi den balio maximoa -eskala-fondoa-, formula_8 galbanometrotik igarotzen den korrontea, eta formula_9 shunt erresistentziatik igarotzen den korrontea diren.\nGalbanometroan eta shunt erresistentzian tentsio-jauskerak berdinak dira. Ohmen legeagatik, formula_10\nformula_9 ordezkatu, eta formula_1 askatzen da:\nformula_13\nEkuazio honekin, kanpoko zirkuituan formula_7 miliampereko korrontea dagoenean, galbanometrotik formula_8 miliampereko korrontea pasatzeko behar den formula_16 balioa kalkulatzen da.\nVoltmetroa.\nPolimetroak voltmetro funtzioa betetzeko, formula_17 erresistentzia bat galbanometroarekin seriean konektatzen da. formula_17 -ren balioa, orratzak eskala-fondora heltzeko behar duen hautatutako volt kopuruaren araberakoa izango da.\nPolimetroaren kommutadoreak tentsio neurketa maila bakoitzarentzat -eskala-fondo bakoitzarentzat- posizio bat izango du, dagokion formula_17 erresistentzia hautatuko duena.\nAdibidez, 10 volt, 20 volt, 100 volt eta 200 volteko eskalak dituen multimetroak balio egokidun lau formula_17 erresistentzien artean hautatzeko aukera izango du kommutadorean.\nformula_17 balioa lortzeko: formula_22\nnon formula_23 neurtu nahi den balio maximoa -eskala-fondoa-, formula_8 galbanometroak eskala-fondora heltzeko behar duen korrontea eta formula_25 galbanometroaren barne erresistentzia diren.\nHemendik formula_17 askatu daiteke:\nformula_27\nOhmmetroa.\nPolimetroak ohmmetro funtzioa betetzeko pila bat dauka, zeinak korronte bat igaro arazten duen neurtu beharreko erresistentziatik eta galbanometrotik.\nNeurketa zirkuitua osatzen duten elementuak formula_28 indar elektroeragiledun eta formula_29 barne erresistentziadun pila, zeroa doitzeko formula_30 erresistentzia aldagarria, formula_25 barne erresistentziadun galbanometroa eta formula_32 babes erresistentzia dira, denak seriean konektatuta.\nLehenengo zeroa doitu behar da: honetarako neurgailuaren terminalak zirkuitu-laburrean konektatzen dira -0 \u03a9 erresistentzia- eta doitze erresistentzia aldagarria erabiliz orratza eskalako 0 \u03a9 posiziora eramaten da. Posizio hau eskalaren eskuinaldean dago, terminalak zirkuitu laburrean daudenean galbanometrotik korronte maximoa igarotzen baita. Terminaletan neurtu nahi den formula_33 erresistentzia konektatzen denean korrontea gutxitu egingo da eta orratza ezkerrerantz mugituko da. Beraz, erresistentzien eskala eskuinetik ezkerrera handiagotzen da (ikusi argazkia).\nTerminalak zirkuitu-laburrean konektatzen direnean eta formula_30 erresistentzia aldagarria 0 posizioan doitu, zirkuitutik igarotzen den formula_8 korrontea hurrengoa da:\nformula_36\nformula_33 neurtu nahi den erresistentzia konektatzerakoan, formula_7 korronte berria hurrengoa da:\nformula_39\nnon formula_40\nAurreko ekuazio biak elkartuta, formula_33-ren balioa ateratzen da:\nformula_42\nErresistentzia eta korrontearen arteko erlazioa alderantzizkoa izaterakoan, erresistentzien eskala eskuinetik ezkerrera handitzen da -korronte eskalaren alderantziz-. Aurreko ekuazioaren beste ondorio bat, erresistentzien eskala ez-lineala dela da; korrontea zerora hurbiltzen den neurrian -formula_33 erresistentziaren balio handiak- errorea handiagoa izango da.\nMultimetro digitala.\nMultimetro modernoak askotan digitalak dira, beraien zehaztasun eta iraunkortasunagatik, eta funtzio gehigarriengatik. Multimetro digitaletan neurtu beharreko seinalea tentsiora bihurtzen da, eta irabazi automatikodun anplifikagailu batek seinalea aurre-egokitu egiten du, balioa irakurriko duen bihurgailu analogiko/digitalak bere erresoluzio osoa erabili dezan. Behin seinalea digitalizatuta neurtutako balioa pantailan erakusten da, zenbakitan.\nMultimetro digital modernoek prozesagailu txertatuak barneratu ahal dituzte, eta funtzio gehigarri ugari barneratu. Adibide batzuk hurrengoak dira:\nMultimetro moderno batzuk ordenagailuekin konektatzeko interfazea daukate, IrDA lotura, RS-232 konektore, USB edo IEEE-488 bus bitartez adibidez. Interfazearen bitartez neurketak egin ahala ordenagailuan gorde daitezke. Multimetro batzuk neurketak gorde eta ordenagailura beranduago igotzeko aukera ematen dute.\nLehen multimetro digitala \"Non Linear Systems\"ek fabrikatu zuen 1995ean.\nNeurtu daitezkeen magnitudeak.\nGaur eguneko multimetroek hainbat magnitude neurtu ditzakete. Ohikoak hurrengoak dira:\nHauetaz gain, multimetro batzuk hurrengoak neurtu ditzakete:\nMultimetro digitalek hurrengo funtzioentzako zirkuituak ere izan ditzakete:\nMultimetroei sentsoreak ere gehitu ahal zaizkie beste neurketa batzuk egiteko. Adibidez:"}
{"id": "589515", "revid": "56334", "url": "https://eu.wikipedia.org/wiki?curid=589515", "title": "Polimetro", "text": ""}
{"id": "589516", "revid": "56334", "url": "https://eu.wikipedia.org/wiki?curid=589516", "title": "Tester", "text": ""}
{"id": "589521", "revid": "512", "url": "https://eu.wikipedia.org/wiki?curid=589521", "title": "Konjuntzio (argipena)", "text": "Konjuntzio hitzak adiera zenbait ditu:"}
{"id": "589522", "revid": "17", "url": "https://eu.wikipedia.org/wiki?curid=589522", "title": "Konjuntzio", "text": ""}
{"id": "589526", "revid": "12788", "url": "https://eu.wikipedia.org/wiki?curid=589526", "title": "Pedro II.a Nafarroakoa", "text": ""}
{"id": "589559", "revid": "105290", "url": "https://eu.wikipedia.org/wiki?curid=589559", "title": "San Adriango markesaren jauregia (Tutera)", "text": "San Adriango markesaren jauregia Nafarroako Tutera udalerrian dagoen Berpizkundeko jauregi bat da. Tuterako Alde Zaharreko Magall\u00f3n kalean dago. 1994ean Nafarroako kultura ondasuna izendatua izan zen.\nHistoria.\nXVI. mendearen lehen erdialdean Juan de San Juanek eraiki zuen. 1991 eta 1993an zaharberritua izan zen, UNED eta Hizkuntza Eskola Ofizialeko egoitza bilakatuz.\nIberiar Penintsulako Gerran egun batzuz eta Tuterako gudua jazo arte, Francisco Javier Casta\u00f1os jeneralaren koartel nagusia izan zen, gudu honetan, 1808ko azaroaren 23an Jean Lannes frantziar mariskalaren gudarosteek Casta\u00f1os espainiar jeneralaren gudarosteak garaitu zituen.\nEraikina.\nAdreiluz eginiriko Berpizkunde garaiko eraikina da. Fatxada balkoi, arkupe eta egur landuzko teilatu izkun harrigarriez osatua egoteaz gain, gizaki itxurako irudi eta hainbat frisoz apaindua dago. Barnealdean, berpizkundeko patio bikain bat dago, bi solairuko arkupez inguratua, bai eta eskailera dotore bat ere."}
{"id": "589565", "revid": "336", "url": "https://eu.wikipedia.org/wiki?curid=589565", "title": "Russian Red", "text": "Lourdes Hern\u00e1ndez Gonz\u00e1lez, (Madril, 1985eko azaroaren 20a - ), ezagunagoa Russian Red izenaz, espainiar abeslari eta konpositorea da, \"indie\" eta folk egiten dituena."}
{"id": "589567", "revid": "17", "url": "https://eu.wikipedia.org/wiki?curid=589567", "title": "Frankoren diktadura", "text": ""}
{"id": "589568", "revid": "336", "url": "https://eu.wikipedia.org/wiki?curid=589568", "title": "Sistema digital", "text": "Sistema digitala informazioa era diskretu batean zenbaki edo digituz adierazten duen teknologia edo gailua da, kontrol-sistema analogikoetan ez bezala, non fenomenoa magnitude jarraitu batez irudikatzen den. Adibidez, termometro analogiko batean orratz edo barra bat era jarraitu batean mugitzen da, ingurunean dagoen tenperaturaren arabera; termometro digitalak, berriz, zenbakiz adierazten du tenperatura, jauziak eginez digitu batetik bestera. Ordenagailuek datu digitalak soilik hartu eta prozesatzen dituzte.\nGero eta aplikazio gehiagotan erabiltzen dira sistema digitalak: etxetresnak kontrolatzeko (domotika), ibilgailuetan, telefonoetan, aisialdiko trepetetan, eta, jakina, konputagailuetan.\nKontrol-sistema analogikoak baino fidagarriagoak dira sistema digitalak eta, kanpoko eraginen aurrean, sendoagoak; gainera, fabrikazio-prozesuak direla eta, \u201cmerkeagoak\u201d dira.\nSistema digitalen diseinua. Analisia eta sintesia.\nZer egin behar da sistema digital berri bat diseinatu nahi denean, aplikazio jakin batean erabiltzeko? Hots, zertan datza sistema digitalak diseinatzea? Oro har, sistema digitalen diseinua hainbat urratsetan banatzen den prozesua da.\nLehendabizi, sistemaren funtzionamendua zehaztu behar da, eta hortik abiatuz, funtzionamendu hori erakutsiko duen zirkuitua lortu behar da; prozesu horri sintesia deritzo: osagaiak aukeratu, haien arteko loturak definitu, eta abar. Sintesiaren ondorioz, sistemaren eskema logikoa lortuko dugu. Gero, lortutako zirkuituaren analisia egin behar da, haren funtzionamendua egokia den egiaztatzeko. Baiezkoan, diseinua bukatutzat ematen da; ezezkoan, berriz, zerbait zuzendu beharko da, eta 1. urratsera itzuliko da. Bi urrats horiek behin eta berriro errepikatu beharko dira harik eta sistemaren funtzionamendua egokia izan arte.\nEskuarki, zirkuitu baten sintesia analisia baino konplexuagoa da. Sintesia sormen-prozesu bat da; analisia, aldiz, askoz automatikoagoa izan daiteke. Izan ere, portaera bereko sistema digital bat baino gehiago lor daiteke eta diseinatzailearen lana da horietako bat sortu eta aukeratzea.\nSistema digitalen erabilera zabalaren eraginez, gero eta konplexuagoak dira egin beharreko diseinuak; hortaz, diseinu-prozesuan akatsak egitea ez da zaila. Akats horiek \u201coso garesti\u201d ordaintzen dira gero, sistema fabrikatuta dagoenean antzematen badira. Hori dela eta, lan horretan laguntzeko asmoz, CAD (Computer Aided Design, konputagailuak lagunduriko diseinua) izeneko software-paketeak garatu dira.\nSimuladoreak.\nHorien artean badira sistema digitalen portaeraren analisia egiten duten simuladoreak. Konputagailuak simulatu behar duen sistema digitala adierazteko bi aukera daude, oro har: eskema grafikoaren bidez edo testu-fitxategi baten bidez. Lehenengo kasuan, programa bereziak daude sistema digitalak marrazteko. Bigarren kasuan, lengoaia bereziak (HDL, Hardware Description Languages, hardwarea deskribatzeko lengoaiak) erabiltzen dira zirkuitua deskribatzeko. Hain ohikoak ez badira ere, zirkuituen sintesian laguntzeko programak ere badaude.\nErreferentziak.\nArtikulu honen iturburua Udako Euskal Unibertsitateak 2005ean argitaratu zuen \"Sistema digitalen diseinu-hastapenak: Oinarrizko kontzeptuak eta adibideak\" liburua da. Egileak hauek dira: Olatz Arbelaitz, Txelo Ruiz, Olatz Arregi, Agustin Arruabarrena, Izaskun Etxeberria eta Amaia Ibarra. Liburua Buruxkak liburutegi digitaletik eskuratu daiteke."}
{"id": "589569", "revid": "17", "url": "https://eu.wikipedia.org/wiki?curid=589569", "title": "Digital", "text": ""}
{"id": "589570", "revid": "512", "url": "https://eu.wikipedia.org/wiki?curid=589570", "title": "Aita Karmeldarren eliza (Donostia)", "text": "Aita Karmeldarren eliza Donostiako Amara auzoan, Easo eta Pedro Ega\u00f1a kaleen kantoian dagoen eliza bat da. Elizari erantsita Aita Karmeldarren komentua dago. 1915eko urriaren 15ean inauguratu zen.\nHistoria.\n1908ko apirilaren 23an karmeldarrak Donostian kokatu ziren, abuztuaren 31 kaleko etxe batean, eta urte batzuk beranduago eliza eta komentua eraki ziren Amara auzoan. Estilo neogotikoan eraikia, bi kaleetako etxe sailen multzoan txertatua dago. Oinak hiru nabe ditu, gurutzadura, zinborrioa, abside eta atzeko gelekin. Arkitektoa Jose Gurrutxaga izan zen.\nAldare nagusian dagoen Karmengo Ama eta Pragako Jesus Haurra dira eliza honetako adbokazio nagusiak. 1936an Nikolas Mujika pintoreak elizako hormak margotzeari ekin zion, gerra zibila hasi zenean eten egin zuen lana, eta 1939an berriro ekin zion. Margotutako irudirk karmeldarren sinbolo eta elezaharrak irudikatzen dituzte.\nElizaren barruan marmolezko mausoleo bat dago, Berrizko Juan Bizente Zengotita (1862-1943) aita karmeldarrarena; Donostian 1943an hil zen eta gaur egun kanonizazio bidean dago."}
{"id": "589572", "revid": "17", "url": "https://eu.wikipedia.org/wiki?curid=589572", "title": "Eragile logiko", "text": ""}
