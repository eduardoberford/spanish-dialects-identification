{"id": "366559", "revid": "90204", "url": "https://eu.wikipedia.org/wiki?curid=366559", "title": "Euskadiren Eguna", "text": "Euskadiko Eguna (izen ofiziala) edo, zehazkiago, Euskadiren Eguna Euskal Autonomia Erkidegoaren jaieguna izan zen, 2011ko eta 2012ko urriaren 25ean ospatua, 1979an erreferendumean onetsiriko Euskadiko Autonomia Estatutuaren urteurrenean.\nEusko Legebiltzarrean 2010eko apirilaren 22an onartu zuten jaieguna, PSE, PP eta UPyDk alde eta EAJ, Aralar, EA eta EB kontra bozkatuta. Ordu arte, ez zegoen autonomia erkidego horren jai ofizialik, Aberri Eguna abertzaleek bakarrik ospatzen zutelako. Onartzearekin batera piztu zen eztabaida, eta bi urte baizik ez zuen iraun.\n2013ko azaroaren 14an, EAJ eta EH Bilduren aldeko bozekin eta PSE, PP eta UPyDren aurkako bozekin, Euskadiren Eguna egutegitik kendu zen. EH Bilduk proposatu zuen egun horren ordez Euskararen Nazioarteko Eguna (abenduak 3, San Frantzisko Xabierkoaren eta Nafarroako Foru Erkidegoaren Eguna) jaiegun izendatzeko."}
{"id": "366564", "revid": "13403", "url": "https://eu.wikipedia.org/wiki?curid=366564", "title": "Guy Fawkes Eguna", "text": ""}
{"id": "366565", "revid": "336", "url": "https://eu.wikipedia.org/wiki?curid=366565", "title": "Guy Fawkes Gaua", "text": "Guy Fawkes Gaua, Bonfire Gaua edo Su Artifizial Gaua, (}), nagusiki Erresuma Batuan, urtero azaroaren 5ean ospatzen den jaieguna da. Jaiegunak 1605eko azaroaren 5ean jatorria du, Guy Fawkes buruzagiaren gidaritzapeko katoliko talde batek burututako bolboraren konspirazioak hutsegin zuela ospatzen baita. Konspirazio honetan Ingalaterrako Parlamentuaren egoitza zen Westminster jauregia suntsitzen saiatu ziren.\nJaiegun honetako gauean udalerri eta herri ugarietan su artifizialak jaurtitzen dira."}
{"id": "366568", "revid": "105290", "url": "https://eu.wikipedia.org/wiki?curid=366568", "title": "Nafarroako Foru Erkidegoaren Eguna", "text": "Nafarroako Foru Erkidegoaren Eguna edo (ofizialki) Nafarroaren Eguna Nafarroako Foru Erkidegoko jaieguna da. 1984tik aurrera urtero abenduaren 3ean ospatzen dituzte Frantzisko Xabierkoaren heriotzaren urteurrenean. Egun hori Euskararen Nazioarteko Eguna ere bada.\nNafarroako Parlamentuak 18/1985 Foru Legearen bitartez ofizial bilakatu zuen aintzinetik ospatzen zen jaieguna. Jada 1622an Nafarroako Erresumako Aldundiak Frantzisko Xabierkoa Nafarroako zaindari izendatu zuen, 1624an Nafarroako Gorteek berretsia. 1984tik aurrera Nafarroako Urrezko Domina egun horretan ematen dute."}
{"id": "366572", "revid": "6327", "url": "https://eu.wikipedia.org/wiki?curid=366572", "title": "Eskerrak ematearen egun", "text": ""}
{"id": "366574", "revid": "512", "url": "https://eu.wikipedia.org/wiki?curid=366574", "title": "2002ko Baliko atentatuak", "text": "2002ko Baliko atentatuak Indonesiako Bali uharteko Kuta barrutian 2002ko urriaren 12an egindako atentatuak izan ziren. Erasoak uharteko gune turistikoak izan zituen helburu, horretarako turistez betetako diskoteketan lehergailuak jarriz. Guztira 202 pertsona hil ziren, tartean 88 australiar, 38 indonesiar eta bost suediar.\nAtentatua Jemaah Islamiyah muturreko talde islamiar terroristak burutu zuen eta guztira hiru leherketa izan ziren, atentatu suizida eta auto bonba bat turista guneetan eta lehergailu bat Ameriketako Estatu Batuetako Denpasarreko kontsulatuaren aurrean.\n2008ko azaroaren 9an, Imam Samudra, Amrozi Nurhasyim eta Huda bin Abdul Haq hilarazi zituzten atentatuan parte hartzeagatik.\nHildakoak.\nGuztira 21 herrialdeetako 202 pertsona hil ziren atentatuan."}
{"id": "366575", "revid": "448", "url": "https://eu.wikipedia.org/wiki?curid=366575", "title": "Eraso", "text": ""}
{"id": "366576", "revid": "1545", "url": "https://eu.wikipedia.org/wiki?curid=366576", "title": "2002ko Europako uholdeak", "text": "2002ko Europako uholdeak uraldi hondagarri batzuk izan ziren, 2002ko abuztuan gertatutakoak, erdialdeko Europako zenbait herrialde kaltetu zituztenak. Ez-ohiko euriteen ondorio izan ziren, eta 110 hildako eta 15.000 milioi euroko kalte materialak eragin zituzten Txekian, Austrian, Alemanian, Eslovakian, Polonian, Hungarian, Errumanian eta Kroazian.\nHistoria.\n2002ko abuztuan, Mediterraneoko haize epel eta hezea eraman zuten behe-presioko bi sistemek ez-ohiko euriteak eragin zituzten erdialdeko Europan. Horren ondorioz, Moldava, Elba eta Danubio ibaiek maila historikoak gainditu zituzten (500 urteko errepikatze-denbora).\nTxekian Moldava ibaiaren ur emaria segundoko 5.300 metro kubikokoa izatera iritsi zen abuztuaren 14an, %\u00a020 handiagoa 1845eko uraldian baino. Pragako Josefov auzotik bizilagunak ateratzeko agindu zuten udal agintariek, eta urak Mala Strana Erdi Aroko auzotegiko kaleak ere hartu zituen. Hiriko metroa azkarki hondatua izan zen.\nAlemaniak izan zituen kalterik handienak, Saxonia estatuak batez ere. Dresdenen Elba ibaia 9,4 metroko altuerara iritsi zen abuztuaren 17an, inoiz erregistratutako mailarik gorenera, eta hiriko 480.000 herritarren laurdenak atera behar izan zituzten beren etxeetatik. Ibaian beherago dagoen Bitterfeld hiria erabat hustu behar izan zuten, hondar zorroz eraikitako hesia urek lehertu ondoren, eta Magdeburgen 20.000 lagun atera zituzten.\nDanubio ibaiak ere igoera historikoa izan zuen arren, Bratislavak eta Vienak kalte txikiagoak izan zituzten."}
{"id": "366583", "revid": "336", "url": "https://eu.wikipedia.org/wiki?curid=366583", "title": "Rafa Albisu", "text": "Rafael Albisu Ezenarro (Donostia, 1931 - Bilbo, 2012ko urriaren 27a) ETA erakundearen sortzaileetako bat izan zen. Lehenago, 1952 urtean, Ekin taldearen sorreran ere esku hartu zuen. ETAren lehen atentatutzat jotzen den 1961eko A\u00f1orgako ekintzan parte hartzeagatik atxilotua izan zen eta gerra kontseilua egin ondoren, kartzelaratua izan zen. Mikel Albisu bere semea, \"Mikel Antza\" ezizenez ezaguna, ETAren buruzagitzako kidea izan zen 2004 urtean Frantzian atxilotua izan arte."}
{"id": "366584", "revid": "17", "url": "https://eu.wikipedia.org/wiki?curid=366584", "title": "1961eko uztailaren 18ko Donostiako atentatua", "text": ""}
{"id": "366586", "revid": "13403", "url": "https://eu.wikipedia.org/wiki?curid=366586", "title": "Arabako Arma Museoa", "text": ""}
{"id": "366602", "revid": "13403", "url": "https://eu.wikipedia.org/wiki?curid=366602", "title": "Gasteizko Katedral Berria", "text": ""}
{"id": "366603", "revid": "1519", "url": "https://eu.wikipedia.org/wiki?curid=366603", "title": "Eusko Jaurlaritzaren egoitza", "text": "Eusko Jaurlaritzaren egoitza Gasteiz (Araba) hiriburuan dagoen Eusko Jaurlaritzaren egoitza nagusia da. Hiri honetako Arriaga-Lakua auzoko Lakuabizkarra gunean kokatzen da, Gipuzkoa kalea, Euskal Herria bulebarra, Gabriel Zelaia kalea eta Wellington Dukearen kaleen artean, hain justu ere, Euskaltzaindia plazaren aurrean.\nKokapena eta historia.\nEusko Jaurlaritzaren egoitza nagusia Lakua auzoan dagoenez, maiz \"Lakuako Gobernua\" ezizenaz ere izendatu ohi da, eta egoitzaren konplexua osatzen duten eraikinek Lakua I, Lakua II eta Lakua 0 izena daukate hain zuzen.\n1980an Eusko Jaurlaritzaren egoitza Gasteiz hirian jarri zen, hau Euskadiko erakundeen egoitza izendatua zenean. Hiriak zituen espazio eta baliabideak hiri aukeraketan eragina izan zuten. Hain zuzen ere, Lakuan zegoen amaitu gabeko ospitale geriatrikoaren eraikina zen espazio horietako bat, eta hori bihurtu zen Jaurlaritzaren lehen egoitza. \n1991. urtean, Jose Antoni Ardanza lehendakari zela, zabalkunde bat erabaki zen eta horrela eraiki zen bigarren bulego eraikina, aurrekoaren ekialderantz kokatua. Bukatutakoan, Lakua II izendatu zen eraikin berria, eta originala Lakua I.\n2005ean tarteko beste bulego eraikin bat gehitu zen, Lakua 0 (Lakua zero) deitzen dena. \nHiru bulegoen baturan, 5.000 lagun inguruk lan egin ohi dute harrezkero.\nEusko Jaurlaritzako sail eta zerbitzu nagusiek Lakuako eraikinetan dute egoitza, baina ez guztiek. Esate baterako, lehendakaritzak beste eraikin bat dauka, Ajuriaenea etxeaz apartekoa.\nIkus gainera.\nLehendakaritza\nLurralde ordezkaritzak:"}
{"id": "366604", "revid": "105290", "url": "https://eu.wikipedia.org/wiki?curid=366604", "title": "Lehendakaritza", "text": "Lehendakaritza Eusko Jaurlaritzako agintea edo gobernua, hots, Eusko Jaurlaritzako lehendakaria eta sailburuak beregain hartzen dituen barne erakundea da. Lehendakaritzaren egoitza edo eraikina Arabako Gasteiz hiriburuaren hegoaldean dago, Mendizorrotza auzoko Nafarroa kaleko 2. zenbakian, Nieves Cano pasealekuarekin bat egiten duen gunean.\n1990eko hamarkadaren hasieran eraiki zuen Javier Ega\u00f1a arkitektoaren taldeak eta hor biltzen dira Lehendakaritzako unitate administratiboak: Jaurlaritzako Lehendakaritzaren Idazkaritza Nagusia, Kanpo Harremanetarako Idazkaritza Nagusia eta Komunikaziorako Idazkaritza Nagusia; baita lehendakariak lanerako dituen bulegoak, Kontseilu Gela eta komunikabideen aurrean agertzeko aretoa ere. Zenbait artelan aipagarri ere badaude barruan, hala artisau tradiziozkoak nola egungo euskal arteari buruzkoak.\nLehendakaritzaren eginkizunak.\nLehendakaritza eginkizuna Eusko Jaurlaritzaren jarduna koordinatzeaz gain, zeregin hauetaz arduratzen delarik:"}
{"id": "366605", "revid": "13403", "url": "https://eu.wikipedia.org/wiki?curid=366605", "title": "Lakuako Gobernua", "text": ""}
{"id": "366625", "revid": "6327", "url": "https://eu.wikipedia.org/wiki?curid=366625", "title": "Goiuri-Ondonako urjauzia", "text": ""}
{"id": "366642", "revid": "13403", "url": "https://eu.wikipedia.org/wiki?curid=366642", "title": "Takonera parkea", "text": ""}
{"id": "366643", "revid": "13403", "url": "https://eu.wikipedia.org/wiki?curid=366643", "title": "Takonerako lorategiak", "text": ""}
{"id": "366647", "revid": "44278", "url": "https://eu.wikipedia.org/wiki?curid=366647", "title": "Kontzeju", "text": "Kontzejua, Araban eta Nafarroa Garaian, udalerri baten barruan nolabaiteko autonomia duen herria edo herri multzoa da. Kontzejua lurralde izaerako toki erakunde bat da, nortasun juridikoa eta jarduteko gaitasuna dituena, eta bere interesak kudeatzeko autonomia duena. Araban, 335 kontzeju daude: 16 kontzeju itxi eta 319 kontzeju ireki. Nafarroa Garaiak, 2019. urtearen hasierako datuek diotenez, 346 kontzeju ditu.\nKontzeju irekia da, baldin kontzejua auzotar guztien batzar batek gobernatzen badu, eta auzokideek aukeratutako administrazio batzar batek administratzen badu. Zuzeneko demokraziaz funtzionatzen du, beraz.\nKontzeju itxia da, baldin kontzejua auzotarrek aukeratutako administrazio batzar batek gobernatzen eta administratzen badu.\nKontzejuaren administrazio batzarrak osaera hau izaten du: kontzejuburua (kontzejuko lehendakaria edo presidentea ere deitzen zaio), idazkaria, diruzaina eta batzordekide soilak."}
{"id": "366649", "revid": "448", "url": "https://eu.wikipedia.org/wiki?curid=366649", "title": "Kontzeju ireki", "text": ""}
{"id": "366651", "revid": "448", "url": "https://eu.wikipedia.org/wiki?curid=366651", "title": "Kontzeju itxi", "text": ""}
{"id": "366652", "revid": "119347", "url": "https://eu.wikipedia.org/wiki?curid=366652", "title": "Matias Germaniako Erromatar Inperio Santukoa", "text": "Matias Habsburgokoa (Viena, 1557ko otsailaren 24a - 1619ko martxoaren 20a) Germaniako Erromatar Inperio Santuko enperadorea izan zen 1612-1619 bitartean, Austriako artxidukea (1608-1619), Hungaria eta Kroaziako erregea (Matias II.a izenarekin, 1608-1618), eta Bohemiako erregea (1611-1617). Habsburgoko etxeko kidea zen.\nBere garaian, Matias Habsburgokoaren eta Matias Corvino Hungariakoaren (1458-1490) irudien arteko paralelismoa egiten saiatu ziren. Izan ere, biek otomandarren aurka borroka egin zuten, eta bien erregealdietan Hungariako Koroa Santua, denboraldi batez erresumatik kanpo izan ondoren, Hungariara itzuli zen.\nBizitza.\nMaximiliano II.a Habsburgokoa enperadorearen eta Maria Austriakoaren semea zen. 1611n, Ana Tirolekoa artxidukesa, Matiasen osaba Fernando I.a Habsburgokoaren alabarekin ezkondu zen. Seme-alabak izan zituzten, baina bakar bat ere ezin izan zuten bizirik atera.\n1593an, Austriako gobernadore izendatu zuen bere anaia Rodolfo II.a enperadoreak. 1605ean, Matiasek Hungariako protestante matxinatuekin tratatzea eskatu zion enperadoreari. Horren emaitza 1606ko Vienako Ituna izan zen. Honen arabera, Hungariak erlijio-askatasuna izango zuen, eta transilvaniarrek etorkizunean beren printze independentea aukeratzeko eskubidea izango zuten. Urte horretan bertan, Matias Habsburgo etxearen buru eta \u2014Rodolforen gaixotasuna zela medio\u2014 Inperio Santuko enperadore izateko onartua izan zen. Hungaria, Austria eta Moraviarekin aliatu ondoren, lurralde hauetan zuen agintea emateko eskatu zion anaiari 1608an; geroxeago, 1611an, Bohemia ere laga zion Matiasi.\n1612an Inperio Santuko enperadore koroatua izan ostean, Melchior Klesl, Vienako apezpikua izan zuen aholkulari. Kleslek katoliko eta protestanteen arteko elkar ulermena nahi zuen, Inperio Santua indartzeko. Baina, habsburgo etxeko katoliko intrantsigenteenak, batez ere, Matiasen anaia Maximiliano III.a, Austriako artxidukea, haren adiskidetze-politikaren aurka agertu ziren. Maximilianok ondorengotza Fernando Estiriakoarentzat (aurrerago Fernando II.a enperadorea izango zena) segurtatu nahi zuen. 1617an Fernando Bohemiako errege aukeratu bazuten ere, ondoko urtean herrialde horretako protestanteak matxinatu ziren. Matxinada hau Hogeita Hamar Urteko Gerraren hasiera izan zen. Matias, Klesl kardinalaren eraginez, protestanteekin negoziatzen saiatu zen arren, Fernando Estiriakoaren aldekoek agintetik kendu zuten. Handik laster, 1619ko martxoaren 20an, Vienan hil zen. Fernando izan zen Inperio Santuko ondorengo enperadorea."}
{"id": "366653", "revid": "34394", "url": "https://eu.wikipedia.org/wiki?curid=366653", "title": "Adelaida", "text": ""}
{"id": "366654", "revid": "34394", "url": "https://eu.wikipedia.org/wiki?curid=366654", "title": "Amiralgoaren uharteak", "text": ""}
{"id": "366655", "revid": "448", "url": "https://eu.wikipedia.org/wiki?curid=366655", "title": "Koralezko Barrera Handia", "text": ""}
{"id": "366657", "revid": "105290", "url": "https://eu.wikipedia.org/wiki?curid=366657", "title": "Andecha Obrera", "text": "Andecha Obrera Asturiasko erakunde nazionalista eta ezkertiarra izan zen, 1980ko hamarkadan zenbait lehergailu jarri zituena. Erakundearen jarduera 1985 urtean poliziak indargabetu zuen lehergailu batez amaitu zen, inongo adierazpen edo erreibindikaziorik gabe."}
{"id": "366658", "revid": "56334", "url": "https://eu.wikipedia.org/wiki?curid=366658", "title": "Nafarroako Urrezko Domina", "text": "Nafarroako Urrezko Domina Nafarroako Gobernuak ematen duen saririk nagusiena da. Nafarroako Foru Aldundiak 1973ko abuztuaren 10ean sortu eta egun 290/1998 Foru Dekretuaren bitartez arautua.\nUrtero, Nafarroako Foru Erkidegoaren Egunean, Gobernuaren ikuspegitik Nafarroaren interesen defentsan eta sustapenean nabarmentzen diren pertsona eta erakundei ematen diete."}
{"id": "366660", "revid": "34394", "url": "https://eu.wikipedia.org/wiki?curid=366660", "title": "Bretainia Berria", "text": ""}
{"id": "366661", "revid": "448", "url": "https://eu.wikipedia.org/wiki?curid=366661", "title": "Apalatxeak", "text": ""}
{"id": "366662", "revid": "448", "url": "https://eu.wikipedia.org/wiki?curid=366662", "title": "Appalache", "text": ""}
{"id": "366663", "revid": "448", "url": "https://eu.wikipedia.org/wiki?curid=366663", "title": "New York estatu", "text": ""}
{"id": "366664", "revid": "34394", "url": "https://eu.wikipedia.org/wiki?curid=366664", "title": "Cocos (Keeling) uharteak", "text": ""}
{"id": "366665", "revid": "336", "url": "https://eu.wikipedia.org/wiki?curid=366665", "title": "Abaraska", "text": "Abaraska edo abaoa erleek, larben egonlekua izateko edo polena eta eztia gordetzeko, erlauntzaren barnean argizariz prestatzen dituzten gelaxka hexagonalen multzoa da."}
{"id": "366666", "revid": "12788", "url": "https://eu.wikipedia.org/wiki?curid=366666", "title": "Abao", "text": ""}
{"id": "366667", "revid": "448", "url": "https://eu.wikipedia.org/wiki?curid=366667", "title": "Gaztela Berriko gobernantzia", "text": ""}
{"id": "366668", "revid": "58701", "url": "https://eu.wikipedia.org/wiki?curid=366668", "title": "Iru\u00f1eko Erruki Etxea", "text": "Iru\u00f1eko Erruki Etxea (gaztelaniaz: \"Casa de Misericordia de Pamplona\") Iru\u00f1eko zahar-etxea da, bertoko eta inguruetako zaharren egoitza da.\nKokalekua.\nGazteluko Ingurunea kalearen 1. zenbakian dago, Foruen plazaren alboan.\nHistoria.\n1706an sortua, hiru mendeurrenean Nafarroako Urrezko Domina jaso zuen. Gaur egungo eraikina Victor Eusak diseinatu zuen eta 1933an Vicente Garc\u00eda Casta\u00f1\u00f3n nafar ingeniaria eta haren emazte Mar\u00eda de la Trinidad Fern\u00e1ndez Arenasen diru laguntzari esker eraiki zen.\n2007an bertan zazpi ehunurtedun bizi ziren.\nErruki Etxea Iru\u00f1eko zezen plazaren jabea da."}
{"id": "366669", "revid": "34394", "url": "https://eu.wikipedia.org/wiki?curid=366669", "title": "Cook Uharteak", "text": ""}
{"id": "366670", "revid": "448", "url": "https://eu.wikipedia.org/wiki?curid=366670", "title": "Death Valley", "text": ""}
{"id": "366671", "revid": "448", "url": "https://eu.wikipedia.org/wiki?curid=366671", "title": "Ipar-mendebaldeko igarobide", "text": ""}
{"id": "366672", "revid": "448", "url": "https://eu.wikipedia.org/wiki?curid=366672", "title": "Turks eta Caicos uharteak", "text": ""}
{"id": "366673", "revid": "98220", "url": "https://eu.wikipedia.org/wiki?curid=366673", "title": "1979ko ETAren lapurretak Asturiasen", "text": "1979 urtean ETA (pm) erakundeak Asturiasen buruturiko lapurretak Oviedo hiriko Hospital General de Asturias ospitalean, Hogar de San Jos\u00e9 delakoan eta Banco Herreroren egoitza batean izandako lapurretak izan ziren. Lapurreta handiena Banco Herrero delakoan izan zen, non 130 milioi pezetakoa izan zen harrapatutako dirua. Hospital General de Asturiasen 30 milioi pezeta eta Hogar San Jos\u00e9 delakoan 20 milioi pezeta lapurtu ziren. Banco Herreroko lapurreta egiteko etakideek egoitzako kutxazaina bere etxean atxilotu eta biharamunean eraman zuten egoitzara diru-kutxak zabaltzeko, beste langileen laguntzarekin. 1980 urtean lapurretak egiteko laguntza eman zieten zazpi asturiar ekintzaile atxilotu zituen espainiar poliziak."}
{"id": "366674", "revid": "34394", "url": "https://eu.wikipedia.org/wiki?curid=366674", "title": "Hegoaldeko Australia", "text": ""}
{"id": "366675", "revid": "34394", "url": "https://eu.wikipedia.org/wiki?curid=366675", "title": "Hego Uhartea", "text": ""}
{"id": "366676", "revid": "17", "url": "https://eu.wikipedia.org/wiki?curid=366676", "title": "Basurto", "text": ""}
{"id": "366678", "revid": "58701", "url": "https://eu.wikipedia.org/wiki?curid=366678", "title": "Karlos III.a Noblearen Gurutzea", "text": "Karlos III.a Noblearen Gurutzea Nafarroako Gobernuak ematen duen domina da, 104/1997 Foru Dekretuaren bitartez arautua.\nForu Komunitatea ezagutarazten eta hari ospea ematen beren esparruetan nabarmendu diren pertsona eta entitateek egindako lana jendaurrean azpimarratu eta aitortzeko sortu zuen. Sariak 1387tik 1425ean hil zen arte Nafarroako errege izandakoaren izena du. Monarka bakezalea eta adiskidetzailea izan zen, kulturaren eta artearen aldeko ekimenak abian jarri zituen eta Europako gainerako gorteekin bake- eta adiskidetasun-harremanak ezartzeko lan egin zuena.\nGurutzedunen zerrenda.\n1997\n1999\n2001\n2004\n2005\n2008\n2009\n2010\n2011\n2014\n2015\n2016\n2017\n2018\n2019\n2020\n2021\n2022"}
{"id": "366679", "revid": "34394", "url": "https://eu.wikipedia.org/wiki?curid=366679", "title": "Iparraldeko Lurraldea (Australia)", "text": ""}
{"id": "366680", "revid": "34394", "url": "https://eu.wikipedia.org/wiki?curid=366680", "title": "Iparraldeko Mariana Uharteak", "text": ""}
{"id": "366681", "revid": "23317", "url": "https://eu.wikipedia.org/wiki?curid=366681", "title": "2011ko Kontxako Bandera", "text": "2011ko Kontxako Bandera (gizonezkoentzat Banderaren 116. ekitaldia eta emakumezkoentzat Banderaren laugarrena) urte honetako irailaren 4an eta 11n jokatu zen, irabazleak gizonezkoetan Urdaibai Arraun Elkartea (Bermeo), bigarren aldiz jarraian, eta emakumezkoetan Sociedad Deportiva Rias Baixas (Galizia), laugarren aldiz jarraian, izan zirelarik. Talde irabazleetako patroiak Gorka Aranberri (Urdaibai) eta Laura Hermo (Rias Baixas) izan ziren.\nGizonezkoak.\nEguraldiak erabat baldintzatu zuen lehenengo jardunaldia eta hainbat traineru aukerarik gabe gelditu ziren.\nPolemika ere izan zen, Astillero deskalifikatu egin baitzuten. Araudiak dio arraunlari batek ezin duela hiru trainerutan arraun egin denboraldi berean eta Astilleroko tostetan zihoan arraunlari bat 2011ean Castron, Castre\u00f1an eta Astilleron arraunean aritua zen.\nSailkapen estropada Astillerok berak irabazi zuten hirugarren aldiz, baina lehia benetan estuan izan ere Kaikuri 20 ehuneneko eta Tir\u00e1ni 38 atera baitzizkien. Guztira 24 traineruk hartu zuten parte, 8 gipuzkoarrek, 7 bizkaitarrek, 5 kantabriarrek eta 4 galiziarrek. 20 urtetan jarraian sailkatu ondoren aurtengoan Oriok ez zuen Kontxako Banderan sartzerik lortu.\nEmakumezkoak.\nAurreneko aldiz bi jardunaldi izan zituen Emakumezkoen Banderak. Lehenengo jardunaldian Zumaia nagusitu bazen ere Galizia izan zen azkenean Bandera eskuratu zuena."}
{"id": "366682", "revid": "105290", "url": "https://eu.wikipedia.org/wiki?curid=366682", "title": "Frantzisko Xabierkoa saria", "text": "Frantzisko Xabierkoa saria Nafarroako Gobernuak ematen duen saria da, abenduaren 14ko 89/2009 Foru Dekretuaren bitartez arautua.\nDirurik ematen ez duen sari honen helburua Foru Erkidegotik kanpora lana egiten duten pertsonak, entitateak eta erakundeak saritzeko, Espainiako eta nazioarteko gizartearen aurrerapena, ongizatea eta hobekuntza bultzatzen duen gizarte gisa Nafarroako irudia erakusten dutenak. Horretarako Frantzisko Xabierkoa Nafarroako zaindariaren izena hautatu zuten."}
{"id": "366683", "revid": "34394", "url": "https://eu.wikipedia.org/wiki?curid=366683", "title": "Ipar Uhartea", "text": ""}
{"id": "366684", "revid": "34394", "url": "https://eu.wikipedia.org/wiki?curid=366684", "title": "Karolina uharteak", "text": ""}
{"id": "366685", "revid": "34394", "url": "https://eu.wikipedia.org/wiki?curid=366685", "title": "Keeling uharteak", "text": ""}
{"id": "366686", "revid": "105290", "url": "https://eu.wikipedia.org/wiki?curid=366686", "title": "Martin de Azpilicueta saria", "text": "Martin de Azpilicueta saria Nafarroako Gobernuaren Nafarroako Administrazio Publikoaren Institutuak ematen duen saria da.\nSari nagusia, administrazio publikoen jarduerari, Nafarroako sektore publikoari eta foru zuzenbide zibilari buruzko ikerketak eta azterlanak sustatzeko sortu zen."}
{"id": "366687", "revid": "34394", "url": "https://eu.wikipedia.org/wiki?curid=366687", "title": "Mariana uharteetako fosa", "text": ""}
{"id": "366688", "revid": "56334", "url": "https://eu.wikipedia.org/wiki?curid=366688", "title": "Francisco Salinas", "text": "Francisco Salinas Quijada (Tutera, 1915eko urriaren 25a - Iru\u00f1ea, 2006ko abenduaren 25a), nafar legelaria izan zen.\nForu zuzenbidean aditua, Espainiako Historia eta Lege eta Jurisprudentziaren Errege Akademien eta Eusko Ikaskuntzaren kidea izan zen. Abokatua, Nafarroako Foru Aldundiaren aholkularia, Nafarroako Auzitegi Ekonomiko-Administratibo Foralaren kidea eta irakaslea izan zen. San Raimundo Pe\u00f1afortekoaren Gurutze Handia, Karlos III.a Noblearen Gurutzea edo Manuel Lekuona Saria lortu zituen."}
{"id": "366689", "revid": "512", "url": "https://eu.wikipedia.org/wiki?curid=366689", "title": "Maria Angeles Mezkiritz", "text": "Maria Angeles Mezkiritz Irujo de Catalan (Faltzes, Nafarroa, 1929ko otsailaren 1a) nafar arkeologo eta museologoa da, Nafarroako antzinako arkeologian espezializatua. Ezkondu ondoren, ohikoak dira Mar\u00eda \u00c1ngeles Mezqu\u00edriz de Catal\u00e1n izenarekin dituen argitalpenak.\nBiografia.\nMar\u00eda \u00c1ngeles Mezqu\u00edriz Irujo Faltzesen (Nafarroa) jaio zen 1929an. Espainiako Gerra Zibila amaitu ondoren, Iru\u00f1era joan zen Maria Sortzez Garbiaren Ikastetxean batxilergoa egitera. Familian unibertsitateko ikasketekin lotutako hainbat lagunekin batera, Zaragozan Filosofia eta Letrak ikastea erabaki zuen, eta Santa Marina Ikastetxe Nagusira joan zen.\nZaragozako Unibertsitatean 1951n lizentziatu, eta bertan 1957an Filosofia eta Letretako doktoratu zen. Antonio Beltr\u00e1n Mart\u00ednez katedradunaren jarraitzailea izan zen.\nCanfranc eta Jacako ikastaroa.\nAbuztuaren 6tik 1951ko irailaren 5era bitartean, une horretan Numismoko Katedrako irakasle laguntzailea zelarik, Canfrancan parte hartu zuen Antonio Beltr\u00e1nek antolatutako Teknika Arkeologikoaren Ikastaro Praktiko batean. Espainiako zeramika prerromanikoari buruzko ikastaro hirretan, besteak beste, Nino Lamboglia irakaslea zegoen.\u200b Bertan Italiara joateko bi ikasketa-beketako bat lortu zuen eta Gl\u00f2ria Tr\u00edas Rubi\u00e9s izan zuen lagun.\u200b Arkeologia erromatarrean espezializatu zen Italiako Bordigherako Ligures Nazioarteko Institutuan. Aukera izan zuen, gainera, indusketetan parte hartzeko Albintimilium hiri erromatarrean (Ventimigintzan), Bigarren Mundu Gerraren ondoren oso kaltetua izan zen hirian, baita Tindaris eta Sizilian ere. Jacan egindako ikastaro honek \u00abzirraragarria izan behar zuen harentzat\u00bb, Ventimiglia, T\u00edndaris,Tetu\u00e1n, Siracusa eta Lixus indusketak jarraitzean. Ventimigliako indusketetan, bi bekadunek asko ikasi zuten zeramikari buruz, baita lan-metodo bat eta zeramika klasikoak ezagutzeko modu bat ere, etorkizuneko ikerketa-karreretan oso onuragarriak izan zituztenak. Gainera, biek gogoratzen dutenez, \u00abgauez, Lamboglia irakasleak ez zekitela nahikoa latina eta hobetu egin behar zutela uste zuenean, Tazitora itzularazten zien\u00bb.\n1953an, V\u00e1zquez de Parga irakasleak eskatuta, Antonio Beltr\u00e1nen gomendioari esker, Nafarroako Foru Aldundiak bekadun izendatu zuen hiru urterako. Hiru urteak bukatuta, nahiz eta gaztea eta emakumea izan, garai hartan aipagarria zena, funtzionario izendatu zuten. Vianako Printzea Erakunde gazte batean sartu zen berehala. 1940tik aurrera, Nafarroako Monumentu Historiko eta Artistikoen Batzordearen lanaren jarraipena egin zuen. Batzorde hori 1860an sortu zen, baina ez zen ia interesik izan \u00abez zegoenean, nahiz eta uste zen zorupean egon zitekeela\u00bb. Salbuespenak izan ziren, gerra amaitu ondoren Museo Arkeologiko Nazionaleko zuzendari eta zuzendariordeak, Blas Taracena Aguirre eta Luis V\u00e1zquez de Parga irakasleek Ledea hiri erromatarrean eta Tuterako Ramalete hiri erromatarrean egindako lanak. \nMaria Angeles Mezqu\u00edriz hispaniar zeramikaren aztertzaile handia da. 1955etik, hamahiru indusketa zuzendu ditu, gehienak Nafarroan, eta horietako batzuk hainbat urtetan zehar, I. mendetik IV. mendera bitarteko mailak eta zeramika ugari lortuz. 2000 bitartean, Andelos hiri erromatarra (Mendigorria) argitara atera zituen indusketak zuzendu zituen.\n1950etik 1958ra Nafarroako Unibertsitateko Arkeologiako irakasle laguna izan zen. Nafarroako Museoan kontserbadore hasi zen lanean 1953an, eta bertako zuzendaria izan zen 1957tik 9 1998. abendura arte.\nKultura Ministerioko Museoen Batzorde Nagusiko kide izan zen 1979 eta 1985 bitartean. Eta Museoen Nazioarteko Batzordeko (ICOM) kide eta lehendakariordea 1986tik 1998ra.\nHorrez gain, Santiago Catal\u00e1n-ekin ezkonduta dago, eta sei seme-alabaren ama da.\nLanak.\nArtikulu ugari argitaratu ditu, bai aldizkari nazionaletan bai nazioartekoetan. Nabarmentzekoak:"}
{"id": "366690", "revid": "1545", "url": "https://eu.wikipedia.org/wiki?curid=366690", "title": "Maria Angeles Mezkiritz Irujo", "text": ""}
{"id": "366691", "revid": "23317", "url": "https://eu.wikipedia.org/wiki?curid=366691", "title": "2010eko Kontxako Bandera", "text": "2010eko Kontxako Bandera (gizonezkoentzat Banderaren 115. ekitaldia eta emakumezkoentzat Banderaren hirugarrena) urte honetako irailaren 5 eta 12an jokatu zen, irabazleak gizonezkoetan Urdaibai Arraun Elkartea (Bermeo), bere historian lehen aldiz, eta emakumezkoetan Sociedad Deportiva Rias Baixas (Galizia), hirugarren aldiz jarraian, izan zirelarik. Talde irabazleetako patroiak Asier Arego (Urdaibai) eta Laura Hermo (Rias Baixas) izan ziren.\nGizonezkoak.\nOhorezko txandan Orio nagusitu bazen ere Urdaibaik jaso zuen Bandera.\nSailkapen estropada sanjuandarrek irabazi zuten laugarren aldiz Oriori 16 segundo aterata. Guztira 24 traineruk hartu zuten parte, 9 gipuzkoarrek, 6 bizkaitarrek, 4 kantabriarrek, 4 galiziarrek eta asturiar batek."}
{"id": "366692", "revid": "1545", "url": "https://eu.wikipedia.org/wiki?curid=366692", "title": "Mar\u00eda \u00c1ngeles Mezqu\u00edriz", "text": ""}
{"id": "366693", "revid": "58701", "url": "https://eu.wikipedia.org/wiki?curid=366693", "title": "Mar\u00eda Ostiz", "text": "Mar\u00eda Dolores Ostiz Espila (Avil\u00e9s, Asturias, 1944ko ekainaren 8a) nafar abeslaria da.\nBiografia.\nLau urte besterik ez zituela, Nafarroara joan zen familiarekin. Bertan kantu eta Filosofia eta Letrak Nafarroako Unibertsitatean ikasi zituen.\n1960ko hamarkadan ospea lortu zuen \"N'a veiri\u00f1a do mar\" edo \"Mi\u00f1a Rianxeira\" bezalako abestiak bertsionatzean edo bereak ziren \"No sabes c\u00f3mo sufr\u00ed\" edo \"Un pueblo es\" kantatzean. 1976an OTI Jaialdia irabazi zuen, \"Canta cigarra\" abestiari esker.\nIgnacio Zoco nafar futbolariarekin ezkondu eta gero musika utzi zuen."}
{"id": "366696", "revid": "23317", "url": "https://eu.wikipedia.org/wiki?curid=366696", "title": "2009ko Kontxako Bandera", "text": "2009ko Kontxako Bandera (gizonezkoentzat Banderaren 114. ekitaldia eta emakumezkoentzat Banderaren bigarrena) urte honetako irailaren 6 eta 13an jokatu zen, irabazleak gizonezkoetan Kaiku Arraunaren Kirol Elkartea (Sestao) eta emakumezkoetan Sociedad Deportiva Rias Baixas (Galizia) izan zirelarik. Talde irabazleetako patroiak Asier Zurinaga (Kaiku) eta Laura Hermo (Rias Baixas) izan ziren.\nGizonezkoak.\n27 urteren ondoren Kaiku bere bosgarren Kontxako Bandera irabazi zuen.\nPolemika ere izan zen epaileek Urdaibai kaleratu zutenean. Arraunlari batek lehen 20 segundoen barruan lunbalgia bat pairatu zuen baina arauek estropada gelditzeko arrazoia istripu bat izan behar dela diote.\nSailkapen estropada ere Kaikuk irabazi zuen laugarren aldiz, aurrekoa irabazi eta 26 urtetara. Nagusitasun osoz irabazi zuen gainera, bigarren egin zuen Urdaibari 16 segundo aterata. Guztira 24 traineruk hartu zuten parte, 8 gipuzkoarrek, 7 bizkaitarrek, 4 kantabriarrek, 4 galiziarrek eta asturiar batek.\nEmakumezkoak.\nEmakumezkoen bigarren Bandera jokatu zen eta berriz ere galiziarrak nagusitu ziren. Hala ere estropada estua izan zen lau traineruetatik hiru hiru segundoren barruan sartu baitziren. Aurreko urteko denbora hobetuz errekorra ezarri zuen 10:48:20 denborarekin."}
{"id": "366697", "revid": "46380", "url": "https://eu.wikipedia.org/wiki?curid=366697", "title": "Eugenio Asensio", "text": "Eugenio Asensio Barbarin (Murieta, 1902ko ekainaren 2a - Iru\u00f1ea, 1996ko iraila) nafar hizkuntzalari eta literatura-kritikaria izan zen.\nMadrilgo Unibertsitatean Filosofia eta Letrak ikasi ondoren, doktoretza lortu zuen. Berlinen antzinako greziera ikasi zuen. Gainera, ingeles, aleman, errusiera eta greziera hitz egiten zituen. Institutuaren katedraduna, berandu hasi zen literaturari buruzko artikuluak egiten. Azken urteak, Portugalen eman zituen."}
{"id": "366698", "revid": "1545", "url": "https://eu.wikipedia.org/wiki?curid=366698", "title": "Eugenio Asensio Barbarin", "text": ""}
{"id": "366699", "revid": "34394", "url": "https://eu.wikipedia.org/wiki?curid=366699", "title": "Markesa uharteak", "text": ""}
{"id": "366700", "revid": "1545", "url": "https://eu.wikipedia.org/wiki?curid=366700", "title": "Miguel Sanchez Ostiz", "text": ""}
{"id": "366701", "revid": "1545", "url": "https://eu.wikipedia.org/wiki?curid=366701", "title": "Pedro Iturralde Otxoa", "text": ""}
{"id": "366702", "revid": "1545", "url": "https://eu.wikipedia.org/wiki?curid=366702", "title": "Agust\u00edn Gonz\u00e1lez Garc\u00eda de Acilu", "text": ""}
{"id": "366703", "revid": "34394", "url": "https://eu.wikipedia.org/wiki?curid=366703", "title": "Midway atoloia", "text": ""}
{"id": "366704", "revid": "448", "url": "https://eu.wikipedia.org/wiki?curid=366704", "title": "2011eko Kontxako Bandera", "text": ""}
{"id": "366705", "revid": "23317", "url": "https://eu.wikipedia.org/wiki?curid=366705", "title": "2008ko Kontxako Bandera", "text": "2008ko Kontxako Bandera (gizonezkoentzat Banderaren 113. ekitaldia eta emakumezkoentzat Banderaren lehenengoa) urte honetako irailaren 7 eta 14an jokatu zen, irabazleak gizonezkoetan Sociedad Deportiva de Remo Castro Urdiales eta emakumezkoetan Galizia izan zirelarik. Talde irabazleetako patroiak Iker Gimeno (Castro Urdiales) eta Laura Hermo (Rias Baixas) izan ziren.\nGizonezkoak.\nOhorezko txanda Oriok irabazi bazuen ere Castro Urdiales erraz jabetu zen banderaz.\nSailkapen estropada Urdaibaik irabazi zuen bigarren aldiz Orio eta San Pedrori 11 segundo atereaz. Guztira 23 traineruk hartu zuten parte, 7 gipuzkoarrek, 6 galiziarrek, 5 bizkaitarrek eta 5 kantabriarrek.\nEmakumezkoak.\nEmakumezkoen Kontxako lehenengo Bandera 2008ko irailaren 14ean jokatu zen, goizeko 11:00tan, gizonezkoen estropadaren aurretik hain zuzen ere."}
{"id": "366706", "revid": "448", "url": "https://eu.wikipedia.org/wiki?curid=366706", "title": "Tongako fosa", "text": ""}
{"id": "366707", "revid": "448", "url": "https://eu.wikipedia.org/wiki?curid=366707", "title": "Japoniako fosa", "text": ""}
{"id": "366708", "revid": "448", "url": "https://eu.wikipedia.org/wiki?curid=366708", "title": "Kuril-Kamtxatka fosa", "text": ""}
{"id": "366709", "revid": "448", "url": "https://eu.wikipedia.org/wiki?curid=366709", "title": "Kermadeceko fosa", "text": ""}
{"id": "366710", "revid": "1982", "url": "https://eu.wikipedia.org/wiki?curid=366710", "title": "Hegoaldeko Sandwich", "text": ""}
{"id": "366711", "revid": "336", "url": "https://eu.wikipedia.org/wiki?curid=366711", "title": "Francisco Yndur\u00e1in Hern\u00e1ndez", "text": "Francisco Yndur\u00e1in Hern\u00e1ndez (Agoitz, 1910eko ekainaren 25a - Madril, 1994ko urriaren 25a) nafar hizkuntzalari eta literatura-kritikaria izan zen.\nSalamancako Unibertsitatean Filosofia eta Letrak ikasi ondoren, Madrilgo Unibertsitatean doktoretza lortu zuen. Salamanca, Oviedo, Zaragoza eta Konplutentsean iraskaslea izan zen.\nDora Mu\u00f1oz Buron ezkondu eta hiru seme izan zituzten, horien artean Francisco Yndur\u00e1in Mu\u00f1oz fisikaria (1940-2008) eta Domingo Yndur\u00e1in Mu\u00f1oz hizkuntzalaria (1943-2003)"}
{"id": "366712", "revid": "1545", "url": "https://eu.wikipedia.org/wiki?curid=366712", "title": "Francisco Yndur\u00e1in", "text": "Francisco Yndur\u00e1in bi nafar zientzialarien izena da:"}
{"id": "366713", "revid": "1545", "url": "https://eu.wikipedia.org/wiki?curid=366713", "title": "Francisco Indurain", "text": ""}
{"id": "366714", "revid": "1545", "url": "https://eu.wikipedia.org/wiki?curid=366714", "title": "Francisco Indurain Hernandez", "text": ""}
{"id": "366715", "revid": "1545", "url": "https://eu.wikipedia.org/wiki?curid=366715", "title": "Francisco Indurain Hern\u00e1ndez", "text": ""}
{"id": "366716", "revid": "6327", "url": "https://eu.wikipedia.org/wiki?curid=366716", "title": "Hegoaldeko Sandwich uharteetako fosa", "text": ""}
{"id": "366717", "revid": "448", "url": "https://eu.wikipedia.org/wiki?curid=366717", "title": "Peru-Txileko fosa", "text": ""}
{"id": "366718", "revid": "34394", "url": "https://eu.wikipedia.org/wiki?curid=366718", "title": "Sala eta Gomez uhartea", "text": ""}
{"id": "366719", "revid": "448", "url": "https://eu.wikipedia.org/wiki?curid=366719", "title": "Aleutiar uharteetako fosa", "text": ""}
{"id": "366720", "revid": "1545", "url": "https://eu.wikipedia.org/wiki?curid=366720", "title": "2007ko Kontxako Bandera", "text": "2007ko Kontxako Bandera (Banderaren 112. ekitaldia) urte honetako irailaren 2 eta 9an jokatu zen, irabazlea Orio Arraunketa Elkartea izan zen 31. aldiz. Patroia Irakoitz Etxeberria izan zen.\nKontakizuna.\nOriok bi jardunaldiak irabazita eskuratu zuen Bandera. Aipatzekoa da 2006an kantabriarren nagusitasuna erabatekoa izan bazen ere 2007an traineru kantabriar onena (Pedre\u00f1a) bosgarrena izan zela irabazlearengandik 46 segundutara.\nSailkapen estropada Hondarribiak irabazi zuen lehen aldiz Urdaibairi bi segundo eta Zarautzi lau aterata. Guztira 21 traineruk hartu zuten parte, 9 gipuzkoarrek, bost bizkaitarrek, lau kantabriarrek eta hiru galiziarrek."}
{"id": "366721", "revid": "448", "url": "https://eu.wikipedia.org/wiki?curid=366721", "title": "Kaiman uharteetako fosa", "text": ""}
{"id": "366722", "revid": "46380", "url": "https://eu.wikipedia.org/wiki?curid=366722", "title": "Fernando Red\u00f3n", "text": "Fernando Red\u00f3n Huitzi (Iru\u00f1ea, 1929ko abuztuaren 31 - \"ib.\", 2016ko azaroaren 15a) iruindar arkitekto bat izan zen. Bere ibilbide profesionaleko zatirik handiena Nafarroan burutu zuen.\n1990era arte Nafarroako Unibertsitatearen irakaslea izan zen. Argazkilaritza ere landu zuen. 2004ean Kulturaren Vianako Printzea Saria irabazi zuen.\nBiografia.\nBartzelona eta Madrilgo Arkitektura Goi Eskoletan ikasi zuen, horietan 1957an titulua eta 1969an doktoretza bereganatu zituen.\nArkitektura.\nNafar hiriburuan eraikin askoren arkitektura proiektuen egilea izan zen, gehienetan Javier Guibert iruindar arkitektuarekin elkarlanean, tartean Iru\u00f1eko Beloso auzoko Huarte etxea (1959), Bigarren Zabalgunean dagoen Huntzen eraikina (1961), Donibane auzoan dagoen Errozko dorrea (1964), Iru\u00f1eko Hirugarren Zabalguneko lehenbiziko eraikinak izan ziren Iturrama auzoko Huarte dorreak (1963), edota Ultzamako Golf Kluba.\n1965ean Zangotzako Nafarroako Paper Fabrikaren etxebizitzak eraiki zituen, 1967an Iru\u00f1eko Joan XXIII erresidentzia eta 1968an Elkano kontzejuko erreabilitazio zentroa. Ondorengo urteetan honakoak eraiki zituen: 1969an Iru\u00f1eko Txantrea auzoko Done Jakue eliza eta bigarren Huarte etxea (La Manga del Mar Menor), 1972an Olatzagutiako Portland lantegiko Kontrol Zentroa, eta barne arkitekto bezala, 1973an Manuel Sagastumerekin batera Iru\u00f1eko hainbat negozio lokalen barnealdeak diseinatu zituen, 1979. urterarte Sagastumerekin elkarlanean aritu zelarik.\n1992an Sevillako Erakustazoka Unibertsalerako Nafarroako pabilioia eraiki eta Iru\u00f1eko Alde Zaharraren berrurbanizazio lanak zuzendu zituen. Aiegiko Pago de Larrainzar upategia (2002) ere berak egina da.\nArgazkilaritza, margolaritza eta diseinu grafikoa.\nArgazkilaritzan (1979an Japonian Nazioarteko Nikon Lehiaketako bigarren saria irabazi zuen), margolaritza eta diseinu grafikoan ere jardun zuen. 1980ko hamarkadan diseinatzaile eta natura eta arte argitalpenen diseinatzaile eta argitaratzaile jarduera oso aktibo bati ekin zion, katalogoen egilea eta Nafarroako arte ondarearen hainbat erakusketen komisarioa izan zen.\nBestelakoak.\nErankunde eta irakaskuntzako hainbat kargutan egon zen. 1979an Nafarroako Gobernuko Kultura Saileko aholkularia izan zen eta gerora Vianako Printzea Erakundearen zuzendaria izan zen, hartatik Erriberako Jaialdien martxa jartzea bultzarazi zuen. 1983an Espainiako Kultura Ministerioko aholkularia izan zen eta urte hartan bertan Nafarroako Unibertsitateko Arkitektura Eskolako Proiektuen irakasle bilakatu zen, 1990 arte kargu horretan egon zelarik. 1995tik 2006rarte Nafarroako Unibertsitate Publikoko Kontseilu Sozialeko lehendakaria izan zen.\n2004ean Kulturaren Vianako Printzea Saria irabazi zuen."}
{"id": "366723", "revid": "1545", "url": "https://eu.wikipedia.org/wiki?curid=366723", "title": "Fernando Redon", "text": ""}
{"id": "366724", "revid": "448", "url": "https://eu.wikipedia.org/wiki?curid=366724", "title": "Javako fosa", "text": ""}
{"id": "366725", "revid": "448", "url": "https://eu.wikipedia.org/wiki?curid=366725", "title": "Ozeano fosa", "text": ""}
{"id": "366726", "revid": "34394", "url": "https://eu.wikipedia.org/wiki?curid=366726", "title": "Amerikar Samoa", "text": ""}
{"id": "366727", "revid": "34394", "url": "https://eu.wikipedia.org/wiki?curid=366727", "title": "Samoa Iparramerikarra", "text": ""}
{"id": "366728", "revid": "448", "url": "https://eu.wikipedia.org/wiki?curid=366728", "title": "Kuriletako itsas hobi", "text": ""}
{"id": "366729", "revid": "448", "url": "https://eu.wikipedia.org/wiki?curid=366729", "title": "Izu-Ogasawarako itsas hobi", "text": ""}
{"id": "366730", "revid": "512", "url": "https://eu.wikipedia.org/wiki?curid=366730", "title": "Javier Manterola", "text": "Javier Manterola Armis\u00e9n (Iru\u00f1ea, 1936ko ekainaren 17a) nafar ingeniari-zibila da, zubiak diseinatzean aditua.\nBiografia.\nMadrilgo Ingeniaritza Eskolan katedraduna, Rafael Moneo eta beste arkitektoekin lan egin du. Bizkaian Euskalduna zubia, Ballontiren saihesbideko eta Supersurreko zubi batzuk eraiki ditu eta Nafarroan AP-15ean lan egin du. Hainbat sari jaso ditu, tartean Vianako Printzea Saria."}
{"id": "366731", "revid": "1545", "url": "https://eu.wikipedia.org/wiki?curid=366731", "title": "Javier Manterola Armisen", "text": ""}
{"id": "366732", "revid": "448", "url": "https://eu.wikipedia.org/wiki?curid=366732", "title": "Izu-Ogasawarako fosa", "text": ""}
{"id": "366733", "revid": "34394", "url": "https://eu.wikipedia.org/wiki?curid=366733", "title": "Sozietate Uharteak", "text": ""}
{"id": "366734", "revid": "448", "url": "https://eu.wikipedia.org/wiki?curid=366734", "title": "Izu-Boninetako itsas hobia", "text": ""}
{"id": "366735", "revid": "512", "url": "https://eu.wikipedia.org/wiki?curid=366735", "title": "Javier Tejada", "text": "Javier Tejada Palacios (Castej\u00f3n, 1948ko urtarrilaren 6a) nafar fisikaria da, mekanika kuantikoan aditua.\nBartzelonako Unibertsitatearen katedraduna, hainbat elkarteen kidea da, tartean \"American Physical Society\" edo Jakiunde. Munich, Tolosa, Birmingham, Liverpool, Berkeley, San Diego, Grenoble, New York eta Los Angelesko Unibertsitateetan irakasle eta ikertzailea izan da. 268 lan argitaratu ditu, \"Science\" edo \"Physical Review Letters\" bezalako aldizkarietan eta baita hiru liburu ere."}
{"id": "366736", "revid": "1545", "url": "https://eu.wikipedia.org/wiki?curid=366736", "title": "Javier Tejada Palacios", "text": ""}
{"id": "366737", "revid": "34394", "url": "https://eu.wikipedia.org/wiki?curid=366737", "title": "Wake Uhartea", "text": ""}
{"id": "366738", "revid": "201", "url": "https://eu.wikipedia.org/wiki?curid=366738", "title": "Ozeano hobi", "text": ""}
{"id": "366739", "revid": "34394", "url": "https://eu.wikipedia.org/wiki?curid=366739", "title": "Angila", "text": ""}
{"id": "366740", "revid": "34394", "url": "https://eu.wikipedia.org/wiki?curid=366740", "title": "Amerikako Aintzira Handiak", "text": ""}
{"id": "366741", "revid": "34394", "url": "https://eu.wikipedia.org/wiki?curid=366741", "title": "Aleutiar uharteak", "text": ""}
{"id": "366742", "revid": "34394", "url": "https://eu.wikipedia.org/wiki?curid=366742", "title": "Andeetako goi-ordokia", "text": ""}
{"id": "366744", "revid": "38481", "url": "https://eu.wikipedia.org/wiki?curid=366744", "title": "Euskal Herriko Eskautak", "text": ""}
{"id": "366745", "revid": "34394", "url": "https://eu.wikipedia.org/wiki?curid=366745", "title": "Coloradoren Arroila Handia", "text": ""}
{"id": "366746", "revid": "34394", "url": "https://eu.wikipedia.org/wiki?curid=366746", "title": "Ascension Uhartea", "text": ""}
{"id": "366747", "revid": "34394", "url": "https://eu.wikipedia.org/wiki?curid=366747", "title": "Baffin uhartea", "text": ""}
{"id": "366748", "revid": "201", "url": "https://eu.wikipedia.org/wiki?curid=366748", "title": "Antoine-Laurent Lavoisier", "text": ""}
{"id": "366749", "revid": "34394", "url": "https://eu.wikipedia.org/wiki?curid=366749", "title": "Brasilgo Barruti Federala", "text": ""}
{"id": "366750", "revid": "336", "url": "https://eu.wikipedia.org/wiki?curid=366750", "title": "Menara Telekom", "text": "Menara Telekom Malaysiako Kuala Lumpur hirian dagoen bulego etxeorratza da. Eraikinean Telekom Malaysia enpresaren egoitza nagusia dago.\nEgiturak 310 metro eta 55 solairu dauzka eta 1998tik 2001era bitartean eraiki zen.\n\"Hijjas Kasturi Associates\" arkitekto taldeak diseinatu zuen."}
{"id": "366751", "revid": "4380", "url": "https://eu.wikipedia.org/wiki?curid=366751", "title": "Menara Telecom", "text": ""}
{"id": "366752", "revid": "201", "url": "https://eu.wikipedia.org/wiki?curid=366752", "title": "Prozesu kimiko", "text": ""}
{"id": "366753", "revid": "119347", "url": "https://eu.wikipedia.org/wiki?curid=366753", "title": "Abeno Harukas", "text": "Abeno Harukas edo Abenobashi Terminal Building (japonieraz: \u963f\u90e8\u91ce\u6a4b\u30bf\u30fc\u30df\u30ca\u30eb\u30d3\u30eb), Japoniako Osaka hirian eraikitzen ari den erabilera anitzeko etxeorratza da. Eraikinak 300 metro eta 60 solairu izango ditu eta eraikuntza lanak 2013an amaitzea aurrikusten da.\n\"C\u00e9sar Pelli &amp; Associates\" arkitekto taldeak diseinatua da.\nJaponian 300 metroak gainditzen dituen lehen eraikina da."}
{"id": "366754", "revid": "6327", "url": "https://eu.wikipedia.org/wiki?curid=366754", "title": "Beringeko itsasartea", "text": ""}
{"id": "366756", "revid": "34394", "url": "https://eu.wikipedia.org/wiki?curid=366756", "title": "Bering", "text": ""}
{"id": "366761", "revid": "34394", "url": "https://eu.wikipedia.org/wiki?curid=366761", "title": "Bizkaia Berria (Mexiko)", "text": ""}
{"id": "366762", "revid": "34394", "url": "https://eu.wikipedia.org/wiki?curid=366762", "title": "Brasildar Goi-Ordokia", "text": ""}
{"id": "366763", "revid": "34394", "url": "https://eu.wikipedia.org/wiki?curid=366763", "title": "Colorado ibaia", "text": ""}
{"id": "366764", "revid": "1987", "url": "https://eu.wikipedia.org/wiki?curid=366764", "title": "EuskoTran", "text": ""}
{"id": "366773", "revid": "9122943", "url": "https://eu.wikipedia.org/wiki?curid=366773", "title": "Wuhan Greenland Center", "text": "Wuhan Greenland Center (txinera sinplifikatuz: \u6b66\u6c49\u7eff\u5730\u4e2d\u5fc3 ) Txinako Herri Errepublikako Wuhan hirian eraikitzen ari den erabilera anitzeko etxeorratza da. Eraikuntza lanak 2012an hasi eta 2022ean amaitzea espero da.\nEraikinak 476 metro eta 101 solairu izango ditu."}
{"id": "366774", "revid": "4380", "url": "https://eu.wikipedia.org/wiki?curid=366774", "title": "United International", "text": ""}
{"id": "366775", "revid": "512", "url": "https://eu.wikipedia.org/wiki?curid=366775", "title": "Henrike II.a Germaniako Erromatar Inperio Santukoa", "text": "Henrike II.a Germaniako Erromatar Inperio Santukoa edo Henrike II.a \"Santua\", Henrike II.a Alemaniakoa izenaz ere ezaguna (973ko maiatzaren 6a - 1024ko uztailaren 13a), otondarren dinastiak Inperio Santuan izan zuen bosgarren eta azken enperadorea izan zen, Erroman 1014an koroatu zutenetik hamar urte geroago hil zen arte.\nAlemaniako errege izendatu zuten 1002an, eta Italiako errege 1004an. Bera da kanonizatua izan den Alemaniako errege bakarra.\nHenrike II.a Bavariako dukearen semea zen. Aita bere aurreko bi enperadoreen aurka matxinatu zela eta, Henrikek erbestean denboraldi luzeak bizi behar izan zituen. Aitaren ondoren, Bavariako duke izendatu zuten 995ean, Henrike IV.a izenarekin.\n995etik denbora gutxira, Henrike Cunigunde Luxembourgekoarekin ezkondu zen, eta ez zuten seme-alabarik izan. Ezkontza horri esker, ordea, Alemaniaren mendebaldeko lurraldeekin harreman-sarea hedatu zuen.\nHarreman politikoak eta heriotza.\nHenrike II.a 1023an Roberto II.a Frantziakoarekin elkartu zen berrikuntza eklesiastikoei buruz eztabaidatzeko, eta, nahiz eta bi herrialdeen arteko harreman politikoak adiskidetasunezkoak izan, berrikuntza horiek ez ziren inoiz gauzatu ahal izan.\nBestalde, Hungaria ere aliatu izan zuen, Eztebe I.a Hungariakoaren emaztea, Gisela Bavariakoa, Henrike II.aren arreba baitzen.\nHenrike II.a 1024ko uztailean hil zen, eta Bambergeko katedralean hilobiratu zuten."}
{"id": "366776", "revid": "512", "url": "https://eu.wikipedia.org/wiki?curid=366776", "title": "Piramide karratu elongatu", "text": "Geometrian, piramide karratu elongatua Johnsonen solidoetako bat da (\"J\"8), piramide karratu baten oinarriari kubo bat lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 9 aurpegi ditu: 4 hiruki, karratu bat eta 4 trapezio.\nEdozein piramide elongatutan, lortzen den solidoa topologikoki (baina ez geometrikoki) autoduala da."}
{"id": "366779", "revid": "512", "url": "https://eu.wikipedia.org/wiki?curid=366779", "title": "Piramide pentagonal elongatu", "text": "Geometrian, piramide pentagonal elongatua Johnsonen solidoetako bat da (\"J\"9), piramide pentagonal baten oinarriari prisma pentagonal bat lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 11 aurpegi ditu: 5 hiruki, pentagono bat eta 5 trapezio.\nEdozein piramide elongatutan, lortzen den solidoa topologikoki (baina ez geometrikoki) autoduala da."}
{"id": "366785", "revid": "1545", "url": "https://eu.wikipedia.org/wiki?curid=366785", "title": "Federazioaren Jaia", "text": "Federazioaren Jaia edota Federazioaren Festa () 1789ko Bastillaren Hartzearen lehen urteurrena ospatzen duen jaieguna da, gertakari hau Frantziako Iraultzaren hastapena izan zelarik. Hortaz, lehenbiziko aldiz 1790eko uztailaren 14an Frantziako hiriburua den Paris hiriko Marteren Zelaietan ospatu zen.\n1791an Frantziako Nazio Biltzarrak 1790eko uztailaren 14ko lehenbiziko ospakizun hau frantziarren arteko adiskidetze eta batasun festa izan zedila erabaki zuen.\n1880ean Benjamin Raspail diputatuak hala eskatuta ofizialki Frantziako Jaiegun Nazionala izendatu zen. Hortaz, uztailaren 14an Frantzian urtero Bastillaren Hartzea eta Federazioaren Jaia ospatu ohi dira."}
{"id": "366786", "revid": "13403", "url": "https://eu.wikipedia.org/wiki?curid=366786", "title": "Federazioaren Festa", "text": ""}
{"id": "366787", "revid": "1545", "url": "https://eu.wikipedia.org/wiki?curid=366787", "title": "Frantziako Jaiegun Nazionala", "text": "Frantziako Jaiegun Nazionala, Jaiegun Nazionala, Uztailaren Hamalaua edo Bastillaren Eguna () Frantziako jaiegun nazionala da.\n1880an legez jaiegun nazional gisa onartu zen eta bi gertakari oroitartazten ditu: alde batetik, 1789ko uztailaren 14an jazotako Bastillaren Hartzea oroitzen du, Frantziako Iraultzaren abiapuntua, eta bestetik, 1790eko uztailaren 14an jazotako Federazioaren Jaia, honetan Frantziako batasuna eta frantziarren arteko adiskidetasuna ospatzen da.\nUrtero data honetan eta gauez Paris hiriburuan nahiz herrialdeko hiri nagusietan ospakizunak eta su festak burutu ohi dira. Parisko Eliseo Zelaien hiribidean desfile militarrak ospatzen dira."}
{"id": "366789", "revid": "336", "url": "https://eu.wikipedia.org/wiki?curid=366789", "title": "Astearte inautea", "text": "Astearte inautea kristau egutegiaren arabera urtero Garizumako Hausterre-egunaren aurreko eguna da, hots, Inauterien azken eguna da. Inauteriak eta bereziki jaiegun hau Pazko eguna baino 40 egun lehenago ospatzen dira. Eta Pazko eguna ez da Gregoriotar egutegiari (eguzki-egutegia) jarraituz finkatzen, baizik eta antzinako Ilargi-egutegiari jarraituz; beraz, urte batzuetan astearte inautea otsailean izaten da, eta beste batzuetan martxoan; eta hil horien barruan ere, egunaren zenbakia aldatuz doa urte batetik bestera.\nMundu zabaleko hainbat tokitan, bereziki frantsesez egiten duten edo haren eragina duten aldeetan \u2014hala nola Ameriketako Estatu Batuetako New Orleans hirian\u2014 (\u00abastearte gizena\u00bb) deritzo. Euskal Herrian, Tolosako eta inguruko herrietako euskaran astearte inautea \"asteartita\" da (horko euskaran zaldun inautea \"zaldunita\" esaten den bezala, eta astelehen inautea \"astelehenita\").\nAstearte inautearen data.\n. urtean astearte inautearen eguna da. . urtean izango da. . urtean, berriz, izango da."}
{"id": "366790", "revid": "15795", "url": "https://eu.wikipedia.org/wiki?curid=366790", "title": "Mardi Gras", "text": ""}
{"id": "366791", "revid": "15795", "url": "https://eu.wikipedia.org/wiki?curid=366791", "title": "Asteartita", "text": ""}
{"id": "366796", "revid": "98220", "url": "https://eu.wikipedia.org/wiki?curid=366796", "title": "Eusko Legebiltzarraren eraikina", "text": "Eusko Legebiltzarraren eraikina Euskadi eta Arabako Gasteiz hiriburuan dagoen Eusko Legebiltzarraren egoitza da. Lovaina auzoko Florida parkean kokatua dago.\nEraikina.\nEraikin hau XIX. mendearen erdialdera Pantaleon Iradier gasteiztar arkitektoak diseinatu zuen.\nHistoria.\n1979ko urriaren 25ean Gernikako Autonomia Estatutua onetsi zen, eta horren ondorioz sortu zen Eusko Legebiltzarra. 1980ko martxoaren 31n Bizkaiko Batzar Nagusien egoitzan, Gernikako foru-hirian egin zuen Legebiltzarrak lehen bilkura. Legebiltzar sortu berriaren lehen erabakietako bat Egoitzen Legea onestea izan zen.\nBehin-behineko lehen egoitza.\n1980ko martxoaren 30etik 1980ko ekainaren 30era bitartean, Eusko Legebiltzarrak Bizkaiko Foru Aldundiaren bulegoetan gauzatu zuen bere jarduera: bai administratiboa, bai batzorde-bilkurak eta osoko bilkurak. 1980ko ekainaren 12an egin zen egoitza horretan azken osoko bilkura.\nBehin-behineko bigarren egoitza.\n1980ko uztailaren 1etik 1982ko urtarrilaren 31ra bitartean Arabako Foru Aldundian gauzatu zuen Eusko Legebiltzarrak bere jarduera administratiboa. 1982ko otsailaren 11n egin zen egoitza horretan azken osoko bilkura.\nBehin betiko egoitza.\n1982ko otsailaren 1etik aurrera, Eusko Legebiltzarraren behin-behineko egoitza gaur egungo Gasteiz hiriko Becerro de Bengoa kalean finkatu zen, Florida parkearen iparraldean. 1982ko martxoaren 24an gaur egungo eraikinean lehenbiziko ekitaldia burutu zen. 2000. urtean legebiltzarraren instalakuntzak kale berdineko beste aldera hedatu ziren.\nLegebiltzarraren eraikinak burutu ohi diren eraikina XIX. mendeko Pantaleon Iradier arkitektuaren proiektuari jarraituz eraiki zen, honen asmoa eraikina erdi mailako heziketako institutua eraikitzea izan zelarik. Ikastetxe hau eraikin honetan 130 urtez martxan egon zen. 1960ko hamarkadaren erdialdera, Ramiro de Maeztu zeritzon institutu hau gaur egungo kokalekura lekualdatu zelarik.\nIkastetxe honek hiri honetako historian garrantzia handia izan zuen. Bere lehenbiziko irakasle klaustroek zientzia eta kultur jarduerak bultzarazi zituzten, ikastetxetik at atera eta hiri guztira hedatuz. Ikastetxe honetako ikasgeletan euskal herritar ospetsu ugari hezitu eta ikasketa azterketak egin zituzten, horien artean Manuel Iradier, Ricardo Becerro de Bengoa bera, Federico Baraibar, Julian Apraiz Arias eta beste hainbatek ere, Euskadiko hiriburuko kale ugarik hauetako askoren izenak daramatzatelarik. Ikastetxe honetako ikasle asko gerora eraikinera jada legebiltzarkide modura itzuli ziren.\nItxuraldaketa.\nEusko erakunde jaio berriek eraikinaren titularitatea bereganatu ondoren ikastetxe zaharra bere funtzio berrirako egokitu asmoz honen eraldaketa enkargatu zuten. Lau legealditan legebiltzarkideak izan diren Jose Erbina eta Julio Herrero gasteiztar arkitektoek bi helburuko proiektua gauzatu zuten: batetik eraikinaren bolumena ahal zen eta gehien aprobetxatzea, honi ahalik eta funtzionalitate gehiena emanez, eta bestalde eraikinaren barnekaldeari izaera nabarmena ematea.\nLehen helburua lortzeko asmoz, ekitaldi aretoa bere garaian institutuko jolasekua zenan ipini zen, honela eraikinaren garariera osoa aprobetxatuz. Erdigune honen inguruan aurrealdera doazen tarteko bi solairu eraiki ziren, honela kanpotik ikusten diren bi solairuak barnealdeko lau solairuetan bilakatuz.\nBarnealdeari ezarri zitzaizkion kanon estetikoek bi balore islatu nahi dituzte: soiltasuna eta funtzionalitatea. Hori lortzeko, espazio eta egitura baliabideak erabili ziren: geometria lerrozuzena eta simetrikoa, apaindura gabeziaz indartua. Ideaia hauek ahalbideratzeko, erabilitako materialek ere kontzeptu berberak azpimarratzen dituzte. Zoruak Durangoko marmolez eginik daude, hauek argi naturala horma zurietan, kristaletan, eta aluminio urreztatuz eginiriko marku eta kalostretan islatzen dutelarik. Ondorioz barnealdean argitasun indartsu eta garbi bat dago.\nEusko Legebiltzarra.\nEusko Legebiltzarran Nestor Basterretxea bermeotar eskultorearen haritz egurrezko \"Izaro\" eskultura dago, honek bere artelanarekin zuhaitza islatu nahi izan zuen, elizateen zuhaizpetan batzarreak burutzeko euskal ohitura azpimarratu nahizik. Eskulturaren erdian Euskal Foruen zaindaria den Gernikako Arbola Zaharraren zati bat txertatua dago.\nGarraioa.\nEraikinaren iparraldean Gasteizko tranbiaren Legebiltzarreko geltokia dago."}
{"id": "366802", "revid": "512", "url": "https://eu.wikipedia.org/wiki?curid=366802", "title": "Florida parkea", "text": "Florida parkea Arabako Gasteiz hiriburuaren erdigunean dagoen parke bat da. Hiri honetako Lovaina auzoan kokatzen da, honako kale hauen artean hedatzen delarik: Floridako ibilbidea, Becerro de Bengoa kalea, Cadena y Eleta Apezpikuaren kalea eta Santiago Ramon y Cajal kalea.\nGaur egun 32.454 metro karratuko azalera du eta erdigunean egonik gasteiztarren parke kuttunenetakoa da.\nHistoria.\n1820an Birgitarren komentuaren baratzeetan parke honetako eraikuntza-lanak egiten hasi ziren. Gaur egun, XIX. mendeko estilo erromantikoz sortutako parke hau Eusko Legebiltzarraren eraikinaren atzealdean dago.\nParkearen bihotza 1890an eraikitako dantza-kioskoa ere da. Adinekoen leku kuttuna da, bertan izaten dute musika lasaiari segiz dantzan egin eta ezagunekin elkartzeko lekua.\nParkea.\nParkearen mutur batean Eusko Legebiltzarraren eraikina kokatzen da, hain zuzen ere Becerro de Bengoa kaleko aldean. Gainera, parkearen ipar-ekialdean Gasteizko Katedral Berria eta Arabako Elizbarrutiko Arte Sakratuaren Museoa ere kokatzen dira. Eta parkean bertan Arabako Foru Aldundiaren Ignacio Aldekoa kultura etxea ere badago.\nParkea musika-kioskoa eta hainbat iturri, zubi eta errekatxoz osatua dago. Bestalde, parkean bertan hiriko nahiz nazioarteko hainbat pertsona ezagunen omenezko estatuak daude: Manuel Iradier, Eduardo Dato, Ignacio Aldekoa, Wynton Marsalis...\nParkeko leku ezezagun bezain bitxia \"koba\" deritzona da. Harritzarraren barruan sortutako zuloa urtean behin besterik ez da irekitzen; bitartean hesi batek ixten du iluntasunerako atea. Gabonetan irekitzen dute eta parkea Belen erraldoia bilakatzen da, eta, koba, Jesus txikiaren gordeleku. Lastoz eta suz inguraturik Jesus txikia bertan jartzen dute gasteiztarrek bisita dezaten.\nLandaredia eta zuhaitzak.\nArkitektura bitxia izateaz gain, Florida parkea landarerian altxorra ere bada. Ehunka zuhaitz eta zuhaixka desberdin daude parkean, horietatik batzuk 150 urtetik gora dituzte. Nabarmentzekoak dira, hauen artean, gingkoa, tulipa arbola, Libanoko zedroa, kalikanto goiztiarra eta Indi gaztainondo horia.\nErrege bisigodoak.\nErrege bisigodoen eskulturak 1890koak dira. Parentesi artean agertzen dira egileak:"}
{"id": "366804", "revid": "13403", "url": "https://eu.wikipedia.org/wiki?curid=366804", "title": "Floridako parkea", "text": ""}
{"id": "366805", "revid": "13403", "url": "https://eu.wikipedia.org/wiki?curid=366805", "title": "La Florida parkea", "text": ""}
{"id": "366806", "revid": "13403", "url": "https://eu.wikipedia.org/wiki?curid=366806", "title": "La Floridako parkea", "text": ""}
{"id": "366896", "revid": "1545", "url": "https://eu.wikipedia.org/wiki?curid=366896", "title": "Gipuzkoako Poliklinika", "text": "Gipuzkoako Poliklinika edota Donostiako Poliklinika (gaztelaniaz \"Policl\u00ednica Gipuzkoa\") Gipuzkoako Donostia hiriburuko Miramon-Zorroaga auzoan kokatua dagoen ospitale pribatu bat da. Hain zuzen ere, Miramongo Teknologi Parkean dago, Donostia Unibertsitate Ospitalea eta Institutu Onkologikotik hurbil.\n1975an Gipuzkoako mediku eta enpresari talde baten ekimenez sortu zen."}
{"id": "366897", "revid": "1519", "url": "https://eu.wikipedia.org/wiki?curid=366897", "title": "Miramongo Parke Teknologikoa", "text": ""}
{"id": "366899", "revid": "13403", "url": "https://eu.wikipedia.org/wiki?curid=366899", "title": "Ilunbe zezenplaza", "text": ""}
{"id": "366900", "revid": "13403", "url": "https://eu.wikipedia.org/wiki?curid=366900", "title": "Illunbe zezenplaza", "text": ""}
{"id": "366904", "revid": "15795", "url": "https://eu.wikipedia.org/wiki?curid=366904", "title": "Bibalbia", "text": ""}
{"id": "366905", "revid": "90523", "url": "https://eu.wikipedia.org/wiki?curid=366905", "title": "Perla", "text": "Perla nakarrezko ale gisakoa da, ostretan, batez ere \"Pinctada margaritifera\" espeziean, eta beste soinbera batzuen maskorraren barnean eratzen dena. Bitxi gisa erabiltzen da.\nIzena.\n\"Perla\" hitza latinezko \"perna\" hitzetik dator, \"hanka\" esan nahi duena, txerri-hanka itxurako bibalbio batetik. Euskaraz txirlarri eta altiste ere erabil daitezke.\nEzaugarriak.\nPerlak soinberaren gorputzean sartzen den zabor ale batetik sortzen dira; partikula txiki bat (animali txikia, hondar pikorra, etab.) soinberaren oskol barnera sartzen denean eratzen da perla; muskuiluaren oskola eratzen duten zelulek pikorra nakarrezko edo kaltzio karbonatozko geruzez inguratzen dute, harengandik babesteko, eta perla eratuz joaten da geruzaz geruza. Perlak sailkatzeko pisua (karatak), kolorea, egitura, distira eta forma hartzen dira kontuan; aintzat hartuenak ostrek ematen dituztenak dira, zuriak edo ia zuriak, biribilak edo madari formakoak. Gaur egun eskaria handia baita, perla artifizialak egiten dira, ostra baten epitelio zati bat beste bati txertatuz."}
{"id": "366906", "revid": "201", "url": "https://eu.wikipedia.org/wiki?curid=366906", "title": "Txirlarri", "text": ""}
{"id": "366910", "revid": "13403", "url": "https://eu.wikipedia.org/wiki?curid=366910", "title": "Txalaparta argitaletxea", "text": ""}
{"id": "366911", "revid": "23317", "url": "https://eu.wikipedia.org/wiki?curid=366911", "title": "2006ko Kontxako Bandera", "text": "2006ko Kontxako Bandera (Banderaren 111. ekitaldia) urte honetako irailaren 3 eta 10ean jokatu zen, irabazlea Sociedad Deportiva de Remo Castro Urdiales izan zen. Patroia Cristian Garma izan zen.\nKontakizuna.\nKantabriarrak nagusi izan ziren, lehen hiru postuak eskuratu baitzituzten, hau inoiz gertatu gabea zen Kontxako Banderan. Castrok gainera egun bateko errekorra egitea lortu zuen, historian lehen aldiz 19 minututik behera jaitsiz, eta bi egunetako errekorra ere ezarri zuen aurretik zegoena 40 segundotan hobetuz.\nAipatzekoa ere bada Zarautz izan zela euskaldunen artean trainerurik azkarrena. Donostiarrei dagokienez, Donostia Arraun Lagunak sailkatu zen abuztuko sailkapen estropadan Ur-Kirolaki gailendu ostean.\nUrte honetako istiluak Kontxako Banderarako Sailkapen estropadan hasi ziren, izan ere talde gehienek ez zuten onartzen Astillerok bertan parte hartzea eta azkenean estropada atzerapen handiz abiatu zen, Astillero barruan zela, laugarren denbora markatuz gainera. Estropada Castro Urdialesek irabazi zuen bigarren aldiz jarraian eta bigarrena Zarautz izan zen. 22 traineruk hartu zuten parte, 9 gipuzkoarrek, bost bizkaitarrek, bost kantabriarrek eta hiru galiziarrek."}
{"id": "366912", "revid": "1545", "url": "https://eu.wikipedia.org/wiki?curid=366912", "title": "2005eko Kontxako Bandera", "text": "2005eko Kontxako Bandera (Banderaren 110. ekitaldia) urte honetako irailaren 4 eta 11an jokatu zen, irabazlea Hondarribia Arraun Elkartea izan zen. Patroia Joseba Amunarriz izan zen. Egun bakarreko errekor berria ezarri zuen Astillerok lehenengo jardunaldian, 19:09:10.\nKomntakizuna.\nHondarribiak bere hamargarren bandera irabazi zuen, aurrekoa irabazi eta handik 37 urtera. Jardunaldirik irabazi gabe denborarik onena egitea lortu zuen. Polemika handia piztu zen hala ere, denborarik onena lehen txandan aritutako Pedre\u00f1ak egin baitzuen, ohorezko txandarako eguraldiak aldaketa izugarria izan baitzuen. Hala ere Oriok erreklamazioa sartu zuen Pedre\u00f1a bere kalean sartu zela esanez eta epaileek kantabriarrak deskalifikatzea erabaki zuten.\nEz zen traineru donostiarrik izan, Donostia Arraun Lagunak taldeak uko egin baitzion parte hartzeko zuen eskubideari. Plentziako Arkote taldea berriz aurreneko aldiz izan zen Kontxako Banderan eta ohorezko txandan aritu zen gainera.\nKontxako Banderarako Sailkapen estropada Castro Urdialesek irabazi zuen lehenengo aldiz Hondarribiaren aurretik. 22 traineruk hartu zuten parte, 9 gipuzkoarrek, sei bizkaitarrek, lau kantabriarrek eta hiru galiziarrek."}
{"id": "366915", "revid": "23317", "url": "https://eu.wikipedia.org/wiki?curid=366915", "title": "2004ko Kontxako Bandera", "text": "2004ko Kontxako Bandera (Banderaren 109. ekitaldia) urte honetako irailaren 5 eta 12an jokatu zen, irabazlea Sociedad Deportiva de Remo Astillero izan zen bigarren aldiz jarraian. Patroia Izortz Zabala izan zen.\nKontakizuna.\nAstillerok bi jardunaldiak irabazi eta bi egunetako errekor berria ezarri zuen, 1995ean Donibaneko Arraunlariak taldeak ezarritakoa 21 segundotan hobetuz. 38:53:56 izan zen denbora.\nAurten ere polemika izan zen, oraingoan hirugarren postua zela eta. Epaileen denborek Oriori eman zioten hirugarren postua ehuneneko bakarrarengatik. Hondarribiak erreklamazioa jarri zuen eta bideo-finishak arrazoia ematen bazion ere (bigarren jardunaldiko denbora 19:48:57) araudiak epaileen denborak bakarrik onartuko zirela zioenez bere horretan gelditu zen.\nDonostiarren ordezkaria Ur-Kirolak izan zen, Donostia Arraun Lagunak eta Fortuna gainditu baitzituen Donostiarren arteko estropadan."}
{"id": "366916", "revid": "1545", "url": "https://eu.wikipedia.org/wiki?curid=366916", "title": "Larry Hagman", "text": "Larry Martin Hagman (1931ko irailaren 21a, Fort Worth, Texas - 2012ko azaroaren 23a, Dallas, Texas) estatubatuar aktore bat izan zen. 1978-1991 bitartean \"Dallas\" telesaila ospetsuan J. R. Ewing pertsonaia zitala antzeztu zuen, antzezpen honekin mundu osoan ospetsu bilakatu zelarik.\nOinarrizko filmografia.\nHauetaz gain telesaila ugarietan ere parte hartu izan du."}
{"id": "366919", "revid": "23317", "url": "https://eu.wikipedia.org/wiki?curid=366919", "title": "2003ko Kontxako Bandera", "text": "2003ko Kontxako Bandera (Banderaren 108. ekitaldia) urte honetako irailaren 7 eta 14an jokatu zen, eta Sociedad Deportiva de Remo Astillerok bere aurreneko Kontxako Bandera eskuratu zuen. Patroia Izortz Zabala bermeotarra izan zen.\nKontakizuna.\nTKE Liga sortu berrian bezala Astillerok nagusitasun handia erakutsi zuen Kontxan ere. Bi jardunaldiak irabazi ziotuen eta bigarren traineruari ia 40 segundo atera zizkion. Bigarren posturako lehia estuagoa izan zen Orio eta Mecos galiziarraren artean, bi segundu pasatxoko aldea atera zuten gipuzkoarrek.\nDonostiarren ordezkaria Ur-Kirolak izan zen."}
{"id": "366924", "revid": "119347", "url": "https://eu.wikipedia.org/wiki?curid=366924", "title": "Floridako apoarmatu", "text": "Floridako apoarmatua edo dortoka pintoa (\"Trachemys scripta\") ur gezatako dortoka bat da. Ornogabeentzako oso kaltegarriak dira, batez ere, zapaburuentzat.\nHedapena.\nFloridako apoarmatuak Estatu Batuetan eta Mexikon jatorria du, hala ere Trachemys scripta elegans azpiespeziea mundu osotara zabaldu dute espezie inbaditzaile bilakatuta. Euskal Herrira ere zabalduak dira, izan ere, Aranzadik kontzientziazio kanpainak egin ditu ibaietan eta putzuetan askatu ez ditzaten. Besteak beste, animaliak Aieten dagoen putzu batean uzteko kanpaina jarri zuten abian, inguru itxia zelako, eta ekosistemari kalterik eragiten ez ziolako. Nahiko ongi funtzionatu zuen, baina 2008an hustu egin zen garbitzeko, eta 140 ur dortoka inguruk ospa egin zuten inguruko erreketara.\nAzpiespezieak.\nFloridako apoarmatuak lehen hamabost azpiespezie zituen arren hiru besterik ez ditu:"}
{"id": "366925", "revid": "119347", "url": "https://eu.wikipedia.org/wiki?curid=366925", "title": "Tony Leblanc", "text": "Ignacio Fern\u00e1ndez S\u00e1nchez, Tony Leblanc izen artistikoaz ezaguna, (Madril, 1922ko maiatzaren 7a - Villaviciosa de Od\u00f3n, 2012ko azaroaren 24a), aktore eta zinema zuzendari espainiarra izan zen."}
{"id": "366926", "revid": "336", "url": "https://eu.wikipedia.org/wiki?curid=366926", "title": "Erle-argizari", "text": "Erle-argizaria erleei darien gai horixka eta urtzen erraza da, beren bizilekuko abaraskak egiteko erabiltzen dutena. Osagai nagusiak gantz-azidoen eta kate luzeko alkoholen esterrak dira. Kosmetikogintzan krema, lozio, ukendu eta ezpainetako margoak egiteko erabiltzen da. Horrez gainera, kandelak eta sendagaiak egiteko eta zura, larrua eta metalak irazgaitz bihurtzeko ere baliatzen da. Baimendutako elikagai-gehigarria da (E901)."}
{"id": "366929", "revid": "512", "url": "https://eu.wikipedia.org/wiki?curid=366929", "title": "Yum Kaax", "text": "Yum Kaax, Paul Schellhas ikertzailaren arabera maia kodexetan \"E jainkoa\" bezala identifikatuta, artoaren jainkoa da ikertzaile askoren ustetan; Eric S. Thompsonentzat interpretazio hori okerra da, piztien eta oihanaren jainkoa izanik. Artoa maia zibilizazioan ezinbesteko garrantzia zuen eta horrek jainko honen betebeharra justifikatu egiten du. Ideia hau azpimarratzeko esan dezakegu maien mundu ikuskeran gizona eta emakumea arto-oreatik sortu ziren. Yucat\u00e1ngo maien artean Itzamn\u00e1 eta Ixchelen semea bezala dago onartuta. Yucat\u00e1nen Yum Kaax oihanaren zaindaria da. Emilio Abreu G\u00f3mezen arabera haren aurrean ezin da heriotza aipatu ere. Landetako eta uzten jauna da.\nYum Kaaxen errepresentazioa gazte atsegin bat bezala izaten da, aurpegi ederrekoa, bizitza eta oparotasunaren adierazgarri. Haren eskuetan arto landare bat du eta burua arto buruxka itxura du.\nHaro klasikoan Popol Vuhren Hunahp\u00fa anaia bikiarekin identifikatu zen (bi anaia Ixbalanqu\u00e9 eta Hunahp\u00fa ziren). Hunahp\u00fa hiltzerakoan Yum Kaax bezala berpiztu zen. Une hori lurretik sortzen identifikatzen zaio, artoaren piztea leiendaren arabera."}
{"id": "366930", "revid": "1987", "url": "https://eu.wikipedia.org/wiki?curid=366930", "title": "EuskoTren", "text": ""}
{"id": "366931", "revid": "1987", "url": "https://eu.wikipedia.org/wiki?curid=366931", "title": "EuskoKargo", "text": ""}
{"id": "366932", "revid": "15795", "url": "https://eu.wikipedia.org/wiki?curid=366932", "title": "Sozietate Anonimo", "text": ""}
{"id": "366935", "revid": "34394", "url": "https://eu.wikipedia.org/wiki?curid=366935", "title": "Britainiar Kolunbia", "text": ""}
{"id": "366936", "revid": "34394", "url": "https://eu.wikipedia.org/wiki?curid=366936", "title": "Delaware ibaia", "text": ""}
{"id": "366937", "revid": "34394", "url": "https://eu.wikipedia.org/wiki?curid=366937", "title": "Drake pasabidea", "text": ""}
{"id": "366938", "revid": "34394", "url": "https://eu.wikipedia.org/wiki?curid=366938", "title": "Eduardo Printzearen uhartea", "text": ""}
{"id": "366940", "revid": "34394", "url": "https://eu.wikipedia.org/wiki?curid=366940", "title": "Cordillera Oriental", "text": ""}
{"id": "366941", "revid": "34394", "url": "https://eu.wikipedia.org/wiki?curid=366941", "title": "Cordillera Oriental (Kolonbia)", "text": ""}
{"id": "366942", "revid": "34394", "url": "https://eu.wikipedia.org/wiki?curid=366942", "title": "Qosqo", "text": ""}
{"id": "366943", "revid": "34394", "url": "https://eu.wikipedia.org/wiki?curid=366943", "title": "Ellesmere uhartea", "text": ""}
{"id": "366944", "revid": "34394", "url": "https://eu.wikipedia.org/wiki?curid=366944", "title": "Umingmak Nuna", "text": ""}
{"id": "366945", "revid": "1982", "url": "https://eu.wikipedia.org/wiki?curid=366945", "title": "Kaliforniako Erdialdeko Harana", "text": ""}
{"id": "366946", "revid": "34394", "url": "https://eu.wikipedia.org/wiki?curid=366946", "title": "Erdialdeko Harana", "text": ""}
{"id": "366947", "revid": "34394", "url": "https://eu.wikipedia.org/wiki?curid=366947", "title": "Cordillera Central (Kolonbia)", "text": ""}
{"id": "366948", "revid": "34394", "url": "https://eu.wikipedia.org/wiki?curid=366948", "title": "Falkland uharteak", "text": ""}
{"id": "366949", "revid": "34394", "url": "https://eu.wikipedia.org/wiki?curid=366949", "title": "Far West", "text": ""}
{"id": "366952", "revid": "34394", "url": "https://eu.wikipedia.org/wiki?curid=366952", "title": "Gilen erregearen uhartea", "text": ""}
{"id": "366968", "revid": "13403", "url": "https://eu.wikipedia.org/wiki?curid=366968", "title": "Donostiako Poliklinika", "text": ""}
{"id": "366970", "revid": "8628648", "url": "https://eu.wikipedia.org/wiki?curid=366970", "title": "Erorketa aske", "text": "Fisikan, erorketa askea deritzo gorputz batek espazio hutsean eta soilik grabitate-eremuaren eraginez duen higidurari.\nLehenengo hurbilketa batean, horrelaxe esaten zaio halaber objektuek atmosferan duten higidurari ere, zeren bertan pisuaz gain eragiten ari diren bestelako indarrek (Arkimedesen bultzada, airearen marruskadura edo Coriolisen indarra) erlatiboki arbuiagarriak baitira kasu askotan. Dena den, airearen erresistentzia kontuan hartzen denean, \"airearen erresistentziaren eraginpeko erorketa\" dela adierazten da.\nGalileo-k (1564-1642) bere garaian emandako erorketa askeari buruzko legea fisika modernoaren lehenengo legetzat hartu ohi da. Hain zuzen, Galileok aurkitu eta enuntziatu zuen lege hori lehen aldiz 1604an.\nLurrean goranzko higidura bertikala duten eta grabitatearen eraginez dezeleratzen diren objektuei ere aplika dakieke kontzeptua hurbilketa modura; edota argizagi (edo zeruko astro) baten inguruan orbitatzen ari den edozein objekturi ere (kasurako, satelite natural edo satelite artifizial, planeta...).\nErorketa askearen adibideak.\nHistorian zehar, bi unetan ulertu zen erorketa askearen izaera: lehenik, Lurraren gainazaletik grabitate-eremu uniformean gertatzen zena, Galileok 1604an azaldua, eta geroago, planetek Eguzkiaren inguruan zutena (Kepler-en legeak)\u00a0 eta horiei buruz Isaac Newton-ek\u00a01687an eginiko sintesia.\nHona hemen mota desberdinetako erorketa askeen adibideak:\nGalileo eta gorputzen erorketa.\nGalileok eginiko ekarpen handienetako bat gorputzen erorketarekin lorturiko aurkikuntzak dira. Berak adierazitako teoriaren arabera, erorketa askean dauden objektuek hutsean duten abiadurak (eta azelerazioak) ez dute objektuaren masaren menpekotasunik.\nTeoria hori ezartzeko, prozesu zail eta luzea gauzatu behar izan zuen, zeren Grezia zaharreko filosofo handiena kontsideratzen zen Aristotelesen ideiak irauli behar izan baitzituen. Izan ere, Aristotelesen arabera, objektu astunek objektu arinek baino bizkorrago erortzen ziren naturan. Galileok zalantzan jarri zuen ideia hori, \u00ab\"in naturo veritas\"\u00bb \u2015alegia, \u00ab\"naturak esango du egia\"\u00bb\u2015 esanez, eta ez argumentazio logiko hutsak.\nPrintzipio horretan oinarriturik, \"esperimentu\" bat egiteko ideia izan zuen. Gauzak horrela, bi objekturen erorketa aztertuko zuen esperimentu batean; gorputz astun bat eta, bestetik, bi gorputzen multzo bat (gorputz astun horren gorputz berdin bat eta gorputz arin bat elkarturik osatutakoa). Aristotelesen teoriaren arabera, batetik, bi gorputzen multzoa gorputz astun bakarra baino bizkorrago erori behar zatekeen, multzoa astunagoa zelako; baina, bestetik, teoria ondo balego, objektu-multzoa astiroago jausiko zatekeen, gorputz arinak frenatu egingo bailuke higidura. Bestela esanda, Aristolelesen teoriak aldi berean aurresango lituzke ondorio bat eta ondorio horren aurkakoa. Kontraesan nabarmena.\nGauzak horrela, Galileo esperimentuak egiten abiatu zen 1597. urtearen inguruan. Legendaren arabera, Pisako dorrean egin zituen esperimentu horiek, baina legenda hori ez dago erabat egiaztaturik; aitzitik, badirudi objektuen erorketa haiek Paduako eliza batetik esperimentatu zituela. Nolanahi ere, arazoak izan zituen abiadura handiekin, eta goitik beherako erorketak aztertu ordez, plano inklinatuetako esperimentuak egiten hasi zen, abiadura txikiagoekin lan egiteko eta denbora-tartean \"klepsidrak\" erabiliz neurtuz.\nEz dugu xehetasun gehiagorik emango Galileoren esperimentuei buruz, baina, laburbilduz, hark ateratako ondorio nagusiak azpimarratuko ditugu: batetik, naturan egindako esperimentuak jarri zituen teoriaren zuzentasunaren epaile; bestetik, fisikako legeetarako metodo zientifikoa proposatu zuen; eta, horrekin batera, emaitza modura, gorputzen erorketaren teoria ezarri zuen. \u00a0\nErorketa askea erreferentzia sistema modura.\nErorketa askean dagoen gorputz bati lotutako erreferentzia-sistema inertzialtzat edo ez-inertzialtzat har daiteke, inguru teorikoaren arabera.\nFisika klasikoan, eremu grabitatorioak gorputz batean egiten duen indarraren balioa tokiko eremu grabitatorioaren intentsitatearen proportzionala da, proportzionaltasun-konstantea gorputzaren \"masa\" izanik: formula_1. Beraz, fisika klasikoaren ikuspegitik, erorketa askean dagoen gorputzarekin batera doan erreferentzia-sistema grabitate-indarraren ondorioz azeleratzen ari den sistema bat da, hots, sistema ez-inertziala.\nErlatibitatearen teorian, ostera, grabitatea espazio-denboraren kurbadurak gorputzen ibilbidean duen efektua da; bestela esanda, grabitatea ez da \u201c\"indar\"\u201d bat, espazio-denborako \"lerro geodesiko\" bat baizik. Gauzak horrela, erlatibitatearen teoriaren arabera, erreferentzia-sistema bera \u201cinertziala\u201d da, \"espazio-denboran\" ez baitago azeleraturik, \"espazioa\"n azeleraturik badago ere. Teoria horretan, funtsezkoa da \"baliokidetasun-printzipioa\". Erlatibitate orokorraren arabera, masa grabitazionalaren eta masa inertzialaren arteko baliokidetasun-printzipioa postulatzen da. Printzipio horren arabera, bi sistema hauek baliokideak dira: a) grabitazio-indar uniforme baten eraginpean geldirik dagoen sistema; eta b) grabitaziorik ezean uniformeki azeleratua den sistema. Hau da, eremu grabitatorio uniformeen eta azelerazioaren eraginak guztiz baliokideak dira.\nErorketa askea lurrazalaren inguruan bi erreferentzia-sistema desberdinetatik ikusia.\nFisika klasikoan, lehenengo hurbilketa batean, Lurrean geldi dagoen erreferentzia-sistema inertzialtzat hartuz, hutsean gertatzen den erorketa aske bertikalean, gorputz orok eremu grabitatorioaren eraginez duen indarra masaren proportzionala da, formula_2 baliokoa, formula_3 hori grabitatearen azelerazioa izanik. Hain zuzen ere, Lurrazaleko sistema inertzialean dagoen behatzaileak interpretatzen du ezen gorputzak pisuaren eraginez erortzen direla lurrazalerantz.\nBaina zer gertatzen da erorketa askean dagoen gorputzarekin batera doan erreferentzia-sistema ez-inertzialetik gauzak aztertuz gero? Sistema hori ez-inertziala denez, hango behatzaileak kontuan hartu beharko du sistemaren azelerazioagatik gorputzak jasaten duen \"inertzia-indarra\", formula_4 balioa izango duena. Ondorioz, behatzaile ez-inertzialak interpretatuko du gorputzak ez duela indar netorik jasaten, zeren formula_5 baita, eta horregatik, bere sistematik partikula geldi ikusiko du, pisurik ez balu bezala: sistema horretatik \"ingrabitate-\"sentsazioa sortuko da behatzailearengan. \nIngrabitate-egoera erorketa askean.\nIngrabitatea deritzo egoera berezi bati, zeinean \"m\" masadun gorputz bat indar grabitatoriorik ez balego bezala higitzen den. Batzuetan \u201c\"grabitaterik ezeko egoera\"\u201d ere esaten zaio, baina izendapen horren ordez, egokiagoa da \"ingrabitate\"\u00a0terminoa erabiltzea. Izan ere, ingrabitateak ez du esan nahi gorputzak eremu grabitatorioaren eraginik jasaten ez duenik (\"pisuarena\", alegia), baizik eta gorputzean eragiten ari den indar grabitatorioa anulaturik dagoela berarekin batera erorketa askean higitzen ari den sistema ez-inertzialari dagokion inertzia-indarraz. Hortaz, sistema horretako behatzailearen ikuspuntutik, gorputzak \"pisu nulua\" du.\nErorketa aske ideala Lurrean.\n\"Erorketa aske ideala\" hurbilketa teoriko bat da, atmosferan higitzen diren gorputzek jasaten duten airearen erresistentzia arbuiatuz proposatzen dena. Lur planetaren inguruko atmosferako erorketa aske idealean, gorputzaren higidurari aurka egiten dion airearen erresistentzia nulutzat hartzen da; alegia, airerik gabeko atmosfera batean gertatuko litzatekeen erorketa da.\nEgoera horretan, gorputzak jasaten duen azelerazioa grabitate-indarrak soilik eragindakoa da. Zer esanik ez, azelerazio horrek ez du gorputzaren masaren menpekotasunik; kasurako, kanoi-bala bat eta luma bat erorketa aske idealean eroriz gero, biak ala biak azelerazio berberaz higituko lirateke, hots, formula_3 grabitatearen azelerazioaz. Gainera, azelerazio hori konstantea dela kontsideratuko dugu. Bestela esanda, \u201cerorketa aske ideala\u201d hurbilketa teoriko bat da, erorketa askearen ezaugarriak ulertzeko oso egokia dena.\nErorketa aske idealaren azterketa matematikoa.\nErorketa aske ideal bertikaleko abiaduraren ekuazioa.\nErorketa aske idealaren azterketa matematikoa egiteko, alboko irudiko erreferentzia-sistemaz baliatuko gara, zeinean formula_7 behatzailea geldi dagoen lurrazalean, eta formula_8 ardatza bertikala den, noranzko positiboa goranzkoa izanik. \nErorketa bertikala aztertzeko, abiadurak osagai bakarra duela kontsideratuko dugu, formula_9, eta grabitatearen azelerazioa konstantetzat hartuko dugu, formula_10\u00a0baliokoa (formula_11 hori formula_8 norabideari dagokion bektore unitarioa da, eta formula_3 grabitatearen azelerazioa). Hortaz, abiadurari dagokion ekuazio bektoriala honakoa izango da:\nformula_14Azelerazioak osagai bakarra duenez (formula_8 norabidean), honelaxe adieraz daiteke abiaduraren osagairen ekuazioa: \nformula_16Ekuazio hori ebatziz, abiaduraren ekuazioa lor daiteke:\nformula_17Integrazioa eginez, abiaduraren balioa lortzen da edozein formula_18 aldiunetan:\nformula_19\nHasierako abiadura nulua duen erorketa askeko abiadura.\nErorketa askea hasierako abiadura nuluz hasten den kasuan \u2015alegia, formula_20\u00a0 denean\u2015 hauxe izango da abiaduraren balioa \"t\" \"\u00a0\"aldiunean:\nformula_21\nEspero bezala, partikularen abiadura handituz doa denborarekin grabitatearen azelerazioaz.\nErorketa aske ideal bertikaleko posizioaren ekuazioa.\nErorketa aske bertikalean higitzen ari den partikularen posizioa kalkulatzeko, aurrerago kalkulaturiko abiaduraren abiaduraren ekuaziotik abiatuko gara (kasu honetan formula_22 eginez), aldi berean kontuan izanik abiaduraren definizioa:\nformula_23formula_24formula_25formula_26\nAltuera jakin batetik erori den partikularen kasua.\nKasu honetan formula_27\u00a0eta formula_28\u00a0eginez, hauxe da formula_18 aldiuneko posizioa:\nformula_30\nEkuazio horretatik, partikulak lurrazalera iristeko behar duen denbora ere kalkula daiteke. Horretarako, \"y\" = 0\u00a0 egin behar dugu:\nformula_31formula_32\nEmaitza hori lehenago lorturiko abiaduraren ekuaziora eramanik, erorketa askean formula_33 altueratik jausi den partikulak lurrazalera iristean izango duen abiadura bertikala kalkula dezakegu:\nformula_34Zeinu negatiboak abiadura hori beheranzkoa dela adierazten du, noski.\nErorketa aske ideal parabolikoa.\nErorketa aske ideal eta bertikalean, abiaduraren osagai horizontala nulua da. Baina zer gertatzen da hasierako abiaduraren osagai hori nulua ez denean, baizik eta formula_35 balio duenean?\nAbiaduraren ekuazioa.\nErorketa askean partikulak jasaten duen azelerazioa formula_36 denez, eta horrek norabide bertikalean duen osagaia nulua denez, formula_37 da, osagai horizontalak balio berbera izango du denbora guztian eta ibilbide osoan zehar:\nformula_38\nBestalde, norabide bertikaleko azelerazioa grabitatearena izanik, formula_18 aldiuneko abiaduraren osagai bertikala higidura bertikaleko berbera izango da, hots:\nformula_40\nHortaz, abiaduraren ekuazioa honako hau izango da:\nformula_41\nPartikularen posizioa.\nAbiaduraren ekuazioa integratuz, partikularen posizioa kalkula daiteke edozein aldiunetan. Alboko irudiko eskema arabera, formula_42 denean hasierako puntua formula_43 eta hasierako abiadura horizontala formula_44 izanik (ikus alboko irudia), honelaxe egiten da integrazioa:\nformula_45Bi ekuazio horiek integratuz, formula_46 aldiuneko formula_47 posizioaren koordenatuk lor ditzakegu:\nformula_48formula_49Hortaz, hauexek dira partikularen bi osagai kartesiarren ekuazioak:\nformula_50\nIbilbidearen ekuazioa.\nIbilbidearen ekuazioa lortzeko, denbora eliminatu behar da aurreko bi ekuazioak konbinatuz. Horretarako, lehenengo ekuaziotik denbora askatuz,\nformula_51\nlortzen da, eta bigarrenean ordezkatuz:\nformula_52\nHain zuzen ere, hori parabola baten ekuazio kartesiarra da. Hortaz, erorketa askeak ibilbide parabolikoa du.\nErorketa aske erreala atmosferan.\nErorketa aske erreala Lurreko atmosferan gertatzean, kontuan hartu behar da airearen marruskaduragatik sortzen den abiaduraren noranzkoaren aurkako indarra, formula_53 pisuaren eraginaz gain.\u00a0 Marruskadura-indar hori partikularen abiaduraren menpekoa da: abiaduraren balio txikietarako indar horren modulua abiaduraren proportzionala dela kontsideratzen da, eta proportzionaltasun-konstantearen balioa \u2015formula_54\u2015 erlazionaturik dago objektuaren forma aerodinamikoarekin. Bektorialki idatzita, hause da airearen marruskadura-indarra: \nformula_55 \nHigiduraren ekuazioa.\nAipaturiko bi indarrak kontuan harturik, honelaxe idatz dezakegu atmosferako erorketa askean partikulan eragiten duen indarra:\nformula_56\nNewtonen bigarren legea aplikatuz:\nformula_57formula_58formula_59Horixe da higiduraren ekuazio diferentziala. Ekuazio bektorial hori bi osagai kartesiarretan bana daiteke:\nformula_60\nBi ekuazio horietatik erorketa errealaren ibilbidea lor daiteke. Alboko irudi eskematikoan ikus daitekeenez, ibilbide erreala ia-parabolikoa da, ibilbide ideal parabolikotik pixka bat desbideraturik baitago, airearen marruskaduraren kausaz.\nGaraiera handiko erorketa askea.\nDistantzia handietara, Lurraren eremu grabitatorioa esferikoa da eta altuera handietan grabitatearen modulua eta norabidea ez dira konstanteak. Oro har, atmosferaz kanpoko distantzietan \u2015satelite artifizialen kasuan adibidez\u2015, ibilbidea eliptikoa da, Keplerren legeak adierazten duten moduan. \nBestalde, hasierako abiadura nulua izan duen erorketa aske ideal baten kasuan, ibilbidea lerro zuzen da eta erortzen ari den gorputzaren abiaduraren balioa, masak eragindako eremu grabitatorioaren zentrora dagoen distantziaren araberakoa:\nformula_61non formula_62 grabitazioaren konstante unibertsala den, formula_63 Lurraren masa, eta formula_64 eta formula_65 ibilbideko edozein aldiuneko posiziotik eta hasierako posiziotik Lurraren zentroarekiko distantziak diren hurrenez hurren. \nParaxutismoa eta \u201cerorketa askea\u201d.\nErorketa askea fisikaren arloan aztertzeaz gain, merezi du aipatzea zenbait paraxutistak praktikatzen duten \u201c\"erorketa askea\"\u201d izeneko kirola. Kirol horretan, hegazkinetik salto egin ondoren, paraxutistek ez dute paraxuta irekitzen denbora batez, eta atmosferaren barneko erorketa askea praktikatzen dute, harik eta paraxuta irekitzen duten arte. \u00a0 \nIbilbidean garrantzi handia du gorputzaren erabilera aerodinamikoak. Erorketa aske erreal horretan, airearen marruskadura gorputzaren formaren araberakoa da, eta besoak zabalduz edo gorputza uzkurtuz, paraxutistek abiadura eta norabidea kontrola baitezakete. Horrela, hegazkin beretik jauzi egindako zenbait paraxutistak elkartu egin daitezke atmosferan, eta bertan koreografiak osatu. Zer esanik ez, lurrazaletik segurtasun-distantzia batera paraxuta irekiz, behar den baldintzetan lurreratzen udira.\nErorketa askea eta aisialdia.\nErorketa-dorre deritze altuera handiko dorre bertikal batzuei, zeinetan behera abiadura handiz jaits daitekeen kutxa moduko txalupa baten barruan eserita. Horrelako dorreak oso ohikoak dira munduko jolas-parke ospetsuetan, eta, oro har, sentsazio indartsukoak izaten dira. \nDorrearen inguruan finkaturik dagoen eta bertikalki mugitzen den txalupa batek osatzen du jolas-atrakzio hau. Lehenik, txalupa dorrean gora igotzen da ia dorrearen gailurreraino; ondoren, bat-batean askatzen da, eta segundo batzuetan era askean uzten da erortzen. Dorrearen goiko aldean makineria egokia dago prozesua kontrolatzeko, eta balazta magnetikoen sistema batek frenatu egiten du erorketa, azken unean bidaiariak leunki irits daitezen dorrearen behealderaino."}
{"id": "366971", "revid": "8311", "url": "https://eu.wikipedia.org/wiki?curid=366971", "title": "Makemake (planeta nanoa)", "text": "136472 Makemake (ikurra: ; lehen 2005 FY9) planeta nano bat da, Eguzki-sisteman hirugarren handiena eta Kuiperren gerrikoko bi gorputz handienetariko bat dena. Plutonen diametroaren hiru laurdenak ditu. Makemakek satelite bat dauka. Bere bataz besteko azal-tenperatura hotza da oso, \u2212243,2\u00a0\u00b0C (30 K) inguru, eta litekeena da bere azalean izoztutako metano, etano eta ziur asko nitrogeno izatea.\nPluton ere barnean duen plutoideen artean sailkatuta dago, Zeres izan ezik planeta nano guztiak dituen kategoria. 2005eko martxoaren 31an Michael Brownek zuzenduriko talde batek aurkitua, urte bereko uztailaren 29an aurkikuntza zabaldu zuten. Rapa nuien Make-Make jainkoaren izena darama. 2008ko ekainean, Nazioarteko Astronomia Elkarteak Makemake plutoideen artean izateko hautagai izendatu zuen, Neptunotik haratago dauden planeta nanoek duten izena. 2008ko uztailaren 15ean plutoide izendatu zuten.\nAurkikuntza.\n2005eko uztailaren 29an bere aurkikuntza zabaldu zuten, Eris eta Haumea Neptunoz haraindiko gorputzekin batera. \nSpitzer espazio teleskopioari esker aurkitua, hasieran Plutonen diametroaren %50-75 artean zuena esan zuten. Hau da, Haumea bezain handia da baina askoz ere disdiratsuagoa. Kuiperren gorputz handienetariko bat da, justu Eris eta Pluton eta gero. Eguzkiaren inguruan 308 urtero orbitatzen da. Plutonen moduan bere orbita pixka bat eszntrika eta inklinatua denez, 2008ko uztailaren 13an, Nazioarteko Astronomia Elkarteak plutoide eta planeta nano izendatu zuen, sailkaturiko hirugarren plutoide eta laugarren planeta nano izanik.\nMakemake gorputzez beteriko Neptunoz haraindiko Eguzki-sistemako eskualdean dago, askotan Kuiperren gerriko izenaz ezaguna dena.\nIzena.\nBere aurkitzaileek hasiera batean \"Easterbunny\" (Pazko untxi) izendatu zuten, Pazkoan topatu zutelako. Hala ere, mitologia eta Pazkoaren bat egiteko asmotan, azkenean \"Makemake\" izena hautetsi zuten, Pazko uharteko jainko sortzailearen izena delako.\nAurkikuntzaren zailtasunak.\nGorputz nahiko distiratsu bat den arren (itxurako magnitude = 17), 2005eko amierara arte ez zuten Makemake aurkitu, Kuiperren gerrikoan dauden bera baino ilunagoak diren beste gorputz asko eta gero. Atzerapen honen arrazoi nagusia bere orbita da, oso inklinatua dena eta egun ekliptikaren planotik oso urrun (Coma Berenices konstelazioan) dagoena. \nPluton aurkitu zuten garaian (1930), Makemake ekliptikatik gradu gutxietara zegoen, Taurus eta Auriga konstelazioen mugatik gertu. Tamalez, galaxia-ekuadorretik gertu ere zegoen eta oso zaila zen Esne Bideko atzealdean dauden izar multzo zerratuan gorputza topatzea. Clyde Tombaugh Pluton aurkitu eta zenbait urte geroago objektu berrien bila aritu zen baina ezin zuen ez Makemake ez Neptunoz haraindiko beste gorputzik aurkitu.\nSateliteak.\n2016ko apirilaren 26an astronomoek satelite baten aurkikuntzaren berri eman zuten. Aurkikuntzarako bidea ireki zuten behaketak urtebete lehenago egin zituzten Hubble espazio teleskopioa erabiliz. Ilargiak 160 kilometroko diametroa du eta 21000 kilometroko distantziara orbitatzen du Makemake. Satelitearen izen probisionala S/2015 (136472) 1 da. "}
{"id": "366972", "revid": "1545", "url": "https://eu.wikipedia.org/wiki?curid=366972", "title": "136472 Makemake", "text": ""}
{"id": "366973", "revid": "25421", "url": "https://eu.wikipedia.org/wiki?curid=366973", "title": "Makemake", "text": "Makemake izan daiteke:"}
{"id": "366974", "revid": "1545", "url": "https://eu.wikipedia.org/wiki?curid=366974", "title": "136199 Eris", "text": ""}
{"id": "366975", "revid": "96586", "url": "https://eu.wikipedia.org/wiki?curid=366975", "title": "Minnie Mouse", "text": "Minnie Mouse Walt Disney Pictures estudioko marrazki bizidunetako pertsonaia bat da. Mickey Mousen betiko emaztea da eta haren ondoan \"Plane Crazy\" filman, 1928ko maiatzaren 15ean, debuta egin zuen nahiz eta bietako hirugarren pasartean, \"Steamboat Willie\"-n, Mickeyn ondoan arrakastara heldu zuen.\nMickey Mouse, Donald Ahatea, Daisy Ahatea, Scrooge McDuck, Pluto eta Goofy txakurrarekin batera Disneyren marrazki bizidunetako pertsonaia ospetsuenen zazpikotea osatzen du.\nMickey Mousen neska laguna.\nMinnie (Minerva) Mouse, Mickey Mousen betiko lagun sentimentala da gona janzten den sagu eme beltza, azpiko gonak eta takoiak gehiengo motzetan. Bere itxura fisikoari dagokionez, Mickeyren transformazio berak jasan zituen eta beste batzuk: begi beltzetatik betazalekiko begietara, zuri eta beltzetatik koloretara, eta abar. Bere lehen agerpenean hain bakarrik distiratzen zuen gona bat eta bere azpiko gonak, bere bigarren film laburrean \u2018Gautxoa The Gallopin' takoiak eta lore batekiko kapela bat zeraman berriz. Jantzi honek erabiliko luke Mickeyren begiek eta hark betazalak izan arte, eta orduan Minniek begizta bat erabili zuen kapelaren ordez, Mickey Mouseko bikote ona.\nProtagonismo gutxi izan zuen motzetan. Hain bakarrik agertzen zen Mickey Mousen lagun sentimentala, eta hainbat aukeratan Pete Pata Palo-rengandik salbatzen da, Mickey Mousen katu etsaiarengandik. Izaera gozo eta ikaratiko da, nahiz eta izaera askoko haserretzen denean.\nEzkontza.\nWalt Disneyk 1933aren elkarrizketan esan zuen: \"In a private life, Mickey is married to Minnie\" (euskaraz: \u00abbere bizitza pribatuan, Mickey Minnie-rekin ezkonduta dago\u00bb). Pertsona askok idatzi zioten Disneyri hori galdetuz, film batzuetan ezkonduta egotearen itxura egiten baitzuten baina beste batzuetan ez. Filmetarako, garrantzitsua Minnie emakumea dela bere aldean dagoena da, Mickeyk neska bat bereganatzen duenean, Minnie izaten da beti, edo senar-emaztea bezala agertzen diren istorioak direnean. \"House of Mouse\" seriean, Mickeyk bere urteurrena aipatzen du Minnierekin, hori ezkonduta daudela dakarren. Badiote Minnieren eta Mickeyren arteko ezkontza publiko ez egitea nahiago izan zutela ere, haurren pertsonaiak zirenez gero eta umeek bere adin berekoak imajinatzen zituztenez gero."}
{"id": "366976", "revid": "336", "url": "https://eu.wikipedia.org/wiki?curid=366976", "title": "Eris (mitologia)", "text": "Eris (, \"liskar\") kaos, liskar eta desadostasunaren greziar jainkosa izan zen, erromatar mitologian Diskordia baliokidea zuena. Bere greziar kontrakoa Harmonia jainkosa izan zen, Erroman Konkordia izan zena.\nEris planeta nanoak bere izena darama eta bere gurtza edo erlijioa diskordianismo du izena.\nHomerok Enio gerra-jainkosarekin batu zuen. Bere istoriorik ezagunenean Troiako gerraren sortzailetzat jotzen dute, Parisen epaiketa bultzatuz. Epaiketan diskordiaren sagarra agertu zen."}
{"id": "366977", "revid": "1545", "url": "https://eu.wikipedia.org/wiki?curid=366977", "title": "Erromatar Senatua", "text": ""}
{"id": "366979", "revid": "336", "url": "https://eu.wikipedia.org/wiki?curid=366979", "title": "Maven", "text": "Maven Java proiektuak kudeatzeko erabiltzen den tresna bat da. Proiektu independente bezala hasi bazen ere, arrakastatsu bihurtzen joan den heinean Apache fundazioak beregan hartu egin du.\nProject Object Model (POM) izeneko fitxategi bat erabiltzen du eraiki beharreko software proiektua eta bere menpekotasunak definitzeko. Gogoratu menpekotasun edo dependentzia bat proiektu konkretu batek bai exekutatzeko edo baita beste edozein helbururako ere beharrezkoa duen elementua dela.\nPOM fitxategi honen inguruan, XML fitxategi bat da, proiektua deskribatzen duena. Fitxategi hau beharrezkoa da Maven proiektu eta menpekotasun guztientzat, adibidez proiektuan koderik ez duen menpekotasun bat erantsi dezakegu, adibidez irudi fitxategiak dituen proiektu bat, baina pom.xml fitxategia beharrezkoa izango du honek ere.\nHauek dira Maven proiektu batek dituen bizi zikloak:"}
{"id": "366980", "revid": "512", "url": "https://eu.wikipedia.org/wiki?curid=366980", "title": "Grand Ouest aireportu-proiektua", "text": "Grand Ouest aireportu-proiektua Nantes hiritik gertu proiektaturik dagoen nazioarteko aireportu handia da, baso eta bocage inguru batean eraiki beharrekoa. Proiektuak protesta biziak sorrarazi ditu ekologista nahiz bertan bizi diren herritarren aldetik: 2008 urtetik aurrera, hustutako etxeak okupatu eta eraikitako etxoletan ekintzaile ekologistek proiektuaren aurkako borrokan dihardute.\n2012ko urrian eta azaroan frantses poliziak aktibista horien aurkako operazio zabalak burutu zituen. Aktibista ekologistek ZAD izendatu zuten ingurunea, esan nahi baita, \"Zone \u00c1 Defendre\" frantsesez. 2018ko apirilean, 2.500 poliziatik gorako operazioa antolatu zen bertan finkatutako aktibistak kanporatzeko, \"zadista\" deituak."}
{"id": "366983", "revid": "23317", "url": "https://eu.wikipedia.org/wiki?curid=366983", "title": "2002ko Kontxako Bandera", "text": "2002ko Kontxako Bandera (Banderaren 107. ekitaldia, garai hartan 100. ekitaldia bezala aurkeztu bazen ere) urte honetako irailaren 1 eta 8an jokatu zen. Castro Urdialesek lortu zuen garaipena bigarren urtez jarraian.\nKontakizuna.\nCastrok jardunaldi biak irabazi zituen patroi Juan Mari Lujanbio pasaitarra zeukala. Bigarren posturako lehia aldiz oso borrokatua izan zen hiru traineru bi segundotan gelditu baitziren. Gipuzkoarren emaitzak eskasak izan ziren ordea, 5. eta 8. arteko postuak bete baitzituzten.\nDonostiarren ordezkaria Donostia Arraun Lagunak eta Santiagotarrak taldeen traineru bateratua izan zen Ur-Kirolak eta Kirikori nagusitu baitzitzaien elkarren arteko eliminatorian. Bestalde aipagarria ere bada, 10 urteren ondoren Pasai Donibaneko traineru bateratua aritu zela Kontxako estropadetan."}
{"id": "366996", "revid": "4380", "url": "https://eu.wikipedia.org/wiki?curid=366996", "title": "The Pinnacle (Guangzhou)", "text": ""}
{"id": "366999", "revid": "512", "url": "https://eu.wikipedia.org/wiki?curid=366999", "title": "Gold Coast", "text": "Gold Coast Australiako ekialdean dagoen hiria da, Queensland estatuan.\nBrisbanetik 94 kilometrora dago.\nHiri senidetuak.\nGold Coast ondorengo hiriekin senidetuta dago:"}
{"id": "367001", "revid": "1545", "url": "https://eu.wikipedia.org/wiki?curid=367001", "title": "James Brendan Bolger", "text": ""}
{"id": "367002", "revid": "1545", "url": "https://eu.wikipedia.org/wiki?curid=367002", "title": "2001eko Kontxako Bandera", "text": "2001eko Kontxako Bandera (Banderaren 106. ekitaldia, garai hartan 99. ekitaldia bezala aurkeztu bazen ere) urte honetako irailaren 2 eta 9an jokatu zen, Sociedad Deportiva de Remo Castro Urdialesek bere historiako lehenengo Kontxako Bandera eskuratu zuen.\nKontakizuna.\nGaraipena polemikoa izan zen, bigarren eguneko itsaso txarrean aurretik zihoan Orio abordatu baitzuen Castrok. Oriok protesta egin bazuen ere, epaileek ontzat eman zuten maniobra. Castro izan zen beraz irabazlea, historiako tarte txikiena atereaz bigarrenari, 49 ehuneneko baino ez.\nDonostiarren ordezkaria Donostia Arraun Lagunak izan zen. Zumaia eta Getariaren arteko traineru bateratuak \"Paternina-Indaux\" izena izan zuen, beraien patrozinatzaileak ziren enpresa hauek.\nKontxako Banderarako Sailkapen estropada Oriok irabazi zuen 12. aldiz Pasai Donibane Koxtaperen aurretik. 20 traineruk hartu zuten parte, 11 gipuzkoarrek, lau bizkaitarrek, bi galiziarrek, bi kantabriarrek, eta lapurtar batek."}
{"id": "367003", "revid": "105290", "url": "https://eu.wikipedia.org/wiki?curid=367003", "title": "Keflav\u00edk nazioarteko aireportua", "text": "Keflav\u00edk aireportua (islandieraz: \"Keflav\u00edkurflugv\u00f6llur\"), izen bereko Islandiako udalerrian dagoen aireportua da, herrialdeko hiriburutik 50 kilometrora kokatua.\nAireportuko airelinea nagusia Icelandair da."}
{"id": "367004", "revid": "1982", "url": "https://eu.wikipedia.org/wiki?curid=367004", "title": "Kevlavik aireportua", "text": ""}
{"id": "367005", "revid": "1545", "url": "https://eu.wikipedia.org/wiki?curid=367005", "title": "James Graham Ballard", "text": ""}
{"id": "367006", "revid": "1545", "url": "https://eu.wikipedia.org/wiki?curid=367006", "title": "2000ko Kontxako Bandera", "text": "2000ko Kontxako Bandera (Banderaren 105. ekitaldia, garai hartan 98. ekitaldia bezala aurkeztu bazen ere) urte honetako irailaren 3 eta 10ean jokatu zen, Orio Arraunketa Elkarteak bere 30. Kontxako Bandera eskuratu zuen.\nKontakizuna.\nBi jardunaldiak irabaziz lortu zuen garaipena Oriok, hala ere esan behar da Trintxerpeko Illunbe Kirol Elkartea bere historiako denboraldi onenean gertu ibili zela.\nDonostiarren ordezkaria Donostia Arraun Lagunak izan zen.\nKontxako Banderarako Sailkapen estropada Oriok irabazi zuen 11. aldiz eta honetan ere Illunbe izan zen bigarrena. 21 traineruk hartu zuten parte, 11 gipuzkoarrek, lau bizkaitarrek, bi galiziarrek, bi kantabriarrek, eta lapurtar eta asturiar banak."}
{"id": "367007", "revid": "1545", "url": "https://eu.wikipedia.org/wiki?curid=367007", "title": "James Scott, Monmoutheko I. dukea", "text": ""}
{"id": "367008", "revid": "105290", "url": "https://eu.wikipedia.org/wiki?curid=367008", "title": "Piramide karratu giroelongatu", "text": "Geometrian, piramide karratu giroelongatua Johnsonen solidoetako bat da (\"J\"10), piramide karratu bat \"giroelongatuz\" eraiki daitekeena; hau da, antiprisma karratu bat piramide karratuaren oinarriari lotuz.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 9 aurpegi ditu: 4 trapezio, 4 pentagono eta karratu bat."}
{"id": "367009", "revid": "1545", "url": "https://eu.wikipedia.org/wiki?curid=367009", "title": "James Pollack", "text": ""}
{"id": "367010", "revid": "1545", "url": "https://eu.wikipedia.org/wiki?curid=367010", "title": "James Simon Wallis Hunt", "text": ""}
{"id": "367011", "revid": "105290", "url": "https://eu.wikipedia.org/wiki?curid=367011", "title": "Piramide pentagonal giroelongatu", "text": "Geometrian, piramide pentagonal giroelongatua Johnsonen solidoetako bat da (\"J\"11), piramide pentagonal bat \"giroelongatuz\" eraiki daitekeena; hau da, antiprisma pentagonal bat piramide pentagonalaren oinarriari lotuz.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 11 aurpegi ditu: 5 kometa, pentagono erregular bat eta 5 pentagono irregular."}
{"id": "367015", "revid": "75584", "url": "https://eu.wikipedia.org/wiki?curid=367015", "title": "Mirabal ahizpak", "text": "Mirabal ahizpak, (Patria Mirabal, Minerva Mirabal eta Mar\u00eda Teresa Mirabal) Rafael Le\u00f3nidas Trujillo diktadorearen aurka lan egin zuten hiru dominikar emakume izan ziren. Laugarren ahizpa batek, Belgica Adela \"Ded\u00e9\" izenekoak, ez zuen hain lan aktiboa egin. Haien oroimenez urtero, azaroaren 25ean, Emakumeen aurkako Indarkeria desagerrarazteko Nazioarteko Eguna ospatzen da. Nazio Batuen Erakundearen Asanblea Orokorrak erabaki zuen egun hau ospatzea, 1999ko abenduaren 17ko 50/134 Erresoluzioaren bidez. Eguna Bogot\u00e1n Colombia,1981an ospatu zen lehenengo Latinoamerika eta Karibeko Topaketa Feministan proposatu zen. Ondoren Dominikar Errepublikak proposatu zuen, beste hirurogei herrialderen babesarekin.\nBizitza.\nMirabal ahizpak dirudun familia dominikar bateko alabak ziren. Haien aita, Enrique Mirabal, negozio-gizon ezaguna zen. Salcedo hirian bizi ziren. Nesken formakuntza nahiko tradizionala izan zen. Ikasketetan Minerva eta Maria Teresa nabarmendu ziren, eta ondoren haiek izango ziren lan politiko aktiboena aurrera eramango zutenak. Trujillok boterea eskuratu zuenean Mirabal familiak ondasun gehienak galdu zituen. Mirabal ahizpen ustez, Trujilloren politikak herria hondamendira eramango zuen eta, horregatik, Agrupaci\u00f3n pol\u00edtica 14 de junio taldean sartu ziren. Talde barruan, \"Las Mariposas\" (Tximeletak) goitizenaz ziren ezagunak. Oposizioko lan politikoaren ondorioz, Minerva eta Maria Teresa behin baino gehiagotan atxilotuak, bortxatuak eta torturatuak izan ziren, Trujilloren agintzeko tresna nagusiak horiek baitziren. Hala ere, beraien borrokan tinko mantendu ziren ahizpak. Hori ikusita, haiekin bukatzeko erabakia hartu zuen diktadoreak.\n1960ko maiatzaren 18an, Minerva eta Maria Teresa, haien senarrekin batera, Santo Domingon epaituak izan ziren. Kargua Dominikar Errepublikaren segurtasunaren aurka atentatua egitea izan zen. Erruduntzat hartuta, kondena hiru urtekoa izan zen eta espetxeratuak izan ziren. Hilabete gutxi batzuk pasa ondoren baina, abuztuaren 9an, Trujillok ohikoa ez zen agindua eman zuen bi ahizpak kalean libre uzten; senarrek espetxeratuta jarraitu zuten. Mirabal ahizpak orduan haien ohiko aktibitate politikora itzuli ziren. Unea ez zen oso ona Trujillorentzat: Venezuelako R\u00f3mulo Betancourt Presidente demokratikoaren hilketa-saiakeraren ondorioz, Trujilloren aurkako salaketak mundu osoan zabaldu zituen; bereziki Ameriketako Estatuen Erakundeak Trujillo gogor kritikatu zuen. Testuinguru horretan diktadoreak Pupo Rom\u00e1n jeneralari ahizpekin bukatzeko agindua eman zion. Hilketa SIM (Inteligentzia Zerbitzu Militarra) sailaren eskuetan gelditu zen. Hilketak azaroaren 25ean burutu ziren. Gau horretan, Minerva, Maria Teresa eta Patricia ahizpak, Rufino de la Cruz txoferrarekin, bi ahizpen senarrak San Felipe gotorlekuaren espetxean bisitatu ondoren, etxerako bidean, militarrek bahitu zituzten. Ondoren, etxe batera eraman zituzten eta hantxe laurak jipoitu zituzten hil arte. Hilketa burututa, gorpuekin trafiko istripu bat simulatu zuten.\nOndorioak.\nLehenengo unean Trujillok pentsatu bazuen arazo bat bere bidetik kendu zuela oso oker egon zen. Hilketak ondorio larriak izan zituen bere erregimenerako eta, modu batez, hor hasi zen bere maldan behera. Dominikar Errepublikan gertaera horiek eragin handia izan zuten. Esan daiteke hilketa horiek iritzi publikoarentzat kolpe handi bat suposatu zutela. Urte bete buruan Trujillo diktadorea eta genozida bera, atentatu batean metrailatuta, hil zen, 1961eko maiatzaren 30ean.\nEpaiketa.\nBehin Trujillo hila, 1962ko ekainean hiltzaileen aurkako epaiketa egin zen. Ciriaco de la Rosa, Alfonso Cruz Valerio, Emilio Estrada Malleta, Ram\u00f3n Emilio Rojas Lora eta N\u00e9stor Antonio P\u00e9rezek akusatu bezala hartu zuten parte beste konplizeekin batera. Epaitegiak guztiak kondenatu zituen, 30 urteko zigor bana jarriz, Ciriaco de la Rosari izan ezik, honi hogei bakarrik jarri baitzizkioten kasua argitzen laguntzeagatik. Dena dela, penak ez zituzten bete, ezen militarren laguntzaz guztiak Dominikar Errepublikatik ihes egin baitzuten.\nMuseoa.\nMirabal ahizpak Salcedoko Ojo de Aguan daude lurperatuta, haien ahizpa zen B\u00e9lgica Adela Mirabalek hantxe egin zuen museoan."}
{"id": "367016", "revid": "922", "url": "https://eu.wikipedia.org/wiki?curid=367016", "title": "Mirabal ahizpa", "text": ""}
{"id": "367017", "revid": "336", "url": "https://eu.wikipedia.org/wiki?curid=367017", "title": "Glenveagh Parke Nazionala", "text": "Glenveagh Parke Nazionala (ingelesez \"Glenveagh National Park\", irlanderaz \"P\u00e1irc N\u00e1isi\u00fanta Gleann Bheatha\") Irlandako Donegalgo konderrian dagoen Gweedore udalerritik 20 kilometrotara kokatzen da. Hala ere gertuen daukan hiria Ipar Irlandako Derry da. Irlandako Errepublikako bigarren parke nazional handien ada.\nGlenveagh gazteluaren inguruko muinoak eta Veagh lakua hartzen ditu bere baitan. Irlanderazko \"Gleann Bheatha\" izenak \"urkien harana\" esan nahi du, hori baita ugarien dagoen zuhaitz mota. Hala ere bertan dauden hainbat lorategitan landare exotikoak aurkitzen dira, Txile, Madeira eta Tasmaniatik ekarritakoak besteak beste.\nEremua John Adairrek ezarri zuen. Menpean zituen 244 laborariak bere lurretatik bota zituen eta baso guztia soildu zezaten agindu zuen, haranaren ikuspegia ezerk galerazi ez ziezaion.\nParke Nazionalean oreinaren multzorik handiena dago. 2000 urtean arrano beltza sartu zuten barruan, hamarkada batzuk lehenago desagertua baitzen ingurutik."}
{"id": "367018", "revid": "98220", "url": "https://eu.wikipedia.org/wiki?curid=367018", "title": "Glenveagh gaztelua", "text": "Glenveagh gaztelua (ingelesez \"Glenveagh Castle\", irlanderaz \"Caisle\u00e1n Ghleann Bheatha\") Gweedore udalerrian kokatzen den gaztelua da, Irlandako Errepublikako Donegalgo konderria dagoena. Inguratzen duten 170\u00a0km\u00b2-ek Glenveagh Parke Nazionala osatzen dute. Veagh aintziraren ertzean kokaturik dago.\nJohn Adair kapitaina.\nLaoiseko konderriko jatorria zuen John Adair kapitainak altxatu zuen Eskoziako gazteluen estilora 1870 eta 1873 artean. Estatu Batuetan lurrekin espekulatuz dirutza egin zuen eta Eskoziako Balmoral gaztelua gaindituko zuen jauregia egin nahi izan zuen. Eremuko basoak soildu arazi zituen haranen ikuspegia galerazten baitzioten eta Gosete Handiaren garaian bere lurretan zeuden 244 laborari kanporatu zituen.\nHollywoodeko izarrak.\nFiladelfiako Henry Plumer McIlhennyk erosi zuen gaztelua 1937an eta bere eskutik Hollywoodeko hainbat zine izar izan ziren bertan oporretan, Marilyn Monroe, Clark Gable, Charlie Chaplin eta Greta Garbo besteak beste. 1981ean Irlandako Gobernuak erosi zuen."}
{"id": "367020", "revid": "201", "url": "https://eu.wikipedia.org/wiki?curid=367020", "title": "Medio interestelar", "text": ""}
{"id": "367021", "revid": "6327", "url": "https://eu.wikipedia.org/wiki?curid=367021", "title": "Haizealdearen Uharteak (Sozietate Uharteak)", "text": ""}
{"id": "367022", "revid": "34394", "url": "https://eu.wikipedia.org/wiki?curid=367022", "title": "Haizeen Pasabidea", "text": ""}
{"id": "367023", "revid": "34394", "url": "https://eu.wikipedia.org/wiki?curid=367023", "title": "Haizebeko Uharteak", "text": ""}
{"id": "367024", "revid": "6327", "url": "https://eu.wikipedia.org/wiki?curid=367024", "title": "Haizaldeako uharteak (Sozietate uharteak)", "text": ""}
{"id": "367025", "revid": "1982", "url": "https://eu.wikipedia.org/wiki?curid=367025", "title": "Haizebearen Uharteak (Sozietate Uharteak)", "text": ""}
{"id": "367026", "revid": "201", "url": "https://eu.wikipedia.org/wiki?curid=367026", "title": "Haizebeko uharteak (Sozietate Uharteak)", "text": ""}
{"id": "367027", "revid": "34394", "url": "https://eu.wikipedia.org/wiki?curid=367027", "title": "Hego Shetland", "text": ""}
{"id": "367028", "revid": "34394", "url": "https://eu.wikipedia.org/wiki?curid=367028", "title": "Mato Grosso do Sul", "text": ""}
{"id": "367029", "revid": "1519", "url": "https://eu.wikipedia.org/wiki?curid=367029", "title": "Argizari", "text": "Argizari edo ezkoak, kimikoki, gantz azido baten eta kate luzeko (26-34 karbono atomo) alkohol baten esterrak dira. \nEzaugarriak.\nEzaugarri hauek izaten dituzte:\nGai babesgarriak dira, bai animalientzat bai landareentzat. Nork ez du sagar bat mahukan igurtzi distira ateratzeko! Fruitua estaltzen duen argizariak eragiten du itxuraldatze ikusgarri hori. Berdin gertatzen da landareen hostoekin. Hori egiaztatzeko etxe barruko landare askotako hosto handiak zapi batez igurtzi besterik ez da egin behar. Intsektuek, koleopteroek bereziki (kakalardoak), kolore ikusgarriak izan ohi dituzte, haien exoeskeletoa estaltzen duen argizari geruza mehean argia islatzean eragindakoak batzuetan. Animalia askoren larruazala eta ilea ere estaltzen du argizariak. Horregatik, ahateak eta beltxargak lumaje guztiz lehorra dutela ateratzen dira uretatik."}
{"id": "367030", "revid": "12788", "url": "https://eu.wikipedia.org/wiki?curid=367030", "title": "Ezko", "text": ""}
{"id": "367031", "revid": "34394", "url": "https://eu.wikipedia.org/wiki?curid=367031", "title": "Rio Grande do Sul", "text": ""}
{"id": "367032", "revid": "34394", "url": "https://eu.wikipedia.org/wiki?curid=367032", "title": "Hego Sandwich uharteak", "text": ""}
{"id": "367034", "revid": "3276", "url": "https://eu.wikipedia.org/wiki?curid=367034", "title": "Jose A. Santesteban", "text": ""}
{"id": "367036", "revid": "44278", "url": "https://eu.wikipedia.org/wiki?curid=367036", "title": "Esnato", "text": "Esnatoa edo urritz perretxikoa (\"Lactarius volemus\") \"Russulaceae\" familiako onddo bat da. Ipar hemisferio osoan dago hedaturik, Europa Ipar Amerika eta Asiako eskualde epeletan. Udatik udazkenera ekoizten ditu perretxikoak, basoetan. Perretxiko jangarri modura saltzen da Asiako hainbat tokitan, baina Euskal Herrian ez da jaten. Esne zuria ematen duen perretxiko jangarri bakarrenetakoa omen da.\nPerretxiko honek laranja koloreko txapela dauka, mertxikaren antzekoa edo pixka bat ilunagoa, eta 11 cm arteko zabalera duen txapela eduki dezake. Orri horiak izan ohi ditu, oso itxiak. Bere ezaugarri nabarmenetako bat ekoizten duen esne kantitate handia da. Jangarriak diren gainerako laktarioek ez bezala, esne zuria ematen du. Esporak ere zuriak ditu.\nDeskribapena.\nKapela: 5 eta 14 cm. arteko diametrokoa. Hasieran globo-itxurakoa gero laua eta erdialdean ondoratua. Ertza lodia eta denbora luzean kiribilduta eta gero zuzenagoa egiten da.\nAzalak kolore hori-laranja oso berezia du, lehorra eta matea da, hasieran pruinosoa da eta fin-fin beluseztatua. Ertzetan tonu ilunagoak eta argiagoak hartzen ditu, eta batzuetan lehortasunarekin pitzatu egiten da.\nOrriak: Itsatsiak edo dekurrenteak, meheak eta, batez ere estu. Lehenik krema kolorekoak eta gero krema-laranjakoak eta orban marroi ilunekin apurtu diren lekuetan.\nOrri dekurrenteak: hanka ukitzeaz gain, beherantz jarraitzen duten orriak.\nHanka: Luzea eta betea, kapelaren kolore berekoa, pruinoso samarra goiko aldean, orrien ondoan eta orban ilunekin azala hautsi den lekuetan.\nHaragia: Lodia eta trinkoa, kolore zuri-horixkakoa. Krustazeoen usain oso bereizgarria eta zapore gozoa.\nBerdexka bihurtzen da sulfato ferroso tanta bat botatzean, baita laban herdoildu batekin ikuzten baduzu ere.\nEsne oso ugari, espezie honen beste ezaugarrietako bat.\nEtimologia: \"Lactarius\" terminoa \"lac\", \"lactis\", esnetik dator; esneari dagokio. \"Latex\"-a jariatzen duelako ebakitzean edo haustean. \"Volemus\" epitetoa berriz latinezko \"vola\" hitzetik eratorria da, esku barrua betetzen duela esan nahi du.\nJangarritasuna.\nJangarria da eta gordinik ere jan daiteke, baina ez da estimatua.\nNahasketa arriskua.\nBerehala antzematen zaio bere latex ugariagatik eta eskuetan luzaroan uzten duen usainagatik.\nLactarius rugatus-en antza du, baina hau txikiagoa da, esnea ez du hain ugari, okelak usain leunagoa eta kapelaren ertza zimurtsua da.\nSasoia eta lekua.\nUdaberritik udazkenera agertzen da, batez ere hosto-erorkorretan, arraroagoa koniferetan.\nBanaketa eremua.\nEuropa, Ipar Amerika, Asia, Erdialdeko Amerika. Iberiar penintsularen hego aldean ez da agertzen."}
{"id": "367037", "revid": "1712", "url": "https://eu.wikipedia.org/wiki?curid=367037", "title": "Lactarius volemus", "text": ""}
{"id": "367038", "revid": "336", "url": "https://eu.wikipedia.org/wiki?curid=367038", "title": "Ekumenismo", "text": "Kristautasunean, ekumenismoa kristau elizen arteko elkarrizketa, lankidetza eta ekimen komunen multzoa izendatzeko erabiltzen den terminoa da.\nJoan XXIII.a Aita Santuaren garaian Eliza katolikoak sortutako higikundea da, Vatikanoko Bigarren Kontzilioak bultzatua. Gainerako kristau fededunekiko eta gainerako erlijioekiko harremanak sendotzea da ekumenismoaren helburua."}
{"id": "367040", "revid": "336", "url": "https://eu.wikipedia.org/wiki?curid=367040", "title": "Haizebeko uharteak", "text": "Haizebeko uharteak Antilla Txikietako uhartedi bat da, Venezuelako iparraldearen parean dagoena. La Blanquilla eta Los Hermanos, Los Testigos, Margarita, La Tortuga, La Orchila, Los Roques, Las Aves, Bonaire, Cura\u00e7ao eta Aruba uharteek osatzen dute.\nIngelesen arabera, Haizebeheko uharteak (\"Leeward Islands\") Birjina uharteen ekialdetik Dominikar Errepublikaren iparralderaino iristen diren uharteak dira: Saba, San Eustakio, San Martin, Guadalupe, Deseada, Antigua, Aingira, Saint Kitts eta Nevis, eta Montserrat. Sumendi izandakoak dira uharte hauek, klima tropikala dute, eta lehorteak izaten dira askotan.\nHizkuntza arteko aldeak.\nAntilla Txikiak taldeka sailkatzean, alde nabarmena dago ingelesaren eta inguru hartako Mendebaldeko gainerako hizkuntza nagusien (frantsesa, gaztelania eta nederlandera) artean:\nUharteak.\nEuskararen albo erdara nagusiak diren gaztelaniaren eta frantsesaren sailkapenari jarraituz, hauek dira Haizebeko uharteak:"}
{"id": "367041", "revid": "512", "url": "https://eu.wikipedia.org/wiki?curid=367041", "title": "Bipiramide triangeluar", "text": "Geometrian, bipiramide triangeluarra Johnsonen solidoetako bat da (\"J\"12), bi tetraedro lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\nraren duala prisma triangeluarra da, eta 5 aurpegi ditu: 3 laukizuzen eta 2 hiruki."}
{"id": "367042", "revid": "105290", "url": "https://eu.wikipedia.org/wiki?curid=367042", "title": "Lehiakortasun", "text": "Ekonomian, lehiakortasuna enpresa batek eta, orokorrago, eskualde eta herrialde bateko enpresek bere produktu eta zerbitzuak kalitatez eta modu eraginkorrean ekoiztu eta merkaturatzeko duen ahalmena da, bereziki sektore ekonomiko bereko enpresen aldean. Eskaintzen diren produktu eta zerbitzuen prezio merke batekin lotu ohi da lehikaortasuna, baina badira lehiakideen aldean prezio altua izan eta aldi berean lehiakorrak diren produktuak, dela haien kalitateagatik dela markaren ospeagatik."}
{"id": "367045", "revid": "448", "url": "https://eu.wikipedia.org/wiki?curid=367045", "title": "Lehia (argipena)", "text": "Lehia hitzak esanahi eta erabilera zenbait ditu:"}
{"id": "367046", "revid": "56334", "url": "https://eu.wikipedia.org/wiki?curid=367046", "title": "Henri Becquerel", "text": "Antoine Henri Becquerel (Paris, 1852ko abenduaren 15a \u2013 Le Croisic, 1908ko abuztuaren 25a ) frantses fisikari bat izan zen, erradioaktibitatea aurkitzeagatik ezaguna. Horregatik, 1903 urtean Fisikako Nobel Saria eskuratu zuen Marie Curie eta Pierre Curierekin batera.\nAlexandre-Edmonen semea. Hainbat ikerketa egin ondoren, X izpiek fluoreszentziak sortzen dituztela frogatu zuen. Halaber, garrantzi handiko ikerketak egin zituen polarizazioari, magnetismoari eta fosforeszentziari buruz."}
{"id": "367055", "revid": "105290", "url": "https://eu.wikipedia.org/wiki?curid=367055", "title": "Haizealdeko uharteak", "text": "Haizealdeko uharteak Antilla Txikietako uhartedi bat dira, Puerto Ricotik Venezuelako Paria golkoraino hedatzen dena. Haize alisioen eragina duten uharteak dira. Martinika, Dominika, Grenada eta Grenadinak, Santa Luzia eta Saint Vincent, eta Trinidad eta Tobago uharteek osatzen dute uhartedia. Britainiarren eta frantziarren mendeko koloniak izan ziren; XVII eta XVIII. mendean Ingalaterrak eta Frantziak aldi berean bereganatu nahi izan zituzten; Britainiak hartutako uharteak 1962. urtea arte Antilla Britainiarren Elkarteko kide izan ziren. Gaur egun Martinika uhartea Frantziaren mendeko lurraldea da; Dominika, Santa Luzia eta Grenada lurralde burujabeak; Saint Vincent Mendebaleko Indietako Estatu Elkartuen taldekoa, eta Grenadina uhartediko uharte batzuek Grenadarekin eta besteek San Vicenterekin dituzte harremanak. Azukre kanabera lantzen da uharte gehienetan, eta turismoak garrantzi handia du.\nHizkuntza arteko aldeak.\nAntilla Txikiak taldeka sailkatzean, alde nabarmena dago ingelesaren eta inguru hartako Mendebaldeko gainerako hizkuntza nagusien (frantsesa, gaztelania eta nederlandera) artean:"}
{"id": "367056", "revid": "448", "url": "https://eu.wikipedia.org/wiki?curid=367056", "title": "Floreseko itsasoa", "text": ""}
{"id": "367060", "revid": "96586", "url": "https://eu.wikipedia.org/wiki?curid=367060", "title": "Maximiliano Kolbe", "text": "Maximiliano Maria Kolbe OFM.Conv., sortzez Rajmund Kolbe (Zdu\u0144ska Wola, 1894ko urtarrilaren 8 - Auschwitz, 1941eko abuztuaren 14a) komentu-frantziskotar poloniarra izan zen, Bigarren Mundu Gerran naziek hil zutena Auschwitz sarraski-esparruan. Andre Maria Birjinaren bihotz guztiz garbiarenganako eraspenaren hedatzaile handia izan zen, eta modernismoaren eta XX. mendean Elizak zituen arriskuen kontrako borrokalari sutsua. 1971. urtean egin zuen dohatsu Paulo VI.a aita santuak, eta 1982an kanonizatu zuen Joan Paulo II.ak. Jaieguna abuztuaren 14an ospatzen da.\nBizitza.\n1910ean, Lwoweko komentu-frantziskotarren fraidegaitegian sartu zen, eta Maximiliano izena hartu zuen. 1911n egin zituen lehenbiziko botoak, eta 1914an azkenak. Filosofia ikasi zuen Erroman 1912-1915 bitartean, eta teologia 1915-1919 bitartean. Erroman zegoela, masoien manifestazio antikatolikoek hunkitu zuten. Horiek horrela, Ama Birjinaren aldeko higikundea (\"Milicia Immaculatae\") sortu zuen 1917an Erroman bertan; izan ere, Andre Mariaren gurtza, eta batez ere haren bihotz guztiz garbiarena, sustatzeari eskaini zion bizitza osoa. 1918an apaiz ordenatu zen.\nPoloniara itzulirik, \"Rycerz Niepokalanej\" (\u00abAma Birjina Sortzez Garbiaren Zalduna\u00bb) hilabetekari katolikoa sortu zuen 1927an eta Niepokalanow (\u00abAma Birjina Sortzez Garbiaren Hiria\u00bb) eraiki zuen 1928an. 1930etik aurrera, Japonian eta Malabaren (India) egon zen eta monasterio batzuk sortu zituen han. Poloniara itzuli ondoren, argitalpen katoliko guztien ardura hartu zuen; nazien aurka idatzi zuen haietan.\n1939an, naziek atxilotu zuten eta, aske utzi ondoren, preso hartu zuten berriro 1941ean, juduei laguntza eman ziela salaturik; maiatzean Auschwitzera eraman zuten. 1941eko uztailean ihesaldi bat izan zen sarraski-esparruan. Naziek ezarritako protokoloaren arabera, hamar gizon hil behar ziren ihes egindako gatibu bakoitzeko. Maximilianok bere burua eskaini zuen, emaztea eta seme-alabak zituen poloniar preso bat salbatzeko. Hamabost egunez gosez eta egarriz eduki ostean, abuztuaren 14an injekzio hilgarria eman zioten."}
{"id": "367062", "revid": "59902", "url": "https://eu.wikipedia.org/wiki?curid=367062", "title": "Pisces (astrologia)", "text": "Pisces, halaber Arrainak, astrologiako hamabigarren zeinua da. Zeinu horretan bi arrain agertzen dira eta Cancer eta Scorpius bezala ura elementuari dagozkio. Neptuno eta Jupiter planetek zuzentzen dute. Aurrez aurrekoa eta osagarria duen zeinua Virgo da.\nOtsailaren 19a eta martxoaren 20a bitartean jaiotzen direnak izaten dira zeinu honetakoak.\nZeinu honek bi arrain kontrako norabidean igerian irudikatzen ditu."}
{"id": "367063", "revid": "336", "url": "https://eu.wikipedia.org/wiki?curid=367063", "title": "Sigismundo III.a Vasa", "text": "Sigismundo III.a Vasa edo Sigismundo Vasa (Mariefred, Suedia, 1566ko ekainaren 20a - Varsovia, Polonia, 1632ko apirilaren 30a) Poloniako errege izan zen 1587tik 1632ra bitartean Sigismundo III.a izenarekin. Suediako errege ere izan zen 1592-1599 denbora-tartean Sigismundo I.a izenarekin. Joan III.a Suediakoa erregearen eta Katalina Jagellon-en semea zen.\nSigismundok errege-boterea bi erresumatan lortu zuen: Polonia eta Suedia. Katoliko sutsua, eta ikuspegi espantsionista zuen agintaria zen. Haren agintaldia batez ere Polonian kokatu zen, eta handik saiatu zen Suedia gobernatzen. Ez zen oso agintari herrikoia; Suedian boteretik kendu zuten eta Polonian haren gobernu absolutistaren aurkako altxamenduak izan ziren, eta zapalduak izan ziren, eta Errusiar Tsarerrian hedatzeko ahalegina ere bertan behera geratu zen. Bi Nazioen Errepublikak (Polonia eta Lituaniaren arteko erkidegoak), ordea, denboraldi indartsu eta eragin politiko handikoa hasi zuen haren garaian.\n1613an, Poloniaren eta Austriaren arteko aliantza formala sinatu zuen Sigismundok.\nEzkontza eta seme-alabak.\nAna Habsburgokoarekin, Karlos II.a Austriakoa artxidukearen eta Ana Maria Bavariakoaren alabarekin, ezkondu zen. 1598an, Ana emaztea hil egin zen, eta Sigismundo haren ahizpa zen Konstantza Habsburgokoarekin ezkondu zen, 1605ean. Bai lehenarekin eta bai bigarren emaztearekin hainbat seme-alaba izan zituen.\n1632an hil zen Varsoviako gazteluan, eta Krakoviako katedralean dago hilobiratua."}
{"id": "367064", "revid": "119347", "url": "https://eu.wikipedia.org/wiki?curid=367064", "title": "Anfiteatro", "text": "Anfiteatroa zibilizazio erromatarreko leku publiko handia da, biribila, inguruan mailadi edo harmailak dituena, ikuskizun publikoetarako erabiltzen zena.\nAntzokia, anfiteatroa eta zirkua desberdinak ziren bai formaz baita funtzioez ere. \nAntzokia zirkuluerdiko forma zuen eta antzezlanak antzezteko erabiltzen zen. Zirkua, aldiz, eliptikoa zen eta zaldi-lasterketak egiteko erabiltzen zen.\nAnfiteatroa hainbat espektakulu gauzatzeko erabiltzen zen: animalien arteko borrokak, animaliak eta pertsonen artekoak, Erromatar historiaren borroka famatuak taularatzeko... eta ikuskizun estimatuena zena, gladiatoreen borrokak egiteko.\nAntzinako anfiteatro ezagunena, zalantzarik gabe, Italian dagoen Erromako Koliseoa da. Haren jatorrizko izena, latinez, \"Amphitheatrum Flavium\" zen. \nHizkera modernoan \"anfiteatro\" hitza erabiltzen da eserleku inklinatuak dituen aire libreko antzeztoki edo aretori esaten zaioa. Ikusleentzako eserlekuak alde bakar batean izan ohi ditu.\nEtimologia.\nHitza antzinako grezieratik dator, \u1f00\u03bc\u03c6\u03b9\u03b8\u03ad\u03b1\u03c4\u03c1\u03bf\u03bd ('amphitheatron'); osagaiak dira 'amphi' edo aldebikoa, ingurukoa, eta 'theatron' antzokia. Garai klasikoko antzokia, semizirkularra eta aire librekoa zen, eta bat besteari begira jarriz gero, biribila zen anfiteatroa sortzen zen, hala nola, Erromako Koliseoa, gorde den anfiteatro erromatar ezagunena.\nAnfiteatroak gaur egun.\nAnfiteatro garaikidea deitu dezakeguna, ordea, aire libreko teatro bat izan ohi da; sarritan malda bat profitatzen duena harmailak izateko. Etimologikoki ez da zuzena izango, \"anfi-\" aurrizkiak biribila izatea eskatuko lukeelako, baina terminoa hedatua dago, erdara nagusietan zein euskaraz, eta hiperzuzenketak alferrekoa dirudi. Adibideak:\nErabilpena.\nIkuskizunak zein jokoak egiteko erabiltzen ziren. Jokoak bi motatakoak ziren batez ere:\nEraikuntza hauek erromatarrek propio sortutakoak dira K. a. II. mendean; beste zibilizazioetan ez dugu hauen aurrekaririk aurkitu. Anfiteatro zaharrenak Etrurian eta Campanian eraiki ziren.\nHarea erdian zegoen eta hura inguratzen zuten harmailak lau taldetan bereizita zeuden:\nEnperadoreak berak, bere familiakoek, edo hirietako dirudunek ikuskizunak ordaintzen zituzten anfiteatroetan antolatzeko.\nAntzinako anfiteatroak.\nLehenengo anfiteatro finkoa Pompeian eraiki zen, K.a.70 urtean; Pompeian bertan aurkitutako inskripzio batek horrela adierazten du. Erroma hiriko lehendabizikoa Estatilio Tauro anfiteatroa izan zen, K.a.29an eraikia. Dena dela, ezagunena Erromako Koliseoa edo \"Flavio anfiteatroa\" da; izena Flavia dinastiak eraikitzeko agindua eman zuelako datorkio. Zehatz-mehatz Vespasianok eman zion hasiera eta Tito haren semea bukaera eman zion. Eraikuntza hauek tamaina oso handiak zituzten.\nErromatar anfiteatroen katalogoa.\nOndo kontserbatuta gutxienez 75 anfiteatro inguru ezagutzen dira gaur egun, Inperio Erromatarraren eraginpean eraikiak."}
{"id": "367065", "revid": "90204", "url": "https://eu.wikipedia.org/wiki?curid=367065", "title": "Eztebe I.a Hungariakoa", "text": "Eztebe I.a Hungariakoa (jaiotza-izena: Vajk; Esztergom, Panonia, 975 inguruan - Esztergom, 1038), San Esteban I.a izenaz ere ezaguna, Hungariako lehen erregea (1000 -1038ko abuztuaren 15a) izan zen.\nBizitza.\nG\u00e9za Hungariakoaren eta Sarolta erreginaren semea zen, eta Gisela Bavariakoaren senarra. \u00c1rp\u00e1d printze magyarraren ondorengoa zen. Aita hil ondoren, Printze Handi gisa gobernatu zuen 997 eta 1000 bitartean, eta, aurrerago, Hungariako errege izan zen 1000-1038 urte-tartean.\nSan Esteban erregea izan zen bere bertute kristauengatik, eta ez martiri gisa hil zelako, santu egin zuten lehen erregea.\nBere erregealdian kristautasuna erlijio ofizial gisa ezarri zuen, eta magyarren antolakuntza tribala sistema feudal bihurtu zuen. Gregorio VII.a aita santuak 1083an kanonizatu zuen, eta Hungariako zaindari santua da.\nEztebe I.a, Hungariako lehen erregea.\n1000ko abenduan errege koroatu zuten. Ofizialki errege kristau bihurtu zen, eta Hungaria erresuma izatera pasatuko zen; horrela, Kroazia eta gero, Erdialdeko eta Ekialdeko Europan sortutako bigarren erresuma izango zen.\nSan Estebanek bi artxidiozesi eta hamar diozesi edo elizbarruti sortu zituen."}
{"id": "367066", "revid": "98220", "url": "https://eu.wikipedia.org/wiki?curid=367066", "title": "Leslie gaztelua", "text": "Leslie gaztelua (ingelesez \"Castle Leslie\") Monaghan konderriko Glasloughko udalerrian kokatzen den gaztelua da, Irlandan. Konderriko Monaghan hiriburutik 11 kilometro ipar-mendebaldera dago.\nSir John Leslie baroiak altxatu arazi zuen 1870an landa eremuko jauregia izan zedin. Eskoziar estilo serioa eman zion William Henry Lynn arkitektu irlandarrak. Barnealdea berriz italiar pizkundearen antzera egin nahi izan zuen John Lesliek.\nInguruko lurrek 4\u00a0km\u00b2 osatzen dute eta hiru aintzira dituzte barnean; Glaslough (laku berdea), Kilvey Lake eta Dream Lake\nBereziki famatu bihurtu zen 2002an Paul McCartney abeslaria bertako elizan ezkondu zenean. Aurretik ere hainbat famatuk bisitatu izan dute gaztelua, besteak beste: William Butler Yeats olerkaria, Michael Collins iraultzailea, Mick Jagger musikaria, Patrick Moore astronomoa eta Winston Churchillen hainbat senide (Leslie leinuaren ahaideak baitira)."}
{"id": "367068", "revid": "98220", "url": "https://eu.wikipedia.org/wiki?curid=367068", "title": "Mount Stewart", "text": "Mount Stewart jauregia Downeko konderriko Newtownardsko udalerritik gertu kokatzen den jauregia da, Ipar Irlandan. Strangford aintziraren ertzean dago, Ards penintsulan.\nHistoria.\n\"Londonderryko markesak\" ziren Stewart familiak eraiki zuen jauregia 1820 eta 1839 artean. Robert Stewartek hasi zuen eraikuntza baina 1821ean hil eta bere seme Robertek jarraitu zuen. Hau Cambridgeko Unibertsitatera ikastera joan zenean Charles Vane anaiordeak eskuratu zuen jauregia. Honek bere egoitza nagusi bihurtu zuen eta hau izan zen jauregiaren garairik onena. Eraikina handitu egin zuen familiaren ondasunak gordetzeko hainbat gela gehitu zizkiolarik.\nJauregia.\nGelarik garrantzitsuenak \"Drawing Room\" (marrazketa gela) eta \"Dinning Room\" (afari gela) dira. Kapera berezi bat ere badu. Familiaren altxorra, arte bilduma eta altzariak benetan ikusgarriak dira.\nLorategiak.\nHainbat lorategi ditu jauregiak bere ondoan:\nIngurunea.\nInguruko eremuek 40 hektarea osatzen dute. Bertan bereziki aipagarriak diren bi eraikin daude: Haizeen tenploa eta Scrabo dorrea."}
{"id": "367069", "revid": "105290", "url": "https://eu.wikipedia.org/wiki?curid=367069", "title": "Ards penintsula", "text": "Ards penintsula (, euskaraz \"Ulsterdarren penintsula\") Ipar Irlandako ekialdean dagoen Downeko konderrian kokatzen den penintsula bat da. Strangford aintzira inguratzen du.\nPenintsulako udalerririk handiena Newtownards da.\nHistoria.\nXII mendean normandiarrek konkistatu zuten eta Savage familiak hainbat gaztelu eta monasterio eraiki zuen penintsulan."}
{"id": "367075", "revid": "6327", "url": "https://eu.wikipedia.org/wiki?curid=367075", "title": "Kondor Operazioa", "text": ""}
{"id": "367076", "revid": "105290", "url": "https://eu.wikipedia.org/wiki?curid=367076", "title": "Betzulo", "text": "Anatomian, betzulo edo begi-zulo begiak kokatzen diren barrunbeetako bakoitza da. Gizaki heldu baten betzuloak 30\u00a0ml-ko bolumena du, horietatik 6.5\u00a0ml begiak beteta. Bere helburua begia babestea da."}
{"id": "367077", "revid": "1545", "url": "https://eu.wikipedia.org/wiki?curid=367077", "title": "Begi-zulo", "text": ""}
{"id": "367078", "revid": "1545", "url": "https://eu.wikipedia.org/wiki?curid=367078", "title": "Begi zulo", "text": ""}
{"id": "367079", "revid": "105290", "url": "https://eu.wikipedia.org/wiki?curid=367079", "title": "Betazpi", "text": "Betazpiak, begipeak, betzuloak edo begi-zuloak begien azpian gertatzen diren ubeldurak dira. Sintoma honek iturburu asko izan ditzake:"}
{"id": "367080", "revid": "1545", "url": "https://eu.wikipedia.org/wiki?curid=367080", "title": "Begipe", "text": ""}
{"id": "367081", "revid": "12788", "url": "https://eu.wikipedia.org/wiki?curid=367081", "title": "Sudur-hobi", "text": "Sudur-hobiak sudur-trenkadak berezitutako bi barrunbe dira, buruan (ahoaren gainean) daudenak. Arnas aparatuaren lehenengo atala osatzen dute, airearen sarrera eta irteera egokituz. Usaimena ere bertan dago.\nHegazti eta ugaztunek sudur-maskorrak izeneko adarkatutako hezur eta kartilagoak dituzte, inhalatutako airea berotzeko eta arnasa egitean hezetasuna mantentzeko. Arrainek ez dute sudurren bidez arnasarik egiten baina bertan usaimena badute."}
{"id": "367082", "revid": "6950", "url": "https://eu.wikipedia.org/wiki?curid=367082", "title": "Iritzi artikulu", "text": "Iritzi artikulua testu-tipo bat da non egileak bere iritzi bat edo iritzi batzuk agerrarazi nahi dituen. Argudio-testu mota bat dela ere esan daiteke. Egileak bere iritzia plazaratuko du, ez beti tesi bat defendatzeko asmoz. Irakurlearen iritzia aldatzea izango litzateke helburu nagusietako bat.\nIritzi artikulu batzuk.\nEditoriala.\nEditorialak edo hedabideetako artikulu nagusiak iritzi artikulu bereziak dira. Batzuetan pertsona bakar batek sinatzen ditu; beste batzuetan, ordea, hedabide osoaren izenean iritzi bateratu bat erakusten dute. Kontu inportante bati buruz iritzi landua aldezteko idazten dira, sarri irakurleengan eragiteko. Editorialetan estilo inpertsonal eta serioa izaten da ohikoa.\nHedabidearen jabeen eta kudeatzaileen iritzia erakusteko bidea dira editorialak. Hedabide bera eta bere jabeak editorialean emandako iritzi eta tesi guztien arduradun agertuko dira. Hedabidearen pentsamolde nagusia argi islatzeko, bere iritzi ofiziala zein den zehazteko bidea da editoriala.\nZuzendariari gutuna.\nIritzi artikulu laburrak izaten dira hedabideen hartzaileek igorriak. Tesi edo iritzi argi batzuk agertzen dituzte, askotan kontu jakin batek sortutako haserrea agerraraziz. Gutun horietan normalean irakurle ibili direnen iritziak, iruzkinak, kritikak edota proposamen berriak egoten dira. Gaia hedabidean lehenago agertu den beste artikulu bat izan daiteke edo irakurlearentzat garrantzitsu den beste konturen bat.\nIrratiko edo telebistako esatariaren analisia edo bakarrizketa.\nIdatzizko iritzi artikuluek dauzkaten ahozko analisi edo bakarrizketak izaten dira. Denbora laburrean esatari batek bere izenean emandako iritziak normalean. Editorialen paralelo ahozkoak ez dira batere ohikoak baina kazetari batzuen analisi pertsonalak nahiko ohikoak dira zenbait irratsaio edota telebistako saiotan."}
{"id": "367083", "revid": "536", "url": "https://eu.wikipedia.org/wiki?curid=367083", "title": "Lot (argipena)", "text": "Lot izan daiteke:"}
{"id": "367084", "revid": "105290", "url": "https://eu.wikipedia.org/wiki?curid=367084", "title": "Lot (Biblia)", "text": "Lot edo Loth (hebreeraz: \u05dc\u05d5\u05d8, \"Lot\", 'ezkutatua'; arabieraz: \u0644\u0648\u0637, \"Lut\") Bibliako pertsonaia da (Hasiera, XI-XIX), Abrahamen iloba. Kaldeako Urren jaioa, Sodoman bizi zen osabarekin. Hasieraren arabera, Jaungoikoak Sodomaren aurkako zigorra bete behar zuela iragarri zioten aingeruek. Lotek familiarekin batera alde egin zuen baina bere emazteak atzera begiratu eta gatzezko irudi bihurtu zen. Loten ondorengo ammonita eta moabitak Israelen etsaiak izan ziren.\nKristauek zein musulmanek gizon bertutetsutzat dute Lot. Kristauen arabera, Jesus Rut Daviden birramonaren bidez bere ondorengoa izan zen. Koranak ez ditu aipatzen Biblian agertzen diren bere mozkorrak eta intzestu-harremanak (Hasiera, 19:31) eta Islamaren profetatzat hartzen dute (Koran 11:81)."}
{"id": "367085", "revid": "1545", "url": "https://eu.wikipedia.org/wiki?curid=367085", "title": "Lot (biblia)", "text": ""}
{"id": "367089", "revid": "96586", "url": "https://eu.wikipedia.org/wiki?curid=367089", "title": "Matusalem", "text": "Matusalem (hebreeraz: \u05de\u05b0\u05ea\u05bf\u05d5\u05bc\u05e9\u05b6\u05dc\u05b7\u05d7 / \u05de\u05b0\u05ea\u05bf\u05d5\u05bc\u05e9\u05b8\u05dc\u05b7\u05d7, \"M\u0259tu\u0161\u00e9la\u1e25\" / \"M\u0259tu\u0161\u00e1la\u1e25\", \"lantzaren gizona\") Itun Zaharraren arabera, Uholde Unibertsalaren aurretik bizi izan zen aitalehena izan zen, urte asko bete omen zituena. Hasieraren arabera 969 urte zituela hil zen (Hasiera 5:27), eta elezahar batzuek diotenez, berriz, 720 urte zituenean.\nHasierak dio Enoken seme eta Lameken aita (Noeren aitona, beraz), 187 urte zituela sortu zuena. Bere izena urte asko dituen edozein izakiari deitzeko erabiltzen dute eta euskaraz \"Matusalemen garaikoa\" dela esaten dugu aspaldi-aspaldikoa dela adierazteko.\nMatusalemen adina.\nBibliaren arabera, Matusalem Itun Zaharreko pertsonaiarik adintsuena izan zen, 969 urte zituela hil omen baitzen. Baina adin hori ez zen ezohikoa garai haietan, Adam 930 urtera iritsi baitzen, eta Noe 950era. Luzera horren azalpen teologikoak dio Jainkoak bizitza luzea eman ziela gizakiei, baina Uholde Handiaren ondoren gizakiak aurreko bekatuengatik zigortzea erabaki zuela, bizitza zikloa nabarmen laburtuz.\nAzalpen lurtarra soilagoa da: Bibliaren itzultzaileak erratu egin omen ziren eta ilargi zikloak eguzki ziklotzat hartu zituzten. Itun Zaharreko pertsonaien adinak, beraz, 13,5ez zatitu beharko lirateke. Horrenbestez, Matusalemek 72 urte izango zituen hil zenean."}
{"id": "367131", "revid": "34394", "url": "https://eu.wikipedia.org/wiki?curid=367131", "title": "Red River of the South", "text": ""}
{"id": "367132", "revid": "119347", "url": "https://eu.wikipedia.org/wiki?curid=367132", "title": "Islandiako konderriak", "text": "Tradizionalki Islandia 23 konderritan (s\u00fdslur) eta 25 hiri independentetan (kaupsta\u00f0ir) banatuta dago. Dena den, administrazioan 1983tik eginiko aldaketen ondoren, banaketa honek garrantzia galdu eta gaur egun eskualdeek garrantzia handiagoa dute."}
{"id": "367133", "revid": "34394", "url": "https://eu.wikipedia.org/wiki?curid=367133", "title": "Red River of the North", "text": ""}
{"id": "367135", "revid": "58701", "url": "https://eu.wikipedia.org/wiki?curid=367135", "title": "Vestmannaeyjar", "text": "Vestmannaeyjar Islandia hegoaldean dagoen uharte multzo eta udalerria da.\nGuztira 4.142 pertsona bizi dira uharteetan, horietatik 4.135 pertsona, uharterik handienean Heimaey uhartean alegia.\n1973an Eldfell sumendiaren erupzioa izan zen Heimaey uhartean.\nUharteak.\nGuztira: 16.3\u00a0km\u00b2\nGarraioa.\nHeimaey uhartearen eta Islandia arteko ferry zerbitzua eskaintzen du Eimskip garraio enpresak.\nHorrez gain, Vestmannaeyjarreko aireportuan Reykavikeko aireporturako ohiko hegaldiak daude."}
{"id": "367136", "revid": "34394", "url": "https://eu.wikipedia.org/wiki?curid=367136", "title": "Ipar-mendebaldeko lurraldeak", "text": ""}
{"id": "367137", "revid": "34394", "url": "https://eu.wikipedia.org/wiki?curid=367137", "title": "Rio Grande do Norte", "text": ""}
{"id": "367138", "revid": "34394", "url": "https://eu.wikipedia.org/wiki?curid=367138", "title": "Juan Fernandez uhartedia", "text": ""}
{"id": "367139", "revid": "12788", "url": "https://eu.wikipedia.org/wiki?curid=367139", "title": "Txeliabinskeko oblasta", "text": ""}
{"id": "367140", "revid": "12788", "url": "https://eu.wikipedia.org/wiki?curid=367140", "title": "Samarako oblasta", "text": ""}
{"id": "367141", "revid": "96586", "url": "https://eu.wikipedia.org/wiki?curid=367141", "title": "Kalugako oblasta", "text": "Kaluga oblasta () Errusiako subjektu federal bat da, Erdialdeko Barruti Federalean kokaturik dagoena. 29.800\u00a0km\u00b2ko eremua du, eta 2010ean 1.010.930 biztanle zituen. Zentro administratiboa Kaluga hiria da.\nKlima.\nKlima kontinental arina daukate Kalugan. Urtarrileko batez besteko tenperatura -9\u00a0\u00b0C-koa da, eta uztailekoa 17\u00a0\u00b0C-koa.\nLandaredia.\nBaso mistoak daude: koniferoak eta hostozabalak, hala nola pinuak, izeiak, haritzak, urkiak, lertxunak, haltzak eta limak.\nBanaketa administratiboa.\nKalugako oblasta 1944. urtean sortu zuten. Hiri eta barruti hauek dagozkio: Kaluga hiria, Babininski barrutia, Detxinski barrutia, Dugninski barrutia, Kaluzhski barrutia, Peremyshlski barrutia, eta Tarusski barrutia (lehenago Tula oblastekoak); Borovski barrutia, Vysokinitxski barrutia, Maloiaroslavetski barrutia, eta Ugodsko-Zavodski barrutia (lehenago Mosku oblastekoak); Baryatinski barrutia, Dzerzhinski barrutia, Duminitxski barrutia, Iznoskovski barrutia, Kirovski barrutia, Kozelski barrutia, Kuybyshevski barrutia, Medynski barrutia, Meshtxovski barrutia, Mosalski barrutia, Spas-Demenski barrutia, Sukhinitxski barrutia, eta Jukhnovski barrutia (lehenago Smolensk Oblastekoak); eta azkenik, Zhizdrinski barrutia, Lyudinovski barrutia, Ulianovski barrutia, eta Khvastovitxski (lehenago Oriol oblastekoak)."}
{"id": "367142", "revid": "105290", "url": "https://eu.wikipedia.org/wiki?curid=367142", "title": "Behaketa-errore", "text": "Behaketa-errorea edo errore esperimentala magnitude baten benetako balioaren eta behatutako balioaren arteko aldea da. Bi motako behaketa-errore bereizten da: alde batetik, \"zorizko errorea\", behaketan edo saiakuntzan kontrolatu gabeko hainbat faktorek sorrarazten dutena, gehiegiz eta gutxiegiz, baina batera 0 batezbestekoa izaten duena; eta beste alde batetik, \"errore sistematikoa\", beti norabide berean (gutxiegiz edo gehiegiz) eta neurri beretsuan gertatzen dena, neurketarako gailuaren akats batek edo kontrolatu gabeko faktore garrantzitsu batek sorrarazita."}
{"id": "367143", "revid": "17", "url": "https://eu.wikipedia.org/wiki?curid=367143", "title": "Errore esperimental", "text": ""}
{"id": "367144", "revid": "96586", "url": "https://eu.wikipedia.org/wiki?curid=367144", "title": "Moskuko oblasta", "text": "Moskuko oblasta () edo Podmoskovie () Errusiako subjektu federal bat da, oblast bat zehazki, Erdialdeko Barruti Federalean kokatua. 45.799\u00a0km\u00b2ko eremua du, eta 2010ean biztanle gehien zituen bigarren subjektu federala zen (7.095.120 biztanle). Ez du hiriburu ofizialik.\nMoskuko oblasta 1929ko urtarrilaren 14an sortu zuten ofizialki.\nKokapena.\nIparraldean Tver oblastarekin du muga, ipar-ekialdean Jaroslavl oblastarekin, ekialdean Vladimir oblastarekin, hego-ekialdean Riazan oblastarekin, hegoaldean Tula oblastarekin, hego-mendebaldean Kaluga oblastarekin, eta Smolensk oblastarekin mendebaldean. Oblastaren erdialdean Mosku hiria dago, baina ez da oblasteko parte.\nEkonomia.\nIndustria oso garatuta dago Moskuko oblastean: metalurgia, petrolio-findegiak, ingeniaritza mekanikoa, elikagaigintza, energia eta industria kimikoa dira alor indartsu eta nagusiak."}
{"id": "367147", "revid": "119347", "url": "https://eu.wikipedia.org/wiki?curid=367147", "title": "Irainka. Euskal irainen bilduma", "text": "Irainka. Euskal irainen bilduma 3.000 bat euskal irain dakartzan liburu bat da, Joseba Aurkenerena, Covadonga Garcia eta Jon Zelaia irakasleek idatzia, 1999. urtean argitaratua.\nIturriak.\nIrainak biltzeko, bibliografiara jo zuten, batetik. Hiztegi orokorrez gain, aurretik eginak zeuden hainbat bilketa lan ere izan dituzte oinarri, bai eta gaiaren inguruko zenbait artikulu ere: Antonio Perez Bilbaoren \"Bermeoko herri hizkera\", Bernardo Estornes Lasaren \"Erronkariko uskararen hiztegia\", Edurne eta Amaia Alustizaren \u00abZegamako despektiboak\u00bb artikulua, \"Aizu!\" aldizkarian Karlox Barrentsorok idatzitako \u00abEuskaraz ere baditugu irainak\u00bb, I\u00f1aki Martiarturen \u00abZubererazko irain-bilduma\u00bb argitaragabea, eta Covadonga Garciak berak osatutako \"Bizkaierazko irain-bilduma\" argitaragabea dira erabilitako iturri batzuk.\nBestetik, galdeketa bidez ere hainbat ale bildu zuten egileek. Horretarako, hiru zatitan banatu zuten euskararen eremua, eta bakoitzak gertuen zuena landu zuen. Jon Zelaia o\u00f1atiarrak Gipuzkoako mendebaldea hartu zuen, Gipuzkoan bizkaieraz egiten den eremua. Hondarribian ere galdezka aritu zen, hor bizi baita egun. Covadonga Garcia santurtziarrak Bizkaia hartu zuen (aipatua dugu lehenago ere bilduma egina zuela). Joseba Aurkenerenak, Donostian jaio, Lezon hazi eta Urru\u00f1an bizi denak, Oiartzun ibaitik iparraldera jardun zuen. Azkenik, gipuzkerazko irainak hiruren artean bildu zituzten."}
{"id": "367148", "revid": "512", "url": "https://eu.wikipedia.org/wiki?curid=367148", "title": "Interpolazio", "text": "Matematikan, interpolazioa puntu multzo bat edukirik, puntu horiek erakusten duten joerarekin bat datozen puntu berriak aurkitzeko metodo matematiko bat da, puntu horiek \"lotu\" edo \"hurbildu\" egiten dituen funtzio baten bitartez puntu ezezagunen balioak eskuratzeko helburuarekin. Interpolazioa ohikoa da zientzian eta teknologian, non esperimentazioaren eta behaketaren bitartez maiz eskuratzen diren puntu bakanak.\nInterpolazioarekin erlazionatutako beste problema bat funtzio konplexu bat funtzio sinple baten bitartez hurbiltzea izaten da. Formula konplexu bat era eraginkorrean ebaluatzeko, jatorrizko funtzioaren puntu batzuk erabili daitezke, ondoren interpolazio sinple bat burutzeko baliatuko direnak. Funtzio sinple bat erabiltzen denean puntu berriak estimatzeko, interpolazio erroreak gertatu ohi dira; aldiz, problema-mota eta baliatutako interpolazio metodoa zein diren, sinplifikazioaren irabazia garrantzitsuagoa izan daiteke zehaztasun galera baino.\nAdibidea.\nAdibidez, demagun ezagutzen ez dugun \"f\" funtzioari buruzko honako datu-taula daukagula.\nInterpolazioaren bidez tarteko puntuen balioaren hurbilketa edo estimazioa lor daiteke, esate baterako, \"x\"\u00a0=\u00a02.5 balioarentzat ez dugu \"f(x)\" balioa ezagutzen, baina funtzio interpolatzaileak balio hori lortzeko aukera emango digu.\nHainbat interpolazio metodo daude eta horietako batzuk azpian azaltzen dira, bakoitzarekin \"f(2.5)\" balio ezberdinak lortuko dira. Interpolazio metodoa aukeratzerakoan kontuan hartu beharrekoak honakoak izan daitezke: lortu nahi den zehaztasun maila, metodoaren konputazio kostua, lortutako funtzioaren leuntasuna (deribagarritasuna) edota metodoak eskatzen duen datu kopurua.\nInterpolazio lineala.\nInterpolazio metodorik sinpleenetakoa da. Aurreko adibidean f(2.5) hurbiltzerakoan, 2.5 balioa x=2 eta x=3 nodoen artekoa denez, zentzuzkoa dirudi f(2.5) gisa f(2)= 0.9093 eta f(3)= 0.1411 balioen artekoa izatea, horrek 0.5252 baliora garamatza. Elkarren ondoko bi puntu lotzen dituen zuzena eraiki behar da interpolazioa egiteko.\nAzkarra eta erraza da, baina ez oso zehatza. Horrez gain, metodo honen bitartez lortzen den funtzioa ez da deribagarria kalkulatutako edozein xk puntuan.\nOrokorrean, ezagunak diren (xa, ya) eta (xb, yb) puntuak hartuta, haien arteko interpolazioa honela lortzen da:\nDemagun g funtzioa interpolatu nahi dugula, suposatuta x balioa xa eta xb-ren artean dagoela eta g jarraitua eta bi aldiz deribagarria dela. Interpolazio-errorea honakoa izango da:\nBeste era batera esanda, errorea puntu ezagunen arteko distantziaren karratuarekiko proportzionala da.\nInterpolazio polinomikoa.\nInterpolazio polinomiala, interpolazio linealaren orokortzea da. Interpolatzaile lineala funtzio lineala izanik, interpolatzailea maila altuagoko polinomio batengatik ordezkatzen da.\nGoian azaldutako adibidearen jarraituz, hurrengo sei mailako polinomioa zazpi puntuetatik pasatzen da.\n\"x\" = 2.5 balioarentzat \"f\"(2.5) = 0.5965 hurbilketa lortuko du.\nOrokorrean, \"n\" puntu izanda, gehienez \"n-1\" maila duen polinomio bat existitzen da puntu guztietatik pasatzen dena. Interpolazio errorea puntuen arteko distantzien \"n.\" potentziarekiko proportzionala da. Gainera, interpolatzailea polinomio bat denez, infinituki diferentziagarria da. Ondorioz, ikus daiteke interpolazio polinomikoak interpolazio linealaren arazo gehienak gainditzen dituela.\nDena den, interpolazio polinomikoak bere desabantailak ere baditu. Interpolatzaile polinomikoa kalkulatzea konputazionalki garestia da interpolazio linealarekin konparatuta. Are gehiago, interpolatzaile polinomikoak oszilazio arazoak azal ditzake, batez ere muturretan. Lortutako kurbaren forma espero dugunaren aurkakoa izan daiteke, adibidez puntuak sortu dituen esperimentuaz dakigunaren aurkakoa, bereziki aldagai askearen balio oso altu edo baxuetarako. Desabantaila hauek spline interpolazioa edo Chebyshev-en polinomioak erabiliz txikitu daitezke.\nSpline bidezko interpolazioa.\nInterpolazio linearrak [xk, xk+1] tarte bakoitzeko funtzio linearra erabiltzen du. Spline bidezko interpolazioak gradu baxuko polinomioak ditu tarte bakoitzean eta tarte bakoitza modu leun batean elkartzea ahalbidetzen du.\nTarte bakoitzari dagokion funtzioa hirugarren mailakoa da, eta, era berean, bi aldiz deribagarria era jarraian. Gainera, bigarren deribatua muturretan zero da. Funtzio honek aurreko taulako puntuak interpolatzen ditu:\nKasu honetan, f(2.5)=0.5972 lortu dugu.\nInterpolazio polinomikoa bezala, linealak baino errore txikiagoa hartzen du eta interpolazioa leunagoa da. Hala ere, polinomikoan baino errazagoa da interpolazioa ebaluatzea."}
{"id": "367150", "revid": "105290", "url": "https://eu.wikipedia.org/wiki?curid=367150", "title": "Landa exodo", "text": "Landa exodoa landa eremutik bereziki hirietara gertatzen den migrazio masiboa da, bereziki gazteek egiten dutena. Historian zehar anitz izan dira landa exodoak, bereziki Industria Iraultzaren ondoren. Depresio Handian, Estatu Batuetako erdialdeko estatu askotan, eremu zabalak guztiz abandonatu ziren, nekazaritza produktuen prezioen beherakadak, maileguak ordaintzeko ezintasunak eta lehorteek bultzaturik. 1950eko hamarkadatik, Espainian landa exodo handia izan zen, bereziki industria garapen azkarra zuten Katalunia, Euskadi eta beste zenbait hirietara."}
{"id": "367156", "revid": "119347", "url": "https://eu.wikipedia.org/wiki?curid=367156", "title": "Gose Jokoak (trilogia)", "text": "Gose Jokoak () Suzanne Collinsek gazteentzat idatzitako saga da, amodioa, abentura eta zientzia fikzioa elkartzen dituena. Saga hau hiru liburuk osatzen dute: \"Gose Jokoak\", ' eta '. Lehengo liburua 2008an publikatu zen, bigarrena 2009an eta azkena 2010ean. Lehenengo bi liburuak New Yorkeko \"best seller\" izan ziren eta azkena Estatu Batuetako liburuen artean gehien saldu zirenen listetan egon zen bere publikazioan zehar. Liburu hauek ingelesez idatzita daude, baina 40 hizkuntza ezberdinetara idatzi egin dira. Lehengo liburuan oinarrituta, izen bereko filma bat egin da, 2012ko martxoaren 23an estreinatu zen munduan zehar, nahiz eta Espainian hilabete bat geroago estreinatu.\nTrama.\nGudaren ondorioz, gaur egun ezagutzen dugun Ipar Amerika desagertu eta Panem deitutako herrialdea sortu zen. Herrialde hau 12 barrutik osatzen dute. \u201cKapitolio\u201d deituriko botere batek kontrolatzen ditu barruti guztiak.\nProtagonista, Katniss Everdeen, bere arreba txikia babesteko ,parte hartuko du \"gose joko\" lehiaketan. Hil ala bizi lehiaketa da.\nLehengo liburua: Gose Jokoak.\nDenborarekin, Jokoetara joateko gazteak hautatzeko eguna ailegatu zen. Hautaketa hau, zozketa baten bidez egiten zen eta urtero gazte baten izena aldi batez sartzen zen zozketan. Distrituko pertsona guztiak joan ziren gazteak hautatzeko lekura. Nesken lekuan, Katniss-en ahizpa txikiaren izena atera zen Prim. Katnissek, ezin zuen pentsatu bere ahizpa hiltzeko posibilitatea egoterik, horregatik, beraren ordez aurkeztu zen jokoetara joateko. Mutilen lekuan, Peeta Mellark agertu zen.\nZozketak pasa eta gero, Katniss eta Peeta Kapitoliora eraman zituzten jokoetarako entrenatzeko. Haien artean adiskidetasun handia zegoen, baina biak bazekiten haietako bat gutxienez ez zela etxera itzuliko.\nAzken egunean, elkarrizketa batzuk egin zizkieten gazte guztiei. Peetak, Katniss maite zuela esan zuen eta maitatzaile tragikoen izena jarri zizkieten. Katnissek, Jokoetarako estrategia bat zela pentsatu zuen, baina errealitatean, Peeta Katniss maite zuen, ikusi zuen lehen alditik.\nJokoak interesgarriagoak egiteko, Kapitolioak Jokoen arau bat aldatzea erabaki zuen, irabazle baten ordez, distritu bereko bi gazteek irabazi ahal izango zuten. Azkenean, biak amaierara ailegatzea lortu zuten. Irabazleak zirela pentsatzean, Jokoetako zuzendari batek, orain irabazle bakar bat egon behar zela argitu zien. Ez ezin zutenez bestea hilik ikusteko ideia jasan, Katnissek, fruitu pozoitsu batzuk jatea proposatu zuen, Kapitolioari erakusteko irabazle gabe geratuko zela. Fruituak jango zituzten momentuan, gelditzeko agindu zieten eta biak irabaztea erabaki zuten.\nBigarren liburua: Dena Sutan.\nNahiz eta Katnissek eta Peetak jokoak igaro, irabazle moduan distritu guztiak bisitatu behar zituzten. Bisita honetan, distrituak berriro Kapitolioaren kontra matxinatzen hasten zirela konturatu ziren. Kapitolioak, distritu guztietako segurtasun maila handiagotzen hasi zen .Egun batean, Gale ehiza ilegala egiten harrapatzean, distrituko plazan zigorraz jo zuten Katniss agertu arte.\nKapitolioak pentsatu zuen, distrituetan gertatutakoa Katnissen errua zela, berak Kapitolioak jarritako arau bat aldatzea lortu zuelako. Gainera, Katnissek jokoetara eramandako intsignia matxinadaren intsignia bilakatu zen. Horretaz aparte, ez zuten Peetarekin zuen amodioa sinesten, bere lagun Galeekin egun batean musuka ikusi zutelako. Horregatik Peetarekin ezkontzen behartu zuten.\nZozketako egunak berriz ailegatu ziren eta Katniss jokoetako kontseilari berria izan behar zen, baina joko hauek bereziak ziren, 25 urtetik behin joko bereziak ospatzen zirelako eta urte honetan Kapitolioak erabaki zuen tributu berriak irabazleetatik ateratzea. Momentu horretan, Katniss konturatu zen jokoetara berriz itzuli behar zela, bere distrituko irabazleen artean neska bakarra zelako. Mutilen tokian, Haymitch (haien kontseilaria) agertu zen, baina Peetak haren postuan aurkeztea erabaki zuen Katniss babesteko. Horren ondorioz, amaieran haien arteko ezkontza ez zen ospatu denbora faltagatik.\nJokoak oso ezberdinak ziren, kasu honetan irla bat zen eta hainbat gauza arraro gertatzen ziren orduro. Katnissek eta Peetak zenbait gazteekin talde bat egitea erabaki zuten , baina haiek ez zekiten gazte horiek plan bat zutela Katniss eta Peeta hortik bizirik ateratzeko,matxinadaren buruak ziren eta. Plana egin eta gero, Katniss, 12 distrituak erreskatatu zuen, baina Peetak ez zuen zorte bera eduki eta Kapitolioak harrapatu zuen. Katniss 12 distritura ailegatzean, Galek distritua desagertu egin zela eta orain distritu 13an bizi zirela esan zion.\nHirugarren liburua: Eskinoso isekaria.\nKatniss 13 distritura bidali ondoren, matxinadaren intsignia bilakatzea erabaki zuen, baina horretarako, 13 distrituko presidenteari eskatu zion irabazle guztiak immunitatea lortzea, momentu horretan Peetan pentsatzen zegoen eta. Hilabeteak pasa ondoren, Peeta erreskatatzea lortu zuten, baina Kapitolioak bere pentsamenduak aldatu zizkion eta tortura baten ondorioz, Katniss gorrotatzen zuela pentsaraztea eragin zioten.\nAzkenean, Katniss eta beste batzuek matxinada hastea erabaki zuten eta horretarako Kapitoliora joan ziren Snow presidentea hiltzera, hau da, arazoak gauzatzen zituena hiltzera. 13 distrituko presidentea, matxinadaren burua izan nahi zuen, baina Katniss postu hori lortua zeukan, horregatik presidentea Peeta ere bidaltzea erabaki zuen Katniss hiltzeko,momentu horretan Katniss gorrotatzen zuelako. Kapitolioan erreboltariak Kapitolioko umeak hiltzeko bonbak bota zituzten, 13 distrituko presidenteak agindu zuelako, baina horietako bonba batek, Katnissen ahizpa txikia Prim ere hil egin zuen.\nAzkenean, Snow presidentea jokoen erruduna zela erabaki zuten eta Katnissi hiltzeko pribilegioa eman zioten. Hil aurretik, berarekin hitz egin zuen eta honek bonbak 13 distrituak bota zituela azaldu zion. Momentu horretan, Katniss, Gale horrekin zerikusia zuela konturatu zen eta berrio bere laguna ezin zela izan ere ohartu zen. Snow presidentea hiltzeko momentuan, Katnissek ideiaz aldatu zuen eta 13 distrituko presidentea hiltzea erabaki zuen, bere erruz bere arreba hil zelako. Horretaz parte, Snow presidentea ere hilda aurkitu zuten, baina ez zekizkien zergatiak. 12 distritura itzultzean, Peetak bere oroimena berriz berreskuratzen hasi zen eta Katnissek denborarekin Peeta maite zuela konturatu zen.\nEpilogoan, Katniss eta Peeta agertzen dira, dirudienez jokoak betirako bukatu dira eta bi seme alaba dituzte.\nInspirazioa.\nSuzanne Collins, liburuko idazleak, argitu zuen, liburuaren oinarrizko ideia nagusia egun batean zapping egiten ari zelarik sortu zitzaiola. Alde batetik \"reality show\" bat ikusten zegoen eta bestetik, \u201cTeseo eta Minotauro\u201d kondaira. Atenasko indarrek, zazpi neska eta zazpi mutil ematen zizkioten minotauroari hiltzeko. Idazleari, bi ideia horien elkarketa interesgarria iruditu zitzaion eta horretan oinarrituta, liburuak idatzi zituen.\nZinemarako egokitzapena.\nLehengo liburuan oinarrituta, izen bereko filma bat egin da, 2012ko martxoaren 23an estreinatu zena munduan zehar, nahiz eta Espainian hilabete bat geroago estreinatu. Beste bi liburuetako filmak egitea ere erabaki da. Bigarren filmerako badago erabakia bere estreinatzeko eguna eta kasu honetan 2013ko azaroaren 23an izango da. Lehenengo filma, Gary Ross-ek zuzendu zuen, baina bigarren filmaren kasuan bere zuzendaria, Francis Lawrence izango da.\nAktore nagusiak:"}
{"id": "367157", "revid": "336", "url": "https://eu.wikipedia.org/wiki?curid=367157", "title": "Lurraren Eguna", "text": "Lurraren Eguna apirilaren 22an ospatzen da mundu osoan Lurraren natura-ingurunearen aldeko kontzientzia sustatzeko. Proposatzailea Estatu Batuetako Gaylord Nelson senataria izan zen, egun hori proposatu baitzuen superpopulazioaren, kutsaduraren, biodibertsitatearen eta Lurra babesteko beste ingurumen-kezka batzuei buruzko kontzientzia piztearren.\nLehen agerraldia 1970eko apirilaren 22an egin zen, Estatu Batuetako Gaylord Nelson ingurumenaren aktibista eta senatariak sustatua, ingurumen-agentzia bat sortzea eskatzeko. Gizarte-presioaren ondorioz, Estatu Batuetako gobernuak \"Environmental Protection Agency\" (EPA) agentzia sortu zuen, eta ingurumena babesteko lege batzuk eman zituen.\nNazio Batuek ere Lurraren Eguna ospatzen dute martxoko ekinokzioan (martxoaren 21aren inguruan). Ekimen hori John McConnell pazifismoaren ekintzaileak proposatu zion UNESCOri 1969an, \u00abLurraren bandera\u00bb diseinatu zen urte berean. Nazio Batuen Erakundeko idazkari nagusiak oniritzia eman zion egun hori ospatzeari, eta 1971n ospatu zen lehen aldiz."}
{"id": "367158", "revid": "6", "url": "https://eu.wikipedia.org/wiki?curid=367158", "title": "Josef (patriarka)", "text": ""}
{"id": "367159", "revid": "336", "url": "https://eu.wikipedia.org/wiki?curid=367159", "title": "Efraim", "text": "Efraim edo Efrain (hebreeraz: \u05d0\u05b6\u05e4\u05b0\u05e8\u05b7\u05d9\u05b4\u05dd/\u05d0\u05b6\u05e4\u05b0\u05e8\u05b8\u05d9\u05b4\u05dd, \"Efr\u00e1yim\") Bibliako pertsonaia da, Josefen bigarren semea (Genesia, XLVIII). Israelgo hamabi leinuetako bati eman zion izena.\nAntzinako Egipton jaioa, ama Asenath (Putifarren alaba) izan zuen. Bere tribu mendietan bizi zen, Dan eta Benjaminen tribuen iparraldean eta Manaseses bere anaiaren tribuen hegoaldean. Ekialdean Jordan ibaia zuten. Bere hirietako bat, Sikem, Israelgo Erresumako lehenengo hiriburua izan zen."}
{"id": "367160", "revid": "1545", "url": "https://eu.wikipedia.org/wiki?curid=367160", "title": "Efrain", "text": ""}
{"id": "367161", "revid": "1545", "url": "https://eu.wikipedia.org/wiki?curid=367161", "title": "Onanismo", "text": ""}
{"id": "367162", "revid": "336", "url": "https://eu.wikipedia.org/wiki?curid=367162", "title": "Esnegorri", "text": "Esnegorria (\"Lactarius deliciosus\") \"Russulaceae\" familiako onddo bat da. Lactarius generoko onddorik ezagunenetako bat da. Europan eta Ipar Amerikan zegoen jatorriz, baina beste eskualde batzuetan ere sartu da istripuz, koniferoen landaketen ondorioz.\nTxapelaren kolorea laranja da, azenarioaren parekoa. Txapelak 4tik 14 zentimetroko diametroa dauka, eta gaztetan laua da, baina heltzen denean inbutu forma hartzen du. Laranja kolore askotako orbanak ditu eta batzuetan zirkulu zentrokideak ere baditu. Heze dagoenean itsaskorra da, baina gehienetan lehor egoten da.\nOrri dekurrenteak ditu, elkarren ondoan estuki jarriak, eta sarritan barrutik hutsik egoten den hanka laranja dauka, 3-8 cm luze eta 1-2 cm lodi dena.\nFreskoa denean, haragia hautsiz gero esne laranja gorrixka ekoizten du, eta zahartzean berdetu egiten da.\nBeste sinonimoak: Lekaxin xixa, pino perretxiko, pi\u00f1udiko ziza, pi\u00f1utela edo nizkaloa.\nHabitata.\nPinudietako lurzoru azidoetan bizi da.\nGastronomia.\nEsnegorria perretxiko jangarria da. Aski estimatua da Euskal Herrian, eta perretxiko biltzaileek biltzen duten eta dendetan saltzen den perretxikoetako bat da.\nKatalunian estimazio handiagoa dauka eta bertan gehien jaten den perretxikoetako bat da.\nBeste izen arruntak.\n\"Lactarius deliciosus\ntokiko euskarazko testuetan:\n\"esnegorri;\n\"nikalo;\n\"niskalo;\n\"pinu-perretxiko;\n\"pinudiko perretxiko;\n\"pinutela ;\n\"riskalo;\n\"robilloi .\nDeskribapena.\nEsne gorri, pinutela O\u00f1atin.\nPerretxiko honen aldaera oso hurbil bat \"[[Lactarius deterrimus]]\" da, normalean izeien azpian bizi dena, baina pinuen azpian ere irten lezake. Kapelak kolore hori-gorrixka du eta berdez zikindu ohi da nabarmen. Orriak ia gorrixkak ditu eta haragia oso koloreztatua dute. Esnea hasieran laranja kolorekoa, gero purpurara pasatzen da eta ordu erdira gorri ardotsura. \"Lactarius deliciosus\" gozoagoa da.\nOso antzekoak dira \"[[Esneardotsu|Lactarius sanguifluus]]\" eta \"[[Lactarius semisanguifluus]]\" ere. Lehenengoan esneak eta haragiak, batez ere azalaren ondoan, tindu gorri ardotsua hartzen du berehala. Bigarrenean berriz , esneak eta haragiak laranja kolorea hartzen du lehenik, eta gero gorri ardotsura pasatzen da.\nKapela: 5-12 cm-ko diametrokoa, laranja kolorekoa, zirkulu zentrokide ilunagoekin, batzuetan erdian deprimituta eta ertza beherantz biribilduta, gero zabaldu daiteke.\nOrriak: Laranja-gorrixkak, meheak, estu, apur bat dekurrenteak, batzuetan kardinilo berdez zikinduak.\nOrri dekurrenteak: Hanka ukitzeaz gain, beherantz jarraitzen duten orriak edo tutuak.\nBatzuetan \"[[Hypomyces lateritius]]\" askomizetoak parasitatzen ditu, orriak eta esporak suntsitzen dizkiete eta kapelaren azpian lizunaren antzeko bat sortzen zaie. Parasitatutako aleak handiagoak eta gogorragoak dira, eta forma desberdinak hartzen dituzte.\nHanka: Laranja kolorekoa, zilindrikoa eta pixka bat mehetua oinarrian, berehala hustua; zulo itxurako orban koloretsu batzuekin.\n[[Fitxategi:Pinutela2.jpg|thumb|Esne gorria azpitik ikusita]]\nHaragia: Gogorra eta trinkoa, zuri-horixka erdian, azenario kolorea kanpoalderantz. Usain atsegina, zaporea apur bat garratza. Ebakitzean azenario koloreko latexa jariatzen dute, airearekin kontaktuan egotean kardinilo kolorea bihurtzen dena.\nJangarritasuna.\nJangarria. Gaztetan aparta da, helduetan ona. Gero eta estimatuagoa Euskal Herrian.\nEspezie honen haragian pigmentu gorrixka bat dago, gernuaren bidez ezabatzen dena, eta hori ez da gertatzen \"[[Esneardotsu|Lactarius sanguifluus]]\" espeziarekin, oso antzeko espeziea baita.\nNahasmen arriskua.\nAntzeko \"lactarius\" denak jangarriak dira.\n\"[[Esnegorri faltsu|Lactarius torminosus]]\"-ekin nahas liteke, baina perretxiko honek kapela arrosa du eta ertza iletsua. Haragia eta esnea zuriak dira eta gustu garratza. Arraso gastrointestinalak eragiten ditu.\nSasoia eta lekua.\n[[Fitxategi:Pinutela3.jpg|thumb|Esnegorria oina moztuta]]\nUdazkenaren hasieratik, koniferoen basoetan.\nBanaketa eremua.\nIpar Amerika, Europa, Ipar Afrika, iparraldeko Asia.\nEtimologia.\n\"Lactarius\" terminoa \"lac\", \"lactis\", esnetik dator; esneari dagokio, \"latex\"-a jariatzen dutelako ebakitzean edo haustean. Epitetoa berriz latinetik dator \"deliciosus\".\nKanpo estekak.\n[[Kategoria:Lactarius]]\n[[Kategoria:Kataluniako gastronomia]]\n[[Kategoria:1821. urtean deskribatutako taxoiak]]\n[[Kategoria:1753. urtean deskribatutako taxoiak]]\n[[Kategoria:Lineok deskribatutako taxoiak]]\n[[Kategoria:Onddo jangarriak]]"}
{"id": "367163", "revid": "1712", "url": "https://eu.wikipedia.org/wiki?curid=367163", "title": "Lactarius deliciosus", "text": ""}
{"id": "367164", "revid": "1712", "url": "https://eu.wikipedia.org/wiki?curid=367164", "title": "Niskalo", "text": ""}
{"id": "367165", "revid": "1545", "url": "https://eu.wikipedia.org/wiki?curid=367165", "title": "Rebeka", "text": "Rebeka (hebreeraz: \u05e8\u05b4\u05d1\u05b0\u05e7\u05b8\u05d4, \"Rivqa\", \"lotu\") Bibliako pertsonaia da (), Isaaken emaztea eta Esau eta Jakoben ama. Isaak zaharra eta itsua zenean Rebekak Jakobi lagundu zion Isaakek, Esau zelakoan, Jabok bedeinka zezan. Elezaharraren arabera Makpelako lezean hilobiratu zuten Rebeka, Hebronen."}
{"id": "367166", "revid": "96586", "url": "https://eu.wikipedia.org/wiki?curid=367166", "title": "Sara (Biblia)", "text": "Sara (, \"printzesa\"; ; ; ) Bibliako pertsonaia da, Abrahamen emaztea. Urren (Kaldea) ezkondu zen Abrahamekin eta Kanaanera joan ziren. Goseak bizi ziren eta Egiptora joan ziren biak anai-arrebak bailiran. Faraoiaren gizonek Sara atxilotu zuten baina aske utzi zuten ondoren eta Hebronera joan ziren senar-emazteak. Antzua zenez egiptoar esklabo bat, Agar, eskaini zion Abrahami seme bat izan zezan. Jainkoak igorritako hiru aingeruk, ordea, seme bat agindu zioten Sarari (Isaak). Tradizioaren arabera, Makpelako haitzuloan hilobiratu zuten, Hebronen."}
{"id": "367167", "revid": "78798", "url": "https://eu.wikipedia.org/wiki?curid=367167", "title": "Sara (argipena)", "text": "Sara izan daiteke:\nAstronomia.\nPertsonaiak eta izenak"}
{"id": "367169", "revid": "96586", "url": "https://eu.wikipedia.org/wiki?curid=367169", "title": "Patriarken haitzuloa", "text": "Patriarken haitzuloa edo Makpelako haitzuloa (, \"Me'arat ha-Machpela}\", \"hilobi bikoitzaren haitzuloa\"), musulmanentzat Abrahamen santutegia edo Abrahamen meskita (, \"Al-Haram Al-Ibrahimi\") Hebrongo eraikin erlijiosoa da.\nHerodes I.a Handiaren garaiko eraikin baten azpian, Hebrongo hiri zaharrean (Al-Khalil), hilobiak dituen kobazuloa dago. Hasiera eta Koranaren arabera, Abrahamek kobazulo eta inguruko landak erosi zituen eta bertan Abraham bera, Isaak, Jakob, Sara, Rebeka eta Lea lurperatuta daude. Umarrek hiria konkistatu zuenean, bertan meskita bat eraiki zuen.\nBibliaren aipamena.\nBibliak (Hasiera 23:1,20) honela azaltzen du haitzuloaren erosketa:\nAgindutako Lurraldearen erositako lehenengo zatia denez, juduentzat bigarren lekurik sakratuena da, Jerusalemgo tenpluaren ondoren."}
{"id": "367170", "revid": "1545", "url": "https://eu.wikipedia.org/wiki?curid=367170", "title": "Makpelako haitzuloa", "text": ""}
{"id": "367171", "revid": "1545", "url": "https://eu.wikipedia.org/wiki?curid=367171", "title": "Makpelako lezea", "text": ""}
{"id": "367172", "revid": "1545", "url": "https://eu.wikipedia.org/wiki?curid=367172", "title": "Abrahamen meskita", "text": ""}
{"id": "367173", "revid": "1545", "url": "https://eu.wikipedia.org/wiki?curid=367173", "title": "Abrahamen santutegia", "text": ""}
{"id": "367175", "revid": "201", "url": "https://eu.wikipedia.org/wiki?curid=367175", "title": "Erromatarren garaia", "text": ""}
{"id": "367176", "revid": "201", "url": "https://eu.wikipedia.org/wiki?curid=367176", "title": "File", "text": ""}
{"id": "367177", "revid": "96586", "url": "https://eu.wikipedia.org/wiki?curid=367177", "title": "Samara oblasta", "text": "Samara oblasta () Errusiako subjektu federal bat da, oblast bat zehazki, Volgako Barruti Federalean kokatua. 53.600\u00a0km\u00b2ko azalera du, eta 2010ean 3.215.532 biztanle zituen. Zentro administratiboa Samara hiria da."}
{"id": "367180", "revid": "512", "url": "https://eu.wikipedia.org/wiki?curid=367180", "title": "Karrika (argipena)", "text": "Karrika izenak hainbat adiera ditu:"}
{"id": "367182", "revid": "448", "url": "https://eu.wikipedia.org/wiki?curid=367182", "title": "Goiburu (argipena)", "text": "Goiburu izenak hainbat adiera ditu:"}
{"id": "367185", "revid": "336", "url": "https://eu.wikipedia.org/wiki?curid=367185", "title": "Kanako ezteiak (Veronese)", "text": "Kanako ezteiak Paolo Veronese italiar pintore manieristaren margolana da. Oihal gainean egindako olio-pintura da, oso neurri handikoa (666 x 990 cm). Lan honetan Veronesek bere bitarteko guztiak baliatu zituen arkitektura espazio artifizialak eta festa giroa sortzeko. 1563an margotua izan zen, eta gaur egun Parisko Louvre museoan dago.\nHistoria.\nVeneziako San Giorgio Maggiore monasterioko beneditarrek enkargatu zioten margolan hau Veroneseri, Andrea Palladiok diseinatutako errefektorioa apaintzeko. Lekaideek oso neurri handiko lana agindu zioten, jan-aretoko atzeko pareta osoa estali nahi zutelako. Veronesek 15 hilabetez egin zuen 70 metro koadroko obra hau, anaia Benedettoren laguntzaz, ziur asko. 1797an tropa napoleonikoek margolana ebatsi eta Parisa eraman zuten. 1798tik Louvre museoan dago.\nMargolanaren azterketa.\nMargolan honi buruz era askotako azalpenak eman daitezke. Erlijio gai bat azaltzeaz gainera, orduko pertsonaia handi askoren erretratua ere bada: Alfonso Davalos eta Leonor Austriakoa dira, adibidez, ezkonberriak, eta Pescarako markesa, behiz, txotx batez hortzak garbitzen ari den gonbidatua. Orobat azaltzen dira erretrataturik, apain-apain jantzirik, ordurako hilak ziren pertsonaia handi batzuk, hala nola Frantzisko I.a Frantziakoa, Karlos Habsburgokoa eta Maria I.a Ingalaterrakoa, edota, baita ere, Jesukristo eserita dagoen mahai berean kristautasunaren etsai bat eserarazteko beldurrik edo lotsarik ez zuela erakutsiz, otomandarren sultan Suleiman I.a.\nAreago ere joan zen, eta margolanaren erdi-erdian, Jesukristo eta Mariaren aurre-aurrean hain justu, musikari talde bat margotu zuen, garai hartako veneziar pintore hoberenek osatua: Veronese bera zuriz jantzia eta biola joz, Tiziano zaharra kontrabaxuarekin, atzerago Tintoretto, biola joz hau ere, eta Jacopo Bassano xirularekin. Gainera, tresnak badu zerikusirik bakoitzak lantzen duen arte motarekin: Tizianok tonua ematen du kontrabaxuarekin, eta Bassanok, gai idiliko eta bukolikoetan espezialista, xirula jotzen du. Pintore musikariak erregeen eta printzeen maila berean azaltzean, ordura arte inork izan ez zuen ausardia erakutsi zuen Veronesek.\nLan gehienetan bezala, honetan ere zenbait animalia margotu zuen: zakurrak, katu bat pitxer batekin jolasean, zakur bat burua goialdeko ezkerreko balkoitik ateratzen, eta zenbait hegazti agertoki fantastikoan zehar hegaldatzen. Ezteietako pertsonaiak inguratzen dituen arkitektura alegiazkoak jauregi bat itxuratzen edo iradokitzen du, eta gehiago ematen du Olinpoko jainkoen egonlekua Ebanjelioko pasadizo baten gertalekua baino. Oso ongi adierazita daude eraikuntzako material mota ezberdinak.\nEgiturari dagokionez, margolanak klasikoagoa ematen du, baina hori ere ez da hala. Behatzailearen ikuspuntua Kristoren buruaren aurrez aurre dago, margolanaren erditik beheraxeago. Ikuspuntu horrek aukera ematen du mahai lagun guztiak argi ikusteko eta arkitektura egiturek sortzen duten sakontasun sentipena handitzeko. Perspektiba hiru plano handiren bidez sortzen da, antzeztoki bateko dekoratua balitz bezala albo banatan jarrita dauden arkitektura bloke handiek mugatuak. Perspektiba hori \"lautua\" egotea du gauzarik bitxiena. Margolanari begira gaudela, teleobjektibo batekin ateratako argazki baten aurrean daukagun sentipen bera sumatzen dugu; alegia, atzeko planoak daudena baino hurbilago daudela iruditzen zaigu, lentearen efektu optikoak planoen arteko tartea txikitzeagatik. Efektu horrek areagotu egiten du konposizioaren eszenografia itxura."}
{"id": "367187", "revid": "105290", "url": "https://eu.wikipedia.org/wiki?curid=367187", "title": "Vesturb\u00e6r", "text": "Vesturb\u00e6r Reykjavik osatzen duten hamar barrutietako bat da.\nHonako auzoek osatzen dute:\nUnibertsitatea.\nBarrutian Islandiako Unibertsitatearen egoitza nagusia dago."}
{"id": "367189", "revid": "448", "url": "https://eu.wikipedia.org/wiki?curid=367189", "title": "Karrika", "text": ""}
{"id": "367190", "revid": "119347", "url": "https://eu.wikipedia.org/wiki?curid=367190", "title": "Earthshaker Fest", "text": "Earthshaker Fest Alemaniako Bavaria estatuko Kreuth udalerrian urtero udan ospatu ohi zen heavy metal jaialdi bat izan zen. 2003-2007 bitartean ospatu zen. Azken ekitaldia 2007ko uztailaren 19a eta uztailaren 21a artean ospatu zen.\nTaldeak.\n2003.\nTestament, Doro, Pretty Maids, Annihilator, Justice, Powergod, Evidence One, Freedom Call, End of Green, Stryker, Cronos Titan, Hatred, Born Wild, Desperate Cry, Detox, N.O.T, DJ Andre.\n2004.\nFear Factory, In Flames, Sodom, Primal Fear, Destruction, Helloween, U.D.O., Leaves\u2019 Eyes, Mnemic, Disbelief, Rose Tattoo, Mantas, 16 Hell Ventiler, The Traceelords, Dew-Scented, Psychopunch, Justice, Dream Evil.\n2005.\nManowar, Die Apokalyptischen Reiter, Children of Bodom, Nightwish, Testament (abgesagt), Dimmu Borgir, Rhapsody, J.B.O., Grave Digger, Hypocrisy, Masterplan, Primal Fear, Loudness, Finntroll, Dragonlord, Stormwarrior (Kai Hansen-ekin batera), Evidence One, Destruction, Disbelief, Cage, Graveworm, Justice, After Forever, Exilia, Bludgeon, Machine Men, Turisas, HolyHell, Powergod, Abandoned, Force of Evil.\n2006.\nHammerfall, Venom, Saxon, Edguy, Testament, Lordi, Opeth, Satyricon, Sodom, Jon Oliva's Pain, Soilwork, Arch Enemy, Rage, Deathstars, Kataklysm, Caliban, Ektomorf, Wintersun, Brainstorm, Knorkator, Communic, One Man Army and the Undead Quartet, Die Apokalyptischen Reiter, Ensiferum, Evergrey, Scar Symmetry, Threat Signal, Equilibrium, Justice.\n2007.\nMot\u00f6rhead, Within Temptation, Cradle Of Filth, Testament, Kreator, Sepultura, J.B.O., Gamma Ray, Grave Digger, U.D.O., Unleashed, Masterplan, After Forever, Korpiklaani, Legion of the Damned, Vader, God Dethroned, Freedom Call, Norther, Dew-Scented, Keep of Kalessin, Hatesphere, Graveworm, Threshold, Mystic Prophecy, Eluveitie, Sabaton, Dezperadoz, Melechesh, Beatallica, Justice, Mors Principium Est, Deadlock, Runamok"}
{"id": "367191", "revid": "105290", "url": "https://eu.wikipedia.org/wiki?curid=367191", "title": "Dei efektu", "text": "Dei efektua herrialde edo eskualde batek besteen aldean etorkinen egoera legeztatu eta euren bizimodua bideratzeko eskaintzen dituen abantailek eragiten duten etorkinen etorrera da. Hedaduraz, eskualde batek dituen osasun publikoko eta hezkuntzako abantailak direla eta, beste eskualdeetako pertsonak abantaila horiek aprobetxatzeko gertatzen den errolda eta helbide-aldaketak ere jasotzen ditu."}
{"id": "367192", "revid": "512", "url": "https://eu.wikipedia.org/wiki?curid=367192", "title": "Bipiramide pentagonal", "text": "Geometrian, bipiramide pentagonala Johnsonen solidoetako bat da (\"J\"13), bi piramide pentagonal oinarritik lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren duala prisma pentagonala da, eta 7 aurpegi ditu: 5 laukizuzen eta 2 pentagono."}
{"id": "367193", "revid": "512", "url": "https://eu.wikipedia.org/wiki?curid=367193", "title": "Bipiramide triangeluar elongatu", "text": "Geometrian, bipiramide triangeluar elongatua Johnsonen solidoetako bat da (\"J\"14), bipiramide triangeluar bat (\"J\"12) \"elongatuz\" eraiki daitekeena, erdian prisma triangeluar bat txertatuz.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren duala bipiramide triangeluar moztua da, eta 8 aurpegi ditu: 6 trapezio eta 2 hiruki."}
{"id": "367195", "revid": "105290", "url": "https://eu.wikipedia.org/wiki?curid=367195", "title": "Mugatze-koefiziente", "text": "Estatistikan, R2 mugatze-koefizientea erregresio eredu batean datuei doitutako lerroaren egokitasun maila neurtzeko erabiltzen den koefiziente bat da, doikuntzaren egokitasunerako neurri bat alegia, azaldu nahi den aldagairen bariantza zein proportziotan azaltzen den adierazten duena. [0,1] tarteko balioak hartzen ditu eta 1etik zenbat eta gertuago, doitutako lerroa orduan eta egokiagoa da."}
{"id": "367196", "revid": "17", "url": "https://eu.wikipedia.org/wiki?curid=367196", "title": "Mugatze-koefizientea", "text": ""}
{"id": "367197", "revid": "119347", "url": "https://eu.wikipedia.org/wiki?curid=367197", "title": "El Pont d'Arcal\u00eds", "text": "El Pont d'Arcal\u00eds (euskaraz \"Arcal\u00edsko Zubia\") Kataluniako folk musika talde bat da. 1991an Lleidako probintziako Alt Urgell eskualdeko Ars\u00e8guel udalerrian sortu zen. Nagusiki Pirinioetako ahozko usadiozko abestiak ezagutarazi eta jo ohi dituzte.\nHeuren lehenbiziko bi diskoarekin, \"Balls i can\u00e7ons del Pirineu\" (\"Pirinioetako Valls eta Abestiak\") eta \"Pirineus\" (\"Pirinioak\") urteko folk musika diskoaren birritan irabazi zuten (Enderrock Sariak), eta \"Pirineus\" diskoak R\u00e0dio 4 irratiko \"M\u00fasica sense fronteres\" (\"Mugarik gabeko musika\") irratsaioaren 1999ko Kataluniar Diskoaren Sariko Folk Diskoaren saila irabazi zuen."}
{"id": "367200", "revid": "105290", "url": "https://eu.wikipedia.org/wiki?curid=367200", "title": "Bipiramide karratu elongatu", "text": "Geometrian, bipiramide karratu elongatua Johnsonen solidoetako bat da (\"J\"15), oktaedro bat \"elongatuz\" eraiki daitekeena, erdian kubo bat txertatuz.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nZirkoi kristala bipiramide karratu elongatuaren adibide bat da.\nPoliedro duala.\naren duala bipiramide karratu moztua da, eta 10 aurpegi ditu: 8 trapezio eta 2 karratu."}
{"id": "367201", "revid": "105290", "url": "https://eu.wikipedia.org/wiki?curid=367201", "title": "Bipiramide pentagonal elongatu", "text": "Geometrian, bipiramide pentagonal elongatua Johnsonen solidoetako bat da (\"J\"16), bipiramide pentagonal bat (\"J\"13) \"elongatuz\" eraiki daitekeena, erdian prisma pentagonal bat txertatuz.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren duala bipiramide pentagonal moztua da, eta 12 aurpegi ditu: 10 trapezio eta 2 pentagono."}
{"id": "367220", "revid": "1545", "url": "https://eu.wikipedia.org/wiki?curid=367220", "title": "Musulmandar hedapena", "text": ""}
{"id": "367222", "revid": "1545", "url": "https://eu.wikipedia.org/wiki?curid=367222", "title": "Samariar", "text": "Samariarrak ( ) Israelgo hamabi leinuetako baten ondorengotzat hartzen den talde etniko eta erlijiosoa dira. Arabiera eta hebreera modernoa hitz egiten dute. Euren liturgian samariar hebreera eta samariar aramera erabiltzen dute.\nHistoria.\nTradizioaren arabera Manases eta Efraimen ondorengoak dira, Josefen semeak, K.a. 926an Salomonen semea zen Roboam erregearen aurka altxatu ziren iparraldeko leinuak. Altxamendu honetatik bi erresuma sortu ziren, Israelena iparraldean, hiriburua Siquem zutelarik (gaur egungo Nablus) eta Juda hegoaldean, Jerusalem hiriburuarekin. K.a. 875ean Israelgo erregea zen Omrik hiriburua Samariara mugitu zuen.\nK.a. 740an asiriarrek Israelgo hamar leinuak konkistatu zituzten. Bibliaren arabera jatorrizko herriak erbesterako bidea hartu zuen (berez elite intelektualak egin zuen) eta kanpoko jendea ekarri zuten eremua betetzera eta juduen antzeko formazio erlijiosoa eman zitzaien. Nahasketa honetatik eratorritako samariar herriak Tora onartzen zuen, baina ez zen ongi etorria izan gainontzeko juduen aldetik. Berez elite erlijioso eta intelektualak bakarrik ihes egin zuen asiriarrengandik; jakintza ortodoxoaren jabe zirenak deserriratu zirenez, lidergo berriak juduen ikasgaiak zituen, baina ez zuen jakintza ortodoxorik, beraz atzerriratuko eliteek hauen legez kontrako nahasketatzat hartu zuten.\nK.a. IV. mende eta VIII. mendeen artean samariarren hizkuntza arameraren mendebaldeko adar bat izan zen, hitz egiteko zein idazteko erabilia. Modu honetan samariarren Targuma itzuli zen. Ondoren hizkuntza arrunta arabiera bilakatu zen, eta idazkietan arabierak eta hebreerak influentzia izan zuten."}
{"id": "367229", "revid": "105290", "url": "https://eu.wikipedia.org/wiki?curid=367229", "title": "R\u00e1\u00f0h\u00fas Reykjav\u00edkur", "text": "R\u00e1\u00f0h\u00fas Reykjav\u00edkur (Reykjavikeko udaletxea euskaraz), Islandiako hiriburuko udaletxea da. Eraikin modernoa da 1992an Studio Granda arkitekto taldearen lana. Eraikinean hiriko udal bulego nagusiez gain, kafetegia eta hiriko hiru dimentsioko mapa daude. Udaletxea arte erakusketak egiteko erabiltzen da askotan.\nEraikinaren aurrean hiriko erdigunean dagoen Tj\u00f6rnin lakua dago."}
{"id": "367231", "revid": "4380", "url": "https://eu.wikipedia.org/wiki?curid=367231", "title": "Reykjavikeko udaletxea", "text": ""}
{"id": "367232", "revid": "137486", "url": "https://eu.wikipedia.org/wiki?curid=367232", "title": "Iki Balam", "text": "Ik\u2019i B\u2019alam (\"Iki Balam edo Iqui Balam\") Ilargiaren Jaguarra, buruzagi maia zen. Iki Balamek ere badu beste izena: \"Ek Balam\" edo gaueko jaguarra. \"Popol Vuh\" libuuraren bertsio berrietan haren izena \"Ik Blom\" da. Popol Vuh liburuaren arabera lau buruzagi maiek Yucat\u00e1ngo hegoaldea jendeztatu zuten eta haietako bat Iki Balam izan zen. Beste hirurak hauexek izan ziren:\nLehenengo gizonak ziren eta haien familiekin Tula hiri mitikoruntz atera ziren."}
{"id": "367233", "revid": "1491", "url": "https://eu.wikipedia.org/wiki?curid=367233", "title": "Islandiako Unibertsitatea", "text": "Islandiako Unibertsitatea (), Islandiako Reykjavik hirian egoitza duen unibertsitate publikoa da, 1911. urtean sortua, herrialdeko unibertsitaterik zaharrena da. Gaur egun hogeita bost fakultate eta 14.000 ikasle inguru dauzka.\nHistoria.\nIslandiako Unibertsitatea Alpingi legebiltzarrak sortu zuen 1911ko ekainaren 17an, eta hiru erakunde akademiko batu zituen: \"Prestask\u00f3linn\", \"L\u03b9knask\u00f3linn\" eta \"Lagask\u00f3linn\". Teologia, medikuntza eta zuzenbidea irakatsi zituzten, hurrenez hurren. Unibertsitateak, hasiera batean, hiru eremu horietarako bakarrik zituen ahalmenak, humanitateen fakultateaz gain. Lehenengo urtean, 45 ikaslek eman zuten izena. Unibertsitateko lehen errektorea Bj\u00f6rn M. \u00d3lsen izan zen, giza zientzien fakultateko irakaslea.\nUnibertsitateak zeregin garrantzitsua izan zuen Islandiako estatu-nazioaren eraikuntzan, eta Islandiako biztanleek erabateko independentziarako urrats garrantzitsutzat hartu zuten. Islandiako unibertsitate nazional baten eskaria, 1845ean Althingiko batzar aukeratuaren lehen saioan ere egin zen. Orduan, Islandiako buruzagi nazionalistek Danimarkari eskatu zioten \"eskola nazional\" bat sortzeko, aurrerapen kultural eta materialak lortzeko, baina baita islandiarrek jasotzen zuten hezkuntza ikuspuntu nazionala bere gain hartuko zuela ziurtatzeko ere.\nLehen 29 urteetan, unibertsitatea Islandiako Parlamentuko eraikinean (Al\u00feingish\u00fasi\u00f0, Reykiaviken erdian) kokatu zen. 1933an, unibertsitateak Al\u00feingiren baimen berezia jaso zuen, \"Happdr\u03b9tti H\u00e1sk\u00f3lans\" izeneko loteria bat antolatzeko. Unibertsitateko loteria, 1934an hasi zena, finantzaketa-iturri garrantzitsua da oraindik ere unibertsitate-eraikin berriak eraikitzeko. 1940an, unibertsitatea eraikin nagusira aldatu zen, Gup Sam\u00faelsson arkitekto islandiarrak diseinatua. Eraikin nagusia unibertsitate-campusaren muina da, \"Su\u00f0urgata kalean\", eta unibertsitateko eraikin nagusi gehienak gune horretan dira.\nCampusa.\nEskola-eraikinak.\nUnibertsitateko campus nagusia Tj\u00f6rnin lakuaren hego-mendebaldean dago, Reikiaviken erdian. 10 hektarea inguru hartzen ditu. Guztira 30 eraikin inguru daude, eta horietatik zaharrena, Gamli Garp, 1934an eraiki zen. Eraikin nagusiak lorategi erdizirkular bat du aurrean, S\u03b9mundur froppi-ren estatua batekin. 2007an, zerbitzu-zentro berri bat ireki zen eraikin nagusiaren ondoan, eta han lekualdatu ziren zerbitzu bizienetako asko. Hitzaldi batzuk H\u00e1sk\u00f3lab\u00ed\u00f3 zineman izaten dira, campusaren iparraldeko muturrean. Gimnasio bat, zenbait logela eta ikerketa-institutu txikiagoen eraikinak ere badira campusean zehar. Eraikin gehienak campus nagusian eta inguruko auzoetan daude. Bestalde, Kirol, Aisialdi Ikasketa eta Gizarte Hezkuntza Fakultatea Laugarvatn herrixkan dago.\nLiburutegia.\n1994an, unibertsitateko liburutegiak (1940an ezarri zen formalki, ) bat egin zuen Islandiako Liburutegi nazionalarekin (. 1818) liburutegi akademiko handi bat osatzeko: Islandiako Liburutegi Nazionala eta Unibertsitarioa (). Liburutegiaren eraikin nagusia, \"j\u00f3\u00f0arb\u00f3khla\u00f0an\", campus nagusiaren ondoan dago.\nOspitalea.\nIslandiako Unibertsitateko hezkuntza eta ikerketa estu lotuta daude Reikiavikeko Unibertsitate Ospitale Nazionalarekin. Beraz, Osasun Zientzien Fakultateko instalazioak ospitaleetan daude neurri handi batean."}
{"id": "367237", "revid": "336", "url": "https://eu.wikipedia.org/wiki?curid=367237", "title": "Icelandair", "text": "Icelandair Islandiako hegaldi konpainia da, herrialdeko Keflavik aireportuan egoitza nagusia duena. Urtero 1.750.000 pertsonak bidaiatzen dute Icelandairren hegazkinetan Europa eta Ipar Amerikako hainbat hirietara.\nGuztira 33 bide dauzka irekita Europa eta Ipar Amerika osoan."}
{"id": "367241", "revid": "4380", "url": "https://eu.wikipedia.org/wiki?curid=367241", "title": "Gaoxiong", "text": ""}
{"id": "367242", "revid": "4380", "url": "https://eu.wikipedia.org/wiki?curid=367242", "title": "Taibei", "text": ""}
{"id": "367244", "revid": "336", "url": "https://eu.wikipedia.org/wiki?curid=367244", "title": "Mohammed Hussein Tantawi", "text": "Mohamed Hussein Tantawi (; Kairo, 1935eko urriaren 31 - \"ibidem\", 2021eko irailaren 21a), egiptoar politikari eta militarra izan zen. 2011ko otsailaren 11tik 2012ko ekainaren 30era arte Egiptoko Arabiar Errepublikako presidente izan zen, hauteskunde demokratikoak 2012an burutu bitartean."}
{"id": "367245", "revid": "96586", "url": "https://eu.wikipedia.org/wiki?curid=367245", "title": "Mohammed Mursi", "text": "Mohammed Mursi Issa al-Ayyat (; El Adwah, 1951ko abuztuaren 8a - Kairo, 2019ko ekainaren 17a) egiptoar politikaria izan zen, Anaia Musulmanetako kidea, 2012-2013 bitartean Egiptoko presidentea izandakoa. 2012ko ekainaren 30an izendatu zuten Egiptoko Arabiar Errepublikako presidente, hilabete lehenago eginiko hauteskundeak irabazi ondoren; Egiptoko historian demokratikoki aukeratutako lehenbiziko presidentea izan zen. Abdel Fatah al-Sisi jeneralak kargugabetu zuen 2013ko uztailaren 3an, estatu kolpe baten bidez. 2019ko ekainaren 17an hil zen, epaitua izaten ari zela.\nBizitza.\n1951ko abuztuaren 8an jaio zen Mohammed Mursi El Adwah hirian. Kairoko Unibertsitatean ingeniaritza ikasi zuen, eta Hego Kaliforniako Unibertsitatean egin zuen doktore tesia. 1980ko hamarkadaren hasieran Kaliforniako Estatu Unibertsitatean egin zuen lan, eta 1985ean Egiptora itzuli zen, Zagazigeko Ingeniaritza Unibertsitatean irakasle hasteko. Politikan 2000ko hamarkadan hasi zen nabarmentzen, hautagai independente gisa diputatu hautatu zutenean. Orduz geroztik, Anaia Musulmanen barruan egin zuen ibilbidea hertsiki loturik egon zen Khairat al-Xater buruzagiarekin zuen harremanarekin. Analisten arabera, mugimenduaren diziplinarekiko erakutsi zuen fideltasunari eta bere izaera adeitsuari esker egin zuen goiti.\nEgipton hauteskundeen bidez hautaturiko lehen presidentea izan zen Mursi; 2011ko Arabiar Udaberriaren ostean, 2012an egin zituzten bozak, eta Anaia Musulmanek sorturiko Askatasuna eta Justizia alderdiarekin aurkeztuta irabazi zituen, bigarren itzulian botoen %\u00a051,7 jasota. Urtebete iraun zuen karguan: 2013ko uztailean, armadak boteretik kendu zuen, Abdel Fatah al-Sisi Defentsa ministroaren erabakiaren ondorioz.\nMilitarrek kolpea eman zutenetik kartzelan egon zen Mursi, eta 2015eko apirilean jaso zuen lehenbiziko zigorra: hogei urteko espetxealdia ezarri zioten, 2012ko abenduan \u2014oraindik agintean zegoenean\u2014 haren presidente jauregiaren aurrean gertatutako istiluen erantzuletzat jota. Beste auzi batean, bizi guztiko espetxe zigorra ezarri zioten, espioitza eta atzerriko taldeekin elkarlanean aritzea leporatuta. 2019ko ekainaren 17an hil zen, Kairoko auzitegi batean, espioitza karguak egotzita epaitzen ari zirelarik. Egiptoko telebista kate publikoak jakinarazitakoaren arabera, hitza hartu ostean bihotzekoak eman zion eta, ospitale batera eraman zuten arren, han hil zen."}
{"id": "367246", "revid": "4380", "url": "https://eu.wikipedia.org/wiki?curid=367246", "title": "Jilong", "text": ""}
{"id": "367247", "revid": "4380", "url": "https://eu.wikipedia.org/wiki?curid=367247", "title": "Chilung", "text": ""}
{"id": "367250", "revid": "28807", "url": "https://eu.wikipedia.org/wiki?curid=367250", "title": "Augusto II.a Sendoa", "text": ""}
{"id": "367251", "revid": "28807", "url": "https://eu.wikipedia.org/wiki?curid=367251", "title": "Federiko Augusto I.a", "text": ""}
{"id": "367252", "revid": "28807", "url": "https://eu.wikipedia.org/wiki?curid=367252", "title": "Lakshmi Narayan Mittal", "text": ""}
{"id": "367253", "revid": "28807", "url": "https://eu.wikipedia.org/wiki?curid=367253", "title": "Lakshmi Niwas Mittal", "text": ""}
{"id": "367254", "revid": "6327", "url": "https://eu.wikipedia.org/wiki?curid=367254", "title": "Basilio I.a Mazedoniarra", "text": ""}
{"id": "367255", "revid": "6327", "url": "https://eu.wikipedia.org/wiki?curid=367255", "title": "Karlos Alberto Wittelsbachekoa", "text": ""}
{"id": "367256", "revid": "6327", "url": "https://eu.wikipedia.org/wiki?curid=367256", "title": "Karlos VII.a Alberto", "text": ""}
{"id": "367258", "revid": "28807", "url": "https://eu.wikipedia.org/wiki?curid=367258", "title": "Santa Katalina Sienakoa", "text": ""}
{"id": "367259", "revid": "28807", "url": "https://eu.wikipedia.org/wiki?curid=367259", "title": "Katalina Benincasa", "text": ""}
{"id": "367261", "revid": "28807", "url": "https://eu.wikipedia.org/wiki?curid=367261", "title": "Edmundo I.a Bikaina", "text": ""}
{"id": "367262", "revid": "28807", "url": "https://eu.wikipedia.org/wiki?curid=367262", "title": "Benigno S. Aquino III.a", "text": ""}
{"id": "367263", "revid": "28807", "url": "https://eu.wikipedia.org/wiki?curid=367263", "title": "Noynoy Aquino", "text": ""}
{"id": "367264", "revid": "28807", "url": "https://eu.wikipedia.org/wiki?curid=367264", "title": "PNoy", "text": ""}
{"id": "367265", "revid": "28807", "url": "https://eu.wikipedia.org/wiki?curid=367265", "title": "Titus Flavius Clemens", "text": ""}
{"id": "367266", "revid": "15795", "url": "https://eu.wikipedia.org/wiki?curid=367266", "title": "Lehoi asiar", "text": ""}
{"id": "367268", "revid": "28807", "url": "https://eu.wikipedia.org/wiki?curid=367268", "title": "Svein Tjugeskjegg", "text": ""}
{"id": "367269", "revid": "28807", "url": "https://eu.wikipedia.org/wiki?curid=367269", "title": "Forkbeard", "text": ""}
{"id": "367270", "revid": "28807", "url": "https://eu.wikipedia.org/wiki?curid=367270", "title": "Svend Otto Haraldsen", "text": ""}
{"id": "367271", "revid": "28807", "url": "https://eu.wikipedia.org/wiki?curid=367271", "title": "Svend Tvesk\u00e6g", "text": ""}
{"id": "367272", "revid": "28807", "url": "https://eu.wikipedia.org/wiki?curid=367272", "title": "Re di Maggio", "text": ""}
{"id": "367273", "revid": "28807", "url": "https://eu.wikipedia.org/wiki?curid=367273", "title": "San Maximiliano Maria Kolbe", "text": ""}
{"id": "367274", "revid": "28807", "url": "https://eu.wikipedia.org/wiki?curid=367274", "title": "Raymund Kolbe", "text": ""}
{"id": "367275", "revid": "6327", "url": "https://eu.wikipedia.org/wiki?curid=367275", "title": "Oton II.a Gorria", "text": ""}
{"id": "367276", "revid": "6327", "url": "https://eu.wikipedia.org/wiki?curid=367276", "title": "Matias I.a Habsburgokoa", "text": ""}
{"id": "367277", "revid": "6327", "url": "https://eu.wikipedia.org/wiki?curid=367277", "title": "Matias II.a Hungariakoa", "text": ""}
{"id": "367278", "revid": "6327", "url": "https://eu.wikipedia.org/wiki?curid=367278", "title": "Izar-anis", "text": ""}
{"id": "367279", "revid": "28807", "url": "https://eu.wikipedia.org/wiki?curid=367279", "title": "Moskido", "text": ""}
{"id": "367280", "revid": "28807", "url": "https://eu.wikipedia.org/wiki?curid=367280", "title": "Sigismundo Vasa", "text": ""}
{"id": "367281", "revid": "28807", "url": "https://eu.wikipedia.org/wiki?curid=367281", "title": "Sigismundo III.a", "text": ""}
{"id": "367282", "revid": "28807", "url": "https://eu.wikipedia.org/wiki?curid=367282", "title": "Sigismundo I.a", "text": ""}
{"id": "367283", "revid": "6327", "url": "https://eu.wikipedia.org/wiki?curid=367283", "title": "Henrike II.a Santua", "text": ""}
{"id": "367284", "revid": "6327", "url": "https://eu.wikipedia.org/wiki?curid=367284", "title": "Henrike II.a Alemaniakoa", "text": ""}
{"id": "367285", "revid": "28807", "url": "https://eu.wikipedia.org/wiki?curid=367285", "title": "Gustavo Vasa", "text": ""}
{"id": "367286", "revid": "28807", "url": "https://eu.wikipedia.org/wiki?curid=367286", "title": "Gustavo Eriksson", "text": ""}
{"id": "367287", "revid": "28807", "url": "https://eu.wikipedia.org/wiki?curid=367287", "title": "San Esteban I.a", "text": ""}
{"id": "367288", "revid": "28807", "url": "https://eu.wikipedia.org/wiki?curid=367288", "title": "Vajk", "text": ""}
{"id": "367290", "revid": "28807", "url": "https://eu.wikipedia.org/wiki?curid=367290", "title": "Vladimir I.a Handia", "text": ""}
{"id": "367291", "revid": "28807", "url": "https://eu.wikipedia.org/wiki?curid=367291", "title": "Vladimir Santua", "text": ""}
{"id": "367292", "revid": "28807", "url": "https://eu.wikipedia.org/wiki?curid=367292", "title": "Done Laurendi", "text": ""}
{"id": "367293", "revid": "448", "url": "https://eu.wikipedia.org/wiki?curid=367293", "title": "San Lorenzo", "text": "San Lorenzo, jatorriz, Erromatar Eliza Katolikoko Laurendi santuaren izenak zenbait hizkuntza erromanikotan hartzen duen forma da. Hortik eratorrita, beste hainbat adiera ere hartu ditu:"}
{"id": "367294", "revid": "28807", "url": "https://eu.wikipedia.org/wiki?curid=367294", "title": "Negar Kantak", "text": ""}
{"id": "367296", "revid": "6327", "url": "https://eu.wikipedia.org/wiki?curid=367296", "title": "Paradisuko hegaztia", "text": ""}
{"id": "367297", "revid": "28807", "url": "https://eu.wikipedia.org/wiki?curid=367297", "title": "Capri uhartea", "text": ""}
{"id": "367298", "revid": "28807", "url": "https://eu.wikipedia.org/wiki?curid=367298", "title": "Afonso Henriques", "text": ""}
{"id": "367300", "revid": "1545", "url": "https://eu.wikipedia.org/wiki?curid=367300", "title": "Hilerri-lili", "text": ""}
{"id": "367302", "revid": "1545", "url": "https://eu.wikipedia.org/wiki?curid=367302", "title": "Henrike I.a Txorizalea", "text": ""}
{"id": "367303", "revid": "1545", "url": "https://eu.wikipedia.org/wiki?curid=367303", "title": "Henrike I.a Saxoniakoa", "text": ""}
{"id": "367304", "revid": "1545", "url": "https://eu.wikipedia.org/wiki?curid=367304", "title": "Henrike I.a Germaniakoa", "text": ""}
{"id": "367306", "revid": "15795", "url": "https://eu.wikipedia.org/wiki?curid=367306", "title": "Larrarrosa", "text": ""}
{"id": "367307", "revid": "15795", "url": "https://eu.wikipedia.org/wiki?curid=367307", "title": "Astoarrosa", "text": ""}
{"id": "367310", "revid": "1545", "url": "https://eu.wikipedia.org/wiki?curid=367310", "title": "Piscis", "text": ""}
{"id": "367311", "revid": "28807", "url": "https://eu.wikipedia.org/wiki?curid=367311", "title": "I Erregeak", "text": ""}
{"id": "367312", "revid": "28807", "url": "https://eu.wikipedia.org/wiki?curid=367312", "title": "1 Erregeak", "text": ""}
{"id": "367313", "revid": "201", "url": "https://eu.wikipedia.org/wiki?curid=367313", "title": "Ahabi", "text": ""}
{"id": "367314", "revid": "336", "url": "https://eu.wikipedia.org/wiki?curid=367314", "title": "Antilla Txikiak", "text": "Antilla Txikiak Karibe itsasoko uharte-multzo bat da, Erdialdeko Amerikan, Ozeano Atlantikoaren aldean. Antilla uharteetako txikienak dira; Antilla Handien hego-ekialdera uharte-arkua eratzen dute, eta Puerto Ricotik Venezuelara arteko eremua hartzen dute.\nHerrialde independente hauetako parte dira: Antigua eta Barbuda, Bahamak, Barbados, Dominika, Grenada, Saint Kitts eta Nevis, Saint Vincent eta Grenadinak, Santa Luzia eta Trinidad eta Tobago. Antilla Txikietako irlaren baten jabetza beste herrialde hauek dute: Ameriketako Estatu Batuak, Frantziak, Herbehereek, Erresuma Batuak eta Venezuelak.\nUharte hauek dira Antilla Txikietako nagusiak: Trinidad, 4.768 km\u00b2; Martinika, 1.101 km\u00b2; Margarita, 1.072 km\u00b2; Basse-Terre, 848 km\u00b2; Dominika, 749 km\u00b2; Cozumel, 647 km\u00b2; Santa Luzia, 622 km\u00b2; eta Grande-Terre, 588 km\u00b2.\nUharte bolkanikoak dira; gehienak Karibe itsasoko ekialdera daude, Ozeano Atlantikoak duen mendebaldeko mugan. Hain zuzen ere, Antilla Txikietako irla batzuk Ipar Ozeano Atlantikoko hego-ekialdeko eremuan daude, Hego Amerikako gaineko aldean. Irla batzuk subdukzioz sortu ziren.\nIrletan hizkuntza hauek egiten dira: ingelesa, frantsesa, gaztelania, papiamentoa eta nederlandera.\nKlima.\nKlima tropikal beroa daukate, haize alisioek leunduta. Ozeano Atlantikotik datozen ekaitzak ere izaten dituzte. Bi urtaro izaten dituzte orokorki:"}
{"id": "367316", "revid": "1545", "url": "https://eu.wikipedia.org/wiki?curid=367316", "title": "Asentsio-belar", "text": ""}
{"id": "367317", "revid": "28807", "url": "https://eu.wikipedia.org/wiki?curid=367317", "title": "Pertziformeak", "text": ""}
{"id": "367319", "revid": "1545", "url": "https://eu.wikipedia.org/wiki?curid=367319", "title": "Konya", "text": "Konya (turkieraz ahoskatua) Turkiako hiri bat da, Erdialdeko Anatolian dagoena, Konya probintziako hiriburua. 2008. urtean 967.055 biztanle zeuden.\nHistorian hainbat izen izan ditu: \"Koniah\", \"Konieh\", \"Konia\", \"Qunia\" eta \"Ikonium\" (). Euskaraz Ikonio zuen izena.\nBibliako Itun Berriaren arabera, Paulo Tartsokoa Konya hirira joan zen. Katolikoen tradizioan Santa Teklaren jaioterria ere bada Konya hiria.\nHistoria.\n1097-1243 bitartean R\u00fbmgo Sultanerriko hiriburua izan zen Konya, Seljuk dinastiaren aroan, gurutzadek hara bultzatuta. Izan ere, Godofredo Bouillongoa gurutzatuak hiria hartu zuen 1097. urteko abuztuan, eta Frederiko I.a Germaniako Erromatar Inperio Santukoa \"Bizargorriak\" 1190. urteko maiatzean.\n1205-1239 bitartean izan zuen Konyak garapen-maila eta eragin gehiena, bertako sultanek Anatolia osoa, Armenia, Krimea eta Erdialdeko Ekialdearen zati bat euren menpe zutenean. 1212. urtean Mongolen Inperioarengandik ihes zihoazenak hartu zituen Konya herriak, Persiatik ihesi. Edonola ere, mongolek Konya 1243. urtean hartu zuten, eta M\u00f6ngke ipini zuten agintari.\nR\u00fbmeko Sultanerriaren amaieran, Konya emirerri bihurtu zuten 1307. urtean; 1322. urtean Karamanidek eskuratu zuten, eta euren menpe egon zen harik eta 1420. urtean Otomandar Inperioaren esku jausi arte: 1453. urtean Konya Karamanid probintziako hiriburu izendatu zuten otomandarrek.\nMeskita ospetsuak daude Konyan, besteak beste Saladin eta Selim II.a sultanek eraikitakoak. Turkian, erlijio-gune garrantzitsua da Konya."}
{"id": "367320", "revid": "6327", "url": "https://eu.wikipedia.org/wiki?curid=367320", "title": "Panthera tigris sumatrae", "text": ""}
{"id": "367321", "revid": "28807", "url": "https://eu.wikipedia.org/wiki?curid=367321", "title": "Falklandetako itsaslasterra", "text": ""}
{"id": "367322", "revid": "28807", "url": "https://eu.wikipedia.org/wiki?curid=367322", "title": "Kuroshivo itsaslasterra", "text": ""}
{"id": "367323", "revid": "28807", "url": "https://eu.wikipedia.org/wiki?curid=367323", "title": "Oyashivo itsaslasterra", "text": ""}
{"id": "367324", "revid": "28807", "url": "https://eu.wikipedia.org/wiki?curid=367324", "title": "Ipar Bareko itsaslasterra", "text": ""}
{"id": "367326", "revid": "448", "url": "https://eu.wikipedia.org/wiki?curid=367326", "title": "Haizaldeko uharteak (Sozietate uharteak)", "text": ""}
{"id": "367327", "revid": "448", "url": "https://eu.wikipedia.org/wiki?curid=367327", "title": "Haizaldeko uharteak", "text": ""}
{"id": "367328", "revid": "448", "url": "https://eu.wikipedia.org/wiki?curid=367328", "title": "Uharte (geografia)", "text": ""}
{"id": "367329", "revid": "58701", "url": "https://eu.wikipedia.org/wiki?curid=367329", "title": "Laura Gallego Garc\u00eda", "text": "Laura Gallego Garc\u00eda (Quart de Poblet, Valentziako Erkidegoa, 1977ko urriaren 11) gaztelaniazko idazlea da, haur eta gazte literaturakoa, gai fantastikoetan espezializatua. Filologia Hispanikoaren gradua burutu zuen Valentziako Unibertsitatean.\nBiografia.\nLaura Gallego oso txikitatik hasi zen ipuinak idazten bere eskolako lehiaketetan parte hartzeko. Hamaika urte zituela, bere lagun batekin, Miriamekin, hasieran fantasiazko ipuin bat izango zena idaztea erabaki zuen. Bien artean egin zuten eta lan horretan hiru urte aritu ziren. Liburu horri \"Zodiacc\u00eda, un mundo diferente\", deitu zioten. Liburu hau neska txiki bati buruzkoa da. Neska honek uharte magiko batera bidaiatzen du, eta bertan dena oso arraroa da, horoskopoarekin zerikusia duelako. Inoiz ez zen publikatu, baina Laurak gordeta dauka bere etxean. Liburu hau idazten amaitu zuenean idazle izan nahi zuela erabaki zuen.\nBere nerabezaroan hainbat liburu idatzi zuen, baina hobbie moduan hartu zuen, ez zuelako bere liburuak argitaratzea lortzen. Nerabea zela idatzi zituen liburuak hauek dira:\nLiburu hauek idazterako orduan, berari adin horrekin irakurtzea gustatuko litzaizkiokeen liburuetan pentsatzen zuen.\nPublikatzen hasi zenean.\nIdaztea asko gustatzen zitzaionez batxilergoa amaitu zuenean unibertsitatera joatea erabaki zuen.\nLiteraturarekin zerikusia zuen ikasketa bat egin nahi zuen, beraz Hispaniar Filologia ikasi zuen Valentziako unibertsitatean,etorkizunean Literaturako irakaslea izan nahi zuelako. Idazten jarraitu zuen. Urteak ziren bere liburuak Barco de Vapor lehiaketara bidaltzen hasi zenetik, eta bere nerabeko liburu guztiak bidali zituen jada. Baina ez zuen inoiz lortzen saririk ezta libururik argitaratzea.\nHogeitabat urte zituela Finnis Mundi eleberria bidali zuen, historikoa eta fantasiazkoa zena. Idazten zuen hamalaugarren liburua zen, beraz ez zuen\ninolako itxaropena saria irabazteko.\nBaina eskutitz bat jaso zuen saria irabazi zuela eta bere liburua argitaratzen usten ziotela.\nOrain arte publikatutako liburuak.\nOrain arte hainbat liburu argitaratu ditu, batez ere gazteentzat.\nIdazteaz aparte egiten duena.\nBere ikasketak amaitu zituen duela asko eta orain doktoretza-ikastaro bat egiten ari da. Ikastaro horretan tesia egiten ari da \"Belian\u00eds de Grecia\" liburuari buruz, Jeronimo Fern\u00e1ndezek 1579 urtean argitaratutako liburua.\nBeste idazleen moduan, liburuen aurkezpenak egin behar ditu, hainbat liburu-forumak idazten ditu eta liburuak sinatzen ditu Valentziako hainbat liburutegietan. Gustuko du ere bere eskutitzak erantzutea, bere liburuak irakurtzen dituzten pertsonek berari idatzitako eskutitzak.\nItzulpenak.\nIdatzi dituen liburuenetariko ugari hizkuntza askotara izan dira itzulita: Errumaniera, frantsesa, poloniera, finlandiera, daniera, suediarra, norvegiarra, hungariera, ingelesa, italiarra, alemaniarra, portugesa, katalana, koreera, txinatarra eta japoniarra. Memorias de Idhun da bere libururik ezagunena, eta horregatik hizkuntza gehienetan dago itzulita, bi argitaletxeengandik. Bilduma honen lehen liburua italiarra, alemaniarra, portugesa, katalana, hungariera, koreera, poloniera, frantsesa, suediarra eta finlandiera hizkuntzetan dago idatzita. Baina Laurak bere web orri pertsonalean danierara, norvegiarrera, errumanierara eta turkora itzuliko dituela bere liburuak zin egin du. Hain ospetsua izan da liburu hau hainbat argitaletxeak komikiak egiten ari direla.\nIrakurtzea gustatzen zaizkion liburuak Gehien gustatzen zaion liburua \"Amaigabeko istorioa da\", Michael Endek idatzitakoa. Bere gustukoa den bigarren liburua \"Azken adarbakarra\" da, eta Peter Beaglek idatzi zuen. \"Alkimista\", Paulo Coelhorena eta \"Heriotzaren atea\"ren zikloa, M. Weis eta T. Hickmanena ditu gustuko ere. Literatura fantastikoa idaztea gustatzen zaio, horregatik gazteentzako eta helduentzako literatura fantastiko asko irakurri du, nola idaztea ikasteko. Azken bolada honetan zientzia fikzioa irakurri du ere. Liburu klasikoak irakurri ditu ere, eta asko gustatu zaizkio Quijotea, Bakartasuneko ehun urte, Bizitza amets bat da eta Shakespearen liburu gehienak, haien atean MacBeth.\nXIX. mendeko abenturazko liburuak ditu gustuko ere. Batez ereSherlock Holmes.\nGustuko dituen beste gauzak.\nJaponiako komikien manga asko gustatzen zaio.\nRanma1/2 Gunnm( Borrokaren aingerua) Monster Inu Yasha, 20th Century boys, Detective Conan, Death Note eta abar\nRoxette, Savage Garden, Dido, Enya, The Corrs, Amaral eta abar.\nFinal Fantasi bildumako guztiak gustatzen zaizkio. Warcraft, Zelda, Kingdon Hearts, Dragon Quest, Dark Chronicle eta halako bideo-jokoak ditu etxean.\nLiburutegiak, lo egitea, boleibol, taekwondo, trekking eta igeriketa egitea, sushia, fantasia, animaliak(hainbat katu ditu) txokolatea, ingurumena, oporretan joatea eta argazkiak ateratzea gustatzen zaio ere."}
{"id": "367330", "revid": "9428035", "url": "https://eu.wikipedia.org/wiki?curid=367330", "title": "Elikadura", "text": "Elikadura izaki bizidunek janaria edo elikagaiak barneratzeko prozesuen multzoa da. Elikaduraren xedea da izaki bizidunek beren funtzio nagusiak betetzeko behar duten energia eskuratzea. Organismo heterotrofoek (animaliak) beste izaki bizidun batzuk kontsumitzen dituzte, eta autotrofoek (landareak) materia inorganikoa eta energia iturri bat (gehienetan eguzkia) erabiltzen dute energia barneratzeko.\nAnimaliek jan egin behar dute elikadura prozesua gauzatu eta bizirauteko. Haragijaleek beste animalia batzuk jaten dituzte, belarjaleek landareak jaten dituzte, orojaleek biak jaten dituzte, eta detritujaleek detritua jaten dute. Onddoek gorputzetik kanpo digeritzen dute materia organikoa.\nElikadura begetala eta animali elikadura.\nElikadura begetala.\nLandare gehienak organismo autotrofoak dira. Gatz mineraletatik eta eguzki-energiatik konposatu organikoak sintetizatzeko gai dira funtzio klorofilikoaren edo fotosintesiaren bidez.\nAnimalia elikadura.\nAnimaliak organismo heterotrofoak dira, eta espezie baten edo gehiagoren mende daude elikatzeko. Elikagaiak digestioaren bidez bihurtzen dira nutriente. Elikadura-erregimenak, haragijalea edo belarjalea izan, eragin handia du animalien portaeran, eta harrapari edo harrapakin izaera kate trofikoan zehazten du. Elikadura-portaera orojalea edo espezifikoagoa izan dezakete, hala nola foliboroa, arrainkumea, sarraskijalea, nektariboroa, saprofagoa, etab. Beste animalia batzuek bezala, gizakia bere giroaren mende dago bere elikadura-premia nagusiak ziurtatzeko."}
{"id": "367332", "revid": "201", "url": "https://eu.wikipedia.org/wiki?curid=367332", "title": "Museo del Prado", "text": ""}
{"id": "367333", "revid": "201", "url": "https://eu.wikipedia.org/wiki?curid=367333", "title": "Mus\u00e9e du Louvre", "text": ""}
{"id": "367334", "revid": "105290", "url": "https://eu.wikipedia.org/wiki?curid=367334", "title": "Kimera (arkitektura)", "text": "Arkitekturan, kimera deritzo apaingarritzat erabiltzen den edozein eskultura fantastiko, mitiko edo groteskori. Askotan, pizti fantastikoen irudiak izaten dira. Batzuetan, gargola ere baderitze, baina, adiera hertsian, gargola arte erromanikoaren eta gotikoaren elementu berezi bat da, eskultura gehienetan grotesko bat izaten dena, euri-urak teilatuetatik eramateko zorrotenen edota erretenen ahoetan jartzen dena.\nIkus, gainera.\ngargola"}
{"id": "367335", "revid": "448", "url": "https://eu.wikipedia.org/wiki?curid=367335", "title": "Joan Perez de Betolatza", "text": ""}
{"id": "367336", "revid": "448", "url": "https://eu.wikipedia.org/wiki?curid=367336", "title": "Lucrezia Borgia", "text": ""}
{"id": "367337", "revid": "6327", "url": "https://eu.wikipedia.org/wiki?curid=367337", "title": "Jiangbei Barrutia", "text": ""}
{"id": "367338", "revid": "448", "url": "https://eu.wikipedia.org/wiki?curid=367338", "title": "Jiangbei barrutia", "text": ""}
{"id": "367339", "revid": "448", "url": "https://eu.wikipedia.org/wiki?curid=367339", "title": "Jiangbei Barrutia (Chongqing)", "text": ""}
{"id": "367341", "revid": "448", "url": "https://eu.wikipedia.org/wiki?curid=367341", "title": "Pudong Barrutia", "text": ""}
{"id": "367342", "revid": "448", "url": "https://eu.wikipedia.org/wiki?curid=367342", "title": "Baiyun Barrutia (Guangzhou)", "text": ""}
{"id": "367343", "revid": "448", "url": "https://eu.wikipedia.org/wiki?curid=367343", "title": "Baiyun Barrutia (Guiyang)", "text": ""}
{"id": "367344", "revid": "6327", "url": "https://eu.wikipedia.org/wiki?curid=367344", "title": "Baiyun Barrutia", "text": ""}
{"id": "367345", "revid": "448", "url": "https://eu.wikipedia.org/wiki?curid=367345", "title": "Baiyun barrutia", "text": ""}
{"id": "367346", "revid": "536", "url": "https://eu.wikipedia.org/wiki?curid=367346", "title": "Frustrazio", "text": "Frustrazioa pertsona baten asmoak, nahiak eta desirak zapuztu eta ez betetzeagatik edo horiek betetzerakoan behin eta berriz oztopoak aurkitzeagatik sortzen den emozioa da. Haserre eta dezepzioarekin dago loturik."}
{"id": "367347", "revid": "201", "url": "https://eu.wikipedia.org/wiki?curid=367347", "title": "Uffizi", "text": ""}
{"id": "367348", "revid": "56334", "url": "https://eu.wikipedia.org/wiki?curid=367348", "title": "Aurrerapen", "text": ""}
{"id": "367349", "revid": "59723", "url": "https://eu.wikipedia.org/wiki?curid=367349", "title": "Euska\u00f1ol", "text": "Euska\u00f1ola (\"euskara\" eta \"espa\u00f1ol\" hitzetatik sorturiko portmanteau hitza) euskara eta gaztelania nahasiz sortzen den hizkera da, bi hizkuntza horietako bat (edo hizkuntza horretako arlo jakin bat) ondo jakin gabe hizkuntza hori erabiltzean sortzen dena. Gaztelaniazko hizketa batean euskal hizkuntzaren baliabideak erabiltzean zein euskarazko hizketan gaztelaniaren baliabideak erabiltzean, hizketa hori \"euska\u00f1ola\" dela diogu. Zerbait adierazi nahi eta modu egokia ez aurkitzean, lehen hizkuntzaren hitza edo esapidea erabiltzeko joera izaten da. Euska\u00f1ola bera edo antzekoak beti izan dira Euskal Herrian, euskara gaztelaniarekin, okzitanierarekin edo frantsesarekin harremanetan bizi izan delako, baina bereziki XX. mendeko azken hamarkadetatik hona zabaldu da euska\u00f1ola, hizkuntza bien arteko hizkuntza-kutsaduraren eraginez; eta hain zuzen ere, XX. mendearen azkenaldean sortu zen \"euska\u00f1ol\" hitza. Batzuetan, nahiz eta bi hizkuntzak nahiko ondo menperatu, esandakoari indarra ematearren bi hizkuntza horiek ezagutzen dituen beste pertsona batekin erabiltzen den hizkera da, spanglisharekin gertatzen den antzera.\nHanna Lantto hizkuntzalari finlandiarrak doktorego-tesia egin zuen euska\u00f1ola ikertuz.\nHitz berria izaki, Euskaltzaindiaren eta Real Academia Espa\u00f1olaren hiztegi arau-emaileetan ez da ageri, baina adituen artean eta jendartean erabilera zabala du. Adibidez, 1983an Fernando Garc\u00eda de Cort\u00e1zar historialariak, 1997an EHUko bi ikertzailek edo 2006an Henrike Kn\u00f6rr hizkuntzalariak fenomenoari buruzko gogoetak egin zituzten; eta Patxi Huarte \"Zaldieroa\" komikigileak euska\u00f1olaren gaia behin eta berriz landu du bere komiki bandetan.\nIpar Euskal Herrian \"euska\u00f1ol\" terminoak ez du sustraitu den baliokiderik (\"frantseuskara\" erabili izan da), frantsesa eta euskara arteko nahastura izendatzeko. Horrek ez du esan nahi batzuek frantsesa eta euskara nahasten ez dituztenik euskaraz mintzatu nahi dutenean. Frantsesaren eta okzitanieraren kasuan izen bat asmatu da: \"francitan &lt; (fran\u00e7ais + occitan)\". Era berean, \"franglais &lt; (fran\u00e7ais + anglais)\" deritzo frantsesa eta ingelesa nahasten dituen hizkerari. Ameriketako Estatu Batuetan, lehen hizkuntza gaztelania duten hiztunek egiten duten ingeles eta gaztelania arteko nahasturari \"Spanglish\" esaten zaio; Indian ere, antzekoa gertatzen da \"Hinglish\" &lt; (\"Hindi\" + \"English\") hizkerarekin. Beraz, fenomeno hori biziki hedatua da munduan zehar."}
{"id": "367350", "revid": "336", "url": "https://eu.wikipedia.org/wiki?curid=367350", "title": "Debate", "text": "Debatea edo mahai-ingurua iritzi kontrajarriak dituzten pertsonen arteko solasaldia da.\nDebatearen ezaugarri batzuk.\nDebate arautu jasoetan erabiltzen den diskurtsoetan argudio landuak agertu ohi dira. Hizlariek iritziak botatzetik harago joaten dira eta bere iritziak argudio-testuetan ohikoak diren baliabideak erabiltzen dituzte. Zenbait baliabide literario ere agertu ohi da: konparazioak, metaforak, etab.\nDebateen barruan beste testu-tipo edo diskurtso-tipo batzuk ere txerta daitezke. Parte-hartzaileek anekdotak, pasadizoak, parabolak, narrazio laburrak, igarkizunak, etab. txerta ditzakete bere diskurtsoan.\nModeratzailea.\nModeratzaile bakar bat egotea izaten da ohikoena. Parte-hartzaileen onespena beharko du bere moderatzaile lanetan eraginkorra izateko. Txandak banatzeaz gain debatea gidoi jakin bati jarraiki bidera dezake.\nIdazkaria.\nDebatea audio edo bideo formatuan graba daiteke. Bestela idazkari bat edo batzuk egon daitezke debatean gertatzen dena idazten. Hortik, gero, akta bat ere atera daiteke.\nGrabatzen diren debateetan idazkaria egotea ez da ohikoa izaten.\nParte hartzaileak.\nEzin izango dute guztiek norabide bereko iritzia defendatu. Debatea egon dadin gutxienez bi iritzi multzo beharko.\nParte-hartzaileek aldez aurretik debateko arauak ezagutu beharko dituzte eta bere iritziak plazaratzerakoan debateko arauak beti zaindu beharko.\nArgudioak.\nFalaziak.\nTranpa duten argudioei falazia deitzen zaie. Sofisma hitza ere erabili izan da formaz itxuroso diren argudioak izendatzeko, formaz itxuroso baina azken batean tranpati diren argudioak izendatzeko."}
{"id": "367351", "revid": "1519", "url": "https://eu.wikipedia.org/wiki?curid=367351", "title": "Portmanteau", "text": "Portmanteau hitza beste hitzak konbinatuz sortzen den hitza da, adibidez, \"wikipedia,\" \"wiki\" eta \"entziklopedia\" hitzen \"portmanteau\"a da. \nJatorria frantsesezko \"portmanteau\" (\"maleta\") hitzetik dator, \"porter\" (\"eraman\") eta \"manteau\" (\"beroki\") elkartuz sortua."}
{"id": "367352", "revid": "39804", "url": "https://eu.wikipedia.org/wiki?curid=367352", "title": "Laura Gallego", "text": ""}
{"id": "367353", "revid": "336", "url": "https://eu.wikipedia.org/wiki?curid=367353", "title": "Logotipo", "text": "Logotipoa, batzuetan logo laburtzapenaz ere deitua, erakunde edo marka bat identifikatzen duen elementu grafikoa da. Grafiko soil batez diseinatu badaitezke ere, maiz erakunde edo marka izena ere barnehartzen dute, irudi edota tipografia berezi batez.\nMetal beroko tipografiaren garaian, logotipo bat hitz bakar bat zen, tipografia bakarrekoa (adibidez: ATF Garamond), bi hizki edo gehiago dituen ligamentu baten kontrakotzat hartuta, baina hitzik osatu gabe. Hedaduraz, terminoa, era berean, modu berezian jarritako eta ordenatutako sailkapen tipografiko baterako ere erabiltzen zen. Komunikazio masiboaren garaian, enpresaren logotipoa, askotan, bere markaren sinonimo da.\nDiseinuaren oinarriak.\nLogotipo bat arrakastatsua izan dadin, diseinuaren oinarrizko printzipioekin bat etorri behar du, non \u00abgutxiago gehiago\u00bb baita. Sinpletasun hori kontuan hartuta, bost puntu hauek dira garrantzitsuenak:"}
{"id": "367354", "revid": "25421", "url": "https://eu.wikipedia.org/wiki?curid=367354", "title": "Logo (argipena)", "text": "Logo hitzak esanahi zenbait ditu:"}
{"id": "367355", "revid": "448", "url": "https://eu.wikipedia.org/wiki?curid=367355", "title": "Logo", "text": ""}
{"id": "367356", "revid": "17", "url": "https://eu.wikipedia.org/wiki?curid=367356", "title": "Laura gallego garcia", "text": ""}
{"id": "367357", "revid": "44278", "url": "https://eu.wikipedia.org/wiki?curid=367357", "title": "Anagrama", "text": "Anagrama beste hitz bateko letrak edo silabak era batera ordenatuz sortzen den hitz berria da. Literaturan figura erretoriko moduan erabili izan da. Euskal literaturan, Txomin Agirreren \"Arranondo\" Ondarroa hitzaren anagrama da eta Mikel Zarateren Euskal Herriaren egoeraren alegoria den \"Haurgintza minetan\" lanean \"Ekidazu\" \"Euzkadi\" hitzaren anagrama da."}
{"id": "367363", "revid": "1545", "url": "https://eu.wikipedia.org/wiki?curid=367363", "title": "Safed", "text": "Safed (hebreeraz \u05e6\u05b0\u05e4\u05b7\u05ea, \"Tzfat\", arabieraz \u0635\u0641\u062f\u200e, \"Safad\"), Israelgo hiri bat da, Iparraldeko barrutian dagoena. 900 metroko altueran kokatua, Galilea osoko hiririk altuena da.\nXVI. mendetik aurrera, Safed, Tiberiades, Jerusalem eta Hebronekin batera juduen lau hiri sakratuetako bat da eta horri esker, kabala eta mistizismoaren gune nagusienetariko bat. Eskualdeko turismo-gune nagusia ere bada."}
{"id": "367365", "revid": "1545", "url": "https://eu.wikipedia.org/wiki?curid=367365", "title": "Akre (Israel)", "text": "Akre edo, antzina, Donibane Akrekoa (; ), Israelgo hiri bat da, Iparraldeko barrutian dagoena. Mediterraneo Itsasoaren kostaldean, Haifako badian, dago. Hirugarren Gurutzadan Donibane Akrekoa izena hartu zuen. Bahaismoaren hiririk sakratuena da.\nErdi Aroan Gurutzatuen gotorleku garrantzi handikoa izan zen San Joan Akrekoa. Gurutzatuek azkeneko aldiz galdu zutenean, 1291. urtean, bukatu zen gurutzatuen Palestinako egonaldia. Berengaria Nafarroakoa infanta bertan bizi zen Rikardo I.a Ingalaterrakoa bere senarra Palestinan izan zen bitartean."}
{"id": "367366", "revid": "1545", "url": "https://eu.wikipedia.org/wiki?curid=367366", "title": "Donibane Akrekoa", "text": ""}
{"id": "367367", "revid": "63274", "url": "https://eu.wikipedia.org/wiki?curid=367367", "title": "Filistiar", "text": "Filistiar (, \"p\u0259li\u0161t\u012bm\", , \"Fil\u012bstiun\", Elizen Arteko Biblian euskaraz \"filistearrak\"). K.a. XII. mendean orduko Kanaan hegoaldeko kostaldean finkatu eta K.a. 604an desagertu zen herri txiki indoeuropar bat zen. Beste Itsasoko Herriekin batera parte hartu zuten, Mediterraneo ekialdean gertatu zen Brontze Amaierako kolapsoan, garaiko estatuei eraso eginez, egungo Palestina aldean finkatu ziren arte. Kultura aurreratua zuten, nekazaritzan, metalgintzan, arteetan eta gerran, batez ere. Itun Zaharrean, israeldarren etsai gisa agertzen dira. \n\"Philistia\" izenetik dator Palestina. Kanaango lurraldea \u201cPalestina\u201d bihurtuko zen erromatarrentzat Bar Kokhbaren matxinadaren ondoren (K.o. 132-136), Hadriano enperadore erromatarra agintean zela (K.o. 117-138). \nHistoria.\nEuren jatorria zalantzazkoa da, baliteke Kretatik etortzea, baina beste ikerlari batzuentzat, Anatoliatik atera bide ziren, Itsaso Beltzaren inguruko lurraldeetatik. DNA azterketek europar jatorriaren teoria indartu dute.\nEgiptoarren arabera, Itsasoko Herrietako bat osatzen zuten, \"peleset\" izena ematen zietan eta egungo Tel Avivetik Gazara bitarteko kostaldea hartzen zuten K.a. 1190. urte aldera, israeldarrak Palestina aldera iritsi ziren garai bertsuan. Filistia izeneko pentarkia edo pentapolis bat antolatuta zeuden (Gaza, Axdod, Axkelen, Gath eta Ekron). \nTestamendu Zaharrena, beren lurraldea ondaretzat Judak jaso bazuen ere, Josuek egin zuen konkistan ez zituen garaitu ahal izan filistiarrak. Sanson, Eli, Samuel eta Saulen garaietan (Saul beraien kontrako gerran hil zen), sarri eraso zuten Israel. Davidek, bere aldetik, askotan garaitu zituen eta beraien aginpideak gainbehera egin zuen. \nK.a. I. mendearen lehen erdian, asiriarren eta egiptoarren erasoen ondorioz guztiz galdu ziren arte.\nDesagertzea.\nFilisteoak gainbeheran hasi ziren Kanaango zonak Inperio Neoasirioak inbaditu zituenean K.a. 722. urtean. Sargon II.a erregeak (K.a. 722-705) Philistia inbaditu zuenean, Egiptok asiriarren aurkako matxinadak sustatu eta finantzatu zituen. Hurrengo hamar urteetan, Sargonen semeak, Sennacheribek (K.a. erreg. 705-681), matxinada guztiak gainditu eta hiriak suntsitu zituen. Jerusalem mantendu egin zen, baina gero babiloniarrek suntsitu zuten K.a. 587. urtean. Garai artako da filistearrak aipatzen diren azken berria.\nIndusketa arkeologikoen datuak.\nArkeologoek Israelgo filistiarrekin lotutako hiri asko induskatu dituzte, baita iparralderago dauden Jezreel bailarako leku batzuk ere. Indusketa horiek areto zabalak azalatu dituzte, Egear/Mizenikoen megaroien motako aretoen antzekoak, hau da, beheko su eta tronuen erdigunean duen gela handi bat. Zeramika filistear goiztiarra Egear/Mizenikoen zeramikaren antzekoa da, marroi eta beltzez apaindua. Euren nekropoliek ere egear kulturen hileta ohituren antzekoak dira. Ezer gutxi dakigu euren hizkuntzaz, baina zeramika pusketa batzuetan agertu diren inskripzioek semita hizkuntza ez den beste lengoaia batean idatzita daude, eta idazkun horien artetik izen eta hitz batzuk indoeuropar familiarekin lotu dira.\nHiri-plangintzaren eta oliba- eta ardo-industriaren berri eman zuten indusketek. Berrehun instalazio olibondo aurkitu dira, baita garagardotegiak, upeltegiak eta garagardotegiak banatzeko dendak ere. Filistearrak adituak ziren metalurgian (urrea, brontzea eta burdina erabiliz) eta arma-ekoizpenean. Israeldarrek ere erabili zituzten filistearren burdinazko tresnak eta armak.\nOro har, euren kultura azkar nahastu zen bertako eta inguruko kulturekin eta urtu. Filistearren idazkunik luzeena, Ekrongo erregearen inskripzioa da, tenplu baten eraikuntzagatik idatzia, VII. mendekoa eta fenizieraren antza duen Kanaandar hizkuntza batean idatzita.\nErlijioa.\nFilistearren jainko eta jainkosen artean Baal, Astarte, Asherah eta Dagon zeuden. Jainko horien izenak eta ezaugarriak kanaandarren erlijioaren osagaiak dira. Material arkeologikoaren bidez, aulkietan eserita dauden jainkosaren irudi komunak aurkitu dira. Irudi horiek, berriz ere, egearren ohiko jainkosaren gurtza da."}
{"id": "367368", "revid": "6327", "url": "https://eu.wikipedia.org/wiki?curid=367368", "title": "Filistarrak", "text": ""}
{"id": "367369", "revid": "6327", "url": "https://eu.wikipedia.org/wiki?curid=367369", "title": "Filistea", "text": ""}
{"id": "367370", "revid": "13403", "url": "https://eu.wikipedia.org/wiki?curid=367370", "title": "Mousteriar kultura", "text": ""}
{"id": "367374", "revid": "63274", "url": "https://eu.wikipedia.org/wiki?curid=367374", "title": "Mousteriar", "text": "Mousteriar Erdi Paleolitoaren barnean kokatua dagoen neandertal kultura arkeologikoa da, K.a. 300.000-30.000 bitartean hedatu zen, W\u00fcrm I eta W\u00fcrm II glaziazioak nahiz bien glaziazioen arteko aroan. Kultura honetako izena Frantziako hego-mendebaldeko Dordoina departamenduan dagoen Perigord eskualdeko Le Moustier izeneko harpetik datorkio, bertan 1860an Gabriel de Mortillet-ek historiaurreko kultur litikoa topatu zuen, eta 1907an topatutako Homo neanderthalensis gizakiari lotu ohi zaio. Kultur edo industria litiko hau nagusiki silex eta kuartzitan oinarritzen da, eta bere ohiko lanabesak honako hauek dira: arraska, puntak, arrakalatzaileak, atzealdeko labanak...\nZiur aski Acheulear kulturan jatorria du. Europa eta Ekialde Hurbilan jazo zen."}
{"id": "367381", "revid": "201", "url": "https://eu.wikipedia.org/wiki?curid=367381", "title": "San Joan Akrekoa", "text": ""}
{"id": "367383", "revid": "105290", "url": "https://eu.wikipedia.org/wiki?curid=367383", "title": "Uharte kontinental", "text": "Uharte kontinentalak kontinente batetik bereizita dagoen lur masa bat da, itsaso zerrenda batez bereizita, baina itsas azpitik lotura berean jarraitzen du. Uharte hauek kontinentearen jarraipen zuzena dira. Horrelako uharteen adibidea Groenlandia izan daiteke, Ipar Amerika kontinenteaz lotuta. Beste adibideak hauexek dira:\nZenbait kasutan sortutako uharte kontinentala kontinentearen altxatze baten ondorioa izan daiteke. Hori da, esaterako, Madagaskar uhartearen kasua. Uharte mota hori uharte mikrokontinental bezala ezagutzen da."}
{"id": "367384", "revid": "448", "url": "https://eu.wikipedia.org/wiki?curid=367384", "title": "Aieneen Harresia", "text": ""}
{"id": "367385", "revid": "1545", "url": "https://eu.wikipedia.org/wiki?curid=367385", "title": "Fighting the World", "text": "Fighting the World () Manowar estatubatuar heavy metal musika taldearen disko bat da. 1986-1987 bitartean Chicago hiriko Universal Recording estudioan grabatu eta 1987ko otsailaren 17an merkaturatu zuten.\nDisko honetako abesti guztiak taldeko Joey DeMaio baxujoleak idatzi zituen. Bitxikeri gisa, \"Defender\" abestiaren hitzaurrean Orson Welles zinema zuzendariarren solasaldia agertzen da."}
{"id": "367390", "revid": "1545", "url": "https://eu.wikipedia.org/wiki?curid=367390", "title": "Kings of Metal", "text": "Kings of Metal () Manowar estatubatuar heavy metal musika taldearen disko bat da. 1988ko azaroaren 18an merkaturatu zuten."}
{"id": "367391", "revid": "201", "url": "https://eu.wikipedia.org/wiki?curid=367391", "title": "La Espa\u00f1ola", "text": ""}
{"id": "367392", "revid": "105290", "url": "https://eu.wikipedia.org/wiki?curid=367392", "title": "Arbaso elkartea", "text": "Arbaso elkartea Euskal Herriko artisautza tradizionala sustatzeko elkartea da. Durangon sortu zuten 1995. urtean Xanti Illarramendik eta Bernat Vidalek. Euskal Herriko artisautza tradizionalarekin zerikusia zuten ongibideak zituzten artisuak batzeko helburuarekin jaio zen Arbaso. Izaera ezberdin bat eman nahi izan zioten, izaera nazionala, alegia. Egun Euskal Herriko artisautza elkarterik handiena da, ehun bat tailer biltzen baititu Hegoalde eta Iparraldekoak.\nEuskal Denda.\nUrtero abenduko zubian Arbasok Durangon antolatzen duen artisautza azoka da. Euskal Herri osoko 70 artisau eta \"stand\" inguru egoten dira. Durangoko Merkatu Zaharrean izaten da eta lau bost eguneko iraupena izaten du. Egun, Euskal Dendan Euskal Herriko artisautza azokarik garrantzitsuena da."}
{"id": "367393", "revid": "105290", "url": "https://eu.wikipedia.org/wiki?curid=367393", "title": "Medicus Mundi Nafarroa", "text": "Medicus Mundi Nafarroa Irabazi asmorik gabeko garapenerako lankidetzarako erakundea da, 1972an sortu zena. Batez ere, gizartearen oinarrizko osasun laguntzan dihardu. Afrika eta Latinoamerika herrialdeak ditu bere lana burutzeko esparru nagusiak.\nPobrezia handiko eremuetan bizi den jendearekin aritzen da gehienbat. Gizon eta emakumeen arteko berdintasuna, ingurumena zaintzea eta tokian tokiko erakundeak sendotzea ditu helburu. Hezkuntza garapenerako eta komunikazio jarduerak ere egiten ditu.\nNazioartean esperientzia handiko elkartea da, eta egitasmo anitz proposatu ditu foru erkidegoan. Nafarroako Urrezko Domina jaso zuen 1995ean.\nLankidetza.\nAfrikako 4 herrialdetan (Mali, Kongoko E. D., Ruanda eta Uganda) eta Latinoamerikan (Bolivia, Guatemala, Nikaragua eta Peru) egiten dute lan. Guatemala Hirian, Kinshasan, La Pazen eta Liman ere dituzte egoitzak."}
{"id": "367394", "revid": "336", "url": "https://eu.wikipedia.org/wiki?curid=367394", "title": "Kongoko E. D.", "text": ""}
{"id": "367395", "revid": "922", "url": "https://eu.wikipedia.org/wiki?curid=367395", "title": "Sumendi uharte", "text": ""}
{"id": "367396", "revid": "119347", "url": "https://eu.wikipedia.org/wiki?curid=367396", "title": "Bananal uhartea", "text": "Bananal uhartea (portugesez \"Ilha do Bananal\") munduko sedimentazio uharte handiena da, ia 20.000 km\u00b2 baititu (1.916.225 ha). Brasilgo Tocantins estatuan dago, eta bi ibaik mugatzen dute: Araguaia eta Java\u00e1es ibaiek, alegia. Geografikoki Goi\u00e1s, Mato Grosso eta Par\u00e1 estatuen mugetatik gertu dago. \"Bananal\" izena uharteak berez dituen basa bananondo ugariengatik jarri zioten. Uharteko iparraldean dago Araguaiako parke nazionala, eta haren barruan In\u00e3w\u00e9bohona eta Utaria Wyhyna/Ir\u00f2du Ir\u00e0na lur indigenak; uharteko hegoaldean eta mendebaldean, berriz, Araguaiako parkeko lur indigena dago. 1993tik UNESCOk Biosfera Erreserba bezala du katalogatuta eta Ramsar hitzarmena barruan dago.\nUhartean herri indigenen hamasei herrixka daude: Barra do Rio, Barreira Branca, Boa Esperan\u00e7a, Boto Velho, Cachoeirinha, Fontoura, JK, Kanoan\u00e3, Kaxiwe, Maca\u00faba, Santa Isabel, S\u00e3o Jo\u00e3o, Txoude, Txuiri, Wari-Wari eta Watau.\nHistoria.\n1773ko uztailaren 26an, Jos\u00e9 Pinto Fonseca serton inguruko biztanleak aurkitu zuen uhartea Mendebaldeko kulturarako, eta Santan izena eman zion. Gero, basa bananondoen ugaritasunak eman zion egungo izena uharteari.\nEzaugarriak.\nUhartea nahiko isolatua dago beste ertzetara joateko zubiak ez daudelako. Urtean zehar komunikazio nagusia txalupez egiten da. Garai lehorretan (ekaina-abuztua) ahal da automobilez bertara joan baina bertako biztanleak normalean zaldiz edo bizikletaz ibiltzen dira. Bertako herri indigenak lau etniakoak dira: Java\u00e9s, Karaj\u00e1, Ava Canoeiro eta Tux\u00e1. Turismoa gero eta garrantzi gehiago hartzen ari da.\nBalio ekologikoa.\nBrasilgo inguru ekologiko garrantzitsuenetariko bat da. Amazoniako oihanaren mugan, trantsizio lurraldea da hau, eta, horregatik, oso fauna eta flora dibertsifikatuak ditu. Espezie asko Mato Grossoko propioak dira: uirapurua (\"Cyphorhinus arada\"), botoa (\"Inia geoffrensis\", Amazoniako dortoka...\nFlora artean orkideak dira deigarriak (ma\u00e7aranduba, pia\u00e7ava eta canjerana). Begetazioan landak dira nagusi, han \"varj\u00f5es\" izena dute. Garrantzi handia dute, bestetik, hondarpeak eta berezko begetazioa."}
{"id": "367397", "revid": "6327", "url": "https://eu.wikipedia.org/wiki?curid=367397", "title": "Bookash uharte", "text": ""}
{"id": "367399", "revid": "448", "url": "https://eu.wikipedia.org/wiki?curid=367399", "title": "Bananal uharte", "text": ""}
{"id": "367403", "revid": "512", "url": "https://eu.wikipedia.org/wiki?curid=367403", "title": "Rodolfo II.a Germaniako Erromatar Inperio Santukoa", "text": "Rodolfo II.a (Viena, 1552ko uztailaren 18a - Praga, 1612ko urtarrilaren 20a) Germaniako Erromatar Inperio Santuko enperadorea izan zen 1576-1612 bitartean, Hungaria eta Kroaziako erregea (Rodolfo I.a izenarekin, 1572-1608), Bohemiako erregea (1575-1611) eta Austriako artxidukea (1576\u20131608).\nBiografia.\nMaximiliano II.a enperadorearen eta Maria Austriakoaren semea eta ondorengoa izan zen; Maria Karlos Habsburgokoa edo Karlos I.a Gaztelakoa enperadorearen alaba zen. Rodolfo II.a izaera ahulekoa, gaixo antzekoa eta eszentrikoa, Pragako gazteluan bizi izan zen 1583tik 1612an hil zen arte. Alkimiari zaletasun handia zion; Madrilgo gortean, osaba Filipe II.aren ondoan ikasi zuen, eta hortxe izan zituen, hain zuzen ere, alkimiarekin lehen harremanak. Astrologia, magia eta jostailu mekanikoak ere gogoko zituen.\nRodolfo II.a ospetsu egin zen magia, alkimia, mistizismoa, eta bestelako bitxikeriei buruzko eskuizkribu eta liburu arraroen bilduma ikaragarria zuelako; besteak beste, Roger Baconenak berarenak. Ez zituen, ordea, zientziak baztertzen, eta, esaterako, Galileo Galileiren \"Sidereus Nuncius\"en ale bat jasotzen lehenetakoa izan zen.\nBere entretenimendu eta nabarmenkeria bitxietan erabat murgilduta zela, bere begikoek eta familiako beste kideek menderatu zuten, eta altxortegia poliki-poliki murriztuz joan zen.\nRodolfo I.a Hungariakoa.\n1572an koroatu zuten Hungariako errege, eta otomandarren aurka eta noblezia hungariarraren parte handi baten alde jokatu zuen, eta\nFerenc N\u00e1dasdy eta Nicol\u00e1s P\u00e1lffy baroiak izan zituen inguruan. Turkiarren esku zeuden hainbat eta hainbat gotorleku hungariar berreskuratu zituzten.\nRodolfo, Germaniako enperadore eta Hamabost Urteetako Gerra.\nAita zuen Maximiliano II.a Habsburgokoa 1576an hil ondoren, Germaniako enperadore izan zen, Bohemia koroa hartu eta urtebete geroago.\n1570ean sinatutako Speyerko Itunaren ondoren, erresuma hungariarra hiru partetan banandua zegoen: mendebaldea, Habsburgotarren mende; erdialdea, turkoen mende; eta ekialdea, hungariarren printzerri transilvaniarra moldea zuena. Helburua, erreinua batzea zen; batetik, noblezia hungariarrak printze transilvaniarrarekin egin nahi zuen; bestetik, germaniarrek Habsburgotarrekin egin nahi zuten.\nRodolfok Transilvaniako printzerrian krisialdi bati aurre egin behar izan zion. Krisialdi horri Otomandar Inperioarekin zituen tirabirak gehituta, Hamabost Urteetako Gerra (1591-1606) izan zen ondorioa. 1606ko udazkenean, bake-hitzarmena sinatu zuen, eta hitzarmen horretan Transilvaniaren independentzia onartzen segitzen zuen.\nMezenasgoa.\nArteak asko babestu zituen; gortean hartu zituen Giuseppe Arcimboldo eta Bartholomeus Spranger margolariak. Zientziak ere babestu zituen, bai esperimentalak (astronomia, botanika edo matematikak) eta bai espekulatzaileak (alkimia, astrologia edo magia). Haren agintaldian izendatu zituzten \"matematikari inperial\" Tycho Brahe daniarra eta Johannes Kepler alemaniarra."}
{"id": "367404", "revid": "448", "url": "https://eu.wikipedia.org/wiki?curid=367404", "title": "Gasteizko Kuadrilla", "text": ""}
{"id": "367406", "revid": "6327", "url": "https://eu.wikipedia.org/wiki?curid=367406", "title": "Aguraingo Kuadrilla", "text": ""}
{"id": "367407", "revid": "6327", "url": "https://eu.wikipedia.org/wiki?curid=367407", "title": "Arabako Errioxako Kuadrilla", "text": ""}
{"id": "367408", "revid": "448", "url": "https://eu.wikipedia.org/wiki?curid=367408", "title": "A\u00f1anako Kuadrilla", "text": ""}
{"id": "367409", "revid": "119347", "url": "https://eu.wikipedia.org/wiki?curid=367409", "title": "Magic Circle Festival", "text": "Magic Circle Festival (euskaraz \"Zirkulu Magikoaren Jaialdia\") Magic Circle Music erakundeak urtero ospatu ohi duen heavy metal jaialdi bat da. Lehenbiziko aldiz Alemaniako Bad Arolsen udalerrian ospatu zen, 2009an Lorelei udalerrira lekualdatu zelarik.\n2010an Esloveniako Tolmin udalerriko Metalcamp kokalekuan ospatu zen."}
{"id": "367454", "revid": "512", "url": "https://eu.wikipedia.org/wiki?curid=367454", "title": "The Crown And The Ring", "text": "The Crown And The Ring (euskaraz \"Koroa Eta Eraztuna\") Manowar estatubatuar heavy metal musika taldearen abesti bat da. 1988an \"Kings of Metal\" diskoaren barnean merkaturatu zuten.\nAbesti honen lehenbiziko estudio grabaketa katedral batean ehun gizonezko ahotsez osatutako abesbatza batek eta organoz lagundurik burutu zen."}
{"id": "367517", "revid": "512", "url": "https://eu.wikipedia.org/wiki?curid=367517", "title": "The Warriors Prayer", "text": "The Warriors Prayer (euskaraz \"Gerlarien Otoitza\") Manowar estatubatuar heavy metal musika taldearen abesti bat da. 1988an \"Kings of Metal\" diskoaren barnean kaleratu zuten.\nGaia.\nBerez, ez da abestia, aldiz bai \"Blood of the Kings\" abestiaren sarrera edo hitzaurre modukoa. Berta, aitona eta bilobaren arteko solasaldia entzuten da, bilobak aitonari \"benetazko\" istorio bat kontatzeko erregutzen dio, aitonak bere haurtzaroko zaldun misteriotsu batzuei buruzko bizipen ziraragarri bat kontatzen diolarik. Azkenean, aitonak ipuina amaitzean bilonak zaldun misteriotsu horiek zeintzuk ziren galdetzen dio, aitonak ohiuz hau erantzunez: \"Who were They? They were the Metal Kings!\" (\"Zeintzuk zituan? Metalaren Erregeak zituan\"), Manowar taldeko kideak zirela iradokiz."}
{"id": "367519", "revid": "448", "url": "https://eu.wikipedia.org/wiki?curid=367519", "title": "Alfontso Irigoien", "text": ""}
{"id": "367524", "revid": "448", "url": "https://eu.wikipedia.org/wiki?curid=367524", "title": "Salamancako Unibertsitate", "text": ""}
{"id": "367526", "revid": "17", "url": "https://eu.wikipedia.org/wiki?curid=367526", "title": "Olinpiadak", "text": ""}
{"id": "367529", "revid": "105290", "url": "https://eu.wikipedia.org/wiki?curid=367529", "title": "Strandhill", "text": "Strandhill edo Larass (irlanderaz \"an Leathros\") Irlandako Sligoko konderriko herri turistikoa da. Konderriko Sligo hiriburutik 10 kilometro mendebaldera kokatzen da, konderriko aireportuaren ondoan.\nGeografia.\nStrandhill Ozeano Atlantikoan sartzen den \"C\u00fail Irra\" penintsulan dago. Knocknarea mendia, Coney uhartea, and Cullenamore hondartza ditu inguruan eta bereziki ezaguna dute surflariek."}
{"id": "367530", "revid": "98220", "url": "https://eu.wikipedia.org/wiki?curid=367530", "title": "Clonalis etxea", "text": "Clonalis etxea (ingelesez \"Clonalis House\") Roscommoneko konderriko Castlerea udalerrian kokatzen den gaztelua da, Irlandan.\nRuaidr\u00ed Ua Conchobair errege irlandar mitikoaren ondorengoak ziren O'Conortarren jatorrizko etxea da. Izan ere Clonalis etxea 1878an Charles Owen O'Conorrek eraiki bazuen ere, bazen aurretik beste jauregi bat bertan, baina sarritan urak hartzen zuenez berria egitea erabaki zuten.\nFamiliaren 100.000 liburutik gora gordetzen dira bertan. Irlandar historiarentzako liburutegi oso aberatsa da izan ere."}
{"id": "367531", "revid": "336", "url": "https://eu.wikipedia.org/wiki?curid=367531", "title": "Konkurrentzia inperfektu", "text": "Ekonomian, konkurrentzia inperfektua edo lehia inperfektua konkurrentzia perfektuarekin kontrajartzen den merkatu egoera da, non eragile bakoitzak merkatuko prezioak eta kopuruak finka ditzakeen hartutako erabakien bitartez, konkurrentzia perfektuan ez bezala. Konkurrentzia inperfektuan biltzen dira monopolioa, monopsonioa, oligopolioa eta konkurrentzia monopolistikoa.\nLehia inperfektuko egoeran, merkatu horretan dauden enpresek, aginte nahikoa edukitzera iritsi daitezke beraien merkatuko prezioetan eragina izanik. Merkatuan aginte edo botere hori edukitzeak kontsumitzaileengan ondorio negatiboak eduki ditzake.\nHala ere, merkatu honetan lehiatzen diren enpresek ez dute kontsumitzailearengan ongizate galera bat sortzen. Kasu batzuetan, lehia inperfektua gertatzen da produktoreek prezioak jartzeko duten boterearen ondorioz, hau da, oligopolio eta monopolioetan gertatzen den moduan. Baina, beste kasu batzuetan, eskariak duen boterearen ondorioz ezartzen dira prezioak, kasu hau oligopolio eta monopolioetan gertatzen da. Lehia monopolista ere agertzen da, hau da, beraien fabrikazioan bereizten dira eta prezioak ere nahiko ezberdinak izaten dira. Hau produktuen homogeneotasunaren aurka doa. Publizitatea ere lehia inperfektuaren iturria da, produktore ezberdinen homogeneotasuna distortsionatzen eta prestigioa aldatzen duelako; kontsumitzaileek produktuengan duten ezagutza-mailaren ondorioz produktore onurak ateratzen dizkio.\nEgoera desberdinak.\nLehia inperfektuan egoera ezberdin asko agertzen dira, baina garrantzitsuenak honako hauek dira:\nOndorioak.\nLehenik eta behin, aipatu behar da lehia inperfektua ez dela egoera desiragarri bat, gobernuak merkatuan lehia egoteko politika desberdinak ezartzen dituelako, eta horrela, merkatuko lehian jokaera ez leialak ezarriko dituzte, kontsumitzaileengan eraginik ez izateko. Beste alde batetik, lehia inperfektuko egoera batzuk eraginkorrak dira, nahiz eta enpresa publikoak izan. Egoera batzuetan gerta daiteke merkatuko eskala ekonomikoa enpresa bakar batek aprobetxatu dezakeela, lehiakideek baino eraginkortasun handiagoarekin ekoizten dutelako (lehiakide asko edo gehiago daudelako gutxiago ekoizteak esan nahi du eskala-ekonomia ez dela aprobetxatzen). Egoera honi monopolio naturala deitzen zaio. Monopolio naturala egoera bikaina da eta normalean jabetza estatuarena da. Monopolista arruntak ekoizpena murriztera eta prezioak handitzeko joera dauka, honek mesede egiten die ekoizleei, baina eraginkortasun globala murrizten du eta kontsumitzaileei eragin kaltegarriak eragiten dizkio."}
{"id": "367532", "revid": "105290", "url": "https://eu.wikipedia.org/wiki?curid=367532", "title": "Kellseko abade-etxea (Kilkenny)", "text": "Kellseko abade-etxea (ingelesez \"Kells Priory\", Kilkennyko konderrian, Kells herrian kokaturiko agustindar abade-etxe zabala da, Kilkennytik 15 kilometro hegoaldera dagoena. Abade-etxea baino gotorlekua ematen duenez bertakoek \"Seven Castles\" izenaz (\"zazpi gaztelu\") ezagutzen dute.\nHistoria.\nAbadetxea Geoffrey FitzRobert normandiarrak altxa arazi zuen 1193an. Geoffrey FitzRobert, Richard \"arku indartsu\" de Clare konkistatzailearen anaiordea zen. Ez zuen ordea hasiera samurra izan, lehenengo mende eta erdian hiru aldiz erasotu eta erre baitzuten abadetxea. Horregatik harresiak eraikitzea erabaki zuten.\nHorrela beraz, eraikin multzoak bi zati desberdin ditu, alde batetik ibaiaren ondoan dagoen monasterioa eta bestetik hegoaldeko eremu zabala hartzen duen harresiaren itxitura.\n1972an indusketa lanak hasi zituzten eta dagoeneko 20.000 piezatik gora sailkatu dituzte."}
{"id": "367533", "revid": "98220", "url": "https://eu.wikipedia.org/wiki?curid=367533", "title": "Kinnitty gaztelua", "text": "Kinnitty gaztelua (ingelesez \"Kinnitty Castle\", irlanderaz \"Caisle\u00e1n Cionn Eitigh\") Offalyko konderriko Kinnitty herrian dagoen gaztelua da.\nIzena \"Eitigh\" irlandar erregina mitologikoak ematen dio, bertan lurperatua izan zela esaten baita.\nGaztelua St. Finnian monasterioa zegoen toki berean eraiki zen. oraindik ikus daiteke monasterioaren gurutze zelta ere. 1955 eta 1985 artean Basogintza eskola egon zen bertan. 1994ean Ryan familiak erosi, berriztu eta ezkontzetarako erabiltzen hasi zen."}
{"id": "367534", "revid": "119347", "url": "https://eu.wikipedia.org/wiki?curid=367534", "title": "Russborough etxea", "text": "Russborough etxea (ingelesez \"Russborough House\") Wicklowko konderrian Blessington aintziren ondoan kokaturiko jauregia da.\nXVIII mendean eraiki zen, 1741 eta 1755 artean. Milltowneko kondea zen Joseph Leesonek eraiki zuen eta Richard Cassels irlandar arkitektuak diseinatu zuen. Palladianismo estiloan egina dago eta aurrealdeak 210 metrotako zabalera dauka.\nUrtez urte arte bilduma handitzen joan zen baina 1952an Alfred Beit millonario hego afrikarrak erosi zuen etxea eta bere bilduma propioa ekarri zuen, bertan Goya, Vermeer, Rubens, Vel\u00e1zquez eta Thomas Gainsborough daude besteak beste.\n2010an sutea izan zen mendebaldeko eraikinean eta sabaia erori zen. berrizten ari dira.\nAipatzekoa da arte bildumak lau lapurreta jasan dituela, lehenengoa IRAk 1974ean, eta hainbat lan oraindik ez dira berreskuratu."}
{"id": "367535", "revid": "98220", "url": "https://eu.wikipedia.org/wiki?curid=367535", "title": "Enniskillen gaztelua", "text": "Enniskillen gaztelua (ingelesez \"Enniskillen Castle\") Fermanagheko konderrian dagoen Enniskillen herriako gaztelua da.\nHugh Maguirek XVI mendean eraiki zuen gaztelua. Irlandarren hainbat eraso jasan zituen eta azkenean zortzi egunetako setioaren ondoren 1594ean irlandarrek eskuratu zuten.1607an Willy kaiptainak berriztu eta altzari berriak ezarri zituen. Honetaz gain Erne ibaiaren alboan dorrea eraiki zuen, \"Watergate\" izenekoa.\nGaur egun bi museo daude bertan, alde abtetik Fermanagheko konderriko museoa eta bestetik Enniskillengo museoa, edo zehazkiago esateko Enniskillengo fusilarien museoa."}
{"id": "367536", "revid": "1545", "url": "https://eu.wikipedia.org/wiki?curid=367536", "title": "Samson", "text": ""}
{"id": "367537", "revid": "6327", "url": "https://eu.wikipedia.org/wiki?curid=367537", "title": "Filistear", "text": ""}
{"id": "367538", "revid": "6327", "url": "https://eu.wikipedia.org/wiki?curid=367538", "title": "Filistindar", "text": ""}
{"id": "367539", "revid": "12788", "url": "https://eu.wikipedia.org/wiki?curid=367539", "title": "Juda", "text": "Juda izan daiteke:\nIkus, gainera.\nJuda izenetik sortutako hitzak:"}
{"id": "367540", "revid": "336", "url": "https://eu.wikipedia.org/wiki?curid=367540", "title": "Juda (patriarka)", "text": "Juda (hebreeraz: \u05d9\u05b0\u05d4\u05d5\u05bc\u05d3\u05b8\u05d4, \"Yhuda\") Bibliako pertsonaia da, hebrearren tribu nagusiaren aitzindaria (Genesia, XXXVII-XXXVIII). Jakoben eta Learen semea zen. Harengandik sortu zen Israelgo tribu jendetsuena. Hegoaldean zegoen Judaren jarraitzaileen lurraldea, Jerusalem eta Hebron aldean, eta eremu hartan osatu zen Judea. Salomon hil ondoren leinuak elkarrengandik bereizi zirenean (K.a. X. m.), Judaren eta Benjaminen ondoko leinuak elkartu eta Judaren erreinua osatu zuten biek. Jerusalem izan zuen hiriburu erresuma horrek."}
{"id": "367541", "revid": "1545", "url": "https://eu.wikipedia.org/wiki?curid=367541", "title": "Judeako erresuma", "text": ""}
{"id": "367542", "revid": "1545", "url": "https://eu.wikipedia.org/wiki?curid=367542", "title": "Epaileen liburua", "text": ""}
{"id": "367543", "revid": "1545", "url": "https://eu.wikipedia.org/wiki?curid=367543", "title": "Moabita", "text": ""}
{"id": "367544", "revid": "1545", "url": "https://eu.wikipedia.org/wiki?curid=367544", "title": "Ammondar", "text": ""}
{"id": "367545", "revid": "1545", "url": "https://eu.wikipedia.org/wiki?curid=367545", "title": "Ammonita", "text": ""}
{"id": "367546", "revid": "1545", "url": "https://eu.wikipedia.org/wiki?curid=367546", "title": "Ammonen seme-alabak", "text": ""}
{"id": "367547", "revid": "1545", "url": "https://eu.wikipedia.org/wiki?curid=367547", "title": "Ammon (argipena)", "text": "Ammon izan daiteke:"}
{"id": "367548", "revid": "119347", "url": "https://eu.wikipedia.org/wiki?curid=367548", "title": "Adair badia", "text": "Adair badia, baita Aduar badia ere, Mexikoko Sonora estatuan dagoen badia bat da. Kaliforniako golkoan dago. Badia honetako hezeguneak 2009tik Ramsar hitzarmenaren barruan daude. Badia Puerto Pe\u00f1asco herri turistikotik gertu dago.\nHiru dira ikus daitezkeen habitat nagusiak:\nZonaldean desagertzeko zorian dauden zenbait animalia ikus daiteke, besteak beste, \"Cyprinodon macularius\" endemismoa. Itsas dortokek presentzia ere garrantzi handia du: \"Caretta caretta\", \"Chelonia agassizi\", \"Chelonia mydas\", \"Dermochelys coriacea\" eta \"Lepidochelys olivacea\". Arrainen artean Kaliforniako golkoaren iparraldean hiru espezie endemikoak daude: \"Gillichthys seta\", \"Anchoa mundeoloides\" eta \"Leuresthes sardina\". Floran bi espezie endemikoak aipatzen dira: \"Distichlis palmeri\" eta \"Suaeda puertopenascoa\".\nHidrologiaren ikuspuntutik Adair badiaren balore nagusia lur azpiko akuifero baten presentzia da, Sonoyta-Puerto Pe\u00f1asco. Akuifero honek milaka urte ditu."}
{"id": "367549", "revid": "201", "url": "https://eu.wikipedia.org/wiki?curid=367549", "title": "Zister", "text": ""}
{"id": "367550", "revid": "201", "url": "https://eu.wikipedia.org/wiki?curid=367550", "title": "Zister ordena", "text": ""}
{"id": "367551", "revid": "201", "url": "https://eu.wikipedia.org/wiki?curid=367551", "title": "Zistertar ordena", "text": ""}
{"id": "367552", "revid": "201", "url": "https://eu.wikipedia.org/wiki?curid=367552", "title": "Zistertarren ordena", "text": ""}
{"id": "367553", "revid": "15795", "url": "https://eu.wikipedia.org/wiki?curid=367553", "title": "Gartzea IV.a Ramirez", "text": ""}
{"id": "367557", "revid": "512", "url": "https://eu.wikipedia.org/wiki?curid=367557", "title": "Hail And Kill", "text": "Hail And Kill (euskaraz \"Agur eta Hil\") Manowar estatubatuar heavy metal musika taldearen abesti bat da. 1988ko \"Kings of Metal\" diskoaren barnean kaleratu zuten."}
{"id": "367558", "revid": "512", "url": "https://eu.wikipedia.org/wiki?curid=367558", "title": "Kings Of Metal", "text": "Kings of Metal (euskaraz \"Metalaren Erregeak\") Manowar estatubatuar heavy metal musika taldearen abesti bat da. 1988ko izen bereko \"Kings of Metal\" diskoaren barnean kaleratu zuten."}
{"id": "367559", "revid": "512", "url": "https://eu.wikipedia.org/wiki?curid=367559", "title": "Pleasure Slave (Manowar)", "text": "Pleasure Slave (euskaraz \"Gozamen Esklabo\") Manowar estatubatuar heavy metal musika taldearen abesti bat da. 1988ko \"Kings of Metal\" diskoaren barnean kaleratu zuten."}
{"id": "367560", "revid": "512", "url": "https://eu.wikipedia.org/wiki?curid=367560", "title": "Heart Of Steel", "text": "Heart Of Steel (euskaraz \"Altzairuzko Bihotza\") Manowar estatubatuar heavy metal musika taldearen abesti bat da. 1988ko \"Kings of Metal\" diskoaren barnean kaleratu zuten. Gerora taldeak Herz Aus Stah izeneko alemanezko bertsio bat ere atera zuen."}
{"id": "367561", "revid": "512", "url": "https://eu.wikipedia.org/wiki?curid=367561", "title": "Sting Of The Bumblebee (Manowar)", "text": "Sting Of The Bumblebee (euskaraz \"Eulimandoaren Eztena\") Manowar estatubatuar heavy metal musika taldearen abesti bat da. 1988ko \"Kings of Metal\" diskoaren barnean kaleratu zuten.\nTalde honetako Joey DeMaio baxujoleak burututako Nikolai Rimski-Korsakov errusiar musikagilearen \"Eulimandoaren Hegaldia\" musikalan ezagunaren moldaketa da."}
{"id": "367562", "revid": "512", "url": "https://eu.wikipedia.org/wiki?curid=367562", "title": "Holy War (Manowar)", "text": "Holy War (euskaraz \"Gerra Santua\") Manowar estatubatuar heavy metal musika taldearen abesti bat da. 1987ko \"Fighting the World\" diskoaren barnean merkaturatu zuten."}
{"id": "367563", "revid": "119347", "url": "https://eu.wikipedia.org/wiki?curid=367563", "title": "Giorgione", "text": "Giorgione (Castelfranco Veneto, 1477 aldean - Venezia, 1510), jaiotza-izenez Giorgio Barbarelli da Castelfranco, Goi Pizkundeko italiar margolaria izan zen.\nVasarik idatzitako \"Pintore, eskultore eta arkitekto bikainenen bizitzak\" liburuan agertzen den arren, oso datu zehatz gutxi ezagutzen dira Giorgioneri eta bere obrari buruz: Giovanni Bellinirekin ikasi zuela Venezian, eta haren hamabi bat pintura gordetzen direla. Hala ere, bere eragina oso handia izan zen, Tizianorengan, batez ere. Oso gazterik hil zen, izurri bubonikoak jota, ziur aski. Giorgione izan zen itzaletan kolore nahastua erabili zuen lehen margolaria. Margolanik ezagunenak \"Pala di Castelfranco\" (1502 aldean, Duomo, Castelfranco Veneto), \"Ekaitza\" (\"Tempesta\", 1505-1508, Gallerie dell'Accademia, Venezia), \"Hiru filosofoak\" (\"Tre filosofi\", 1506-1508, Kunsthistorisches Museum, Viena), \"Lauraren erretratua\" (1506, Kunsthistorisches Museum, Viena) eta Fondaco dei Tedeschiko (Venezia) fresko zati bat dira."}
{"id": "367564", "revid": "12788", "url": "https://eu.wikipedia.org/wiki?curid=367564", "title": "Giorgio Barbarelli da Castelfranco", "text": ""}
{"id": "367567", "revid": "119347", "url": "https://eu.wikipedia.org/wiki?curid=367567", "title": "Castelfranco Veneto", "text": "Castelfranco Veneto (venezieraz: \"Cast\u00e8o\") Italiako ipar-ekialdeko hiria da, Trevisoko probintzian dagoena, Veneto eskualdean. Treviso, Padua eta Vicenzaren artean dago. 2010ean 33.675 biztanle zituen.\nHirigune historiko harresiduna eta gaztelua ezin hobeki kontserbaturik daude. Giorgione, Pizkundeko margolari ospetsuaren sorterria da eta katedralean (\"Duomo Arcipretale Abbaziale di Santa Maria Assunta e San Liberale\") bere margolan hoberenetako bat dago, \"Pala di Castelfranco\"."}
{"id": "367568", "revid": "44278", "url": "https://eu.wikipedia.org/wiki?curid=367568", "title": "Ziza ilun-hankahorixka", "text": "Ziza ilun hanka-horixka (\"Tricholoma portentosum\") \"Tricholomataceae\" familiako onddo bat da. Perretxiko jangarri hau koniferoen basoetan hazten da batez ere, Europa osoan eta Ipar Amerikan.\nSinonimoak: Burubeltz, ziza beltz, ziza ilun-tiznera, ziza ilun-hankazuriska.\nEzaugarriak.\nPerretxiko handia ekoizten du, 3-11 cm diametro dituen txapel ganbilekoa eta ertz irregularrekoa. Txapela itsaskorra da hezetasuna dagoenean. Gris iluna edo beltza da, eta marra ilunagoak izan ohi ditu erditik ertzera. Kolorea argitu egiten da pixka bat ertzera hurbiltzean, eta batzuetan \u00f1abardura horixka edo purpurak eduki ditzake. Orri adnatu zuriak ditu, eta hanka zuria, goialdean \u00f1abardura horia duena. Hanka 4-12 cm luze eta 1-3 cm zabal da. Esporak zuriak dira.\nHabitata.\nUdazkenaren amaieran ekoizten du perretxikoa Europa eta Ipar Amerikako koniferoen basoetan. Gehienetan \"Pinus sylvestris\" espezieko pinuekin lotuta ageri da, baina batzuetan haritz eta pagoekin ere agertzen da.\nJangarritasuna.\nPerretxiko jangarria eta oso estimatua da, baina adituak ez direnek basoan ez hartzea aholkatzen da, antzekoak diren beste espezie pozoitsu batzuekin nahas baitaiteke, batez ere \"Tricholoma pardinum\" pozoitsuarekin.\nBanaketa eremua.\nEuropa, Ipar Amerika, Errusia, Japonia."}
{"id": "367569", "revid": "1712", "url": "https://eu.wikipedia.org/wiki?curid=367569", "title": "Tricholoma portentosum", "text": ""}
{"id": "367570", "revid": "219", "url": "https://eu.wikipedia.org/wiki?curid=367570", "title": "Loughcrew", "text": "Loughcrew (irlanderaz \"Loch Craobh\") Irlandako hilobi megalitikoa da, K.a. 3500 eta 3000 artean eraikitakoa. Meatheko konderriko Oldcastle herrian kokaturik dago \"Sliabh na Caill\u00ed\" muinoaren gainean hain zuzen ere.\nEgitura.\nIrlandako lau korridorezko hilobietako bat da, besteak Br\u00fa na B\u00f3inne, Carrowkeel eta Carrowmore dira, eta guztiak garai beretsuan eraiki ziren. Gurutze itxurako gelak dituzte eta tumuloz estalita daude. Loughcrew hiru zatitan banaturik dago, bi zati muinoaren gainean daude \"Carnbane East\" eta \"Carnbane West\", hirugarrena aldiz Patrickstownen azaltzen da, baina ez dago hain egoera onean. Guztira 23 hilbobi daude Loughcrewen.\nMartin Brennan ikerlari amerikar-irlandarrak 1980an aurkitu zuen udaberriko ekinozioan argiak korridore guztia zeharkatu eta barnealdeko irudiak argitzen dituela.\nKondaira.\nMuinoaren irlanderazko \"Sliabh na Caill\u00ed\" izenak \"sorginaren muinoa\" esan nahi du. Kondairak dio sorgin erraldoi batek eraiki zuela amantalean harri erraldoiak ekarriz.\nHistoria.\nMendeetan zehar Plunkett familia normandiarraren lurretan egon da. Familiaren eliza bera ere lurraren barnean egina dago. Isolaturik dagoenez katolikoentzako elkargunea ere izan zen, epaitegi gisa erabiltzen zelarik. 1640ko irlandar matxinadetan parte hartu zuten Plunkettarrek, eta horregatik 1655ean beren lurraldeak galdu eta Ingalaterrako erregeak Naper familiari eman zizkion. Hauek 730 km\u00b2-ko lursaila jaso zuten Meatheko konderrian."}
{"id": "367571", "revid": "219", "url": "https://eu.wikipedia.org/wiki?curid=367571", "title": "Carrowkeel", "text": "Carrowkeel (irlanderaz \"An Cheathr\u00fa Chaol\") Irlandako hilobi megalitikoa da. Sligoko konderrian badago ere Roscommoneko Boyle herritik oso gertu dago.\nEgitura.\nIrlanderazko \"An Cheathr\u00fa Chaol\" izenak \"gela estua\" esan nahi du. Carrowkeeel Irlandako lau korridorezko hilobietako bat da, besteak Br\u00fa na B\u00f3inne, Loughcrew eta Carrowmore dira, eta guztiak garai beretsuan eraiki ziren. Karbono-14 bidezko datazioaren arabera, hilobi hauek k.a. 3400 eta 3100 artean eraiki ziren. Hamalau korridorezko hilobi aurkitzen dira Caarrowkeelen eta sei gehiago daude alboan dagoen Keshcorran multzoan.\nKokapena.\nCarrowkeel Arrow aintziraren ondoko muinoaren gainean dago eta hilobiak \"Cuil Irra\" penintsulari begira daude, mendebaldera beraz. Norabide hartan dago Carrowmore hilobia ere."}
{"id": "367572", "revid": "219", "url": "https://eu.wikipedia.org/wiki?curid=367572", "title": "Carrowmore", "text": "Carrowmore (irlanderaz \"An Cheathr\u00fa Mh\u00f3r\") Irlandako hilobi megalitikoa da. Sligoko konderrian dago \"C\u00fail Irra\" penintsulan. K.a. 3500 eta 3000 urteen artean eraiki zen.\nEgitura.\nIrlanderazko \"An Cheathr\u00fa Mh\u00f3r\" izenak \"gela handia\" esan nahi du. Carrowkeeel Irlandako lau korridorezko hilobietako bat da, besteak Br\u00fa na B\u00f3inne, Loughcrew eta Carrowmore dira, eta guztiak garai beretsuan eraiki ziren.\nGaur egun oraindik 30 hilobi ikus daitezke. Trikuharri txikiez osaturiko zirkuluak dira, zirkulu bakoitzak 12-15 metrotako erradioa zeukalarik. Batzuetan barneko zirkulu bat ere agertzen da. Zirkulu bakoitzean 30-40 harkaitz daude batazbeste.\nListoghil.\nTrikuharri zirkuluen artean, hilobirik handiena erdian dago, punturik gorenean, eta \"Listoghil\" izena du. Lehen estalita zegoela uste den arren gaur egun sabairik gabea da. Korridorearen bukaeran 34 metroko diametroa duen gela zabala dauka, erdian trikuharri bat dago gainera."}
{"id": "367573", "revid": "12788", "url": "https://eu.wikipedia.org/wiki?curid=367573", "title": "Oseas", "text": "Oseas izan daiteke:"}
{"id": "367574", "revid": "336", "url": "https://eu.wikipedia.org/wiki?curid=367574", "title": "Oseas (profeta)", "text": "Oseas (hebreeraz: \u05d4\u05d5\u05b9\u05e9\u05b5\u05c1\u05e2\u05b7, estandar \"Hoshea\", tiberieraz \"H\u00f4\u0161\u0113\u0103\u02bb\", \"Salbamen\"; antzinako grezieraz: \u1f68\u03c3\u03b7\u03ad, \"\u014cs\u0113\u00e9\") Biblian, hamabi profeta txikietako bat da, haren izeneko liburuaren egilea. Samariako erresuman aritu izan zen, K.a. 752tik K.a. 725 arte. Oseasen liburuan ikusten den ideia nagusia, Jahveren maitasuna da, Israelen eskergaiztasunari kontrajarririk.\nHirurogei urtez lan egin zuen eta idatzizko profeziak uzteko profeta bakarra izan zen. Aita Beeri profeta izan zuen."}
{"id": "367575", "revid": "1545", "url": "https://eu.wikipedia.org/wiki?curid=367575", "title": "Duccio di Buoninsegna", "text": ""}
{"id": "367576", "revid": "119347", "url": "https://eu.wikipedia.org/wiki?curid=367576", "title": "Israelgo Erresuma", "text": "Israelgo Erresuma historian zehar, hainbat estatu ezberdinen izena izan da:"}
{"id": "367577", "revid": "1545", "url": "https://eu.wikipedia.org/wiki?curid=367577", "title": "Israelgo erresuma", "text": ""}
{"id": "367578", "revid": "105290", "url": "https://eu.wikipedia.org/wiki?curid=367578", "title": "Zutabe (testu-tipo)", "text": "Kazetaritzan, batez ere prentsa idatzian, maiztasun batez errepikatzen diren artikulu laburrei deitzen zaie zutabeak.\nErabiltzen diren gaiak ez dira beti egunerokotasunari loturik. Zutabeak iritzi artikuluak izaten dira maiz, baina ez beti. Artikuluaren mamia egilearen burutazioak |baliabide literarioekin apaindurik izaten dira. Egileari prentsa idatzi tradizionalean leku finkoa gordetzen ziotelako eta leku horri zutabe itxura hartzen ziotelako nonbait, hortik zutabe izena.\nZutabe tipoak.\nZutabeak bi multzo nagusitan sailka daitezke:\nSariak.\nPulitzer sarietako batzuk zutabegileei esleiturik izan dira inoiz"}
{"id": "367579", "revid": "119347", "url": "https://eu.wikipedia.org/wiki?curid=367579", "title": "Israelgo Erresuma (batua)", "text": "Israelgo Erresuma (hebreeraz: \u05de\u05de\u05dc\u05db\u05ea \u05d9\u05b4\u05e9\u05b0\u05c2\u05e8\u05b8\u05d0\u05b5\u05dc, \"Mamlekt Yi\u015bra\u02c0el\"; hebreera modernoan: \"Mamlekhet Yisra'el\"; hebreera tiberianoan: \"Maml\u00e9\u1e35e\u1e6f Yisrael\") edo Judea eta Israelgo Erresuma Batua (hebreeraz: \u05de\u05de\u05dc\u05db\u05ea \u05d9\u05e9\u05e8\u05d0\u05dc \u05d4\u05de\u05d0\u05d5\u05d7\u05d3\u05ea) israeldarren lehenengo erresuma izan zen.\nBibliaren arabera, monarkia eratu baino lehen Israelgo Hamabi Tribuak epaileak izeneko buruzagiek gobernatuak ziren, konfederazio batean. K.a. 1020 inguruan, atzerritar herrien presiopean, tribuek batzea erabaki eta Samuel epaileak Saul izendatu zuen errege."}
{"id": "367580", "revid": "1545", "url": "https://eu.wikipedia.org/wiki?curid=367580", "title": "Judea eta Israelgo Erresuma Batua", "text": ""}
{"id": "367581", "revid": "1545", "url": "https://eu.wikipedia.org/wiki?curid=367581", "title": "Israelgo Erresuma (monarkia batua)", "text": ""}
{"id": "367582", "revid": "512", "url": "https://eu.wikipedia.org/wiki?curid=367582", "title": "Tobiasen liburua", "text": "Tobiasen liburua (hebreeraz \u05d8\u05d5\u05d1\u05d9\u05d4 \"Tobiah\" \"Yahweh ona da\") Itun Zaharreko liburu deuterokanonikoa da. Arameraz idatzita dago, K. a. IV. edo III. mendean, eta Tobiasen historia kontatzen du. Ezkontzari, familiari, hildakoekiko betebeharrei eta abarren erabilerari buruzko ikasgaiak jasotzen ditu.\nProtestanteek apokrifotzat jotzen dute, Tanajen inoiz ez dutelako sartu eta antzinako judaismoan kanonikoa ez delako. Hala ere, greziar-hebrear Biblian (Septuaginta) eta Itsaso Hileko Eskuizkribuen aramera eta hebreerazko pasarteetan dago.\nArgumentua.\nTobias Itun Zaharreko bi pertsonaiaren izena da, aita eta semea. Neftali tribuko juduak ziren. Niniven erbesteraturik zela, aita itsutu zen eta semea Media lurraldera bidali zuen. Azarias izeneko ezezagun batek Ekbatanara eraman zuen Tobias gaztea eta han Sararekin ezkondu zen. Ninibera itzulirik, Azariasek aitaren itsutasuna nola sendatu erakutsi zion. Azarias hori Rafael goiaingerua omen zen."}
{"id": "367583", "revid": "512", "url": "https://eu.wikipedia.org/wiki?curid=367583", "title": "Judithen liburua", "text": "Judithen liburua (hebreeraz \u05d9\u05b0\u05d4\u05d5\u05bc\u05d3\u05b4\u05d9\u05ea \"Yehudit\" \"bedeinkatua\") Itun Zaharreko liburu deuterokanonikoa da, juduek eta protestante gehienek onartzen ez dutena.\nHolofernes asiriarrak Betulia hiriari egindako erasoa kontatzen du, eta nola azkenean Israelek irabazi zuen Judithi esker.\nLiburua anakronismoz beterik dagoenez, aditu askok ez dute fidagarritzat hartzen eta, batzutan, lehenengo eleberri historikotzat \nArgumentua.\nJudith Manasesen alarguntsa izan zen. Holofernesen ostea Betuliara joan zen hiri hori menderatzeko asmoz. Hori galarazteko, apaindu eta Holofernesengana joan zen Judith. Buruzagia liluratuta utzi zuen eta berarekin zegoela, burua moztu zion Judithek."}
{"id": "367584", "revid": "1545", "url": "https://eu.wikipedia.org/wiki?curid=367584", "title": "Juditen liburua", "text": ""}
{"id": "367586", "revid": "336", "url": "https://eu.wikipedia.org/wiki?curid=367586", "title": "Joelen liburua", "text": "Joelen liburua (, \"Yoel\") Itun Zaharreko liburu kanonikoa, Joelek idatzia. Lau atal ditu liburuak. Oti izurrite bat (I-II. ataletan), eta Izpiritu Santuaren eta Josafaten haranaren profeziak (IV. atala) egin zituen Joelek liburu hartan."}
{"id": "367587", "revid": "512", "url": "https://eu.wikipedia.org/wiki?curid=367587", "title": "Habakuk", "text": "Habakuk (; ) Itun Zaharreko igarle txikietako bat da. Bere izena bera duen liburua K.a. 600 urte inguruan idatzi zen. Elkarrizketa moduan eraturik dago; igarleak Jainkoari galdetzen dio ea noiz amaituko den herri santuaren zigorra, babiloniarren uztarripetik askatzeko. Yahvek zapaltzaileen hondamendia iragar dezan agintzen dio, hala gertatuko baita aurki."}
{"id": "367588", "revid": "58701", "url": "https://eu.wikipedia.org/wiki?curid=367588", "title": "Salmoen liburua", "text": "Salmoen liburua (hebreeraz \u05ea\u05b0\u05d4\u05b4\u05dc\u05b4\u05bc\u05d9\u05dd, estandar \"Tehillim\", tiberieraz \"T\u0259hill\u00eem\", \"gorespenak\") Itun Zaharreko liburua da, 150 idazlan sakraturen bilduma, bost multzotan banatua, data zehatzik eta egile ezagunik ez duena. Lehen saila ustez Davidena da, bigarrena eta hirugarrena beste zenbait egilerena, eta azken biak, egile ezezagunenak. Jatorrian kantatzeko idatzi ziren, eta nola erabili eta kantatu behar ziren adierazten zuten oharrak izaten zituzten askotan."}
{"id": "367589", "revid": "1545", "url": "https://eu.wikipedia.org/wiki?curid=367589", "title": "Salmoak (Biblia)", "text": ""}
{"id": "367590", "revid": "1545", "url": "https://eu.wikipedia.org/wiki?curid=367590", "title": "Salmoak", "text": ""}
{"id": "367591", "revid": "336", "url": "https://eu.wikipedia.org/wiki?curid=367591", "title": "Esaera Zaharren liburua", "text": "Esaera Zaharren liburua (hebreeraz \u05de\u05b4\u05e9\u05b0\u05dc\u05b5\u05d9, \"Mish'ley\") Itun Zaharreko liburu kanonikoa. Arau moralez eta esaera zaharrez osaturiko bilduma batzuk jasotzen ditu liburuak. Bilduma zaharrenak Salomonen eta Ezekiasen eskribauen garaikoak dira (K.a. 700). Bildumen multzoa, berriz, K.a. 400. urtean osatu zuen ezezagun batek."}
{"id": "367592", "revid": "1545", "url": "https://eu.wikipedia.org/wiki?curid=367592", "title": "Esaera Zaharrak (Biblia)", "text": ""}
{"id": "367593", "revid": "119347", "url": "https://eu.wikipedia.org/wiki?curid=367593", "title": "Abestirik Ederrena", "text": "Kantarik Ederrena ( \"\u0160\u00eer Ha\u0160\u00eer\u00eem\"; LXX.ren grezieraz: \"Aisma Aismat\u014dn\"; Vulgataren ) Itun Zaharreko liburua da, Tanajen azken atalean, Ketuvimen, dagoena.\nSalomonena bide zen liburu hau, seguruenik K.a. V edo VI. mendean idatzia da.\nProtagonistak emakume bat (bertso batean \"shunemdarra\" deitua, AE 6:13) eta gizon bat ditu, elkarren arteko gorteatzetik burutzera deskribatuz. Eduki erlijiosoa ez duenez, batzuetan Jainkoa eta Israel arteko harremanaren metaforatzat jo dute.\nLiburuaren hasieran Salomon aipatzen da liburuaren egiletzat, eta hala ulertu izan da erlijio juduan eta erlijio kristauan. Baina, egia izatera, obrak K.a. X. mendean egina izan behar zuen, eta hori ez da sinesgarria, Bibliako lehenengo bost liburuak ez baitziren idatzi K.a. VII. mendera arte. Egiletza Salomoni egoztea, beraz, ez da erreala. Testuan ageri den hebreera-mota, gainera, berandukoa da eta badu arameeraren eta grekoaren eragina ere. Arrazoi filologiko horietan oinarriturik, jotzen da K.a. IV. mendean idatziko zela.\nEzaugarriak.\nKantarik Ederrena maitasunezko kanta-bilduma da, amodio-poema, da. Maitasunaren betiko gai eta hizkera erabiltzen ditu.\nPoemen elkarrizketa gisa eratua dago. Ez da beti erraza zati bakoitza solaskideen artean banatzea, ezta poema osoaren egitura eta zatien mozketak erabakitzea ere. Baditu, hala ere, barne-batasuna ematen dioten zenbait osagai: protagonista berberak txandatuz doaz hasieratik azkena arte eta hainbat esaldi, irudi, gai eta atal oso errepikatzen dira.\nMaitasuna da liburuaren gaia, emakumea eta gizona elkarrekin lotzen dituen maitasuna: maitasunaren miraria, harriduraz eta xarmaz inguratua; bere argitan mundua antzaldatzen duen maitasuna, dena bere sinbolo eta adierazpide bihurtzen duela: baratze eta zuhaitzak, loreak eta fruituak, hiria eta landa, lurrinak eta zaporeak\u2026 Mundua maitasunaren inguruan bildua ematen du. Zentzumen guztiek dute parte maitasunaren festan.\nKantarik Ederreneko maitasuna gorpuztua da, eta gorputzaren miresmena aipagarria da poeman; baina, era berean, pertsonari bere barne-muinean dagokiona ere bai: \u00abNirea da maitea eta ni harena\u00bb (2,16; 6,3).\nMaitasuna ezin da erosi \u2013dohain librea da\u2013 eta heriotza bera ere ezeztatzeko indarra du (8,6-7). Maitasunaren dialektika ere poema osoan nabari da: presentzia eta absentzia, gozamena eta nostalgia, lorpena eta etengabeko bilaketa\u2026 Maitasunak harantzago du beti betetasuna. \u00abZatoz, zatoz\u00bb errepikatu ondoren (2,10.13; 7,12), \u00abZoaz ihesi\u00bb esanez (8,14) bukatzen da poema, adierazi nahian jabetza iheskorra dela maitasuna.\nInterpretazioa.\nInolako aipamen erlijiosorik gabe giza maitasun hutsa ospatzen du liburuak, eta hori harrigarria da judu- nahiz kristau-tradizioan; harrigarria, orobat, Bibliaren barnean aurkitzea. Harridura hori leuntzeko, interpretazio alegorikora jo ohi da maiz, maitaleengan Jainkoa eta herria nahiz Kristo eta Eliza ikusiz, eta kanta osoa Jainkoaren eta gizakiaren maitasun-harremanen sinbolo gisa irakurriz. Hala ere, argi dago Kantarik Ederrenak giza maitasuna bere osotasunean kantatzen duela. Horregatik, interpretazioa honela egin da: \u00abJainkoa maitasuna denez\u00bb (1 J 4,8), egiazko giza maitasuna Jainkoaren beraren isla da, eta maitasunak sortzen dituen hitz ederrak Jainkoaren hitz dira. Ez giza maitasuna kenduz, baizik eta sakonduz eta finkatuz hurbil daiteke sinestuna Jainkoarengana.\nEskema.\nOrdena jakinik ez duenez, sailkapena ez da erraza. Sailkapenik berrien eta onartuenaren arabera, atariko bat, bost kanta eta bi eranskin ditu:"}
{"id": "367594", "revid": "1545", "url": "https://eu.wikipedia.org/wiki?curid=367594", "title": "Tananarive", "text": ""}
{"id": "367595", "revid": "1545", "url": "https://eu.wikipedia.org/wiki?curid=367595", "title": "Joseph Edward Murray", "text": ""}
{"id": "367596", "revid": "1545", "url": "https://eu.wikipedia.org/wiki?curid=367596", "title": "Joseph E. Murray", "text": ""}
{"id": "367597", "revid": "6327", "url": "https://eu.wikipedia.org/wiki?curid=367597", "title": "E. Donnall Thomas", "text": ""}
{"id": "367600", "revid": "119347", "url": "https://eu.wikipedia.org/wiki?curid=367600", "title": "Maser (Italia)", "text": "Maser Italiako ipar-ekialdeko hiria da, Trevisoko probintzian dagoena, Veneto eskualdean. Veneziatik 50\u00a0km ipar-mendebaldera eta Trevisotik 30\u00a0km ipar-mendebaldera dago. 2010ean 4.947 biztanle zituen.\nAndrea Palladio, Pizkundeko arkitekto handia, Maserren hil zen, eta bertan dago Villa Barbaro, bere lanik garrantzitsuenetako bat."}
{"id": "367601", "revid": "17", "url": "https://eu.wikipedia.org/wiki?curid=367601", "title": "Eugenio", "text": ""}
{"id": "367603", "revid": "17", "url": "https://eu.wikipedia.org/wiki?curid=367603", "title": "Antoine Augustin Cournot", "text": ""}
{"id": "367604", "revid": "17", "url": "https://eu.wikipedia.org/wiki?curid=367604", "title": "Antoine Cournot", "text": ""}
{"id": "367605", "revid": "17", "url": "https://eu.wikipedia.org/wiki?curid=367605", "title": "Augustin Cournot", "text": ""}
{"id": "367606", "revid": "119347", "url": "https://eu.wikipedia.org/wiki?curid=367606", "title": "Niauxko haitzuloa", "text": "Niauxko haitzuloa (frantsesez \"Grotte de Niaux\") Frantziako hegoaldeko Ari\u00e8ge departamenduan kokatutako Vicdessos haranean dagoen haitzulo bat da, Pirinoetan, Niaux udalerritik hurbil eta Tarascon-sur-Ari\u00e8ge udalerritik 7 kilometrotara.\nBertan 800 metro barna sartu ezkero, \"Areto Beltza\" delakoa topa daiteke, bikain kontserbatutako ehunen bat abereen margoez osatutako errotonda natural bat da. Orain dela 13.000 urte eginak, Magdaleniar aroan, lerro beltzez irudikatutako margo hauek eskualde honetako historiaurreko abereak irudikatzen dituzte, haien artean bisonteak, zaldiak (gaur egungo euskal Herriko pottokak), oreinak eta piriniotar basahuntzak."}
{"id": "367607", "revid": "17", "url": "https://eu.wikipedia.org/wiki?curid=367607", "title": "Oligopolistiko", "text": ""}
{"id": "367608", "revid": "17", "url": "https://eu.wikipedia.org/wiki?curid=367608", "title": "Monopolista", "text": ""}
{"id": "367609", "revid": "17", "url": "https://eu.wikipedia.org/wiki?curid=367609", "title": "Monopolistiko", "text": ""}
{"id": "367610", "revid": "17", "url": "https://eu.wikipedia.org/wiki?curid=367610", "title": "Oligopolista", "text": ""}
{"id": "367613", "revid": "201", "url": "https://eu.wikipedia.org/wiki?curid=367613", "title": "Aurora (astronomia)", "text": ""}
{"id": "367614", "revid": "512", "url": "https://eu.wikipedia.org/wiki?curid=367614", "title": "Aurora", "text": "Aurora honakoa izan daiteke:"}
{"id": "367615", "revid": "34394", "url": "https://eu.wikipedia.org/wiki?curid=367615", "title": "Uhartedi Artikoa (Kanada)", "text": ""}
{"id": "367616", "revid": "34394", "url": "https://eu.wikipedia.org/wiki?curid=367616", "title": "Kanadako Artxipelago Artikoa", "text": ""}
{"id": "367617", "revid": "201", "url": "https://eu.wikipedia.org/wiki?curid=367617", "title": "Aurora boreal", "text": ""}
{"id": "367618", "revid": "201", "url": "https://eu.wikipedia.org/wiki?curid=367618", "title": "Aurora austral", "text": ""}
{"id": "367619", "revid": "34394", "url": "https://eu.wikipedia.org/wiki?curid=367619", "title": "Artxipelago Artikoa", "text": ""}
{"id": "367620", "revid": "34394", "url": "https://eu.wikipedia.org/wiki?curid=367620", "title": "Antilletako itsasoa", "text": ""}
{"id": "367621", "revid": "119550", "url": "https://eu.wikipedia.org/wiki?curid=367621", "title": "Kodiak", "text": "Kodiak hitzak honakoa adieraz dezake:"}
{"id": "367622", "revid": "34394", "url": "https://eu.wikipedia.org/wiki?curid=367622", "title": "Los Llanos", "text": ""}
{"id": "367623", "revid": "56334", "url": "https://eu.wikipedia.org/wiki?curid=367623", "title": "Zirkuitu elektronikoa", "text": ""}
{"id": "367624", "revid": "336", "url": "https://eu.wikipedia.org/wiki?curid=367624", "title": "NIFL Premiership (Ipar Irlanda)", "text": "Ipar Irlandako futbol liga, gaur egun \"NIFL Premiership\" (izen osoa \"Nothern Ireland Football League Premiership\") Ipar Irlandako futbol txapelketa nagusia da. UEFAren sailkapenean 47. postuan dago. Belfasteko Linfield eta Glentoran dira txapelketa gehien irabazi dituzten taldeak.\nHistoria.\n1890an sortu zenez munduko bigarren liga zaharrena da Ingalaterrako Premier Leagueren ondoren. Eskoziako Liga baino astebete lehenago sortu zen Irlandakoa. Garai hartan Irish Premier League izena zuen eta uharte osoko taldeek hartzen zuten parte. 1921ean uhartea bitan banatu zenean Ipar Irlandak liga honekin jarraitu zuen eta Irlandako Errepublikak liga berria abiatu zuen.\nLigak bi etenaldi izan ditu 1915 eta 1919 artea Lehen Mundu Gerraren eraginez eta 1940 eta 1947 artean Bigarren Mundu Gerraren erruz.\n2003an Irish Premier League izena hartu zuen eta 2008an hasi zen IFA Premiership deitzen. 2013an liga birsotu zen NIFL Premiership izenarekin.\nGaur egungo egitura.\n12 taldek hartzen dute parte eta bakoitzak hiru aldiz jokatzen du aurkari bakoitzarekin, guztira 33 jardunaldi izaten dira beraz. Ondoren aurreneko seiek laugarren partida bana jokatzen dute elkarren artean irabazlea eta Europako txapelketetarako sailkatzeko, eta azkenengo seiek ere elkarren artean jokatzen dute jeitsiera postuak erabakitzeko. Horrela beraz, talde bakoitzak 38 partida jokatzen ditu."}
{"id": "367625", "revid": "34394", "url": "https://eu.wikipedia.org/wiki?curid=367625", "title": "Magallanes itsasartea", "text": ""}
{"id": "367626", "revid": "34394", "url": "https://eu.wikipedia.org/wiki?curid=367626", "title": "Magdalena ibaia", "text": ""}
{"id": "367627", "revid": "34394", "url": "https://eu.wikipedia.org/wiki?curid=367627", "title": "Managua (aintzira)", "text": ""}
{"id": "367628", "revid": "34394", "url": "https://eu.wikipedia.org/wiki?curid=367628", "title": "Xolotl\u00e1n aintzira", "text": ""}
{"id": "367629", "revid": "201", "url": "https://eu.wikipedia.org/wiki?curid=367629", "title": "Iparburu", "text": ""}
{"id": "367630", "revid": "201", "url": "https://eu.wikipedia.org/wiki?curid=367630", "title": "Hego polo", "text": ""}
{"id": "367631", "revid": "201", "url": "https://eu.wikipedia.org/wiki?curid=367631", "title": "Eguzki-haize", "text": ""}
{"id": "367632", "revid": "34394", "url": "https://eu.wikipedia.org/wiki?curid=367632", "title": "Maracaibo (aintzira)", "text": ""}
{"id": "367633", "revid": "34394", "url": "https://eu.wikipedia.org/wiki?curid=367633", "title": "Mendebaldeko Erdialdeko Estatu Batuak", "text": ""}
{"id": "367634", "revid": "23317", "url": "https://eu.wikipedia.org/wiki?curid=367634", "title": "Linfield F.C.", "text": "Linfield F.C. (izen osoa \"Linfield Football and Athletic Club\") Ipar Irlandako futbol talderik garrantzitsuena da, bertako Liga 51 aldiz irabazi baitu, rankingeko bigarren taldearen bikoitza. Glentoran F.C. taldearekin batera \"Belfast's Big Two\" izenaz ezagutzen da, bien artean Ipar Irlandako ia txapelketa guztiak irabazi baitituzte.\nHistoria.\n1886an sortu zen Belfast hegoaldeko Sandy Road auzoan baina 1904ean gaur egungo Windsor Parkera aldatu zen taldea. Ulster Spinning Company's Linfield Mill ehungintza lantegiko langileek eratu zuten. \"Protestanteen taldea\" izan da historian zehar eta jarraitzaileak anti-katoliko sutsuak izan dira. Taldeak katolikoak ez fitxatzeko ohitura izan du beti.\nIpar Irlandako 52 Liga eta 43 Kopa irabazi ditu eta Europan izandako urterik onena 1966-67 denboraldia izan zuen Europako Kopan final laurdenetara iritsi baitzen.\nXXI mendean nagusitasun itzela izaten jarraitu du, 2006 eta 2012 artean ia guztia irabazi baitzuen. Bost urtetan titulurik jaso gabe egon ondoren 2016-17 denboraldian Liga eta Kopa irabazi zituen eta ordutik nagusi izan da Ligan."}
{"id": "367635", "revid": "34394", "url": "https://eu.wikipedia.org/wiki?curid=367635", "title": "Cordillera Occidental (Kolonbia)", "text": ""}
{"id": "367636", "revid": "34394", "url": "https://eu.wikipedia.org/wiki?curid=367636", "title": "Mississippi ibaia", "text": ""}
{"id": "367637", "revid": "34394", "url": "https://eu.wikipedia.org/wiki?curid=367637", "title": "Missouri ibaia", "text": ""}
{"id": "367638", "revid": "34394", "url": "https://eu.wikipedia.org/wiki?curid=367638", "title": "Ojos del Salado", "text": ""}
{"id": "367639", "revid": "34394", "url": "https://eu.wikipedia.org/wiki?curid=367639", "title": "Nikaragua (aintzira)", "text": ""}
{"id": "367640", "revid": "34394", "url": "https://eu.wikipedia.org/wiki?curid=367640", "title": "Cocibolca aintzira", "text": ""}
{"id": "367641", "revid": "34394", "url": "https://eu.wikipedia.org/wiki?curid=367641", "title": "Zabaldi handiak", "text": ""}
{"id": "367642", "revid": "34394", "url": "https://eu.wikipedia.org/wiki?curid=367642", "title": "Pampa", "text": ""}
{"id": "367643", "revid": "34394", "url": "https://eu.wikipedia.org/wiki?curid=367643", "title": "Patrizio printzearen uhartea", "text": ""}
{"id": "367644", "revid": "34394", "url": "https://eu.wikipedia.org/wiki?curid=367644", "title": "R\u00edo de la Plata", "text": ""}
{"id": "367645", "revid": "34394", "url": "https://eu.wikipedia.org/wiki?curid=367645", "title": "R\u00edo Grande", "text": ""}
{"id": "367646", "revid": "34394", "url": "https://eu.wikipedia.org/wiki?curid=367646", "title": "Sint Eustatius", "text": ""}
{"id": "367647", "revid": "34394", "url": "https://eu.wikipedia.org/wiki?curid=367647", "title": "San Francisco (Kalifornia)", "text": ""}
{"id": "367649", "revid": "34394", "url": "https://eu.wikipedia.org/wiki?curid=367649", "title": "San Franciscoko metroa", "text": ""}
{"id": "367650", "revid": "34394", "url": "https://eu.wikipedia.org/wiki?curid=367650", "title": "San Laurendi ibaia", "text": ""}
{"id": "367651", "revid": "34394", "url": "https://eu.wikipedia.org/wiki?curid=367651", "title": "Sierra Madre de Chiapas", "text": ""}
{"id": "367652", "revid": "34394", "url": "https://eu.wikipedia.org/wiki?curid=367652", "title": "Vancouver uhartea", "text": ""}
{"id": "367653", "revid": "34394", "url": "https://eu.wikipedia.org/wiki?curid=367653", "title": "Ardatz Neobolkaniko", "text": ""}
{"id": "367654", "revid": "23317", "url": "https://eu.wikipedia.org/wiki?curid=367654", "title": "Glentoran F.C.", "text": "Glentoran F.C. (izen osoa \"Glentoran Football Club\") Ipar Irlandako futbol talderik garrantzitsuenetakoa da, bertako Liga 23 aldiz irabazi baitu. Linfield F.C. taldearekin batera \"Belfast's Big Two\" izenaz ezagutzen da, bien artean Ipar Irlandako ia txapelketa guztiak irabazi baitituzte.\nHistoria.\nIpar Irlandako talderik zaharrenetakoa da, 1882an eratu baitzen. 1914ean Vienan jokaturiko \"Vienna Cup\" txapelketa irabazi zuen, eta hau da Europan irlandar talde batek irabazitako lehenengo txapelketa.\n1967an Eus\u00e9bio handiaren SL Benfica taldearen aurka jokatzea egokitu zitzaion Europako Kopan eta kanporaketa berdindu bazuen ere kanpoan saturiko golen arauaren erruz galdu egin zuen. Hau izan zen araua aplikatu zen lehen aldia. 1974ean Europako Futbol Errekopako final laurdenetara iritsi zen."}
{"id": "367655", "revid": "105290", "url": "https://eu.wikipedia.org/wiki?curid=367655", "title": "Belfast Celtic F.C.", "text": "Belfast Celtic F.C. (izen osoa \"Belfast Celtic Football Club\") Ipar Irlandako futbol talderik garrantzitsuenetakoa izan zen 1949an desagertu zen arte.\nHistoria.\nBelfast Celtic F.C. 1891ean sortu zuten katolikoek eta berehala hartu zituen Glasgowko Celtic F.C. taldearen izena eta jantzia. 1900an irabazi zuen bere lehen liga eta 1901ean Celtic Park zelaia inauguratu zuten Donegall Road auzoan, zaleek \"Paradise\" (paradisua) ezizenarekin ezagutzen zutena.\nIrlandako Banaketa garaiak istilutsuak izan ziren eta 1920an liga irabazi zuen arren bertatik kanporatu egin zuten eta ez zen 1924 arte berriro jokatzen hasi, taldearen zalegoa oso nazionalista zelako egin zuten hau. Hurrengo urteetan Ipar Irlandako talderik indartsuena izan zen eta guztira 14 liga irabazteko gai izan zen.\nUrtero Linfield (protestanteak) eta Celtic (katolikoak) beraien arteko partida jokatzen zuten gabonetan. 1948an istilu larriak izan ziren, Celtic irabazten joan ondoren Linfieldek azken minutuan berdindu eta zale protestanteek zelaia inbaditzeaz gain Celticeko hainbat jokalari jipoitu zituzten. Agintariek ezarritako isun txikien aurrean protesta egiteko taldeak Liga uztea erabaki zuen. Hurrengo denboraldian Amerikan bira bat egiten ari zela finantza arazoak azaldu zitzaizkion eta arazo hauei aurre egiteko gai ez zen izan. Ordutik lagunarteko partiduren bat baino ez du jokatu. Gaur egun \"The Grand Old Team\" (Talde handi zaharra) ezizenaz ezagutzen da.\n1970an Donegal Celtic F.C. taldea sortu arte, Belfasteko katolikoek ez zuten futbol talderik izan."}
{"id": "367656", "revid": "336", "url": "https://eu.wikipedia.org/wiki?curid=367656", "title": "Zaldun-ziza orrihori", "text": "Zaldun-ziza orrihori edo zaldun perretxikoa (\"Tricholoma equestre\", lehen baita \"Tricholoma flavovirens\") \"Tricholomataceae\" familiako onddo bat da, lehen asko jaten zena baina gaur egun pozoitsutzat hartua dagoena. Aski arrunta da pinudietan.\nDeskribapena.\nKapela: 4 eta 10 cm arteko diametrokoa. Ganbila gero apurtxo bat lautua, uhindua, titi txiki batekin, askotan erdian ondoratuta. Ertza bihurritua. Azal likatsu xamarra eguraldi hezearekin, lehorra eta distiratsua sikuarekin, sufre-hori kolorekoa, eta, erditik aurrera, kolore marroi-hori ezkata ilun samar batzuekin zikinduaz doa.\nOrriak: Nahiko estu eta eskotatuak, hauskorrak, desberdinak, orritxoak tartekatuta, sufre-hori kolorekoak.\nOrri eskotatuak: Oinera iritsi baino lehentxeago eskote txiki bat duten orriak.\nHanka: Nahiko mehea, erabat horia, lihazki arre bereziekin.\nHaragia: Hauskorra eta zuria, pixka bat horiz tindatua, zapore atsegina eta irinaren usain apur batekin.\nEtimologia: latinezko \"equestris\" = zaldunak edo nobleak. \"Tricholomma equestris\" delakoari dagokionez, zaldunek estimatzen zuten perretxiko bat zela esan nahi du. \"Tricholoma\" grekotik dator, ilea, txirikorda, lumatxarekin tolesturan zehar, nahiz eta espezie gutxi batzuek baino ez dituzten iledun kapelak.\nToxikotasuna.\nTradizioz jangarri bikaintzat hartzen zen, Europan asko kontsumitu izan da, batez ere Frantzian, eta gaur egun rabdomiolisiak eragindako heriotza eragiten du.\nOso erraza da liburu eta gida mikologiko ez oso zaharretan, jangarri bikain bezala aurkitzea eta une honetan toxiko edo hilgarri gisa katalogatzen da. Zergatik? 90 hamarkadan pozoitze kasu batzuk gertatu ziren Frantzian, \"rabdomiolisis\" kasuak ziren (giarretako ehunei erasatzen dien lesio bat da). Hainbat pertsona intoxikatu ziren onddo honen kontsumo masibo eta jarraituaren ondorioz. 11 intoxikatuetatik 3 hil egin ziren. Laborategian egindako ondorengo analisien arabera, perretxiko hau kontsumitzeak gaixotasun hori eragin dezake. Hala ere, kontsumitzaileen genetikak eragin handia izan dezakeela zehaztu zuten. Baita gehiegizko kontsumoak ere, ugaria eta errepikakorra denean denbora luzean.\nZaldunen perretxiko honen izena, garai batean, Frantziako hego-mendebaldean, perretxiko hau jatea debekatuta zegoelako morroientzat, eta zaldunentzat bakarrik zegoelako baimendua. Morroiek \"Boletus bovinus\" jan zezaketeen, kalitate txikikoa jangarri gisa.\nNahasketa arriskua.\n\"Tricholoma auratum\"-arekin, baina sendoagoa eta likatsuagoa da. Gainera Tricholoma auratum-aren kapelaren erdian arre-laranjatik arre-gorrirako kolorea du, eta hankaren goialdea zurixka da, hori ez da gertatzen \"Tricholoma equestre\"-an. Hiri gasaren usaineko \"Tricholoma sulphureum\"-arekin ere bai.\nSasoia eta lekua.\nUdan eta udazkenean aurkitzen da lurzoru hareatsuko pinu-basoetan, batez ere itsas pinuen azpian (\"Pinus pinaster\").\nBanaketa eremua: Ipar Amerika, Europa, Ipar Afrika, Erdialdeko Amerika, Iparraldeko Asia."}
{"id": "367657", "revid": "1712", "url": "https://eu.wikipedia.org/wiki?curid=367657", "title": "Tricholoma equestre", "text": ""}
{"id": "367658", "revid": "1712", "url": "https://eu.wikipedia.org/wiki?curid=367658", "title": "Tricholoma flavovirens", "text": ""}
{"id": "367659", "revid": "336", "url": "https://eu.wikipedia.org/wiki?curid=367659", "title": "Ordezko ondasun", "text": "Ekonomian, bi ondasun ordezko ondasunak direla esaten da, biek antzeko erabilerak eta prestazioak izanda, bataren prezioa gehitzen denean, bestearen eskaera handitzen denean. Ordezko ondasunen adibideak dira gurina eta margarina, ordenagailu eramangarria eta etxeko ordenagailua, tea eta kafea. Gehienetan, ordezkotasuna ez da erabatekoa eta ondasun bakoitzak bestetik bereizten dituen ezaugarriak baditu. Ordezko ondasunen inexistentziak monopolioak sorrarazten ditu askotan."}
{"id": "367660", "revid": "23317", "url": "https://eu.wikipedia.org/wiki?curid=367660", "title": "Ipar Irlandako Futbol Kopa", "text": "Ipar Irlandako Futbol Kopa 1881ean hasi zen jokatzen eta beraz munduko laugarren Kopa txapelketa zaharrena da. Hasiera batean Irlanda osoko taldeek hartzen zuten parte eta Irlandako Kopa izena zeukan. Belfasteko Linfield F.C. eta Glentoran F.C. dira txapelketa gehien irabazi dituzten taldeak."}
{"id": "367661", "revid": "119347", "url": "https://eu.wikipedia.org/wiki?curid=367661", "title": "Lisburn Distillery F.C.", "text": "Lisburn Distillery F.C. (izen osoa \"Lisburn Distillery Football Club\") Ipar Irlandako futbol talderik onenetakoa da 6 Liga eta 12 Kopa irabazi baititu.\nHistoria.\nRobert Baxter Banbridgetik Belfasteko Grosvenor Streetera joan zen bizitzera 1878an, eta bertan zegoen Royal Irish Distilleryko langileekin batera \"V.R. Distillery Cricket Club\" taldea sortu zuen. Kriketa ez da neguan jokatzen eta langileek futbol taldea eratzea pentsatu zuten urte osoan zehar aktibo egoteko. Horrela Distillery Football Club sortu zen 1880an.\nXIX mendearen bukaeran eta XX mendearen hasieran Irlandako talderik indartsuena izatera iritsi zen. Eskozian eta Ingalaterran ere partidak jokatu zituen, tartean aipatzekoa da Newton Heath (orain Manchester United dena) taldearen aurka lorturiko 2-1eko garaipena.\nBonba-auto batek bere estadioa suntsitu zuen 1971ean eta Distilleryk futbol zelaiak hainbat talderekin konpartitu ondoren 1980an Lisburn auzoan estadio berria egin zioten. Ordutik aurrera \"Lisburn Distillery F.C.\" izena darama.\n2013an azken postuan gelditu eta maila galdu zuen eta 2016an hirugarren mailara jeitsi da."}
{"id": "367663", "revid": "1545", "url": "https://eu.wikipedia.org/wiki?curid=367663", "title": "Marajo", "text": ""}
{"id": "367664", "revid": "105290", "url": "https://eu.wikipedia.org/wiki?curid=367664", "title": "Dinango gaztelua", "text": "Dinango gaztelua (, ) Bretainiako C\u00f4tes-d'Armor departamenduko Dinan udalerrian dagoen gaztelu bat da. Frantziako monumentu historikoa izendaturik dago.\nHistoria.\n1382 eta 1384 artean eraiki zuen Joan IV.a Bretainiakoak.\n1886an Frantziako monumentu historiko izendatu zuten.\nEgitura.\nBerez Ana Bretainiakoaren dorretxean oinarritzen den gaztelua da (\"Donjon de la duchesse Anne\"). Gotorleku honek 34 metrotako altuera dauka eta bi dorre zilindrikoz osaturik dago. Dorrea eta harresien artean putzua dago eta zubi batek lotzen ditu biak. Dorrea zein atea 2.600 metro luze den hiriko harresiaren parte dira."}
{"id": "367680", "revid": "1545", "url": "https://eu.wikipedia.org/wiki?curid=367680", "title": "Antartande", "text": ""}
{"id": "367683", "revid": "56334", "url": "https://eu.wikipedia.org/wiki?curid=367683", "title": "Kurtzegango zutarria", "text": "Kurtzegango zutarria Euskal Herriko handienetakoa da. Monumentu megalitiko hau, menhir hau, Arnoko mendietan dago,Odoriaga menditik Ipar-mendebaldera Kolometa eta Kurtzegan mendien artean dago, (koordenatuak: 43.076204, -2.867516), Gorbeiako natura parkean. 5,40 metro luzera du, Euskal Herriko altuena izanik. Pisua ia zortzi tonakoa da. Hiru harri zati edo ortostato ditu. 2008an Bizkaiko Foru Aldundiak, Naturgune Babestuen Zerbitzuak alegia, indusketa eta zaharberritze lanak agindu zituen. Egun, zutarria jatorrizko lekuan dago zutik.\nIzena dela eta, Kurtzegango (eta ez Kurtzeganeko) da bertako aldaera fonetikoa eta horrela dago normalizatua toponimia arautuan.\nEzaugarriak.\nMegalitoa artzain inguru batean dago kokatuta. Espezialisten ustez, harriak, harearriak, aldameneko Kolometa edo Kurtzeganeko mendietatik aterako zituzten eta egungo lekura eraman baino lehen bertan zizelkatu. Kurtzeganen kokatzeko, aurretik 0,70 metroko hobia egin behar izan zuten. Indusketak ez ditu datazioa emateko emaitzarik azaldu, nahiz eta garbi izan monumentu prehistorikokoa dela.\nZutarri honek aspalditik zientzialarien atentzioa deitu zuen; besteak beste, Jose Migel Barandiaran, Juan Maria Apellaniz eta Txomin Epaltza bertan egon ziren ikertzen baina bi harritzar elkarren ondoan ikusi eta ez ziren konturatu eroritako zutarri baten aurrean zeudela.\nZutarriaren berri Felix Mugurutza ikertzaileak eman zuen lehenbiziz 1987. urtean\nAzken lanak, 2011. urteko maiatzean, Juan Carlos L\u00f3pez Quintanak zuzendu zituen. Kontserbazio egoera ona da monolitoa zahar-berritu eta gero eta porlanezko oinarri baten gainean berriro zutik jarri eta gero.\nMonolitoa izandakoa, erortzerakoan bi zatitan apurtu zen nonbait, eta zatietako bat iraulita zegoen. Ez zen begien bistakoa bi zatiak lehenago elkartuta egon zirela Felix Mugurutzak 1987an aurkitzean garaiko Euskal Museorako paraturiko txostenean eta egindako maketan azaldu zuen arte. Geroago, zahar-berritze lanei ekin baino lehenago, baten batek makina batekin mugitu zituen harritzarrak eta bat apurtu. 2011. urtean zutarria hiru zatitan bereizita topatu zuten zahar-berritu eta berriro zutik jarri zutenek."}
{"id": "367688", "revid": "58701", "url": "https://eu.wikipedia.org/wiki?curid=367688", "title": "Jon Zelaia", "text": "Jon Zelaia Mendizabal (O\u00f1ati, Gipuzkoa, 1954) irakasle erretiratua eta musikaria da.\nBizitza.\nAitarengandik -organista eta abesbatza zuzendaria- etorri zitzaion musikazaletasuna. Madrilgo Unibertsitate Complutensean egin zituen Psikologiako ikasketak. Hiriburu horretako Goi Mailako Kontserbatorioan musika ikasketak egin zituen. Bertan Roman Alis eta Anton Garcia Abrilekin konposizioa eta Enrique Garcia Asensiorekin orkestra zuzendaritza burutu zituen. Pianoa Pedro Lermarekin ikasi zuen. Donostiako Kontserbatorioan ere ikasi zuen. Geroxeago irakaskuntza munduan sartu zen eta gaur hor jarraitzen du. 1988an, Francisco Escudero maisuarekin bildurik, zenbait elkarrizketa egin, eta ondoren inoiz argitara eman ez duen liburua egin zuen. 1999an, Joseba Aurkenerena eta Cova Garciarekin batera bi hizkera berezi landu zituen: irainak eta haur hizkera; eta elkar lanean egindako ikerketa horietatik bi liburu plazaratu zituzten. Geroxeago, 2003an, eta bereziki 1988an gaztelaniaz egin zuen liburuan oinarriturik, Escudero maisuari buruzko liburu eder bat plazaratu zuen Gero-Mensajero argitaletxearen bitartez. 2014 urte arte Hondarribiko Plaiaundi Institutuan lan egin zuen; urte horretan erretiroa hartu zuen."}
{"id": "367735", "revid": "201", "url": "https://eu.wikipedia.org/wiki?curid=367735", "title": "Mendebaldeko Asia", "text": ""}
{"id": "367736", "revid": "336", "url": "https://eu.wikipedia.org/wiki?curid=367736", "title": "Eseniar", "text": "Eseniar (hebreeraz: \u05d0\u05b4\u05e1\u05b4\u05bc\u05d9\u05b4\u05d9\u05dd, \"Isiyim\"; antzinako grezieraz: \u0395\u03c3\u03c3\u03ae\u03bd\u03bf\u03b9, \u0395\u03c3\u03c3\u03b1\u03af\u03bf\u03b9 edo \u039f\u03c3\u03c3\u03b1\u03af\u03bf\u03b9, \"Ess\u0113noi\", \"Essaioi\", \"Ossaioi\") sekta judu bateko kidea izan zen (K.a. II. mendea - K.o. I. mendea). Aszetismoa, garbitasuna, zelibatoa, ondasunen jabego komuna eta jantzi zuria ziren eseniarren ezaugarriak. Qumr\u00e2mgo elkarteak \"Justizia maisu\" bat zuen, mesias bat iragartzen zuena. Kristautasunaren sorrerarekin lotu izan da, baina ez dago hori ziurtatzerik."}
{"id": "367737", "revid": "336", "url": "https://eu.wikipedia.org/wiki?curid=367737", "title": "Fariseu", "text": "Fariseuak (hebreeraz: \u05e4\u05e8\u05d5\u05e9\u05d9\u05dd, \"perushim\" \"bereizitakoak\"), antzinako juduen artean, legearen aginduak, itxuraz bederen, hertsiki betetzen zizutenen taldekoa izan zen. Garrantzia handia izan zuten farisearrek Joan Hirkanoren garaietatik aurrera (K.a. 135- K.a. 105), errege asmonearrek jazarri bazituzten ere. Legeari oso atxikiak ziren; ahozko tradizioaren arabera argitzen zuten legea, eta hura zehaztu eta berrikuntzak sartzen zituzten. Ebanjelioetan itxurakeria leporatzen zaie (hortik farisau hitzaren zentzu txarra, itxurati eta azal huts bezala). Haiei esker iraun zuen bizirik judaismoak 70. urteko hondamendiaren ondoren."}
{"id": "367738", "revid": "201", "url": "https://eu.wikipedia.org/wiki?curid=367738", "title": "Laugarren aro", "text": ""}
{"id": "367741", "revid": "201", "url": "https://eu.wikipedia.org/wiki?curid=367741", "title": "Neozoiko", "text": ""}
{"id": "367742", "revid": "1982", "url": "https://eu.wikipedia.org/wiki?curid=367742", "title": "Farisau", "text": ""}
{"id": "367745", "revid": "59138", "url": "https://eu.wikipedia.org/wiki?curid=367745", "title": "Saduzear", "text": "Saduzear (hebreeraz: \u05e6\u05b0\u05d3\u05d5\u05bc\u05e7\u05b4\u05d9\u05dd, \"\u1e62\u0115d\u00fbq\u00eem\") arimaren hilezkortasuna eta gorputzaren piztuera ukatzen zuten judu talde bateko kidea. Hirkano I.aren (K.a. 135 - K.a. 105) garaian sortu zen saduzearren taldea. Gehienak aitonen semeak ziren, eta legea onartu arren ahozko tradizioa ukatzen zuten. 70. urtean desagertu ziren, erromatarrek Jerusalem suntsitu zutenean."}
{"id": "367746", "revid": "448", "url": "https://eu.wikipedia.org/wiki?curid=367746", "title": "Igorreko Ziklokrossa", "text": ""}
{"id": "367747", "revid": "448", "url": "https://eu.wikipedia.org/wiki?curid=367747", "title": "Igorreko Ziklokrosa", "text": ""}
{"id": "367748", "revid": "17", "url": "https://eu.wikipedia.org/wiki?curid=367748", "title": "Sarrera-hesi", "text": ""}
{"id": "367750", "revid": "512", "url": "https://eu.wikipedia.org/wiki?curid=367750", "title": "Ezekias", "text": "Ezekias (, tiberieraz: \"\u1e24izqiyy\u0101\u0301h\u00fb\", \"\u1e24izqiyy\u0101\", \"Y\u0259\u1e25izqiyy\u0101\u0301h\u00fb\"; ; ) (Jerusalem, c. K.a. 739 - \"ibidem\", c. K.a. 687) Judeako errege bat izan zen, Akhazen semea eta haren ondorengoa. Isaias igarleak bultzaturik, idoloen gurtza gaitzetsi, Tenplua eraberritu eta apaizgo lebitarra antolatu zuen berriro. Jerusalem gotortu eta bere lurraldea asiriaren mendekotasunetik askatu zuen. Birritan eutsi zion Senakeribi. Lehenbizikoan, hark garaitu bazuen ere, bigarrenean bere armada misteriotsuki galdu zen."}
{"id": "367751", "revid": "448", "url": "https://eu.wikipedia.org/wiki?curid=367751", "title": "Alboka (musika tresna)", "text": ""}
{"id": "367752", "revid": "56334", "url": "https://eu.wikipedia.org/wiki?curid=367752", "title": "Zeru-kolore", "text": "Zeru-kolorea urdin \u00f1abardura bat da.\nNahiz eta RGB kolore-ereduko sistema hamaseitarrean 007BA7 kodea izan, hainbat \u00f1abardura ere izan dezake, ilunagoak edo argiagoak:"}
{"id": "367761", "revid": "6327", "url": "https://eu.wikipedia.org/wiki?curid=367761", "title": "Domu Santu egun", "text": ""}
{"id": "367762", "revid": "11910", "url": "https://eu.wikipedia.org/wiki?curid=367762", "title": "Think tank", "text": " \nThink tank (hitzez hitz, \"gogoeta gordailua\" edota \"hausnarketa gordailua\") giza zientzien inguruko ikerketa izaerako erakunde edo aditu taldea da. Inoiz, alderdi politiko edota presio talde jakinei lotuta egoten dira, baina iritzi publikoaren aurrean ideologia batekiko joera nabarmena izan ohi dute. Haien jarduera gogoeta intelektuala nazioarteko edota herrialde bateko politika eta ekonomia estrategietan oinarritzen denez (ustezko ideologia batek bultzaturik), horren ondorioz alderdi politiko nahiz bestelako erakundeei eskainitako aholku bilakatzen dira, eta alderdi eta erakunde horiek jaramon egite diete, ala ez.\nTalde horiek maiz laborategi militar, enpresa pribatu, erakunde akademiko edota bestelako erakundeekin lotuta egoten dira. Normalki diziplina anitzetako teoriagile edo intelektualak biltzen dituzte, analisi edota aholku politikoak elkarlanean gauzatuz edo sortuz. \"Think tank\" batek erakunde pribatu baten estatusa du, gehienetan erakunde ez komertzial gisa, eta hainbat ideia defendatzen dituzte. Beren lanak sarri garrantzi politiko handia izaten dute, bereziki Ameriketako Estatu Batuetan."}
{"id": "367763", "revid": "448", "url": "https://eu.wikipedia.org/wiki?curid=367763", "title": "Domu Santu", "text": ""}
{"id": "367765", "revid": "448", "url": "https://eu.wikipedia.org/wiki?curid=367765", "title": "Omiasaindu", "text": ""}
{"id": "367766", "revid": "448", "url": "https://eu.wikipedia.org/wiki?curid=367766", "title": "Domu Santuru", "text": ""}
{"id": "367767", "revid": "336", "url": "https://eu.wikipedia.org/wiki?curid=367767", "title": "Herri iritzi", "text": "Herri iritzi edo iritzi publikoa gizarteak edo norbanakoak gertakari sozialeekiko duen joera edo lehentasuna da, joera hau benetazkoa edo norbaitek ala zerbaitek bultzatua izan daitekelarik.\nHerri iritzia gaur egun politika harremanak deitzen zaienetan kontzeptu nagusi izan da. Azterketa ugariren ondoren iritzi publikoa gauza edo elementu askok batera osatzen dutela ondorioztatu da, baina, era berean, elementu haietako bakar batek ere ez du nagusitasun osoa bereganatzen. etan La opini\u00f3n p\u00fablica ha sido el concepto dominante en lo que ahora parece referirse a la comunicaci\u00f3n pol\u00edtica. Gainera hedabide modernoek gaur egungo gizarte masifikatuan iritzi eremua ikuspegi berri batetik ikustera behartuarazi dute.\nBestalde, iritzi publikoak ikerketa eremu gisa ibilbide luzea duela ere kontutan hartu behar da, nahiz eta iritzi publikoa sarri demokraziarekin lotua izan ohi den, harekiko ezberdindu behar da. Hots, iritzi publikoak politika harremanen saileko sektore askoren arteko bat da.\nHerri iritzia azaltzeko moduak.\nBide asko daude iritziak kaleratzeko:"}
{"id": "367768", "revid": "6327", "url": "https://eu.wikipedia.org/wiki?curid=367768", "title": "Iritzi publikoa", "text": ""}
{"id": "367771", "revid": "1545", "url": "https://eu.wikipedia.org/wiki?curid=367771", "title": "Jam session", "text": "Jam session (euskaraz literalki \"bat-bateko ekitaldi\", \"ekitaldi inprobisatu\" edota \"prestaturik gabeko ekitaldi\") delakoa aurretik prestatu edo antolatu gabeko musika emanaldi bat da.\nJam izendapenaren jatorria 1920ko hamarkadan dago, honekin taldean edo lagunartean jotako musika lan labur bati deitu ohi zitzaion. Hitz honen eratorpena ezezaguna da, ingelesezko musikaren inguruko beste hainbat hitzen modura, adibidez, Jazz, Hip, Hep, edo HEPCO. Mendebaldeko Afrikako woloferatik eratorri izana litekeena da.\nInprobisazioak modu arinean doinu edo ekitaldiko partaideek iradokitako musika-lanetan oinarrituak egon daitezke. Salbuespen gisa, erabateko inprobisazio bat ere eman liteke. Hots, aurretik ezagutzen den doinu jakin bat ez jotzea, doinua bera unean bertako inprobisaziotik sortua izana.\nNew York hiriko jazz giroan, etxebizitza, hoteletako gela, festa edota solairu partikularretan ospatutako ezagun edo lagunarteko musika emanaldi informalak eman ohi izan dira, hauetan musikariek bertaratutakoek ezagutzen dituzten doinuak edota une hartan aukeratutako doinuak jo ohi dituztelarik.\n\"Jam session\" ekitaldia historikoki jazzari oso lotuak egon dira, bere jatorria bat-bateko kale ekitaldietako doinuetan dagoelarik. Halere, gaur egun beste musika motetan izan ohi diren bat-bateko musika emanaldiak izendatzeko ere erabiltzen da, esate baterako blues, rock, pop, rap, bluegrass nahiz bat-bateko irlandar eta eskoziar folk musika emanaldietan."}
{"id": "367772", "revid": "82059", "url": "https://eu.wikipedia.org/wiki?curid=367772", "title": "Irlandako futbol liga", "text": "Irlandako futbol liga (ingelesez \"League of Ireland\", irlanderaz \"Sraith na h\u00c9ireann\"), Irlandako Errepublikan jokatzen den futbol liga txapelketa da. Txapelketa gehien irabazi dituen taldea Shamrock Rovers F.C. da.\nHistoria.\n1921ean sortu zen Irlandak independentzia lortu zuenean. Hasiera batean Dublineko zortzi taldek hartzen zuten parte, baina gaur egun Irlandako Errepublika guztiko 20 talde dira, hauetatik hamarrek Premier mailan jokatzen dute, maila gorenean, eta gainontzekoek First mailan. Aipatzekoa da Ipar Irlandako Derry City F.C.-k bertan jokatzea eskatu zuen 1973an eta onartua izan zela, ordutik bertan dirau eta birritan irabazi du Liga.\n2003 arte denboraldiak neguan jokatu izan ziren eta ordutik aurrera martxotik azarora jokatzen dira. 10 taldeek elkarren artean launa aldiz jokatzen dute, guztira 36 partida izanik."}
{"id": "367773", "revid": "7476", "url": "https://eu.wikipedia.org/wiki?curid=367773", "title": "GI-20", "text": "GI-20 edo Donostiako lehenengo saihesbidea Errenteria eta Aritzeta lotzen duen autobia da.\n1972an egindako \u00a0AP-8\u00a0ren lehenengo ibilbidetik igaro eta 2010eko ekainean Donostiako bigarren saihesbidea inauguratu zutenean egungo izena hartu zuen.\nHistoria.\nGI-20 saihesbidea 1972ko irailaren 12an inauguratu zen. Aieteko tunelaren sarreran egin zen ekitaldia; bertan Franco diktadorea egon zen inaugurazio zinta mozteko. Herrera eta A\u00f1orga artean zortzi kilometro zituen saihesbide berria, sei tunelekin eta hamaika zubirekin zein biadukturekin. Errepide berria garaiko Jacinto Argaia apezpikuak bedeinkatu zuen eta Felipe Ugarte alkateak hitz egin zuen. Garaiko Donostian garrantzi handiko lana izan zen.\nEzaugarriak.\n \u00a0AP-8\u00a0aren 12. kilometroan, Errenteria parean, hasi eta 27. kilometroan, Aritzeta parean, amaitzen dena. Guztira, 15 km-ko luzera du.\nSaihesbidea izan arren, administrazioak autobiatzat du, Bizkaian \u00a0N-637\u00a0arekin gertatzen den moduan."}
{"id": "367774", "revid": "688", "url": "https://eu.wikipedia.org/wiki?curid=367774", "title": "GI-11", "text": "GI-11 Lasarte-Oria eta Aritzeta lotzen duen autobia da.\n2010ean, Gipuzkoako Foru Aldundiak bertoko errepideak berrantolatu zuenean hartu zuen izena, lehen \u00a0N-Ia\u00a0 zelako.\n \u00a0N-I\u00a0ren azken kilometroan hasi (453,44), Lasarte-Orian, eta \u00a0GI-20\u00a0 13. kilometroan amaitzen da. Guztira 2\u00a0523 metroko luzera du."}
{"id": "367775", "revid": "336", "url": "https://eu.wikipedia.org/wiki?curid=367775", "title": "GI-3771", "text": " GI-3771 edo Santa Barbararako bidea Gipuzkoako errepidea da, Urretxun dagoena.\n6 kilometroko luzera du eta Legazpi, Zumarraga eta Urretxurako irteerak dituen errotondan hasi eta Nekolalde kalean amaitzen da, Santa Barbara baseliza igaro eta gero. Irimo mendirako bidea bertan hasten da."}
{"id": "367776", "revid": "82059", "url": "https://eu.wikipedia.org/wiki?curid=367776", "title": "Shamrock Rovers F.C.", "text": "Shamrock Rovers Football Club (irlanderaz \"Cumann Peile Ruagair\u00ed na Seamr\u00f3ige\") Irlandako futbol talderik onena da 17 Liga eta 24 Kopa irabazi baititu.\nHistoria.\nTaldea 1901ean sortu bazen ere diotenez 1899an dagoeneko lagunarteko partiduak jokatu izan zituen. Dublingo Ringsend auzoan sortu zen, \"Shamrock Avenue\" etorbidean, eta hortik hartu zuen izena. \"Shamrock\" izenak gainera \"hirusta\" esan nahi du, Irlandako sinboloa.\nIrlandako liga 1922an sortu zen. Shamrockek 1923an eman zuen bertan parte hartzeko izena eta txapeldun gelditu zen. Lau aurrelari bikain zituen, \"The Four Fs\", eta hiru liga irabazi zituzten 20. hamarkadan. 30. hamarkada are eta hobea izan zen beste 3 Liga eta 5 Kopa eskuratu zituelarik.\nBigarren garai bikaina 60. hamarkadan izan zuen 6 kopa jarraian irabazi baitzituen, Liga bakarra ordea. 80. hamarkadan 1984 eta 1987 arteko lau ligak jarraiak irabazi zituen ere.\n2002an egoera ekonomiko larria sufritzen hasi zen, izan ere dagoeneko Tallaght Stadiumaren lanak hasiak zeuden baina diru faltak eraikuntza geldiarazi zuen. 2005ean zorrak handiegiak ziren eta lehen aldiz 2005ean maila galdu zuen. 2006an berriz gora igotzea lortu zuen, eta 2009an Tallaght Stadiuma inauguratzea lortu zuen. Egoera ekonomikoa saneatu ondoren 2010 eta 2011eko ligak irabazi zituen. 2019an Kopa irabazi zuen, 25. aldiz, azken kopa irabazi eta 32 urtetara. 2020an Liga irabazi zuen."}
{"id": "367777", "revid": "119347", "url": "https://eu.wikipedia.org/wiki?curid=367777", "title": "Itzalen Sua", "text": "Itzalen Sua Fernando Morillo idazlearen, Xanti Rodriguez artista grafikoaren eta DIM musika taldearen liburu-diska da. 2012an argitaratu zen, Gaumin argitaletxearen eskutik.\nEuskal mitologian oinarrituriko lan korala da, testuz, infografia digitalez, musikaz, estilismoz, makillajez eta audioz egina.\nHainbat artista ezagun izan dira proiektuan laguntzen. Hala nola: Ander Lipus aktorea, Iban Garate aktorea, Oihana Maritorena aktore eta dantzaria, Joan Mari Irigoien idazlea, Lakrikun antzerki taldea, Xabier Euzkitze aurkezle eta bertsolaria, Estitxu Fernandez aurkezlea, Ilaski Serrano aurkezlea, Nerea Garmendia aktorea, \"Su ta Gar\" musika taldeko Aitor Gorosabel eta Xabi Bastida."}
{"id": "367778", "revid": "46380", "url": "https://eu.wikipedia.org/wiki?curid=367778", "title": "Emilio Arag\u00f3n Berm\u00fadez", "text": "Emilio Arag\u00f3n Berm\u00fadez, ezizenez Miliki (1929ko azaroaren 4a, Carmona, Sevillako probintzia - 2012ko azaroaren 18a, Madril) espainiar pailazo, akordeoi-jotzaile eta abeslari bat izan zen.\nBereziki \"Los payasos de la tele\" izeneko pailazo taldeko partaide izateagatik ezaguna izan zen, Gabriel Arag\u00f3n (\"Gaby\") eta Alfonso Arag\u00f3n Berm\u00fadez-rekin batera (\"Fofo\"), \"Gaby, Fofo eta Miliki\" pailazo hirukote ospetsua osatuz, 1930eko hamarkadan Madrilgo Price Zirkoan lanean hasiz.\nArag\u00f3n familiako sagako partaidea zen, Emilio Arag\u00f3n Foureaux (\"Emig\") pailazoaren semea eta \"Pompoff eta Thedy\" pailazoen hiloba. Bere ama, Roc\u00edo Berm\u00fadez (Carmonan jaioa) zaldi gaineko akrobata izan zen eta bere arreba txikiena, Roc\u00edo, flamenko dantzaria. Emilio Arag\u00f3n \u00c1lvarez (Milikito) eta Rita Irasema artisten aita ere bazen."}
{"id": "367785", "revid": "119347", "url": "https://eu.wikipedia.org/wiki?curid=367785", "title": "Nakuru Aintzirako Parke Nazionala", "text": "Nakuru Aintzirako Parke Nazionala Nakuru hiritik gertu Kenyan dagoen parke ospetsu bat da. Masai Mara parkearen atzetik, bisitari gehien jasotzen duen Kenyako parkea da. Nairobitik 157 kilometrora dago, Rift Haran Handian, eta 188 km\u00b2 ditu. Hegazti migratzaileentzat garrantzi handia du, haientzat babestoki baita. Zalantzarik gabe parke honekin lotzen den espezie nagusia flamenkoa da (\"Phoenicopterus\"). \"Nakuru\" hitza masai herriaren hizkuntzan \"hautsez betea\" esan nahi du. Aintzirako urak oso alkalinoak dira, eta horrek algen eta zooplanktonen ugaritasuna justifikatzen du.\nParkearen espezie nagusiak.\nParkean 450 hegazti espezie (90, akuatikoak) aurki daitezke. Horietatik 50 dira ugaztun espezieak. Aipagarri dira:"}
{"id": "367787", "revid": "448", "url": "https://eu.wikipedia.org/wiki?curid=367787", "title": "Nakuru Lakuaren Parke Nazionala", "text": ""}
{"id": "367788", "revid": "119347", "url": "https://eu.wikipedia.org/wiki?curid=367788", "title": "Conegliano", "text": "Conegliano (venezieraz: \"Conegi\u00e0n\" edo \"Conej\u00e0n\") Italiako ipar-ekialdeko udalerria da, Trevisoko probintzian dagoena, Veneto eskualdean. Treviso hiritik 30\u00a0km iparraldera dago. 2011n 35.489 biztanle zituen."}
{"id": "367790", "revid": "58701", "url": "https://eu.wikipedia.org/wiki?curid=367790", "title": "Kartel (argipena)", "text": "Kartel hitzak adiera eta erabilera zenbait ditu:"}
{"id": "367791", "revid": "17", "url": "https://eu.wikipedia.org/wiki?curid=367791", "title": "Kartel", "text": ""}
{"id": "367793", "revid": "105290", "url": "https://eu.wikipedia.org/wiki?curid=367793", "title": "Venetoko Palladioren villak", "text": "Venetoko Palladioren villak Andrea Palladio arkitektoak (1508-1580) diseinatu eta Italiako Veneto eskualdean (gehienak Vicenzako probintzian) eraiki ziren villak dira. 1994an UNESCOk Vicenza hiria, sailkatutako 23 eraikin dituena, Gizateriaren Ondare izendatu zuen, eta 1996an Palladioren beste 24 villa gehitu zitzaizkion.\nZerrenda.\nUNESCOk Gizateriaren Ondare izendatutako villak hauek dira:\n&lt;onlyinclude&gt;\n&lt;/onlyinclude&gt;"}
{"id": "367794", "revid": "105290", "url": "https://eu.wikipedia.org/wiki?curid=367794", "title": "Bipiramide karratu giroelongatu", "text": "Geometrian, bipiramide karratu giroelongatua Johnsonen solidoetako bat da (\"J\"17), oktaedro bat \"giroelongatuz\" eraiki daitekeena, erdian antiprisma karratu bat txertatuz. Deltaedro bat da.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren duala trapezoedro karratu moztua da, eta 10 aurpegi ditu: 8 pentagono eta 2 karratu."}
{"id": "367795", "revid": "56334", "url": "https://eu.wikipedia.org/wiki?curid=367795", "title": "Jordi S\u00e1nchez", "text": "Jordi Sanchez Zaragoza (Bartzelona, 1964ko maiatzaren 13a) kataluniar aktore eta gidoilaria da.\nBiografia.\nBartzelonako Unibertsitatean erizaintzan diplomatuta dago. Bere lehenengo lana utzi zuen interpretazioa egiteko.\nDiplomatura lortu eta gero lagun batzuekin antzerki konpainia batzuk sortu zituen: \"Krampack, S. L.\" eta \"L'avern produccions\". Hamar urte egon zen eta antzerki asko egin zituen haiekin. Bi telesail ere egin zituen telebistarako.\nFilm batzuk ere egin zituen Bartzelonan, Madrilen, Londres eta Txilen. 2001ean sari bat eman zioten \"Plats Bruts\" telesailagatik, telesail onenari Ondas saria hain zuzen ere.\nTelecinco-ko \"La que se avecina\" telesail ospetsuan, Antonio Recio Matamorosen papera egiten du."}
{"id": "367796", "revid": "201", "url": "https://eu.wikipedia.org/wiki?curid=367796", "title": "Palladioren villak", "text": ""}
{"id": "367797", "revid": "201", "url": "https://eu.wikipedia.org/wiki?curid=367797", "title": "Palladioren villak Veneton", "text": ""}
{"id": "367798", "revid": "448", "url": "https://eu.wikipedia.org/wiki?curid=367798", "title": "Jordi sanchez", "text": ""}
{"id": "367804", "revid": "90204", "url": "https://eu.wikipedia.org/wiki?curid=367804", "title": "Bonnie eta Clyde", "text": "Bonnie Elizabeth Parker (1910ko urriaren 1a, Rowena, Texas \u2013 1934ko maiatzaren 23a, Bienville Parish, Louisiana) eta Clyde Chestnut Barrow (1909ko martxoaren 24a, Ellis County \u2013 1934ko maiatzaren 23a, Bienville Parish, Louisiana) Depresio Handiaren garaiko estatubatuar gaizkile eta lapur batzuk izan ziren. Bonnie eta Clyde bikoteak garaiko estatubatuar hedabideen harreta bereganatu zuten eta 1931-1934 bitartean \"etsai publikotzat\" joak izan ziren. Nahiz eta haien lapur taldea bakuen lapurretengatik ezaguna egin izan, Clyde Barrowek maila apalagoko denda txiki eta gasolindegien lapurretak burutzea gogokoagoa izan zuen.\nNahiz eta hiritarrek Bonnie taldeko burutzat hartu izan, gaur egun Bonnie Parkerren errola ikerketua eta eztabaidatua dago. Talde hartako W.D. Jones eta Ralph Fults kideen testigantzaren arabera, behin ere ez zuten Bonnie pistola bat hartzen ikusi eta bere errola gai logistikoetara mugatzen omen zen. Jonesen hitzetan: \"Bonniek ez zuen inoiz armarik hartu, tiroketa handietatik kanpo mantendu zen.\" Phillip Steelek burututako \"The Family Story of Bonnie and Clyde\" artikuluan Clyde familiako arreba gazteena zen Marie Barrow-ek ziurtatzen zuenez \"Bonniek ez zuen inoiz tiro bakar bat ere eman. Bere anaia jarraitu zuen, edonora zihoala ere.\" \"Playboy\" aldizkariko elkarrizketa honetan, W.D. Jones-ek Bonnieri buruz hau aipatu zuen: \"Nik dakidanez, Bonniek ez zuen inoiz armarik eskuan eduki. Beharbada autoan baten bat gordeta eramatea beharrezkoa izango zuen. Baina tiroketa handietan zehar, nik ez nian inoiz arma batekin ikusi\".\n\"Bonnie and Clyde: Romeo and Juliet in a Getaway Car\" artikuluan, Joseph Geringer idazleak zioenez, garaiko estatubatuar gizartearen zati handi batek Bonnie eta Clyde bikotea ongi ikusia zuen, edota haienganako nolabaiteko begikotasuna zuen, bikotea Robin Hood garaikide batzuekin parekatuz, gainera haien heriotz tragikoak kondaira mailara aupatu zituen.\nZinema.\n1967an Arthur Penn estatubatuar zinema zuzendariak bikote honetan oinarritutako \"Bonnie and Clyde\" filma burutu zuen, Bonnie eta Clyde bikotea hurrenez-hurren Faye Dunaway eta Warren Beatty aktoreek antzeztu zituztelarik."}
{"id": "367805", "revid": "77706", "url": "https://eu.wikipedia.org/wiki?curid=367805", "title": "Eresoinka", "text": "Eresoinka musika eta dantza talde bat izan zen, Euzko Jaurlaritzak 1937an sortu zuena, Espainiako Gerra Zibilean Hego Euskal Herrian bizitzen ari zen egoera munduan azaltzeko.\nSorrera.\n1937an, kolpistek Bilbo hartu aurreko egunetan, Jose Antonio Agirre lehenbiziko Eusko Jaurlaritzaren lehendakariak euskal musikari bati egoeraren larritasuna aitortu zion; Agirreren arabera, Euskal Herriak gerra plano militarrean galdu arren, kultura eremuan jarrai zezakeen. Horrela sortu zen munduan zehar enbaxada artistiko bat bidaltzeko ideia, \"askatasunaren alde hiltzen ari zen\" herri baten ordezkari bezala. Horretara, erbestera joan aurretik, Parisen Euzko Jaurlaritzaren ordezkariei (Rafael Pikabea eta Felipe Urkiola) idatzi zien Agirrek, gutuna eramango zien Gabriel Olaizolari asmo horretan ahal bezainbeste lagundu ziezaioten. Jaurlaritzan Arte Ederretako zuzendari izandako Jose Maria Uzelai eta Manuel de la Sota intelektualek ere ikuskizunaren sorreran parte hartu zuten.\nEzaugarriak.\nEresoinkak ahozko musika zein instrumentala erabiltzen zituen, koreografiekin eta dekoratu ikusgarriekin. Talde hartan emakumeek zein gizonek hartu zuten parte. Guztira 101 kidek osatzen zuten. Ikuskizunetan Euskal Herriaren ikuspegi katoliko eta tradizionala aurkezten zen, faxisten erasoei kontrajartzen zitzaiena. \nHau zen taldearen organigrama orokorra; ikus daitekeenez, zenbait artistak arlo batean baino gehiago parte hartzen zuten.\nDantzariak.\nHaietako batzuk abeslariak ere baziren:\nArte plastikoa eta jantziak.\nDantza espektakuluetarako, Euskal Herriko bizimodua islatzen zuten dekoratuak egiten ziren: pilota partida bat, herriko festak... Haien diseinuan parte hartu zuten artisten artean aipa daitezke: Jose Mari Uzelai, Antonio Gezala, Julian Tellaetxe, Arrue anaiak, Juan de Aranoa... \nJantzigintzan hainbat jostunek parte hartu zuten, baita Parisekoak ere, haien artean Coco Chanel eta Pierre Cardin.\nKirmen Uriberen \"Elkarrekin esnatzeko ordua\" eleberrian (2016) Eresoinkaren nondik norakoak aipatzen dira, besteak beste espektakuluaren backstage-aren irudikapen bizi honekin:\"\"Gezalak diseinatu zuen Eresoinkako ikurra, haritz hosto bat bi ezkurrekin, eta baita kaleko hormetan jartzeko kartel iragarlea ere. Baina ez hori bakarrik, berak asmatu zituen, Sotarekin batera, dekoratu ia gehienak. Ikusgarriena, agian, Pleyel aretoko agertokirako margotu zuen gramofono erraldoia izan zen. Eszenaren atzealdean zegoen gramofonoaren ahotik agertzen ziren dantzariak taulara, musika notak balira bezala, ikusleen harridurarako.\"\n\"\u00a0 \u00a0 \u00a0 Eresoinkaren lanak eta jardunak jasoz, bi olio-pintura handi margotu zituen Gezalak Parisen.\" Eresoinka 8.45\" eta\" Eresoinka 20.45\" izena dute. Lehenak, estreinaldi eguneko goiza jasotzen du, goizeko bederatziak laurden gutxitan nola muntatzen ari diren agertokia. Bigarrenaren motiboa saioa bera da. Baina margolariak ez du hartzen ikuslearen ikuspegia; horren ordez, antzeztokiaren atzealdean gertatzen ari dena erakusten digu, normalean ikusgai ez dagoen hori. Margo bietan agertzen da Txomin Letamendi. Lehenengoan, muntaketa lanetan dabil goiz partean, alkandora gorriz eta praka urdinez, dekoratuko zati den panel handi bat mugitzen dihardu. Bestean, Manu Sota bera, Gabriel Olaizola abesbatzako zuzendaria, Enrique Jorda Gallastegi orkestra gidaria \u2014denak frakez\u2014 eta Txomin Letamendi \u2014oraindik alkandora gorriarekin\u2014 agertokiaren atzealdean daude azken xehetasunak lotzen. Jendaurrean irakurri behar duen testua errepasatzen ari da Sota, berak idazten baitzituen gidoiak, eta narratzaile lanak ere egiten zituen, ikuskizuneko ekitaldi batetik bestera dauden tarteetan azalpenak emanez. Atzealdean dantzariak ikusiko dituzu, taulara irteteko prest, jantzi zuriekin. Buruen artetik ikurrin bat erdikusten da\".\"\nParisko irudiak. 16. atala.\nBeste partaide batzuk.\nArtistekin batera, Eresoinkarekin beste pertsona asko mugitzen ziren, era askotako lanetan laguntzen. Haien artean aipa ditzakegu:\nEgoitzak.\nSaran.\nTaldea sortzeko lehenengo urratsak Saran eman ziren, 1937ko iraila hasieran. Bertan 110 artista inguru bildu ziren eta ikuskizuna prestatzeari ekin zioten. Lanak 1937ko irailean hasi ziren. Artistak Sarako hotel eta etxe desberdinetan aurkitu zuten alojamendua: lehendabizikoak Paul Dutournierrek bere H\u00f4tel de la Posten jaso zituen; Garipuy familiak beste asko jaso zituen Prefetenea etxean. Baita frontoi ondoan dagoen Eskualduna Hotelak ere. Eresoinkako kideak oso maitatuak izan ziren Sarako biztanleen aldetik; otorduak Maitagarria eta Laztiri jatetxeetan egiten zituzten, eta askotan egin zituzten kantaldiak Pleka trinketean, eta herriko plazan. Entseguak Ihartzeartea etxean egiten zituzten; dantza aretoan, Gaspar Montesek zenbait horma-irudiak margotu zituen, Eresoinkako kideak irudikatuz; Ihartzeartea etxea hotela da gaur egun, eta oraindik horma-irudiak han ikus daitezke.\nLe Belloy.\nEresoinka Euskal Herriko benetako enbaxada kulturala bihurtu zen. Horrek Parisetik gertu kokatzea behartu zien; 1938ko udaberrian Paristik gertu dagoen Saint-Germain-en-Layen, Euzko Jaurlaritzak Belloy gaztelua alokatu zuen. Aurrerantzean, biren arteko bilgunea izan zen.\nBirak.\nLehenengo aurkezpena Parisen egin zen, 1937ko azaroaren 20an. Hortik aurrera ikuskizuna behin eta berriro egin zen Parisen eta Europako beste hiriburuetara eraman zuten, baita jakina, Ipar Euskal Herrian ere. \nAmaiera.\nTaldeak arrakasta handia izan zuen, eta Europako antzoki askotan aritu zen: Frantzian, Belgikan, Herbeheretan eta Erresuma batuan. Promozio lan handiari esker, Eresoinkaren espektakulua komunikabideetan asko aipatu zen, beraz esan daiteke hasierako helburua hein handi batean lortu zela: Euskal Herrian gerra militarki galdu arren, kultura eremuan jarraipena ematea.\nPrentsan nabarmendu daitezke Florent Schmitt ek Le Temps egunkarian egindako gorespenak; baita Le Figaron Stan Golestan eta Andr\u00e9 Warnod ere; The Times ingelesak ere artikulua argitaratu zuen. Artikuluotan artisten arteko giroa aipatzen da, ekimenean zuten ilusioa islatzen duena: \"Joan den arratsaldean Eresoinkak Parisen emango duen espektakuluaren entsegu batean izan ginen... Taula gainean ez zeuden artistak publikoaren eserlekuetan zeuden. Irri eta solasetan aditzen genituen, haien hizkuntza soinulari eta musikalean... Bitartean, taula gainean abeslariek taldeak egiten zituzten, elkarri itsatsita, benetako giza-organua osatuz...\" (Warnod, Le Figaro, 1937ko abendua). \nDe la Sotak Ameriketako Estatu Batuetan ere emanaldiak lotuak zituen, baina 1939an, hara zihoazela, Bigarren Mundu Gerra hasi zen, eta Ameriketara eramaten zituen transatlantikoak Europara itzuli behar izan zuen. Azkenik, dirua agortu zenez, taldea desegin zuten.\n1939an, mundu gerraren hasierarekin batera, ekimena bertan behera gelditu zen eta partaideak sakabanatu ziren; haietako batzuk erresistentzia antifrankistan engaiatuz, eta gehienak anonimotasunean murgilduz.\nGrabaketak.\n1938an \"Elai Alai\" filma errodatu zuen Nemesio Manuel Sobrevillak Eusko Jaurlaritzaren enkarguz. Bertan Elai-Alai dantza taldea ageri da, Segundo Olaetaren musikarekin eta Eresoinkako haur-koruarekin, Parisko emanaldietako filmazioetan.\n1938ko abenduaren 21ean, Espainiako Errepublikako Propaganda Sailaren enkarguz, \u201cCanciones Populares de la Guerra de la Independencia de Espa\u00f1a\u201d izeneko 5 disko grabatu ziren Parisen. Musikariak Eresoinkako 9 abeslari eta 4 txistulari izan ziren, eta besteak beste \"Euzko Gudariak\" kantua grabatu zuten, historian lehen aldiz."}
{"id": "367808", "revid": "82059", "url": "https://eu.wikipedia.org/wiki?curid=367808", "title": "Shelbourne F.C.", "text": "Shelbourne Football Club (irlanderaz \"Cumann Peile Sh\u00edol Broin\") Irlandako futbol talderik onenetakoa da 13 Liga eta guztira 10 Kopa irabazi baititu.\nHistoria.\nMr. James Rowanek sortu zuen taldea 1895ean Ringsend auzoan. Izena \"Shelbourne Road\" kaleak ematen dio. Hasieran gazteen taldeak izan zituen baina 198an senior mailan jokatzen hasi zen. Berehala talde indartsua bihurtu zen eta 1905ean Kopako finalera iritsi zen. Urte hartan Belfasteko Distilleryk irabazi bazuen ere hurrengo urtean Shelbourne izan zen garaile. Lehenengo aldia zen Ipar Irlandakoa ez zen talde batek irabazten zuena. Hurrengo urteetan beste bi garaipen etorri ziren, 1911eakoa eta Irlandaren Banaketaren aurretik jokatu zen azkena, 1920koa hain zuzen ere.\n1921-22 denboraldian Irlandako futbol liga abiarazi zuten Errepublikako taldeek eta lehenengo urte hartan hirugarren egin zuten. Hasierako hamarkada hau oso ona izan zen Shelbournerentzako izan ere 1926 eta 1931 artean hiru liga eta kopa bat irabazi baitzuten.\nBerrogeigarren eta hirurogeigarren hamarkadetan ere ongi aritu zen taldea eta Europako lehiaketetarako hainbat alditan sailkatu zen, emaitzak oso apalak izan baziren ere. Azken aroa bikaina izan du. 90. hamarkadan kopak irabazten hasi zen eta 2000. hamarkadan lau ligatan nagusitu zen. 1995 eta 2006 artean urtero aritu zen Europako txapelketatan.\n2013an azken postuan bukatu eta maila galdu du."}
{"id": "367809", "revid": "23317", "url": "https://eu.wikipedia.org/wiki?curid=367809", "title": "Bohemian F.C.", "text": "Bohemian Football Club (irlanderaz \"Cumann Peile B\u00f3ith\u00e9amaigh\") Irlandako futbol taldeen artean hirugarrena da irabazitako txapelketa kopuruan. 11 Liga eta 8 Kopa irabazi ditu.\nHistoria.\nDublingo Phoenix parkearen ondoan sortu zen taldea 1890ko irailaren 6an. 1920an Irlanda bitan banatu arte Irlandako Ligan aritu zen, bere garaipenik handiena Kopan lortu bazuen ere 1908an.\nHiru aldi oparo izan ditu taldeak. Errepublikako liga hasi eta lehenengo urtetan talde nagusia izan zen bost Liga eta bi Kopa irabaziz. Bigarren garai oparoa 70. hamarkadan iritsi zitzaion, bi liga eta bi kopaz gain Europako txapelketetan aritzeko txartelak eskuratu zituelarik.\nAzken hamarkada ere bikaina izan du izan ere lau liga irabazi batitu (azkena 2009an) eta baita bi kopa ere. 2001etik aurrera 9 aldiz aritu da Europako txapelketatan, emaitzak apala izan diren arren."}
{"id": "367812", "revid": "23317", "url": "https://eu.wikipedia.org/wiki?curid=367812", "title": "Irlandako futbol kopa", "text": "Irlandako futbol kopa (ingelesez \"Football Association of Ireland Challenge Cup\" edo \"FAI Cup\") Irlandako Errepublikan jokatzen den bigarren futbol txapelketarik garrantzitsuena da. 1922an hasi zen jokatzen, irlanda bitan zatitu eta gero. Kopa gehien irabazi dituen taldea Shamrock Rovers F.C. da, diferentzia handiz gainera, 24 Kopa lortu baititu."}
{"id": "367813", "revid": "82059", "url": "https://eu.wikipedia.org/wiki?curid=367813", "title": "Dundalk F.C.", "text": "Dundalk Football Club (irlanderaz \"Cumann Peile B\u00f3ith\u00e9amaigh\") Irlandako futbol talde onenetarikoa da, Dublingoak ez direnen artean titulu gehien irabazi dituena, 13 Liga eta 11 Kopa hain zuzen ere.\nHistoria.\nDundalk izeneko talde batek jokatu zuen lehen aldia 1892 urtean izan zen. Industrializazioari eta trenbideari esker futbola Dundalken errotuz joan zen eta 1903 urtean Dundalk GNR sortu zen. 1922an Irlandako errepublikan liga berria eratu zenean Dundalk izan zen Dublindik kanpoko talde bakarra. Dundalk GNR taldearen koloreak horia eta beltza ziren.\n1930an gaur egungo Dundalk F.C. izena hartu zuen eta berehala lehenengo liga irabazi zuen 1932-33 denboraldian. 40 eta 50. hamarkadetan Kopa batzuk irabazi ondoren 60. hamarkadan berriz ere ligak irabazteari ekin zion. Garai on hau 80 eta 90. hamarkadetara ere luzatu zuen, bakoitzean liga pare bat irabaziz. Aro hartako azken titulua 2002ko Kopa izan zen.\n1999an Belfasteko Linfield F.C. futbol talde protestantearekin bakearen aldeko programa bat abiarazi zuen, \"Dunfield Project\" izenaz ezagutzen dena. 2013an ligan bigarren egin eta 2014an berriz izan zen txapelduna. Ordutik aurrera Irlandako talde nagusia izan da."}
{"id": "367814", "revid": "119347", "url": "https://eu.wikipedia.org/wiki?curid=367814", "title": "Sistema konbinazional", "text": "Sistema konbinazionalak, elektronikan erabiltzen diren zirkuituak dira eta haien irteera, sarreren arabera zehaztuta egongo da une guztietan. Erabiltzen duten informazioa bi motatakoa izan daiteke:\nEgia = Piztuta = 1&lt;/br /&gt;\nGezurra = Itzalita = 0\nEgoera hauek, piztuta (1) edo itzalita (0) hitzekin ager daitezke zenbait liburuetan. Gehienetan, hitzen ordez, zenbakiak erabiltzen dira zirkuituaren tentsioari aldarrikatzeko eta hauek, balore zehatz bati erreferentzia egiten diote. Balore altua (1), zirkuitu konbinazionalaren tentsio altuarekin lotzen da eta baxua (0), ordea, zirkuituaren tentsio txikiarekin lotzen da. Balore hauei maila logiko deritzo.\n Adibidez, +5 V-ko tentsioarekin funtzionatzen den zirkuituan:\n Balore altua, 5 V-ko tentsioa izango da eta honi 1 balorea lotuko zaio eta 0 V-ko tentsioari 0 balorea lotuko zaio tentsio txikia delako. \n Errealitatean tentsioak ez dira kalkuluetan bezalakoak eta 5V-koa izan ordez, 4,78V-ko hurbilketa izan daiteke zirkuituan galdutako tentsioa\n Ohm-en legea eraginda ere kontuan hartu behar delako.\n= Sistema digitalak =\nSistema digital batek gailu talde batez osatuta dagoen seinale digitalak sortzeko, transmititzeko, prozesatzeko edo batzeko erabiltzen den tresna bat da. Digitalek, analogikoekin alderatuta, informazio fisikoa erabiltzen dute informazio iturri gisa eta horregatik erabiltzen dituzten datuak, balore zehatzak izan behar dira. Hala ere, sistema analogikoetan, digitaleetan ez bezala, makina bat balore eduki dezakete sarrera bakar bat zehazteko.\n= Kode motak =\nSistema konbinazionalaren proposamenaren arabera, hobeto dagokion kode bitarra erabili behar da. Horregatik, eta kodeak ezaugarri desberdinak dituztenez, oso garrantzitsua da sistema horretarako dagokion kode bitar egokiena aukeratzea.\nKode bitar purua.\nSeinu gabeko zenbakiak erabiltzeko ahalmena ematen du. Kode honekin edozein seinurik gabeko zenbakiak irudikatu ahal dira, zerotik hasita infinituraino. Hona hemen, adibide bezala, kode bitar puruan 4 bits-ekin egin ahal diren zenbakiak.\n Dezimal: 0 1 2 3 4 5 6 7 8 9 10 11 12 13 14 15 \n Kode bitar purua: 0000 0001 0010 0011 0100 0101 0110 0111 1000 1001 1010 1011 1100 1101 1110 1111\n 20= 1|0\n 100|0 21= 2|1\n 50|0 22= 4|0\n 25|1 --&gt; formula_1 zatiketaren hondarra formula_2 23= 8|0\n 12|0 24= 16|0\n 6|0 25= 32|0\n 3|1 26= 64|0\n 1|1 --&gt; formula_3 27= 128|1 --&gt; formula_4\n formula_5\n formula_6\nKode bitarra seinuarekin (C1 eta C2).\nKode hauek, kode bitar purua bezalakoak dira baina seinua eraibiliz, hau da, kode bitar puruarekin irudikatu ahal ez ziren zenbakiak, kode honek irudika dezake. Kode bitar hauen ezaugarri garrantzitsuena zenbaki bitarra zeroz hasten bada, zenbakia positiboa izango dela eta batez hasiz gero, zenbakia negatiboa izango dela da.\nKode bitarra seinuarekin.\nKode mota honen ezaugarri nagusia MSB-aren erabilpena da. MSB-a (Most Significal Bit) edozein zenbaki bitarrean ezkerretik hasita agertzen den lehen zenbakia da. MSB-a 0 edo 1 izan daiteke. 0 izaten denean kode bitarra positiboa izango da eta zenbaki hori ez da kontuan hartuko zenbakiaren balioa kalkulatzeko. Beste alde batetik, MSB-a 1 denean kode bitarra negatiboa izango da eta aurrekoarekin gertatzen den bezala, ez da kontuan hartuko zenbakiaren balioa kalkulatzeko. Horregatik MSB-a zenbakiaren seinua jakiteko erabiltzen da.\n Adibidez: 01100 eta 1100 ez dira gauza bera kode bitarra seinuarekin erabiltzen denean. \n Kode bitar purua erabiliz gero, balio bera izango dute -&gt; Kode bitar purua: 01110 = 1110\n Baina seinua kontuan hartuz gero, 01100 eta 1100 zenbaki desberdinak izango lirateke.\n Seinua kontuan hartuz:\n 01100 -&gt; MSB = 0 beraz, zenbaki positiboa da.\n Seinua alde batera utzita balorea kalkulatzen da. ===&gt; balorea: formula_7\n formula_8\n 1100 -&gt; MSB = 1 beraz, zenbaki negatiboa da.\n Seinua alde batera utzita balorea kalkulatzen da. ===&gt; balorea: formula_9\n formula_10\nKode bitarra: C1.\n Kode honetan zenbakiak zeroz hasten direnean positiboak dira eta bat batekin hasten direnean negatiboak izango dira. \nKode bitarreko zenbakiak ordenatuta daude eta zenbaki bakoitzak balore zehatz bat du.\nEzkerreko zenbakiari MSB(ingelesez Most Significal Bit) deritzo eta eskuinekoari, ordea, LSB (ingelesez Less Significal Bit)\n Adibidez: 0101011 = positiboa; 100011101 = negatiboa\nKode bitarra C1-a eta kode bitarra seinuarekin duten desberdintasuna, zenbaki negatiboak kakulatzeko era da. C1 kodean, zenbakiak kalkulatzeko beste prozezu bat erabiltzen da.\nZenbakien balorea kalkulatzeko oso sistema arrunta erabiltzen da: zenbakiak zeroz hasten direnean, kode bitar puruan izango ziren bezala kalkulatuko behar dira eta batez hasten direnean, ordea, zenbakiari buelta (edo alderantzikatu) eman behar zaio.\nZenbaki positiboa:\n Adibidez: 13\n Kode bitarrean kodifikatua: 1101\n C1 kodean +13 eta -13:\n +13 positiboa denez kode bitarra zeroz hasi behar da.\n C1 +13 = 01101\n -13 negatiboa denez kode bitarra batez hasi behar da.\n C1 -13 = positiboari(+13) buelta eman.\n C1 -13 = 10010\n Kontuan izan kode honetan 10001 eta 010001 ez direla gauza bera seinu eta balore desberdinak dituztelako.\nKode bitarra: C2.\nKode honen zailtasuna zenbakiekin egin behar diren kalkuluetan dago. Kode bitarraren C2-a kalkulatzeko hasierako zenbakia, C1 kodera pasatu behar da eta hau egin ondoren, geratutako zenbakiari 1 gehitu behar zaio.\n Adibidez: \n Hasierako zenbakia: 11001\n zenbakia positiboa izateko ezkerraldean zero bat gehitu:\n C2 = 011001\n zenbakia negatiboa izateko C1-ari bat gehitu behar zaio:\n Hasierako zenbakia: 11001\n C2 = C1 + 1\n C1 = 00110 (Zenbakiei buelta eman)\n C2 = 00110 + 1 (+1 gehitu)\n C2 = 00111\nMetodo hau zenbaki handiekin erabiltzen denean okertzeko aukerak handiagotzen direnez, honako metodoa erabil dezakezu:\nHasierako zenbakia dagoen bezala utzi behar da, eskuinetik hasita, lehen bata topatu arte. Bata agertzen den momentuan, handik aurrera geratzen diren zenbaki guztiak aldatu.\n Hasierako zenbakia: 011111100010100100111010010101000101010010100001000\n Eskuinetik hasita, agertzen diren hiru 0 ez dira aldatzen.\n Hurreno posizioan dagoen bata izan ezik, ezkerraldean dauden zenbaki guztiei buelta eman behar zaie.\n 011111100010100100111010010101000101010010100001000\n C2 = 100000011101011011000101101010111010101101011111000\nBCD kodea (ingelesez Binary Coded Decimal).\nDigito dezimal bakoitzak 4 bits-eko adierazpen bitarra du. Honen ondorioz BCD kodea, 10 zenbaki bitarraz osatuta dago. Zenbaki hauek edozein zenbaki dezimal sor dezakete. Beste kodeetan ez bezala, BCD kodean zenbakiak modu zehat batez irudikatu behar dira: lau bits-eko taldeak sortuz. Talde bakoitza zenbaki bat izango da eta zenbakia osotasunean egongo da zenbaki guztiak lau bits-eko multzoak osatzen dituztenean. Hona hemen egin ahal diren zenbakiak:\n Dezimal: 0 1 2 3 4 5 6 7 8 9\n BCD: 0000 0001 0010 0011 0100 0101 0110 0111 1000 1001\nBCD kodean, zenbakiak 4n-ko luzeera izan behar dute, non n 4 bits-ekin egindako zenbaki multzoak dira:\n 655 zenbakia = 0110 0101 0101 ---&gt; Luzeera: 3 multzo x 4 = 12\n 12 zenbakia = 00010010 = 0001 0010 ---&gt; Luzeera: 2 multzo x 4 = 8\n011101 ez dago BCD kodean kodifikatuta 6 bits-eko luzeera duelako eta BCD zenbakia izateko formula_11 luzeera izan behar du.\nAdibidez, 59237 BCD sisteman irudikatuta:\n Dezimal: 5 9 2 3 7\n BCD: 0101 1001 0010 0011 0111\nZenbaki bera (59237) kode bitar puruan honako hau da: 1110011101100101\n= Sistemaren sinplifikazioa =\nSistema konbinazionalen egi taula.\nEgi taula egiteko, taularen goiko ezkerraldean zirkuituaren sarrerak kokatu behar dira eta taularen goiko eskuinaldean kalkulatu behar diren irteerak. Taularekin egiten den gauza bakarra, zirkuitu horretan dauden konbinazio posible guztiak adieraztea da.\nTaularen neurriak.\nEgi taulak sistemen sarreren arabera egiten dira. Egiteko orduan baldintza libreak edo egoera ezinezkoak agertzen badira 0 eta 1 ordez, X-a jarriko da irteera horretan baldintza libreak daudela irudikatzeko.\nIrteeren kokapena.\nKarnaugh-en sinplifikazioa ondo egiteko zirkuituaren irteerak ondo kokatuta egon behar dira hurrengo urratsak jarraituz:\nKarnaugh-en sistema.\nSistema konbinazional guztiak Karnaugh-en metodoa erabiliz sinplifika daiteke. Karnaugh-en metodoa erabiltzeko sistemaren sarrerak jakin behar dira eta hauen arabera egin behar da.\nKarnaugh-en metodoa Veitch diagramaz edo Maurice Karnaugh-en taulaz ere ezagutzen da baina laburtzeko, K-Mapaz edo VK-Mapaz aipatzen da. Metodoa Maurice Karnaugh matematikaria, Bell laborategiko matematikaria eta fisikaria 1950. urtean asmatu zuen. Sistema hau erabiliz, kalkulu konplexuak egiteko beharrak txikiagotzen dira eta horrela, kalkuluak grafikoki egiteko gaitasuna erabiltzen da. Sistema hau 6 sarrera baino gehiago dituzten sistemetan ez du balio kalkuluak konplexuagoak bihurtzen direlako.\nV-K taula kalkulatzeko softwarea.\nV-K mapa edo taula kalkulatzeko lagungarriak diren programak:\nSarreren sinplifikazioa V-K taulan.\n= Booleren Aljebra =\nBooleren aljebra erabiliz zirkuituaren ekuazioa jakin daiteke baina Karnaugh-en taulari esker ekuazioa sinplifikatuta kalkulatzen da eta horretarako multzoak erabili behar dira. Multzo bakoitza ekuazioaren atal bat da eta ekuazioa bere osotasunean egongo da multzo guztiak adierazita dauden momentuan.\nAurreko taularen adibidea jarraituta, booleren ekuazioa 3 multzok osatzen dute: 4 elementuko bi multzo eta multzo bat bi elementukoa. Ekuazioa bere osotasunena kalkulatzeko, multzoan dauden eta ez dauden sarrerak ikusi behar dira.\n Talde Gorria: 4 elementu. Talde honetan C eta D sarrerak ez daudenez, talde honen ekuazioa \u00acC x \u00acD (C eta D ezeztatuta) izango da. \n Sarrerak taldetik kanpo daudenean ezeztatzen dira.\n Talde Horia: 4 elementu. Talde gorrian bezala, talde honetan aurreko baldintzak betetzen dituzten sarrera bakarrak A eta B dira\n baina multzotik kanpo daudenez ezeztatu behar dira.\n Talde honen ekuazioa \u00acA x \u00acB izango da.\n Talde Urdi\u00f1a: 2 elementu. Baldintzak betezen dituzten elementuak B, C eta D dira baina B eta C talde urdi\u00f1atik kanpo daudenez\n ezeztatzeko beharra dago.\n A ez da kontuan hartzen taldearen elementu bati eragiten diolako. A kontuan hartzeko, bi elementuetan edo taldetik kanpo egon behar da.\n Talde honen ekuazioa, beraz, \u00acB x \u00acC x D izango da.\nformula_26\nformula_27\nformula_28\nformula_29\nformula_30\n= Logikaren arauak =\nBooleren aljebraren ekuazioa sinplifikatzeko, hurrengo arauak erabiltzen dira.\nDe Morgan Arauak.\n= Ate logikoak =\nAteak ariketa logikoak egiten dituzten zirkuituak dira eta diseinatutako bit mailako sistema konbinazionala egiteko bi mota daude: oinarrizko ateak eta gainerako ateak. Biak BZ(Barne Zirkuitu) bezala edo neurri eran diseinatu ahal dira. Normalean BZ bezala diseinatzen dira abantaila gehiago eskaintzen dituztelako.\nIntegrazio eskalaren arabera, zirkuituak 5 taldeetan bereizten dira:\nZirkuituak familietan antolatzen dira eta familia bakoitzean beste subfamiliak existitzen dira. Zirkuituak egiteko erabiltzen den teknologia CMOS (Complementary metal-oxide-semiconductor eta TTL (transistor-transistor logic) dira.\nOinarrizko ateak.\nOinarrizko ateekin edozein zirkuitua egin daiteke, txikienetatik hasita handieneraino baina zirkuituaren kalitatea eta etekina kaskarragoa izango da ekuazio bera sinplifikatuta egindako zirkuituarekin alderatuz gero. Esaterako, etekina, kalitatea, ate kopurua, zirkuituaren tentsioa, sarrera eta irteera kopurua, fan out-a... zirkuituraren kalitatea neurtzeko faktoreak dira.\nAND Atea.\nAte honen irteera 1 izango da, sarrera guztiak 1 direnean. 0 bat agertzen den momentuan, atea 0 izango da.\nOR Atea.\nAte honen irteera 1 izango da, sarreren bat 1 izaten denean. Sarrera guztiak 0 direnean atea 0 izango da.\nNOT Atea.\nAte honen irteera sarreraren kontrakoa izango da, hau da, sarrera 1 bada, irteera 0 izango da eta alderantziz.\nOinarrizko ateak errealitatean.\n74LS Familiatik, adibide bezala, hartutako txipak.\nTxipen informazioa:\nHirurak argazkian agertzen den txiparen itxura bera dute.\nGainerako ate logikoak.\nAte hauek oinarrizko ateak egiten dituzten funtzioak hobetzen dituzte booleren ekuazioa sinplifikatuta dagoenean. Gainerako ateak erabiliz gero sistemaren kalitatea neurtzeko faktoreak hobetuko dira sinplifikatutako ekuazioa erabiltzen baldin bada. Hori dela eta, zirkuituaren etekina hobetzen da. Oinarrizko ateak edozein sistema implementatzeko ahalmena ematen badute ere, sistemaren zailtasuna handitzen denean oinarrizko ateen etekina txikitzen da eta beste ate batzuk erabili behar dira sisteman etekina ez galtzeko. NAND eta NOR ateekin edozein zirkuitua diseinatzeko ahalmena ematen dutenez, ate unibertsal izenarekin ere ezagutzen dira.\nNAND edo NOT-AND Atea.\nAte honen irteera 1 izango da, sarrera guztiak ez direnean 1.\nNOT-OR edo NOR Atea.\nAte honen irteera 1 izango da, sarrera guztiak 0 direnean.\nXOR Atea.\nAte honen irteera 1 izango da, sarrerak desberdinak direnean.\nNOT-XOR edo NXOR Atea.\nAte honen irteera 1 izango da, sarrerak berdinak direnean.\nGainerako ateak errealitatean.\n74LS Familiatik, adibide bezala, hartutako txipak.\nTxipen informazioa:"}
{"id": "367822", "revid": "201", "url": "https://eu.wikipedia.org/wiki?curid=367822", "title": "Porfirio Diaz", "text": ""}
{"id": "367823", "revid": "6327", "url": "https://eu.wikipedia.org/wiki?curid=367823", "title": "Francisco Madero", "text": ""}
{"id": "367825", "revid": "82059", "url": "https://eu.wikipedia.org/wiki?curid=367825", "title": "St Patrick's Athletic F.C.", "text": "St Patrick's Athletic Football Club (irlanderaz \"Cumann Peile L\u00fathchleas Ph\u00e1draig Naofa\") Irlandako futbol talderik onenetakoa da 8 Liga eta 3 Kopa irabazi baititu.\nHistoria.\nSt Patrick's Athletic F.C. 1929an sortu zen Dublinen. Hasiera batean Phoenix parkean jokatzen hasi zen baina 1930an bertan Richmond Parkera aldatu zen. 1951 arte ez zen Irlandako Liga gorenean sartu eta hamarkada bikaina osatu zuen hiru liga eta kopa bat irabaziz.\nHurrengo hamarkadetan beherakada nabarmena izan zuen. 1986an Brian Kerr entrenatzailea fitxatu eta taldeari bultzada eman zion 1990ko liga lortu arte. Berriz ere bolada onari ekin zion eta beste hiru liga etorri ziren. 2002an ere liga irabaziko zukeen baina jokalariak zelairatzerakoan izandako irregulartasunengatik 15 puntutako zigorra jaso zuen eta azkenean hirugarren egin zuen sailkapenean.\nAzken urteetan berriz ere talde indartsua osatu du eta 2013ko liga eta 2014ko kopa irabazi ditu."}
{"id": "367826", "revid": "336", "url": "https://eu.wikipedia.org/wiki?curid=367826", "title": "Venustiano Carranza", "text": "Jos\u00e9 Venustiano Carranza Garza (Cuatro Ci\u00e9nagas, 1859ko abenduaren 29a - Puebla, 1920ko maiatzaren 21a) Mexikoko politikaria zen. Maderoren Iraultza higikundean parte hartu eta harekin batera alderdi demokratikoa sortu zuen. Madero hil zutenean, Victoriano Huertaren aurka altxatu zen. Carranza Mexikoko lehendakaria izan zen (1917-1920) eta bere herriak Lehen Mundu Gerran parte ez hartzea lortu zuen. Rodolfo Herreroren altxamendua sortu zenean alde egin zuen, baina iraultzaileek harrapatu eta hil egin zuten."}
{"id": "367827", "revid": "201", "url": "https://eu.wikipedia.org/wiki?curid=367827", "title": "Alvaro Obregon", "text": ""}
{"id": "367828", "revid": "201", "url": "https://eu.wikipedia.org/wiki?curid=367828", "title": "Alvaro Obreg\u00f3n", "text": ""}
{"id": "367830", "revid": "23317", "url": "https://eu.wikipedia.org/wiki?curid=367830", "title": "Waterford United F.C.", "text": "Waterford United Football Club (irlanderaz \"Cumann Peile L\u00fathchleas Ph\u00e1draig Naofa\") Irlandako futbol talderik onenetakoa da 6 Liga eta 2 Kopa irabazi baititu.\nHistoria.\nWaterford United F.C. 1930an sortu zen eta berehala sartu zen Irlandako ligan. Lehenengo garaipen handia 1937ko kopa izan zuen. 1937-38 eta 1940-41 denboraldietan ere ligan bigarren egitea lortu zuen. Garairik onena 60. eta 70. hamarkadan izan zuen, 1966 eta 1973 artean bere historiako sei ligak irabazi zituelarik, ia jarraian izan zirenez urte haietan Irlandako futbol talderik indartsuena izan zen. Eskuraturiko azkenengo titulua 1980ko kopa izan zen. 2006an maila gorena galdu zuen eta ordutik lehen mailan ari da, Irlandako bigarren maila dena."}
{"id": "367832", "revid": "448", "url": "https://eu.wikipedia.org/wiki?curid=367832", "title": "Fengtai Barrutia", "text": ""}
{"id": "367833", "revid": "448", "url": "https://eu.wikipedia.org/wiki?curid=367833", "title": "Shijingshan Barrutia", "text": ""}
{"id": "367834", "revid": "448", "url": "https://eu.wikipedia.org/wiki?curid=367834", "title": "Mentougou Barrutia", "text": ""}
{"id": "367835", "revid": "448", "url": "https://eu.wikipedia.org/wiki?curid=367835", "title": "Changping Barrutia", "text": ""}
{"id": "367836", "revid": "448", "url": "https://eu.wikipedia.org/wiki?curid=367836", "title": "Huairou Barrutia", "text": ""}
{"id": "367837", "revid": "448", "url": "https://eu.wikipedia.org/wiki?curid=367837", "title": "Shunyi Barrutia", "text": ""}
{"id": "367838", "revid": "448", "url": "https://eu.wikipedia.org/wiki?curid=367838", "title": "Chaoyang Barrutia (Beijing)", "text": ""}
{"id": "367839", "revid": "448", "url": "https://eu.wikipedia.org/wiki?curid=367839", "title": "Tongzhou Barrutia", "text": ""}
{"id": "367840", "revid": "448", "url": "https://eu.wikipedia.org/wiki?curid=367840", "title": "Chaoyang Barrutia (Changchun)", "text": ""}
{"id": "367841", "revid": "448", "url": "https://eu.wikipedia.org/wiki?curid=367841", "title": "Daxing Barrutia", "text": ""}
{"id": "367842", "revid": "448", "url": "https://eu.wikipedia.org/wiki?curid=367842", "title": "Fangshan Barrutia", "text": ""}
{"id": "367843", "revid": "448", "url": "https://eu.wikipedia.org/wiki?curid=367843", "title": "Chaoyang", "text": ""}
{"id": "367844", "revid": "448", "url": "https://eu.wikipedia.org/wiki?curid=367844", "title": "Dongcheng Barrutia (Beijing)", "text": ""}
{"id": "367845", "revid": "448", "url": "https://eu.wikipedia.org/wiki?curid=367845", "title": "Chongwen Barrutia", "text": ""}
{"id": "367846", "revid": "448", "url": "https://eu.wikipedia.org/wiki?curid=367846", "title": "Dongcheng", "text": ""}
{"id": "367847", "revid": "448", "url": "https://eu.wikipedia.org/wiki?curid=367847", "title": "Xuanwu Barrutia", "text": ""}
{"id": "367848", "revid": "448", "url": "https://eu.wikipedia.org/wiki?curid=367848", "title": "Xicheng Barrutia", "text": ""}
{"id": "367849", "revid": "448", "url": "https://eu.wikipedia.org/wiki?curid=367849", "title": "Haidian Barrutia", "text": ""}
{"id": "367850", "revid": "448", "url": "https://eu.wikipedia.org/wiki?curid=367850", "title": "Pinggu Barrutia", "text": ""}
{"id": "367851", "revid": "105290", "url": "https://eu.wikipedia.org/wiki?curid=367851", "title": "Dagen H", "text": "Dagen H (euskaraz \"H Eguna\") 1967ko irailaren 3ko goizeko 5etan Suedian trafiko zirkulazio norantza aldatu zen eguna izan zen, gidatzeko norantza ezkerretik eskuinera iragan zelarik. H hizkia edo laburdura danierazko \"h\u00f6ger\" (\"eskuin\") hitzetik dator.\nOrdurarte, Suedian gidatzeko norantza ezkerraldetik zen, Erresuma Batua, Irlanda, Australia eta hainbat herrialdeetan bezala.\nArrazoiak.\nAldaketaren arrazoiak honako hauek izan ziren:\nEragina.\nIslandia uhartea izanik ez du inongo herrialdekin mugarik egiten, baina 1968an Suediaren adibidea jarraitu eta zirkulazio norantzaren aldea ere eskuinera aldatu zuen."}
{"id": "367856", "revid": "201", "url": "https://eu.wikipedia.org/wiki?curid=367856", "title": "Banketxe", "text": ""}
{"id": "367857", "revid": "119247", "url": "https://eu.wikipedia.org/wiki?curid=367857", "title": "Monopolio-lehia", "text": "Ekonomian, monopolio-lehia edo lehia monopolista enpresa kopuru handi batek produktu bera \u2014baina ezaugarri bereziekin edo modu berezian\u2014 eskaintzen duen merkatu-egoera da. Enpresa bakoitzak merkatuan eragin mugatua du, eta sarrera hesi nabarmenik ez dago. Monopolio-lehiaren adibide dira auzo bateko jatetxeak, baldin, jatetxe kopurua handi samarra izanik, jatetxe guztiek produktu bera eskaintzen badute, baina ezaugarri bereziekin; horren ondorioz, enpresa bakoitzak badu prezioa finkatzean erabaki-ahalmena. Beste adibide bat supermerkatuak dira: hainbat markatako produktuak existitzen dira, baina guztiek ezaugarri antzekoak dituzte.\nMonopolio-lehiak ezaugarri komunak ditu lehia perfektuarekin, monopolioarekin nahiz oligopolioarekin: lehia perfektuan, enpresa kopurua handia da, eta ez dago sarrera-hesirik, baina produktua ez da homogeneoa; monopolioan, enpresak ez du besterik gabe prezioa onartzen eta badu ahalmena prezioa ezartzeko; eta oligopolioan, enpresen arteko itunak izan daitezke."}
{"id": "367858", "revid": "1830", "url": "https://eu.wikipedia.org/wiki?curid=367858", "title": "Higidura zuzen uniforme", "text": "Zinematikan, higidura zuzen uniformea, HZU laburtzapenaz ere ezaguna, ibilbide zuzena, abiadura konstantean eta, beraz, azeleraziorik ez duen mugimendua da.\nMugimendu honetan, higikaria V abiadura konstanteko zuzen batetik desplazatzen da; a azelerazioa zero da denbora guztian. Hau, elkarreragin guztietarik kanpo espazioan jaurtitako objektu baten mugimenduari, edo marruskadurarik gabe irristatzen den objektu baten mugimenduari dagokio. V abiadura konstantea izanik, posizioa linealki aldatuko da denborarekiko, ekuazioaren arabera:\nformula_1\nformula_2\nformula_3\nformula_4\nformula_5\nformula_6\nNon formula_7 higikariak koordenatu-zentroarekiko duen hasierako posizioa da, hau da, formula_8-rekiko.\nBaldin formula_9, aurreko ekuazioa jatorritik igarotzen den zuzen bati dagokio, funtzioaren irudikapen grafiko bateanformula_10, 1. irudian agertzen den bezala.\nFormulak.\nHZU-n erabiltzen den formula hurrengoa da:\nHonetatik hurrengo formula hau atera dezakegu:"}
{"id": "367860", "revid": "512", "url": "https://eu.wikipedia.org/wiki?curid=367860", "title": "Bayezid II.a", "text": "Bayezid II.a (1447ko abenduaren 3a - 1512ko maiatzaren 26a) Otomandar Inperioko sultana izan zen 1481etik 1512an hil zen arte.\nBayezid Dimetoka jauregian, Traziako eskualdean, jaio zen. Mehmed II.a \"Konkistatzailearen\" semea zen, eta 1481ean tronuratu zen. Aitaren antzera, mendebaldeko eta ekialdeko kulturaren mezenasa izan zen, eta, beste sultan askok ez bezala, trabarik gabeko barne-politika bermatzen egin zuen ahalegin guztia. Hori dela eta, \"Justua\" goitizenaz ere ezaguna zen.\nBere agintaldian kanpaina zenbait egin zituen Moreako Despoterria konkistatzeko; eskualde hori sarritan deskribatu izan zen botere otomandarra Ekialdeko Mediterraneoan bermatzeko giltza gisa.\nBayeziden kezka nagusia Cem anaiarekin izan zuen borroka zen. Anaiak tronua eskatzen zuen, eta horretan laguntzeko, Maltako Ordenako Zaldunen babes militarra bilatu zuen Bayezidek. Zaldunek Cem preso hartu zuten, eta Inozentzio VIII.a Aita Santuari bidali zioten. Cem Napoliko presondegi batean hil zen, gaixotasun infekzioso baten ondoren.\nEkialdeko altxamenduak asko izan ziren Bayeziden agintaldian. Sarritan Persiako xah zen Ismailek babestu egiten zituen altxamendu horiek, xiismoa bultzatu eta hedatzeko gogotsu baitzegoen, horrela estatu otomandarraren agintea gutxitzeko. Anatoliako agintari otomandarrak, izan ere, mehatxu serioak jaso zituzten denboraldi honetan, eta Bayeziden Bisir Handia, Ali Pasha, erail egin zuten matxinatuen kontrako bataila batean. Bayezid II.ak, era berean, armada otomandarra Espainiako Erresumara bidali zuen 1492an, Errege-erregina \"Katolikoen\" dekretuz egotziak izan ziren judu espainiarrak otomandarren eskualdera eramateko.\nBayezid II.ak bere seme Selim eta Ahmedek ondorengotza lortzeko zuten borroka ikusi behar izan zuen bizitzako azken urteetan. Halako batean, Bayezid Ahmedek asasinatuko zuen beldur zen, eta Konstantinoplan sartzea debekatu zion semeari.\nSelimek, janizarien laguntzarekin, Ahmed garaitu eta exekutatzeko agindua eman zuen. Beyazidek abdikatu egin zuen 1512ko apirilean. Jaioterri zuen Dimetokara erretiratzea pentsatu zuen, baina bidaian hil zen, eta Istanbulen hobiratu zuten, haren izena daraman meskitan."}
{"id": "367861", "revid": "1830", "url": "https://eu.wikipedia.org/wiki?curid=367861", "title": "Higidura zuzen eta uniformeki azeleratu", "text": "Zinematikan, higidura zuzen eta uniformeki azeleratua, HZUA laburtzapenez ere ezaguna, ibilde zuzena eta azelerazio konstantea duen mugimendua da. Beraz, higikariaren abiadura linealki aldatzen da, eta posizioa, berriz, koadratikoki, denborarekin. Hauek dira mugimendu hau zuzentzen duten ekuazioak:\nformula_1\nformula_2\nformula_3\nformula_4\nformula_5\nformula_6\nformula_7\nAzken abiadura higikariaren hasierako abiaduraren eta denbora gehitzearen ondoriozko azelerazioaren berdina da. Baldin formula_8, orduan: formula_9\nAzken abiadura hasierako abiaduraren eta denboraren araberako azelerazioaren berdina da. Abiadura kalkulatzen duen erlaziotik abiatuta:\nformula_9\nformula_11\nformula_12\nformula_13\nformula_14\nformula_15\nformula_16\nNonformula_17,formula_18 bukaerako posizioa da etaformula_19, hasierako abiadura duenaformula_20 denean.\nformula_21\nFijatu zaitez azelerazioa nulua balitz, aurreko ekuazioak higidura zuzen uniformearen ekuazioei legozkiekeela, hau da, abiaduraformula_22 konstantearekin. Gorputza geldiunetik abiatzen bada uniformeki azeleratuz, orduanformula_23.\nHZUAen bi kasu espezifiko dira erorketa librea eta tiro bertikala. Erorketa askea Lurraren erdialderantz erortzen den objektu baten mugimendua da, grabitatearen azelerazioaren pareko azelerazioarekin (Lur planetaren kasuan, itsas mailan 9,8 m/s2-koa da gutxi gorabehera). Tiro bertikala, aldiz, lurraren erdialdearen kontrako norabidean jaurtitako objektu batena da, altuera irabaziz. Kasu honetan, grabitatearen azelerazioak objektua abiadura galduz joatea eragiten du, irabazi beharrean, geldiune-egoerara iritsi arte; jarraian, eta handik aurrera, erorketa askeko mugimendu bat hasten da, hasierako abiadura nuluarekinformula_23.\nFormulak.\nHZUA-n erabiltzen diren formulak bi dira:\nHauetatik hurrengo formula hauek atera ditzakegu:"}
{"id": "367862", "revid": "17", "url": "https://eu.wikipedia.org/wiki?curid=367862", "title": "HZU", "text": ""}
{"id": "367863", "revid": "17", "url": "https://eu.wikipedia.org/wiki?curid=367863", "title": "HZUA", "text": ""}
{"id": "367864", "revid": "105290", "url": "https://eu.wikipedia.org/wiki?curid=367864", "title": "Ekoizpen ahalbideen muga", "text": "Mikroekonomian, ekoizpen ahalbideen muga, labur EAM ere deitua, bi produktuen kopuruak lotzen dituen grafiko bat da, ekoizpen-faktoreen kopuru finko batekin ekoitzi daitezkeenak. Zehatzago, ekoizpen-faktoreak emanda, produktu bateko kopuru baterako ekotzi daitekeen beste produktuaren kopuru maximoa zehazten du, epe jakin batean eta teknologia finko baterako. Horrela, beste produktuaren ekoizpen maximoa ezarriz, ekoizpen ahalbideen muga ekoizpen-efizientziarekin lotzen da."}
{"id": "367865", "revid": "96586", "url": "https://eu.wikipedia.org/wiki?curid=367865", "title": "Hercules (konstelazioa)", "text": "Hercules edo Herkules \u2014\u2014 Ipar hemisferioko konstelazio handi bat da. Herkules heroi mitologikoa irudikatzen du. Ptolomeok deskribatutako 48 konstelazioetako bat da, eta 88 konstelazio modernoetako bat, bosgarren handiena.\nEguzki-apexa, hau da, Eguzkiak galaxiaren erdigunearen inguruko orbitan duen higiduraren norabidea erakusten duen zeruko puntua, Hercules konstelazioan dago, \u03be Herculis izarretik gertu.\nIzar nagusiak.\nHercules konstelazioak, izarrez gainera, bi kumulu globular nabarmenenetariko bi ditu: M13 eta M92."}
{"id": "367867", "revid": "105290", "url": "https://eu.wikipedia.org/wiki?curid=367867", "title": "Gordailuak bermatzeko funts", "text": "Gordailuak bermatzeko funtsa estatuek herritarren aurrezkiak babesteko sorturiko sistema bat da. Bere helburua aurrezleek porrot egiten duten banku eta bestelako finantza bitartekarietan jarritako dirua berreskuratzea da, gehienetan muga bateraino."}
{"id": "367868", "revid": "105290", "url": "https://eu.wikipedia.org/wiki?curid=367868", "title": "Merkataritzako hesi", "text": "Merkataritzako hesiak gobernu batek nazioarteko merkataritza kontrolatu eta mugatzeko ezartzen dituen neurri protekzionisten multzoa da. Horien artean, muga-zergak, inportaziorako kuotak, produktu nazionalentzako subsidioak, lizentziak eta enbargoak daude."}
{"id": "367869", "revid": "536", "url": "https://eu.wikipedia.org/wiki?curid=367869", "title": "Soberakin (ekonomia)", "text": "Ekonomian, soberakina kontsumo-beharrak asetu ondoren geratzen diren ekoizpena eta baliabideen multzoa da. Eskola ekonomiko batzuetan, kontsumitzailearen soberakina, kontsumitzaileek ondasun edo zerbitzu baten trukean ordaintzeko prest dauden eta benetan ordaintzen duten diru-kopuruen arteko diferentzia, eta ekoizlearen soberakina, ekoizleek horren trukean benetan jasotzen duten eta jasotzeko prest leudekeen diru-kopuruen arteko diferentzia, bereizten dira."}
{"id": "367870", "revid": "512", "url": "https://eu.wikipedia.org/wiki?curid=367870", "title": "Michael Haneke", "text": "Michael Haneke (Munich, Bavaria, 1942ko martxoaren 23a) austriar zinema zuzendari eta gidoigile bat da.\nFritz Haneke austriar zinema zuzendari eta aktorea eta Beatrix von Degenschild austriar aktorearen semea da, Munich hirian jaio arren, Austriako Wiener Neustadt hirian hazi izan zen. Vienako Unibertsitatea filosofia, psikologia eta drama ikasi zituen. Ondoren zinema kritikaria izan zen, 1967-1970 bitartean Alemaniako hego-mendebaldeko S\u00fcdwestfunk telebista katean argitaratzaile eta antzerkigile lanetan aritu zelarik. 1974an zinema zuzendari lanetan hasi zen."}
{"id": "367881", "revid": "81544", "url": "https://eu.wikipedia.org/wiki?curid=367881", "title": "Fingalen haitzuloa", "text": "Fingalen haitzuloa (ingelesez \"Fingal's Cave\" eta Eskoziako gaeleraz \"An Uaimh Bhinn\", hots, \"Doinuaren haitzuloa\") Eskoziako mendebaldeko Barruko Hebridak uhartedian dagoen Staffa uharteko itsas haitzulo bat da, itsas erreserba bateko zati delarik.\nIpar Irlandako Erraldoien Galtzadaren antzeko basalto hexagonalez osatua dago, haren sumendi fluxuzko jatorri berbera duelarik. Bere neurri handiak, barneko arku natural nahiz olatuen talken ohiartzunek sorturiko soinu izugarriek itsas katedral natural baten giroa ematen diote, hortik bere gaelerazko \"Uamh-Binn\" (\"Doinuaren haitzuloa\") izena.\n1772an Sir Joseph Banks naturalistak topatu zuen. \"Fingalen haitzuloa\" izenez bataiatua izan zen, ustezko Fingal (Fionn mac Cumhaill) kondairazko heroi edo pertsonaiaren omenez (James Macpherson olerkari eta historialariak Felix Mendelssohn alemaniar konposatzailearen \"Die Hebriden\" obertura (\"Hebridak\" 26. op) haitzulo honetako ohiartzunetan oinarritua dago, maiz \"fingalen haitzuloa\" izenez ere aipatua delarik."}
{"id": "367885", "revid": "6327", "url": "https://eu.wikipedia.org/wiki?curid=367885", "title": "Telebista saio", "text": ""}
{"id": "367887", "revid": "512", "url": "https://eu.wikipedia.org/wiki?curid=367887", "title": "Merja Zerga", "text": "Merja Zerga (; ), baita gertuen dagoen herriagatik Moulay Bousselhamgo aintzira ere deitua, Marokoren Iparraldeko Atlantiko kostaldean dagoen itsas aintzira da, Kenitra hiritik 70 kilometrotara eta Rabatetik 130 kilometrotik iparraldera. 1978tik erreserba biologikoa da. 4.500 ha. ditu eta 1,5 metro sakonera, neguan eurien ondorioz gehiago. Marokkoko hezegune ederrenetariko bat da. Hala ere eraso handiak pairatzen ditu batez ere gizakien presioaren ondorioz; aintziraren inguruan 17.000 pertsona bizi dira aktibitate nagusiak arrantza eta nekazaritza izanik.\nRamsar hitzarmenaren barruan dago batez ere hegazti migratzaileentzat duen garrantziari esker. Mendebaldeko bide migratzailearen inguru ezinbestekoa da.\nEspezieak.\nMigrazioetan 15.000 eta 20.000 arteko anatidoak babesa har dezakete aintzira honetan. Limikolen presentzia neguan era handia da, 100.000 mila inguru. Bertako espezien artean hauek aurki ditzakegu:\nGarapen iraunkorra.\nErakunde desberdinek garapen iraunkorra bultzatzeko proiektuak eraman dute aurrera Merja Zerga aintziran. Batetik pestiziden eragina gutxitzeko ekoizpen biologikoak bultzatzen; bestetik best diru iturriak bilatzen, bereziki artisautza eta turismo ekologikoarekin lotuta. Erakunde horien artean SEO/BirdLife eta WWF daude. Inguru honek, gainera, interes erlijiosoa du, oso zonalde txikian zazpi marabut baitaude."}
{"id": "367891", "revid": "336", "url": "https://eu.wikipedia.org/wiki?curid=367891", "title": "Juan Carlos I.a antartikar basea", "text": "Juan Carlos I.a antartikar basea (gaztelaniaz eta ofizialki: \"\") Espainiak Antartikan duen estazioa da, CSICek kudeatua. Livingston uharteko Hurd penintsulan dago, Hego Shetlandetan. Guztira 2150 m\u00b2-ko azalera du eta gehienez 50 lagun bizi daitezke bertan.\n1988an eraikia, udan, azaroa eta martxo artean, bizi dira bertan eta 1991tik aurrera bertara ailegatzeko Espainiako Itsas Armadaren \"Hesp\u00e9rides\" eta \"BIO Las Palmas\" itsasontziak erabiltzen dituzte."}
{"id": "367894", "revid": "119347", "url": "https://eu.wikipedia.org/wiki?curid=367894", "title": "Gabriel de Castilla basea", "text": "Gabriel de Castilla basea (gaztelaniaz eta ofizialki: \"Base Ant\u00e1rtica Espa\u00f1ola Gabriel de Castilla\") Espainiak duen estazio antartikoa da, Espainiako Lurreko Armadak kudeatua. Deception uhartean dago, Hego Shetlandetan. Gabriel Gaztelakoa espainiar esploratzailearen izena daraman base honetan gehienez 14 lagun bizi daitezke.\n1990ean eraikia, udan, azaroa eta martxo artean, bizi dira bertan eta 1991tik aurrera bertara ailegatzeko Espainiako Itsas Armadaren \"Hesp\u00e9rides\" eta \"BIO Las Palmas\" itsasontziak erabiltzen dituzte."}
{"id": "367895", "revid": "119347", "url": "https://eu.wikipedia.org/wiki?curid=367895", "title": "Concordia basea", "text": "Concordia basea (frantsesez: \"Base antarctique Concordia\"; italieraz: \"Base antartica Concordia\") Frantziak eta Italiak duten estazio antartikoa da, Antartikako ordokian, Dome C izeneko eremuan, dagoena. Belgrano II argentinarra, Amundsen-Scott estatubatuarra eta Vostok errusiarrarekin batera urte osoan martxan dagoen base bakarretako bat da. Basamortu batean kokaturik, Lurreko klimarik latzenetariko bat du."}
{"id": "367898", "revid": "119347", "url": "https://eu.wikipedia.org/wiki?curid=367898", "title": "Dumont d'Urville basea", "text": "Dumont d'Urville basea (frantsesez: \"Base antarctique Dumont d'Urville\") Frantziak duen estazio antartikoa da, Paul-\u00c9mile Victor Institutu Polarrak kudeatuta. Ad\u00e9lie Lurraldean kokatuta, Jules Dumont d'Urville esploratzailearen izena darama.\n1956an eraikia, urte osoan bertan 30-40 lagun bizi dira eta bertara ailegatzeko \"L'Astrolabe\" izeneko izotz-hauslea erabiltzen dute."}
{"id": "367902", "revid": "336", "url": "https://eu.wikipedia.org/wiki?curid=367902", "title": "Joseph Banks", "text": "Sir Joseph Banks, 1. Baroia (1743ko otsailaren 24agreg./otsailaren 13ajul., 30 Argyll Street, Londres - 1820ko ekainaren 19a, Londres) ingeles naturalista, botanikoa eta esploratzailea izan zen, izadi-jakintzen zaindaria ere bada.\nLondres hiriko sendi aberats bateko kidea izan zen, William eta Sarah Batesen semea zen. Eton College ikastetxean Constantine John Phipps militar eta esploratzailearekin batera ikasi zuen. 1760an, jada Oxfordeko Unibertsitatean botanikarekiko jakin-mina piztu zitzaion. Natur Zientzietako Lineoren iraultzaren ondorengo hamarkadetan zehar Banksek bere aitaren diru ondarea jaso eta haren bidez egun osoz botanikan buru-belarri jardun zuen. Lasterrarera Lineoaren sailkapenari atxikiriko Ternua eta Labradorreko landareen deskribapena burutu ostean zientzia munduan ezagun bilakatu zen.\nJames Cook kapitainaren lehenbiziko bidaian esku hartu zuen (1768\u20131771), Mendebaldean eukalipto, akazia, mimosa sartu zituen, eta bere omenez Banksia izeneko landare generoa sailkapena sortu zen. 1789ko William Bligh kapitainaren espedizioan ere parte hartu zuen; espedizio hori \"HMS Bounty\" ontziko matxinada ospetsuan amaitu zen."}
{"id": "367904", "revid": "1519", "url": "https://eu.wikipedia.org/wiki?curid=367904", "title": "Bizkaiko Zientzia eta Teknologia Parkea", "text": "Bizkaiko Zientzia eta Teknologia Parkea, Zamudioko Parke Teknologikoa izenez ere ezaguna, Bizkaiko Zamudio eta Derio udalerrien artean dagoen teknologia parkea da, Bilbotik 7 kilometrora. Euskadiko Parke Teknologikoen Sarearen parte da, Araba eta Gipuzkoako Zientzia eta Teknologia Parkeekin eta Garaia Berrikuntza Zentroarekin batera.\n1985ean eraikia, Euskal Autonomia Erkidegoko lehenengo teknologia parkea izan zen, eta gaur egun EAEko handiena da. 2015eko datuei erreparatuz, parkeak 293 hektarea ditu eta 8.162 langile inguruk bertan lan egiten dute, 226 enpresa parkean ezarrita daudela, haien artean Gamesa, ITP, Euskaltel, Neiker-Tecnalia, Robotiker eta Ingeteam.\nParkearen lurzoruaren betetze maila %81ekoa dela, Bizkaiko Zientzia eta Teknologia Parkea zabaltzeko planak aurreikusi dira, Abanto eta Ortuella udalerrietako lurretan \"Ezkerraldeko Campus\"a, Euskal Herriko Unibertsitateko Leioako campusean \"Parke Zientifikoa\", eta Bilbo udalerriko Zorrotzaurre gunean \"Hiri-Parke Teknologikoa\" eraikiko direla."}
{"id": "367905", "revid": "1519", "url": "https://eu.wikipedia.org/wiki?curid=367905", "title": "Zamudioko parke teknologikoa", "text": ""}
{"id": "367906", "revid": "105290", "url": "https://eu.wikipedia.org/wiki?curid=367906", "title": "Arabako Teknologia Parkea", "text": "Arabako Teknologi Parkea Gasteiz udalerriko Mi\u00f1ao kontzejuan dagoen teknologia parkea da.\n1992an eraikia, egun 1.911 hektarea ditu eta Euskal Autonomia Erkidegoko parkerik handiena da. 102 enpresak parte hartzen dute, tartean Aernnova, Epsilon Euskadi, Mitsubishi Electric, Gamesa, Neiker, Tecnalia edo Iberm\u00e1tica. Mi\u00f1aon dago."}
{"id": "367907", "revid": "201", "url": "https://eu.wikipedia.org/wiki?curid=367907", "title": "Phoenicopterus roseus", "text": ""}
{"id": "367908", "revid": "201", "url": "https://eu.wikipedia.org/wiki?curid=367908", "title": "Phoenicopterus ruber", "text": ""}
{"id": "367909", "revid": "56334", "url": "https://eu.wikipedia.org/wiki?curid=367909", "title": "Dj Makala", "text": "Mikel Unzurrunzaga Schmitz edo DJ Makala edo Makala (Zarautz, Gipuzkoa, 1970eko maiatzaren 23a) euskal DJ, musikagile eta Gaztea irratiko esataria da. 2005 urtetik gaur egunera, EITB taldeko Gaztea irratian \"Boom Shaka Laka\" izeneko saioa zuzentzen eta aurkezten du.\n2000. urtetik ari da disko-jartzaile eta musikari, Europan zehar jotzen. Era berean, Europako hainbat jaialdi ospetsutan jo izan du, esate baterako Sonar 2000 Bartzelonan, Popkomm 2002 Alemanian, Dranouter 2009 Belgikan, Paulusfeesten 2010 eta 2012 Belgikan, Glastonbury 2014 Erresuma Batuan, Wilderness 2016 Erresuma Batuan, Couvre Feu 2016 Frantzian, Donostiako Jazzaldian 2013an eta 2017an..."}
{"id": "367910", "revid": "9028124", "url": "https://eu.wikipedia.org/wiki?curid=367910", "title": "Marabut", "text": "Marabut (arabieratik, \"\u0645\u064f\u0631\u0627\u0628\u0650\u0637 mur\u0101bi\u1e6d\", \u201cbabestuta dagoena\u201d) kontzeptuak bi esanahi desberdin izan ditzake: batetik, bereziki santua den pertsona batena, herriak goraipatzen dituen pertsonak; bestetik, marabut bat bizi den edo bizi izan den tokia (baseliza antzekoa). Marabutei eskainitako kultuak marabutismo izena du.\nMarabut, erlijiosoa.\nMarabutak gizon santuak dira. Jainkoarekin lotura zuzena dute eta haien presentzia ona da herrirako. Zentzu askotan anakoreta kristauekin antza handia dute. Marabutetan sarritan santua lurperatuta dago eta jarraitzaileek bertan lurperatuta izateko aukera izaten dute. Horregatik ez da arraroa marabutaren ondoan hilerri txiki bat izatea.\nMarabut, eraikuntza.\nNormalean marabutak jende gutxi bizi den tokietan aurkirtzen dira. Kasu guztietan inguruko begetazioa eta basoa errespetatua izaten da eta eraikuntzak ahalik eta arazo gutxien sortzen du paisaian. Modu batez, marabutaren zentzu sakratua inguruko paisaina islatu egiten da. Etxetxo hauek geografikoki bereziak diren tokietan aurkitzen dira: putzu, iturri baten ondoan, leku garaietan. Goian aipatutako hilerriaz aparte, ohikoa da baita ere eraikuntza ondoan zuhaitz sakratu bat izatea; bere adarretatik fededunek egiten diztuten dohainak zinzilikatu egiten dira. Urtean behin santuaren eguna ospatu egiten da, \"mawsim\" edo \"musem\" (\u0627\u0644\u0645\u0648\u0633\u0645), eta fededunak hurrutitik bertaratzen dira.\nMarabuten jatorria.\nGoian ikusitako datuen arabera marabutak Islam aurrekoak direla ikus daiteke. Berez, islamista erradikalak horrelako tokien aurka daude eta ez da arraroa haien aurkako erasoak burutzea. Islamek ez du onartzen Ala eta fededunen arteko bitartekaririk. Antza, marabutek Jainkoaren bedeinkapena erakartzen dute herrietara eta tradizio hori kristautasunatik eta paganismotik hurbilago dago. Ikerlari asko morbaitoak amazig kulturarekin lotu dute, herri hori, Islam baino lehen politeista baitzen. Amazigeraz marabutak \u201csantua\u201d esan nahi du.\nMarabutak Magreb herrialdetan dago zabalduta: Tunisian, Aljerian eta, batez ere, Marokon, marabutismoaren gune nagusia."}
{"id": "367911", "revid": "12788", "url": "https://eu.wikipedia.org/wiki?curid=367911", "title": "Tiziano Vecellio", "text": ""}
{"id": "367912", "revid": "448", "url": "https://eu.wikipedia.org/wiki?curid=367912", "title": "Gipuzko Buru Batzar", "text": ""}
{"id": "367913", "revid": "448", "url": "https://eu.wikipedia.org/wiki?curid=367913", "title": "GBB", "text": ""}
{"id": "367914", "revid": "448", "url": "https://eu.wikipedia.org/wiki?curid=367914", "title": "Euzkadi Buru Batzar", "text": ""}
{"id": "367915", "revid": "448", "url": "https://eu.wikipedia.org/wiki?curid=367915", "title": "Bizkai Buru Batzar", "text": ""}
{"id": "367916", "revid": "448", "url": "https://eu.wikipedia.org/wiki?curid=367916", "title": "Araba Buru Batzar", "text": ""}
{"id": "367917", "revid": "448", "url": "https://eu.wikipedia.org/wiki?curid=367917", "title": "ABB", "text": "ABB akronimoak adiera hauek ditu:"}
{"id": "367918", "revid": "448", "url": "https://eu.wikipedia.org/wiki?curid=367918", "title": "Napar Buru Batzar", "text": ""}
{"id": "367919", "revid": "448", "url": "https://eu.wikipedia.org/wiki?curid=367919", "title": "NBB", "text": ""}
{"id": "367920", "revid": "448", "url": "https://eu.wikipedia.org/wiki?curid=367920", "title": "Ipar Buru Batzar", "text": ""}
{"id": "367921", "revid": "98220", "url": "https://eu.wikipedia.org/wiki?curid=367921", "title": "Eton College", "text": "Eton College, maiz Eton soilik deitua (euskaraz \"Eton Ikastetxea\") Ingalaterrako Berkshire konderriko izen bereko Eton udalerrian dagoen ikastetxe ospetsu bat da, Windsor udalerritik hurbil.\nBarnetegi honetan 13-18 urte bitarteko mutil gaztetxoak egon ohi dira, denera 1.300 ikasle inguru direlarik. Bertako ikasleei \"Etonians\" deitu ohi zaie, aldiz ikasle ohiei \"Old Etonians\". 1440an Henrike VI.a Ingalaterrakoak \"The King's College of Our Lady of Eton besides Wyndsor\" (\"Wyndsor atzealdeko Etongo Gure Damaren Errege Ikastetxea\") izenez sortu zuen.\nIkastetxe hau herrialdean oso ospetsua izateaz gain (Oxfordeko Unibertsitatea edota Cambridgeko Unibertsitatearen pare) nazioartean ere oso ezaguna da, batez ere mundu anglosaxoian. Ospe hau bertatik iragan diren ikasle narbamenei esker irabazi du, maiz gerora herrialde honetako zein beste herrialde ugarietako eliteko kideak izan diren ikasle ugari bertatik iragan baitira.\nIkasle nabarmenak.\nErresuma Batuko hemeretzi lehen ministro nerabe zirelarik ikastetxe honetan ikasi zuten, horien artean honako hauek daude: Robert Walpole, William Pitt (Zaharra), Arthur Wellesley, 1. Wellingtongo Dukea, William Ewart Gladstone, Arthur Balfour, Harold Macmillan eta David Cameron.\nIdazleak: Henry Fielding, Thomas Gray, Horace Walpole, Percy Bysshe Shelley, Robert Bridges, George Orwell eta Ian Fleming. Zientzialariak: Robert Boyle, John Maynard Smith, John Burdon Sanderson Haldane eta John Gurdon; Beau Brummell dandya; ekonomilariak: John Maynard Keynes eta Richard Layard; Lawrence Oates antartikar esploratzailea, Alan Clark politikaria, Henry Blofeld cricket esataria, Sir Ranulph Fiennes esploratzailea, Bear Grylls abenturazalea, Thomas Arne, Hubert Parry eta Peter Warlock musikagileak, eta Frank Turner eta Humphrey Lyttelton musikariak. Beste \"Old Etonian\" edo ikasle ohi nabarmen batzuen artean honako aktore hauek daude: Eddie Redmayne, Damian Lewis, Dominic West, Jeremy Brett, Hugh Laurie, Tom Hiddleston, Harry Lloyd eta Patrick Macnee.\nHistorikoki eta betidanik Britainiar Errege Familiak ikastetxearekin harreman onak izan ditu, Gilen Cambridgekoa eta Henrike Galeskoa bertako ikasle ohiak direlarik."}
{"id": "367926", "revid": "119347", "url": "https://eu.wikipedia.org/wiki?curid=367926", "title": "Chioggia", "text": "Chioggia (venezieraz: \"Ci\u00f3xa\", latinez: \"Clodia\") Italiako ipar-ekialdeko hiria da, Veneziako probintzian dagoena, Veneto eskualdean. Veneziako aintziraren hegoaldeko sarreran kokatutako uharte batean dago, Veneziatik 25\u00a0km hegoaldera (errepidez 50 kmra). 2011n 50.600 biztanle zituen \nGarrantzi handiko arrantza portua dauka.\nHistoria.\nAntzinatean \"Fossa Clodia\" esaten zitzaion eta Erdi Aroan \"Clugia\". 452an bertan babestu ziren Monselice eta Esteko biztanleak, Atilarengandik ihesi. Ondoren, godo, lombardiar eta, azkenik, Pipino Italiakoaren menpean erori zen. X. eta XI. mendeetan errepublika bilakatu zen. 1378an genovarrek, Veneziako Errepublikaren aurkako gerran, hiria suntsitu zuten. 1380an veneziarrek askatu zuten eta, handik aurrera, Veneziako agintearen menpe, hiriak gora egin zuen .\nDemografia.\n&lt;noinclude&gt;"}
{"id": "367927", "revid": "448", "url": "https://eu.wikipedia.org/wiki?curid=367927", "title": "Iguazu ur-jauziak", "text": ""}
{"id": "367928", "revid": "448", "url": "https://eu.wikipedia.org/wiki?curid=367928", "title": "Paran\u00e1 ibaia", "text": ""}
{"id": "367929", "revid": "448", "url": "https://eu.wikipedia.org/wiki?curid=367929", "title": "Iguazuko ur-jauzi", "text": ""}
{"id": "367930", "revid": "448", "url": "https://eu.wikipedia.org/wiki?curid=367930", "title": "Domingo Mart\u00ednez de Irala", "text": ""}
{"id": "367931", "revid": "448", "url": "https://eu.wikipedia.org/wiki?curid=367931", "title": "Iguazu ibaia", "text": ""}
{"id": "367933", "revid": "448", "url": "https://eu.wikipedia.org/wiki?curid=367933", "title": "Itsasoratze", "text": ""}
{"id": "367934", "revid": "201", "url": "https://eu.wikipedia.org/wiki?curid=367934", "title": "Aglomerazio Elkargo", "text": ""}
{"id": "367935", "revid": "6327", "url": "https://eu.wikipedia.org/wiki?curid=367935", "title": "Hiri Elkargo", "text": ""}
{"id": "367936", "revid": "448", "url": "https://eu.wikipedia.org/wiki?curid=367936", "title": "Herri Elkargo", "text": ""}
{"id": "367937", "revid": "64336", "url": "https://eu.wikipedia.org/wiki?curid=367937", "title": "Kupula triangeluar elongatu", "text": "Geometrian, kupula triangeluar elongatua Johnsonen solidoetako bat da (\"J\"18), kupula triangeluar (\"J\"3) baten oinarriari prisma hexagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren dualak 15 aurpegi ditu: 6 hiruki isoszele, 3 erronbo eta 6 lauki."}
{"id": "367938", "revid": "201", "url": "https://eu.wikipedia.org/wiki?curid=367938", "title": "Phoenicoparrus andinus", "text": ""}
{"id": "367939", "revid": "448", "url": "https://eu.wikipedia.org/wiki?curid=367939", "title": "Amikuzeko Herri Elkargoa", "text": ""}
{"id": "367941", "revid": "201", "url": "https://eu.wikipedia.org/wiki?curid=367941", "title": "Kolore arrosa", "text": ""}
{"id": "367942", "revid": "201", "url": "https://eu.wikipedia.org/wiki?curid=367942", "title": "Phoenicoparrus jamesi", "text": ""}
{"id": "367943", "revid": "201", "url": "https://eu.wikipedia.org/wiki?curid=367943", "title": "Phoenicopterus jamesi", "text": ""}
{"id": "367944", "revid": "201", "url": "https://eu.wikipedia.org/wiki?curid=367944", "title": "Phoenicopterus andinus", "text": ""}
{"id": "367945", "revid": "201", "url": "https://eu.wikipedia.org/wiki?curid=367945", "title": "Flamingo", "text": ""}
{"id": "367946", "revid": "105290", "url": "https://eu.wikipedia.org/wiki?curid=367946", "title": "Kupula karratu elongatu", "text": "Geometrian, kupula karratu elongatua Johnsonen solidoetako bat da (\"J\"19), kupula karratu (\"J\"4) baten oinarriari prisma oktogonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2), bolumena (formula_3) eta esfera zirkunskribatuaren erradioa (formula_4) formula hauen bidez kalkula daitezke:\nformula_5\nformula_6\nformula_7\nPoliedro duala.\naren dualak 20 aurpegi ditu: 8 hiruki isoszele, 4 kometa eta 8 lauki."}
{"id": "367947", "revid": "448", "url": "https://eu.wikipedia.org/wiki?curid=367947", "title": "Bidaxungo Lurraldea", "text": ""}
{"id": "367951", "revid": "448", "url": "https://eu.wikipedia.org/wiki?curid=367951", "title": "Oloroe aldeko Herri Elkargoa", "text": ""}
{"id": "367953", "revid": "448", "url": "https://eu.wikipedia.org/wiki?curid=367953", "title": "Salbaterra aldeko Herri Elkargoa", "text": ""}
{"id": "367954", "revid": "448", "url": "https://eu.wikipedia.org/wiki?curid=367954", "title": "Zuberoako Herri Elkargoa", "text": ""}
{"id": "367955", "revid": "137486", "url": "https://eu.wikipedia.org/wiki?curid=367955", "title": "Xaman Ek", "text": "Xaman Ek antzinako maien jainko astronomiko nagusietariko bat zen, Iparrizarraren Jainkoa, bidaiarien jainko babeslea, alegia. Horregatik Ek Chuah, merkatarien jainkoarekin lotuta zegoen.\nErrepresentazioa.\nMaiek ezpain lodiekin eta belarri handiekin irudikatzen zuten Xaman Ek. Aurpegia apaingarri gainezka eramaten zuen eta horregatik, batzutan, maia kodexetan \"aurpegi apaindutako jainkoa\" bezala ezagutzen zuten. Bere buruan izar bat izpiz inguratuta zeraman.\nBideetan aldareak eraiki zizkioten; bertan bidaian haren laguntza izateko bidaiariek eskaintzak egiten zizkioten. Xaman Ek-k ez zuen beste jainkoek zuten bikoiztasuna, hau da, beti positiboa zen. Zonaldeen arabera euriaren jainkoa, neguaren jainkoa eta gauaren jainkoa izan daiteke. "}
{"id": "367958", "revid": "336", "url": "https://eu.wikipedia.org/wiki?curid=367958", "title": "Natron aintzira", "text": "Natron aintzira (ingelesez: \"Lake Natron\") Afrikako gatz-aintzira endorreikoa da. Rift Haran Handian kokatuta, geografikoki Tanzanian dago, Kenya oso hurbil. Ondoan Ol Doinyo Lengai sumendia edo, hobeto esanda, estratosumendia dago. Aintziraren zabalera 600-800 km\u00b2koa da, baina eurien garaietan 1.040 km\u00b2taraino zabaldu daiteke. Sakonera ez da oso handia, hiru metro ingurukoa. Hegoaldeko Ewaso Ng'iro ibaiak haren urak aintzira eramaten ditu. Uretatik kloro, sodio eta magnesio ateratzen da.\nAintziraren urak gorri kolorekoak dira. Horren zergatia algen proliferazioa da. Geiserrak, bestetik, uraren azalean nabarmenak dira.\nTenperatura aldaketak handiak ditu eta garai lehorretan ura gutxitu eta gatzen proportzioa asko handitzen da.\nEspezieak.\nAintziraren baldintzen arabera, \"Phoenicopterus minor\"ra edo flamenko nanoa da han bizitzeko hobeto moldatzen den espeziea. Hegazti hauek ura filtratzen dute algak jateko. Natron ingurua ezinbestekoa da espezie hau babesteko. Aintziraren inguruan landaredia ugariagoa da eta horri esker espezie asko ikus daiteke. Hegazti migratzaile akuatikoentzat beharrezko atseden hartzeko tokia da aintzira. Iktiofaunaren ikuspuntutik \"Oreochromis alcalicus\" arraintxoa dugu.\nBabespena.\n2001ko uztailaren lauean Ramsar hitzarmena barruan onartua izan zen."}
{"id": "367959", "revid": "336", "url": "https://eu.wikipedia.org/wiki?curid=367959", "title": "Ekonomia normatibo", "text": "Ekonomia normatiboa edo ekonomia arauemailea ekonomia positiboari kontrajartzen zaion zientzia ekonomikoaren ikuspuntua da, zeinaren arabera zientzia ekonomikoaren helburua ekonomia behar bezala bideratzeko arauak edo ildoak finkatzea den, errealitate ekonomikoa deskribatzen duen ekonomia positiboa ez bezala. Labur esanda, ekonomia normatiboa \"izan beharko litzatekeena\" aztertzen du, ekonomia positiboak \"dena\" aztertzen duen bitartean. Ekonomia normatiboak aztertzen dituen gaien artean errentaren banaketa eta politika ekonomiko publikoak daude."}
{"id": "367960", "revid": "6327", "url": "https://eu.wikipedia.org/wiki?curid=367960", "title": "Monopolio-konkurrentzia", "text": ""}
{"id": "367962", "revid": "25421", "url": "https://eu.wikipedia.org/wiki?curid=367962", "title": "Eton", "text": "Eton Izan daiteke:"}
{"id": "367969", "revid": "1545", "url": "https://eu.wikipedia.org/wiki?curid=367969", "title": "Pablo Antonio Jos\u00e9 Olabide Jauregi", "text": ""}
{"id": "367971", "revid": "512", "url": "https://eu.wikipedia.org/wiki?curid=367971", "title": "All-Ireland Senior Hurling Championship", "text": "All-Ireland Senior Hurling Championship Irlandan urtero antolatzen den hurling txapelketen artean garratzitsuena da. Irlandako Errepublika eta Ipar Irlandako konderri ezberdinak lehiatzen dira, bai eta Londresko (Erresuma Batua) eta New Yorkeko (AEB) talderen batzukere. Txapelketaren finala Dublingo Croke Park zelaian jokatzen da. Kilkenny GAA (36), Cork GAA (30) eta Tipperary GAA (27) dira txapelketa gehien irabazi dituzten taldeak.\nHistoria.\nElkarte Atletiko Gaelikoa (GAA) 1884ean sortu zen Futbol gaelikoa eta hurlinga antolatzeko. Berehala eratu ziren kirol bakoitzerako txapelketak. Hurlingari dagokionez All-Ireland Hurling txapelketa 1887an sortu zen eta urtero jokatu izn da, 1888an salbu, orduan Estatu Batuetan bira bat egitea pentsatu baitzen kirol berria ezagutzera emateko.\nHistorikoki Munster, Leinster, Connacht eta Ulster probintzietako txapelketak jokatu izan ziren eta hauetako txapeldunen artean jokatzen zen All-Ireland txapelketa. 1891 arte probintzietako klubak beren izenean aritzen ziren eta 1892tik aurrera konderriaren izenean. 1997an sistema aldatzea erabaki zen eta probintzia bakoitzeko finalista izandakoek bigarren aukera bat zeukaten txapelketan sartzeko, beraien artean bi postu jokoan sartzen baitziren. 2005ean aldaketa berriak izan dira, baita 2008an ere, eta gaur egun talde gehiagok hartzen dute parte txapelketan.\nBi urtetan, 1905 eta 1908an, finala bi partidutara jokatu zen."}
{"id": "367972", "revid": "201", "url": "https://eu.wikipedia.org/wiki?curid=367972", "title": "Iparrizar", "text": ""}
{"id": "367973", "revid": "201", "url": "https://eu.wikipedia.org/wiki?curid=367973", "title": "Izar multiple", "text": ""}
{"id": "367974", "revid": "201", "url": "https://eu.wikipedia.org/wiki?curid=367974", "title": "Zeruko ipar poloa", "text": ""}
{"id": "367975", "revid": "119347", "url": "https://eu.wikipedia.org/wiki?curid=367975", "title": "San Don\u00e0 di Piave", "text": "San Don\u00e0 di Piave (venezieraz: \"San Don\u00e0\") Italiako ipar-ekialdeko hiria da, Veneziako probintzian dagoena, Veneto eskualdean. Piave ibaiaren ertzean dago, Veneziatik 40\u00a0km ipar-ekialdera eta Trevisotik 30\u00a0km ekialdera. 2011n 41.917 biztanle zituen."}
{"id": "367976", "revid": "201", "url": "https://eu.wikipedia.org/wiki?curid=367976", "title": "Ipar zeru polo", "text": ""}
{"id": "367977", "revid": "201", "url": "https://eu.wikipedia.org/wiki?curid=367977", "title": "Hego zeru polo", "text": ""}
{"id": "367978", "revid": "201", "url": "https://eu.wikipedia.org/wiki?curid=367978", "title": "Zeru-polo", "text": ""}
{"id": "367979", "revid": "201", "url": "https://eu.wikipedia.org/wiki?curid=367979", "title": "Zeruko polo", "text": ""}
{"id": "367980", "revid": "201", "url": "https://eu.wikipedia.org/wiki?curid=367980", "title": "Zeruko ipar polo", "text": ""}
{"id": "367981", "revid": "201", "url": "https://eu.wikipedia.org/wiki?curid=367981", "title": "Zeruko hego polo", "text": ""}
{"id": "367982", "revid": "201", "url": "https://eu.wikipedia.org/wiki?curid=367982", "title": "Zeruko hego poloa", "text": ""}
{"id": "367983", "revid": "201", "url": "https://eu.wikipedia.org/wiki?curid=367983", "title": "Zeruko esfera", "text": ""}
{"id": "367984", "revid": "201", "url": "https://eu.wikipedia.org/wiki?curid=367984", "title": "Zeru esfera", "text": ""}
{"id": "367986", "revid": "105290", "url": "https://eu.wikipedia.org/wiki?curid=367986", "title": "Veneto (antzinako herria)", "text": "Venetoa (; , \"Enetoi\") K.a. 1000. urte inguruan Ekialdeko Europan kokatu zen indoeuropar hizkuntzako herria izan zen. Jatorriz gaur egun Polonia den lurraldean bizi ziren, eta handik Adriatikoko itsasertzetara eta Anatoliaraino zabaldu ziren. K.a. V. mende inguruan Veneziako ordokia eta Alpeetako igarobideak hartu zituzten. Erromaren aliatu izan ziren galiarren eta kartagotarren aurka."}
{"id": "367987", "revid": "512", "url": "https://eu.wikipedia.org/wiki?curid=367987", "title": "Tenby", "text": "Tenby, galeseraz Dinbych-y-pysgod (euskaraz \"Arrainen Udalerri Txikia\" edota \"Arrainen Gotorleku Txikia\" esan nahi du), Galesko hego-mendebaldeko Pembrokeshire konderrian dagoen kostaldeko udalerri turistiko bat da, Carmarthen badiaren mendebaldeko kostaldean.\n2011ko erroldaren arabera 4.696 biztanle zituen.\nUharteak.\nUdalerri honetan bi uharte daude: bata herrigunean bertan, St Catherine uhartea, eta bestea udalerriaren hegoaldean, Caldey uhartea."}
{"id": "367988", "revid": "13403", "url": "https://eu.wikipedia.org/wiki?curid=367988", "title": "Dinbych-y-pysgod", "text": ""}
{"id": "367989", "revid": "90523", "url": "https://eu.wikipedia.org/wiki?curid=367989", "title": "Apostasia", "text": "Apostasia (latinez \"apostas\u012da\", eta grekeraz \"\u1f00\u03c0o\u03c3\u03c4\u03b1\u03c3\u03af\u03b1\"; euskaraz \"desertatu\" edo \"altxatu/jaiki\" esan nahi du, \u03b1\u03c0\u03bf, apo, \"kanpo, at\" eta \u03c3\u03c4\u03b1\u03c3\u03b9\u03c2, stasis, \"kokapena\", literalki \"zerbaitetik kanpo jartzea\") edo fede-ukamena norberaren erlijioa izandakoaren ukazioa da. Hitzak berak esanahi ezberdinak ditu: alde batetik ordena erlijioso edo ikastetxe batetik atera edota hura abandonatzea izan liteke; bestetik, elizgizona izatea laga duen pertsona, bere apaiz-lekame betebeharrak alde batera utzita, edo oro har, sinesmen, erlijio- iritzi edo dotrina bat beste batekin aldatzeari ere deitzen zaio.\nHorrebestez, adiera hauek guztiek esanahi orokor bat dutela ikus daiteke. Heresiaren aurrean, apostasiak jatorrizko dotrinaren erabateko uztea edo ukatzea dakar. Hots, dotrinaren dogma jakin bat ukatu beharrean, dogma osoa ukatzen da. Apostatak dotrina osoa ukatu eta hereseak dotrinaren zati bat ukatzen du, jentilek, ordea, ez dute dotrina hori inoiz ezagutu edota ez dira haren irakaspenetan inoiz hasiak edo hezituak izan.\nAdibidez, Juliano erromatar enperadora kristautasunean hezi zen, baina paganismora itzuli eta antzinako kultuak berrezartzea erabaki zuen, ondorioz, Juliano Apostata (361-363) ezizena jaso zuen."}
{"id": "367995", "revid": "96586", "url": "https://eu.wikipedia.org/wiki?curid=367995", "title": "Ron Asheton", "text": "Ronald Frank Asheton (Washington Hiria, 1948ko uztailaren 17a - Ann Arbor, Michigan, 2009ko urtarrilaren 6an hilik aurkitua) gitarrista amerikarra eta, Iggy Popekin batera, The Stooges rock bandako musikagilea izan zen. \"Rolling Stone\" musika aldizkariaren arabera \"Historiako 100 gitarristarik onenen zerrendan\" 29. postua hartzen du.\nBiografia eta The Stooge banda.\nRon Washington Hirian jaio zen 1948ko uztailaren 17an.\nIggy Ann Arborera (Michigan) itzuli zenean, Asheton anaiekin egin zuen topo, Scott bateria zen eta Ronek, berriz, soinua jotzen zuen. Egia esan, mutila txiki-txikitatin hasi zen musikan. 5 urte eskas zituen soinua jotzen hasi zenean eta 10 besterik ez zituen baxuari ekin zionean. Elkarlana oso emankorra izan zen eta indar handiko 3 estudio disko atera zituzten, baina bandaren historia ez zen erraza izango eta, David Bowieren bultzada izanda ere, 1974an, bertan behera geratuko zen . Ron gitarrista nagusia izan zen The Stoogesen lehenengo bi albumetan. Hirugarrenean, berriz, \"Raw Power\" izenekoan, gitarra alde batera utzi eta baxua bihurtu zuen bere instrumentu.\nHeroinak ez zion kalte handiena Roni egin, baina inguruan ibili zuen: 1975ean hil zen Dave Alexander, Stooges bandaren hasierako baxujolea.\nIggyren ospeak gorantz jarraitu zuen eta Ron beste lan batzuetan murgildu zen: The new order (Ez da Erresuma Batuko New Order banda), Destroy all monsters, The new race, Dark carnival, The empty set edo The powertrane.\n80 eta 90 urteetan, Stooges banda batzeko ahaleginetan ibili ziren, baina Iggyk lan ugari zuen bakarlari bezala eta datak ezin adostu ibili ziren. Hori gutxi balitz, amorruek ere itzali gabe jarraitzen zuten: Ronek ezin zuen ahaztu gitarra jotzetik baxura pasatu zutela eta James Williamsonek hartu zuela bere ordea, bai gitarran eta baita abestiak sortze lanetan ere.\nAzkenean, 2003an adiskidetu ziren eta ondorengo urteak mundu guztian zehar jotzen eman zituzten, \"The weirdness\" diska ere grabatu zutelarik.\nBeste lan batzuk.\nThe Wylde Rattz bandan ere aritu zen, punk eta alt-rock musikari ezagun eta errespetatuz osatutako taldean. Taldekide ziren Mike Watt, The Minutemen-ekoa, J. Mascis, Dinosaur Jr.-ekoa, Thurston Morre Sonic Youth taldekoa eta Mark Arm Mudhoney-koa. The Stoogesen \"T.V. Eye\" abestiaren bertsio bat egin zuten Todd Haynesen Velvet Goldmine filmaren soinu-bandarako. Filmean, besteak beste, Ewan McGregor eta Jonathan Rhys Meyers aritu ziren aktore lanetan.\nAshetonek antzeztu ere egin zuen. The Texas Chain Saw Massacreko Gunnar Hansenekin batera 1995ean kaleratu zen \"Mosquito\" filmean parte hartu zuen. Beste honako bi pelikuletan ere azaldu zen: \"Frostbiter: Wrath of the Wendigo\" eta \"Legion of the Night\".\nHeriotza.\n2009ko Errege Egunean aurkitu zuten Ron Ashetonen hilotza bere Ann Arboreko etxean (Michigan). Poliziaren esanetan, bihotzeko batek eraman zuen eta 60 urteko musikariak egun batzuk zeramatzak hilik .\nHeriotzaren ondoren, Iggy Popek bere lagunik onena galdu zuela esan zuen (horrela deitzen zion David Bowieri ere). Ron desagertzean, Stooges banda betirako desagertuko zen."}
{"id": "367996", "revid": "922", "url": "https://eu.wikipedia.org/wiki?curid=367996", "title": "Itsas urmael", "text": ""}
{"id": "367997", "revid": "336", "url": "https://eu.wikipedia.org/wiki?curid=367997", "title": "Staffa", "text": "Staffa (Eskoziako gaeleraz \"Stafa\") Eskoziako mendebaldeko Barruko Hebridak uhartediko uharte bat da, Argyll eta Bute konderrian. Uharteari izena bikingoek eman zioten, bertako basaltozko zutabe eta harlauzek zutabeek heuren zutabe gainean eraikitako etxeak oroitarazten baitzieten.\nMull uhartetik 10 kilometro mendebaldera dago. 1,3 kilometro karratuko azalera du, bere gune garaiena itsas mailatik 42 metrotara dagoelarik.\nZalantzarik gabe, uharte honetako lekurik ezagunena Fingalen haitzuloa da, XVIII. mendean Sir Josephs Banks botanikaria eta bere adiskideek topatua. Ordudanik pertsonaia ezagun ugarik bisitatu izan duten, horien artean Viktoria Erresuma Batukoa erregina eta Felix Mendelssohn konposatzailea daudelarik, ondorioz azken honek \"Hebridak\" deritzon obertura konposatu zuelarik."}
{"id": "367998", "revid": "13403", "url": "https://eu.wikipedia.org/wiki?curid=367998", "title": "Stafa", "text": ""}
{"id": "367999", "revid": "58701", "url": "https://eu.wikipedia.org/wiki?curid=367999", "title": "Plaiaundiko Parke Ekologikoa", "text": "Plaiaundiko Parke Ekologikoa Irunen (Gipuzkoa) dagoen Babes Bereziko eremua da, Txingudiko badiaren barruan. Zonaldea 23,4 hektareako eremua da eta bertan 1998. urtetik aurrera berriztapen lanak egiten ari dira. Padurak, aintzirak, haltzadiak, zelaiak eta uharteak ikus daitezke Parke Ekologiko horretan, Plaiaundi habitat-dibertsitate handiko eremua baita, Bidasoko itsasadarraren ondoan. Hegazti migratzaileen babesleku garrantzitsua da. Hegazti askok erabiltzen dute Txingudi urtean birritan beren migrazio-bidean.\nPlaiaundiko zonaldeak.\nLau zonalde hauek bereizten dira parkean:\nTxingudiko Ekoetxea.\nParkearen sarreran dago kokatuta. Paduren interpretazio zentroa da berez baina baita ekitaldi asko egiteko tokia ere. Bisitarientzako informazioa eta gidak eskaintzen dira.\nBidasoa ibaiaren eta Jaizubia errekaren arteko eremuan kokatuta dago. Itsasoaren eta Pirinioetako mendi-hesiaren artean duen kokapen geografikoa dela eta, euskal kostalde osoko gune garrantzitsua da ornitologiarentzat, bere aniztasun eta aberastasun ekologikoagatik. Hegazti migratzaileen fluxua eta horrek padurekin duen harremana erraz ikusi ahal izateko hainbat behatoki eskaintzen ditu parkeak.\nEkoetxeak txingudi badiak urteetan zehar jaso dituen aldaketak erakusten ditu. Mapa maketa handia dauka barruan. Klima-aldaketak ingurunean duen eragina ere azaltzen du hainbat posterrekin..\nEusko Jaurlaritzak beste hiru \"ekoetxe\" sortu ditu: Ekoetxea Urdaibai, Ekoetxea Meatzaldea-Pe\u00f1as Negras eta Ekoetxea Azpeitia.\nMigrazio-ibilbide bat (mokozabal holandarrarena).\n&lt;mapframe latitude=\"44.964798\" longitude=\"-0.395508\" zoom=\"4\" width=\"243\" height=\"370\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"geometry\": {\n \"type\": \"Point\",\n \"coordinates\": [4.9, 52.38]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-1.79, 43.35]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-6.44, 37.02]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n {\n \"type\": \"Feature\",\n \"properties\": {\"stroke\": \"#F90606\",\"stroke-width\": 2},\n \"geometry\": {\n \"type\": \"LineString\",\n \"coordinates\": [\n [4.9, 52.38], [1.626944, 50.201389], [-0.5, 49.5], [-2.8, 47.6], [-1.7728, 46.5361], [-1.0492, 45.5897], [-1.25, 44.583333], [-1.79, 43.35], [-3.45889, 43.4347], [-4.75, 42.0667], [-5.592585, 41.853906], [-6.44, 37.02]\n ]\n&lt;/mapframe&gt;Mokozabal zuria negua Do\u00f1anako erretserba naturalean ematen du, eta uda Herbeheretan. Amsterdametik Do\u00f1anara joateko egin behar dituen 2.100 kilometro egiteko (gutxi-gora behera) hamabi egun beharko ditu. Egunero sei bat orduz egiten du hegan, batez beste 50 km/h-ko abiaduran, guztira 300km egin ditzake egun bakar batean. Egun guzti horietan jan eta atseden hartu ahal izateko toki egokiak bilatu beharko ditu bidean. Kasu gehienetan Amsterdametik Do\u00f1anarainoko bidea egiteko, hauek izaten dira bidaiako 12 pausalekuak:\nAmsterdam - Sommeko badia - Senaren badia - Morbihango golkoa - Olonneko padurak - Girondako estuarioa - Arcachongo badia - Txingudi (Urdaibai, Mendixur edo Salburua ere izan daitezke) - Santo\u00f1ako badia - La Navako aintzira - Villaf\u00e1filako Gatzaga - Pe\u00f1a del Aguilako aintzira - Do\u00f1ana"}
{"id": "368001", "revid": "98220", "url": "https://eu.wikipedia.org/wiki?curid=368001", "title": "B\u0177r uhartea", "text": "B\u0177r uhartea (galeseraz \"Ynys B\u0177r\" eta ingelesez \"Caldey Island\") Galesko hego-mendebaldeko Sir Benfro konderriko uharte bat da, Dinbych-y-pysgod udalerriaren hegoaldean dago. B\u0177r itsasarteak lur lehorretik banatzen du, uhartea eta kostaldearen artean kilometro bat eta bi kilometro arteko distantzia dagoelarik. Udaberri nahiz udan Dinbych-y-pysgod udalerriko portutik ateratzen den ferry bidez uhartera iritsi daiteke.\nCaldey izena bikingoek uharteari ipinitako \"Keld-Eye\" izenetik dator, honek haien hizkuntzan \"Uharte Hotza\" esan nahi zuelarik. Gaur egun uhartean abadia bat, San Illtyd eliza eta B\u0177rko itsasargia daude."}
{"id": "368003", "revid": "17", "url": "https://eu.wikipedia.org/wiki?curid=368003", "title": "OPEP", "text": ""}
{"id": "368117", "revid": "201", "url": "https://eu.wikipedia.org/wiki?curid=368117", "title": "Thutmosis III.a", "text": ""}
{"id": "368118", "revid": "6327", "url": "https://eu.wikipedia.org/wiki?curid=368118", "title": "Kush", "text": ""}
{"id": "368119", "revid": "1545", "url": "https://eu.wikipedia.org/wiki?curid=368119", "title": "Naktanebo II.a", "text": ""}
{"id": "368120", "revid": "6327", "url": "https://eu.wikipedia.org/wiki?curid=368120", "title": "Sakkarah", "text": ""}
{"id": "368123", "revid": "201", "url": "https://eu.wikipedia.org/wiki?curid=368123", "title": "Karnakeko tenplua", "text": ""}
{"id": "368125", "revid": "1545", "url": "https://eu.wikipedia.org/wiki?curid=368125", "title": "Nasser urtegi", "text": ""}
{"id": "368127", "revid": "201", "url": "https://eu.wikipedia.org/wiki?curid=368127", "title": "Egiptoko Antzinako Inperioa", "text": ""}
{"id": "368140", "revid": "105290", "url": "https://eu.wikipedia.org/wiki?curid=368140", "title": "Phu Quoc nazioarteko aireportua", "text": "Phu Quoc nazioarteko aireportua (vietnameraz \"Phu Quoc\") Vietnamgo aireporturik handiena da, Duong Dongeko erdigunetik 7 kilometrora kokatuta dagoena. 2012an ireki zuten.\nAireportu zaharra ordezkatu du. Uneko ahalmena 2,6 milioi bidaiari da urteko; 4 milioi izango da 2020an, eta 7 milioi 2030ean."}
{"id": "368141", "revid": "336", "url": "https://eu.wikipedia.org/wiki?curid=368141", "title": "Urrakortasun (gizartea)", "text": "Soziologian, urrakortasuna pertsonak, taldeak eta gizarteak pobrezia, bazterkeria eta beste talde baten eskutik erasoak pairatzeko duten arrisku-egoerak dira."}
{"id": "368142", "revid": "17", "url": "https://eu.wikipedia.org/wiki?curid=368142", "title": "Urrakortasun", "text": ""}
{"id": "368143", "revid": "105290", "url": "https://eu.wikipedia.org/wiki?curid=368143", "title": "Kupula pentagonal elongatu", "text": "Geometrian, kupula pentagonal elongatua Johnsonen solidoetako bat da (\"J\"20), kupula pentagonal (\"J\"5) baten oinarriari prisma dekagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren dualak 25 aurpegi ditu: 10 hiruki isoszele, 5 kometa eta 10 lauki."}
{"id": "368144", "revid": "2048", "url": "https://eu.wikipedia.org/wiki?curid=368144", "title": "The Kid", "text": "The Kid () 1921ean estreinatu zen Charlie Chaplinen film mutua da. Chaplinekin batera, Jackie Coogan mutikoa nabarmentzen da haur izar eta protagonista paperean. Egun ezaguna izaten jarraitzen duen film mutuetatik bakarretarikoa da.\nSinopsia.\nEdna (Edna Purviance) izeneko neskatxa gazte batek, nahi ez duen semea eduki du. Nahigabeturik erabat, bere semea familia dirudun baten autoan uztea erabakitzen du, ume txikia zaintzeko eskatzen duen mezua ondoan jartzen diolarik . Baina, gaizkile batzuk autoa lapurtu eta haurtxo jaioberria aparteko auzo bateko kale ertz batean botata uzten dute. Hantxe aurkitzen du alaia, ez-arduratsua eta inuzentea den ibildaun batek (Charlie Chaplin), zenbaitetan ardura handi hori gainetik kentzen saiatuko denak, baina errukitu eta semetzat hartzeko duenak. Umetxoa hazi eta John izena izango du, 5 urtekoa (Jackie Coogan). Algara sortuko duen bihurrikeriak medio, zoriontsu eta lasai-lasai biziraungo dute aitaordea eta biak auzo pobre batean.\nBitartean, Edna, Johnen berezko ama, aktoresa famatu eta dirudun bihurtu da; semea abandonatu zuen unea ezin du ahaztu eta maiz etorri ohi da auzo pobreetara, umeei jostailuak banatzera. Hortxe dago \"The Kid\". Chaplinek gordeta duen aspaldiko mezua irakurri bezain pronto, Edna galduta duen semea dela konturatzen da. Azkenean, ama-semeak elkarrekin biziko dira eta (Charlie Chaplin) ere urte batzuk atzera umea geratu zen luxuzko etxea hartan bizitzera gonbidatuko dute.\nDatu interesgarriak.\nGarai hartarako efektu berezi berri asko izan zuen.\nChaplinen inspirazioa bere bizitza pertsonalean oinarritu zen; haurtzaro latza izan zuen eta behar baino azkarrago jaio zen ume jaioberria hil zitzaion. Apartako filma izan zen hura, zuzendariaren bizitzaren zertzelada handiak jaso baitzituen .\nDatu garrantzitsua da, era berean, Edna Purviancek alkoholarekin zuen arazoa . Askotan iritsi ohi zen mozkortuta grabazioetara eta, ez gutxitan, Chaplinek bere ordea hartuko zuen aktoreren batean pentsatu zuen.\nLita Grey nahiago zuen zuzendariak, baina, azkenean \"Tentazioaren Aingerua\" interpretatuko zuen honek. Hori bai, bizitza errealean haurdun geratuko zen 16 urterekin (Chaplinek 35 urte zituen) eta, 1924an, zuzendariarekin ezkonduko zen. Bikoteak bi seme izan zituen, baina berehala hasi ziren arazoak eta, 1927an, banandu egin ziren .\nPertsonaiak.\nCharles Chaplinek idatzi, zuzendu eta antzeztua."}
{"id": "368146", "revid": "448", "url": "https://eu.wikipedia.org/wiki?curid=368146", "title": "Txingudiko badia", "text": ""}
{"id": "368149", "revid": "512", "url": "https://eu.wikipedia.org/wiki?curid=368149", "title": "\u00c0ngels Barcel\u00f3", "text": "\u00c0ngels Barcel\u00f3 (1963ko irailaren 7a, Bartzelona) hedabide ezberdinetan ibilbide luzea duen kataluniar kazetari bat da. Telebistan albiste aurkezle gisa nahiz irratiko esatari gisa ere lan egin du.\nKazetaritza ikasketak Bartzelonako Unibertsitate Autonomoan burutu zituen. Lan egin duen irrati nahiz telebista kateetako batzuk honako hauek dira: Catalunya R\u00e0dio, TV3, Telecinco, SER, Cuatro eta Canal+. 2012. urtearen amaieraldean Discovery Max kateko \"Y el mundo cambi\u00f3\" (\"Eta mundua aldatu zen\") saioa ere aurkezten hasi zen.\nSER irratia.\n2005ean, Madrilen bizi zen bere familia Bartzelonan zegoen bitartean eta, distantziaz nekatua, bere profesioan aldaketak egiteko garaia zela antzemanda Cadena SER irratiak kontratatu zuen \"A vivir que son dos d\u00edas\" saioa irratian aurkeztu eta zuzentzeko. Saio hau aste buruan emititzen zen eta Radio Barcelona-n aurrera eramaten zen SER irratiarentzat.\nCarlos Llamas periodistaren heriotza eta gero (2007) urteroko Cadena SER-eko asanblada batean Angels Barcel\u00f3 hautatzen dute Carlos Llamasen \"Hora 25\" saioaren buruzagitza har dezan. 2008ko urtarrilak 7ean hasten da lan hau aurrera eramaten, gaueko berriak irratiz plazaratzen. Egun arte da saio hau gaueko orduetan audientzia gehiena jasotzen duena (2009an EGMren arabera 1.460.000 entzule zituen eta honen atzetik \"La Br\u00fajula de Onda Cero\" saioa zegoen 443.000 entzulerekin)."}
{"id": "368151", "revid": "98220", "url": "https://eu.wikipedia.org/wiki?curid=368151", "title": "The Great Dictator", "text": "The Great Dictator (euskaraz \"Diktadore Handia\") 1940ko Charles Chaplin ingeles zinema zuzendari eta aktorearen filma bat da. Filma honetako antzezle nagusiak Charles Chaplin bera, Paulette Goddard eta Jack Oakie izan ziren.\nOrdurarte Chaplin zen Hollywooden filma mutuak filmatzen jarraitzen zuen bakarra, hau bere lehenbiziko soinudun filma izan zelarik, baita denetan arrakastasuena ere.\nFilma nazismoa, faxismoa eta antisemitismoa nahiz diktadura guztien aurkako kritika zorrotza da. Estreinatu zen unean EEBBak Alemania Naziaren oraindik bakean zeudela kontutan hartu behar da. Filma honetan Chaplinek naziak \"makina-gizonak, makina burmuin eta bihozdunak\" gisa definitzen ditu. Bestalde bi pertsonaia ezberdin antzezten ditu: bata Adenoid Hynkel diktadore harroputza (Adolf Hitlerren karikatura garbia) eta bestea judutar bizarmoztaile apala.\nFilma hau bost Oscar Sarietarako izendatua egon zen, nahiz eta azkenik haietako bat bera ere irabazi ez zuen: Film onenaren Oscar Saria (United Artists eta Charlie Chaplin, ekoizle gisa), Gizonezko aktore onenaren Oscar Saria (Charles Chaplin), Jatorrizko gidoi onenaren Oscar Saria (Charles Chaplin), Gizonezko bigarren aktore onenaren Oscar Saria (Jack Oakie) eta Jatorrizko soinu banda onenaren Oscar Saria (Meredith Willson).\nArgumentua.\nLehen Mundu Gerraren amaieran Tomaniako Armadako gudari batek Schultz ofizialaren bizia salbatzeko asmoz hegazkin istripua izan eta bere oroimena galduko du, ospitalean 20 urtez egongo delarik. Oraindik amnesia duelarik, ospitaletik ihes egin eta hirira itzuliko da, Ghetton bizartegi bat irekiz. Garaiak asko aldatu egin dira. Hynkel diktadoreak herrialdean agintzen du, juduen aurkako diskriminazio ankerra gauzatuz.\nHynkelen segurtasun zaindari batek bizarmoztailea erasotzera doanean Hannah izeneko Ghettoko neska gazte batek bizarmoztailea babestuko du. Biak elkar maitemindu eta diktaduraren nondik-norakoak jasan beharko dituzte, baina bizarmoztaileak bizia salbatu zion Schultz ofizialaren babesa izateko itxaropena dute. Bestalde, Hynkelek bere munduaz nagusitzeko asmoak egi bilakatzeko bankari judu baten finantzaketa lortzen saiatuko da.\nBankari juduak mailegua emateari uko egin ondoren, Ghettoan errepresioa berrindartuko da, Schultz ofizialak Hynkel diktadoreari juduekin gizatasun eza izatea leporatu izanagatik zorigaitzean eroriko delarik. Errepresioaren ondorioz bizarmoztailea eta Schultz ofizial ohia kontzentrazio esparru batean sartuko dituzte.\nHynkel diktadoreak Osterlich inbaditzea erabakiko du, baina Bacteriako dikadorea den Benzino Napaloni-ren etorrerak hura bere egoitzara gonbidatu eta abegikor agertea behartuaraziko du, azkenik diktadoreen arteko bilera jan, opil eta gozo jaurtiketa liskar barregarri batean amaituko delarik.\nHannah eta jende gehiago Ghettotik Osterlichera ihes egingo dute, baina handik gutzira Tomaniak herrialde horren inbasioari ekingo dio. Bienbitartean, bizarmoztailea eta Schultz kontzetrazio esparrutik ihes egin eta kontrol bateko zaindariek bien arteko antzekotasun fisikoaren ondorioz Hynkel diktadorearekin nahastuko dute, zaindariek bizarmoztailea Osterlicheko hiriburura eraman eta han mundua bereganatzearen inguruko hitzaldia eman beharko du.\nAldiz, bizarmoztaileak hitzaldi ziraragarria egingo du: politika antisemiten aurka, Tomainia eta Osterlich herrialde aske eta demokratikoak izango direla aipatuko duelarik. Gizateria osoari diktadurekin amaitu eta zientzia eta aurrerapenak mundua leku hobeagoa izan dadin erabiltzeko deia ere egiten du.\nHannahk bizarmoztailearen hitzaldia erasotzaileek suntsitutako bere etxean irratin erabat harriturik entzuten du, mintzatzen ari dena \"Hynkel\" delako ustetan, halako batean berari zuzentzen zaiolarik: \"Hannah, entzun al nazaken? Hagonan lekuan hagoela ere, begiratu ezan goruntz, Hannah! Lainoak urrunduz zoazten, eguzkia agertuz, ilunpetik argitara goazen, mundu berri bateruntz, mundu on batetara, bertan gizonak gorrotoa, handinahikeria eta basakeriaren gain egonen ditun! Begira ezan goruntz, Hannah, gizonaren arimari hegalak eman zaizkion eta azkenean hegan hasi behar dun, Erromako zubirantz hegan zihoan, itxaropenaren argiruntz, etorkizunaruntz, etorkizun loriotsua, zeurea, neurea, denona! Begira ezan goruntz, Hannah, begira ezan goruntz!\". Hannahk zerura itsaropenez so egin, eta filma bere aurpegiaren irudiaz akitzen da.\nAktoreak.\nFilman erreferentziatutako politikari nagusiak:"}
{"id": "368152", "revid": "13403", "url": "https://eu.wikipedia.org/wiki?curid=368152", "title": "Diktadore Handia", "text": ""}
{"id": "368153", "revid": "119347", "url": "https://eu.wikipedia.org/wiki?curid=368153", "title": "Jaitzubia erreka eta ibarra", "text": "Jaitzubia Hondarribiko erreka eta inguruko ibarra da. Zonaldea Gipuzkoako hezegune garrantzitsu bat da eta Txingudiko Baliabide Naturalak Babestu eta Antolatzeko Plan Bereziaren barruan onartuta dago. Dagoeneko errekaren azken tramoa eta ingurua babestuta daude. Inguruan izen bereko Jaitzubia Hondarribiko auzoa dago.\nJaitzubiako ibarreko hektarea babestuak 70,4 dira. Horietatik 38.1 Babes Berezikoak dira eta gainerakoak, berriz, Nekazaritza Babesekoak. Inguru hori lehengoratzeko lanak 2003an hasi ziren. Horretarako itsasotik zonaldea bereizi egiten zuen harresi bat ireki zuten eta baratzak zeuden inguruan ura berriro ere sartzen utzi zuten, paduretarako 25 hektarea berreskuratuz. Halaber, zonaldea zeharkatzen zuen linea elektrikoa lurperatu zuten eta inguruan sortutako zabortegi ilegal bat garbitu zuten.\nJaitzubian Gipuzkoan aurki daitezkeen lezkadi handienak daude.\nInguru honen garrantzia handia da. Modu batez Jaizkibel eta Bidasoa arteko zubi lana egiten du, urbanizazioak saihesten eta, halaber, hesi efektua gutxitzen.\nAingiraportun informazio gunea dago.\nNeguko hegaztiak.\nSEO/BirdLifeko Donostia taldeak hegaztiak behatzeko 2022ko otsailean antolatu zuen saio batean, 21 hegazti mota katalogatu zituen:"}
{"id": "368154", "revid": "201", "url": "https://eu.wikipedia.org/wiki?curid=368154", "title": "Arkitektura arkitrabatu", "text": ""}
{"id": "368155", "revid": "201", "url": "https://eu.wikipedia.org/wiki?curid=368155", "title": "Erregeen Haran", "text": ""}
{"id": "368156", "revid": "201", "url": "https://eu.wikipedia.org/wiki?curid=368156", "title": "Rameseum", "text": ""}
{"id": "368157", "revid": "1545", "url": "https://eu.wikipedia.org/wiki?curid=368157", "title": "Amarna", "text": ""}
{"id": "368158", "revid": "201", "url": "https://eu.wikipedia.org/wiki?curid=368158", "title": "Amon-Ra", "text": ""}
{"id": "368159", "revid": "201", "url": "https://eu.wikipedia.org/wiki?curid=368159", "title": "Sobek-Ra", "text": ""}
{"id": "368160", "revid": "201", "url": "https://eu.wikipedia.org/wiki?curid=368160", "title": "Montu-Ra", "text": ""}
{"id": "368161", "revid": "448", "url": "https://eu.wikipedia.org/wiki?curid=368161", "title": "Getaria", "text": ""}
{"id": "368162", "revid": "6327", "url": "https://eu.wikipedia.org/wiki?curid=368162", "title": "Hatsepsut tenplua", "text": ""}
{"id": "368163", "revid": "6327", "url": "https://eu.wikipedia.org/wiki?curid=368163", "title": "Hatsepsuten tenplua", "text": ""}
{"id": "368164", "revid": "6327", "url": "https://eu.wikipedia.org/wiki?curid=368164", "title": "Hatshepsuten tenplua", "text": ""}
{"id": "368165", "revid": "201", "url": "https://eu.wikipedia.org/wiki?curid=368165", "title": "Dahsur", "text": ""}
{"id": "368166", "revid": "201", "url": "https://eu.wikipedia.org/wiki?curid=368166", "title": "Snofru", "text": ""}
{"id": "368167", "revid": "201", "url": "https://eu.wikipedia.org/wiki?curid=368167", "title": "Amenhotep III.a", "text": ""}
{"id": "368168", "revid": "201", "url": "https://eu.wikipedia.org/wiki?curid=368168", "title": "Amenhotep II.a", "text": ""}
{"id": "368169", "revid": "201", "url": "https://eu.wikipedia.org/wiki?curid=368169", "title": "Amenhotep I.a", "text": ""}
{"id": "368170", "revid": "201", "url": "https://eu.wikipedia.org/wiki?curid=368170", "title": "Khufu ontzia", "text": ""}
{"id": "368171", "revid": "201", "url": "https://eu.wikipedia.org/wiki?curid=368171", "title": "Eguzki ontzi", "text": ""}
{"id": "368172", "revid": "535", "url": "https://eu.wikipedia.org/wiki?curid=368172", "title": "Lehen mundu gerra", "text": ""}
{"id": "368173", "revid": "98220", "url": "https://eu.wikipedia.org/wiki?curid=368173", "title": "St Catherine uhartea", "text": "St Catherine uhartea (galeseraz \"Ynys Catrin\" eta ingelesez \"St Catherine Island\") Galesko hego-mendebaldean dagoen Pembrokeshire konderriko Tenby udalerrian kokatzen den itsasgorako uharte bat da, itsasbehera dagoenean udalerri horretako Castle hondartzari lotua gelditzen delarik.\nBertan St Catherine gotorlekua kokatzen da."}
{"id": "368175", "revid": "13403", "url": "https://eu.wikipedia.org/wiki?curid=368175", "title": "Ynys Catrin", "text": ""}
{"id": "368176", "revid": "13403", "url": "https://eu.wikipedia.org/wiki?curid=368176", "title": "St Catherine Island", "text": ""}
{"id": "368177", "revid": "201", "url": "https://eu.wikipedia.org/wiki?curid=368177", "title": "Djeser", "text": ""}
{"id": "368178", "revid": "201", "url": "https://eu.wikipedia.org/wiki?curid=368178", "title": "Zoser", "text": ""}
{"id": "368179", "revid": "201", "url": "https://eu.wikipedia.org/wiki?curid=368179", "title": "Dyed pilarea", "text": ""}
{"id": "368180", "revid": "201", "url": "https://eu.wikipedia.org/wiki?curid=368180", "title": "Djed pilare", "text": ""}
{"id": "368181", "revid": "201", "url": "https://eu.wikipedia.org/wiki?curid=368181", "title": "Djed pilarea", "text": ""}
{"id": "368182", "revid": "201", "url": "https://eu.wikipedia.org/wiki?curid=368182", "title": "Djed zutabea", "text": ""}
{"id": "368183", "revid": "201", "url": "https://eu.wikipedia.org/wiki?curid=368183", "title": "Djed zutabe", "text": ""}
{"id": "368184", "revid": "336", "url": "https://eu.wikipedia.org/wiki?curid=368184", "title": "DJ Makala", "text": ""}
{"id": "368185", "revid": "201", "url": "https://eu.wikipedia.org/wiki?curid=368185", "title": "Lau puntu kardinal", "text": ""}
{"id": "368186", "revid": "1545", "url": "https://eu.wikipedia.org/wiki?curid=368186", "title": "Egiptoko Aro Berantiarra", "text": "Aro Berantiarra Antzinako Egiptoko bertako agintarien azken aroa da, gutxi-gorabehera K.a. 750 eta K.a. 330 artean. Hasiera, herrialdearen bateratzean du, Kusheko Piankhi erregeak egindakoa, eta amaieratzat Alexandro Handiaren konkista hartzen da.\nArkitektura.\nAro Berantiarreko faraoiek garrantzizko obrak erailei bazituzten ere, arte horren oso lekuko gutxi geratu zaizkigu.\nXXIII. dinastiako erregeek eraikuntza berriak erantsi zizkioten Karnakeko tenpluari, eta hala, apaindutako atari berri bat eraiki zuten Inperio Berriaren garaiko azken eraikinen atzean. Tenplu berri bat ere eraiki zuten Bubastisen, XXII. dinastiaren hiriburuan, baina egoera txarrean dauden hondakin gutxi batzuk besterik ez da geratzen.\nXXV. dinastiako Taharga faraoiak (K.a. 690-664) papiro formako zutabeak zituen kiosko bat eraikiarazi zuen Karnakeko bigarren pilonoaren ate aurrean. Oraindik zutik dago hamar zutabeetako bat. Kuxtar faraoiek ere eraikin handiak altxa zituzten Nubian, beren jatorriko lurraldean. Piankhik eta Tahargak Gebel Barkal, Sanam eta Kawako tenpluak zaharberritu zituzten. XXV. dinastiako faraoiek, Inperio Zaharreko ereduen imitazioz, berriro ere piramide azpian egin zituzten heren hilobiak. Hala egin zuten, esate baterako, Gebel Barkalen hegoaldeko Nuri izeneko nubiar nekropolian, gaur Sudango lurraldean, non, geroago, meroetar faraoiak ehortzi baitzituzten. XXV. dinastiako faraoien piramideak utileiak ziren : Piankhyrenak 68\u00b0ko makurrera du, eta oinarrian 8 metro besterik ez du alde bakoitzean. Piramidearen azpian zegoen hileta ganbera, eta haren egiturarekin zerikusirik ez zuen kanpoko eskailera batetik sartzen zen benara. Karnakeko tenpluaren esparrua behin betiko mugatzen zuen pezozko murru eskerga bat eraikiarazi zuen. Egiptoar jatorriko azken faraoia izan zen Nektanebo II.ak (K.a. 360-343), Siwa oasiko tenplua eraikiarazi zuen, non Alexandro Handiak orakuluari galdegin baitzion. Faraoi horrek berak, Horusi eskainitako santutegi berri bat eginarazi zuen Edfuko tenpluan, baina egun ez da \"aaaosa\" baizik geratzen, alegia, jainkoaren irudia edukitzen zuen granito beltzezko atal bat.\nArtea.\nEskultura.\nAro Berantiarreko estatuagintza antzinako ereduetan inspiratu zen. Inperio Ertaineko eskulturak kopiatuz bilatzen zuten perfekzioa garai hartako eskultoreek, haiek hartzen baitzituzten eredu klasikotzat.\nGaur arte ez da aurkitu XXI. dinastiako faraoien harrizko edo zurezko irudirik. Aro hartako aintzat hartzeko moduko lehen eskulturak XII. dinastiako libiar jatorriko Osorkon II.aren erregealdikoak dira. Garai honetako faraoien estatuak XIII. dinastiako estilo klasikoa errespetatzen dute: Tutmosis III.ak hasitako ereduari jarraiki, irribarre sotil bat dute faraoiek aurpegian. XXV. dinastiako faraoiek Karnakeko tenplurako eta, batez ere, Nubiako tenpluetarako eginarazi zituzten estatuak, herrialde hartakoak baitziren jatorriz. Nabarmenak dira, beste guztien gainetik, Gebel Barkaleko tenpluko Taharga faraoiaren estatua erraldoiak. Faraoi honen estatuak gerra trofeotzat eraman zituzten asiriarrek Egipto mendean hartu zutenean, Niniben aurkitu baitira faraoi honen kartutxoa daramaten hiru estatua erraldoiren idulkiak.\nXXVI. dinastiaren garaian eskulturaren benetako berpizkunde bat izan zen. Aldi honetako eskultura ezaugarrienak burua erabat soilduta eta errealismo handiz irudikatu zituzten apaiz edo kargu handiko gizonak dira. Nahiz eta erabilitako materialak oso gogorrak ziren, garai honetako eskultura guztiek leuntasun handiko akabera dute, eskultore haien trebezia ukaezinaren erakusgarri.\nXXII, XXIII eta XXIV. dinastietan metal urtuzko eskulturak dira, batez ere, besteetatik gailentzen direnak, eta esan behar da garai honetako eskulangileek askoz maila hobea lortu zutela Inperio Berriko metalgileek baino. Garai honetako maisu lana, zalantzarik gabe, Osorkon II.aren (K.a. 850 aldera) emazte zen Karomama irudikatzen duen estatua da.\nUrregintza.\nTaniseko faraoien nekropolian ukitu gabeko hilobi batzuk aurkitu zinaten 1940. hamarraldian egindako indusketetan, urre eta elektrozko bitxi, ontzi eta gainerako hileta horniak zituztenak. Psusenes I.aren (K.a. 1040-992) hilobi ukigabean bereziki hileta horni guztiz aberatsak aurkitu zituzten -aipatzekoak dira faraoiaren urre hutsezko hileta mozorroa eta giza irudiko zilarrezko sarkofagoa- Faraoi honen momia apaintzen zuten bitxiak alderagarriak dira kalitatez Tutankhamonen garaikoekin, baina estiloz ez dira hain arranditsuak."}
{"id": "368187", "revid": "58701", "url": "https://eu.wikipedia.org/wiki?curid=368187", "title": "Mao Anying", "text": "Mao Anying (; Changsha, Hunan, Txinako Herri Errepublika, 1922ko urriaren 24a - Ipar Korea, 1950eko azaroaren 25a) Mao Zedong txinatar liderraren seme zaharrena izan zen. Moskun hezi zen eta abioi erasoaldi batean hil zen, Koreako gerran boluntario zegoela.\nBiografia.\nMao Anying Changshan, Hunan (Txinako Herri Errepublika) jaio zen 1922ko urriaren 24an. Gurasoak Mao Zedong txinatar liderra eta bere bigarren emaztea zen Yang Kaihui izan zituen .\n1930ean, aita klandestinitatean zegoen eta Kuomintangeko indarrek ama atxilotu zioten, 8 urte besterik ez zituen umearen aurrean torturatu eta asasinatu zutelarik. Anaia gaztea eta biek Shangaitik alde egitea lortu zuten eta, eskale ibili baziren ere, Alderdi Komunistako kide klandestinoen babesa izan zuten .\n1936an, Parisera eraman zuten eta Moskura gero. Beste lider komunista batzuen antzera, Stalinen erregimenaren babesean ikasi zuen . Armada Gorrian sartu zen eta II. Mundu Gerran parte hartu zuen, ekialdeko frontean. Garai horretan, \"Xie Liaosha\" (\u8b1d\u5ed6\u6c99) ezizena erabili ohi zuen.\n1946an, Txinara itzuli zen eta, 1949ko urrian, Liu Songlinekin ezkondu zen.\nHeriotza.\n1950ean, Koreako Gerran parte hartuko zuen bolondres txinoz osatutako armadan sartu zen eta, Peng Dehuairen agindupean, urriaren 25ean, Yalu ibaia zeharkatu zuen. Hilabete geroago, azaroaren 25ean, errusiera itzultzen ari zen bitartean, airezko erasoaldi batean hil zen. 28 urte zituen.\nMaoren jarreraren beldur, ez zuten berehalakoan eman albistea. Zhou Enlaik eman zion aitari semearen heriotzaren berri. Zartarako bikaina jaso zuen buruzagiak eta hauek izan omen ziren bere hitzak:"}
{"id": "368188", "revid": "201", "url": "https://eu.wikipedia.org/wiki?curid=368188", "title": "Egiptoko aro berantiarra", "text": ""}
{"id": "368190", "revid": "6950", "url": "https://eu.wikipedia.org/wiki?curid=368190", "title": "Kanon (literatura)", "text": "Literaturan, kanona garaian garaiko ospe handiena dituzten idazlanen multzoa da. Ospe hori denboran zehar aldatzen den heinean, kanona ere aldatu egiten da. Mundu akademikoak eta kritikariak izaten dira kanona zein den ebazten dutenak. Zenbait literatura-sarik ere idazlan batzuk goraipatzeko ahalmena duten heinean, idazlan batzuk kanoniko bihurtzen dituzte denboraren lerroaren une jakin batean.\nLiteraturan, garai bateko kanona zein den eztabaidatu ohi da. Historiari begiratzen zaionean, eztabaidatzen da zeintzuk diren garai jakin bateko libururik esanguratsuenak, zeintzuk bihurtu diren literatura klasikoak. Behin baino gehiagotan gertatu izan da bere garaian kanonetik kanpo zeuden idazlanak, geroago bere baitan biltzea. Etorkizuneko kanonean sartzeko aukera handia aurreikusten zaien idazlanei abangoardia etiketa jarri izan zaie XX. mendetik aurrera.\nOndorioak.\nIdazlan bat kanonaren baitan edo kanonetik kanpo kokatzea, ondorio handiak ditu lan horren hedapenean. Kanonean kokatutako lanak izan ohi dira arlo akademikoan irakurtzeko aholkatzen direnak, gehien editatu eta hedatzen direnak. Kanonetik kanpo geratzea baztertuta eta agian betiko ahaztuta geratzea ekar dezake."}
{"id": "368191", "revid": "10891", "url": "https://eu.wikipedia.org/wiki?curid=368191", "title": "Epe (argipena)", "text": "Epe hitzak esanahi zenbait ditu:"}
{"id": "368192", "revid": "17", "url": "https://eu.wikipedia.org/wiki?curid=368192", "title": "Epe", "text": ""}
{"id": "368193", "revid": "536", "url": "https://eu.wikipedia.org/wiki?curid=368193", "title": "Kritika", "text": "Arte lan bati buruzko iritzi artikuluari kritika esaten zaio. Kritika egiten duenak erti-lanari buruzko deskripzio objektiboa eta iritzi subjektiboak nahasi ahal ditu. Grekeratik (\u03ba\u03c1\u1f76\u03bd\u03c9 -\"kr\u00edn\u00f4\"-, \u00abulermena, ebazpena\u00bb, eta \u03ba\u03c1\u03af\u03bd\u03b5\u03b9\u03bd -\"kr\u00ednein\"- \u00abanalisia egin, bereizi\u00bb) eta hortik eratorriak \u03ba\u03c1\u03b9\u03c4\u03b9\u03ba\u03ae -\"kritik\u0113\"-, \u03ba\u03c1\u03b9\u03c4\u03b9\u03ba\u03cc\u03c2 -\"kritik\u00f3s\"-, \u00abkritikaria\u00bb edota \"epaitu\".\nKritika egiten edo sinatzen duen pertsonari kritikari edo kritiko deitu ohi zaio"}
{"id": "368194", "revid": "56334", "url": "https://eu.wikipedia.org/wiki?curid=368194", "title": "Literatura kritika", "text": "Literatura kritika literatura testuak aztertzen, ebaluatzen, interpretatzen eta komentatzen saiatzen den jakintza arloa da. Jakintza arlo horretan ekoizten diren testuei ere literatura kritika etiketa jartzen zaie. Jakintza arlo hori jorratzen duten pertsonei, literatura kritikari esaten zaie."}
{"id": "368196", "revid": "105290", "url": "https://eu.wikipedia.org/wiki?curid=368196", "title": "Joera (denbora serieak)", "text": "Denbora serie batean, joera seriearen norabide nagusia azaltzen duen osagaia da. Denbora serie batean esku hartzen duten beste osagaiak urtarokotasuna, zikloa eta hondarra izaten dira."}
{"id": "368197", "revid": "1545", "url": "https://eu.wikipedia.org/wiki?curid=368197", "title": "MV Baltic Ace", "text": "MV \"Baltic Ace\" 2007. urtean eraikitako ro-ro ontzia izan zen, 148,0 metroko luzera eta 23.498 tonako pisua zuena. Ontzia 2006tik 2007ra egin zuten Poloniako Gdynia hiriko ontziolan, eta Bahametako bandera zeukan.\n2012ko abenduaren 5ean \"Baltic Ace\" ontziak Zeebruggeko portua utzi eta Kotkara abiatu zen. Ontzi barruan 1400 Mitsubishi auto zeramatzan. Arratsaldeko zazpietan, Eskoziatik Anberesko portura zetorren \"Corvus J\" itsasontziarekin talka egin zuen, Herbehereetako kostaldetik 40-50 kilometro ingurura.\n\"Baltic Ace\" ontzia minutu gutxian hondoratu zen, eta eskifaiako 24 lagunetatik bost hil eta beste sei desagertu ziren."}
{"id": "368203", "revid": "1982", "url": "https://eu.wikipedia.org/wiki?curid=368203", "title": "Triangelu angeluzuzena", "text": ""}
{"id": "368209", "revid": "336", "url": "https://eu.wikipedia.org/wiki?curid=368209", "title": "Beldur Gorria", "text": "Beldur Gorria (ingelesez \"Red Scare\") XX. mendean zehar AEBetan hedatu zen komunismoa, anarkismoa eta ezker erradikalaren aurkako beldurra elikatu edo bultzarazi zen aroa izan zen. Aro hau bi denboralditan banatu zen:"}
{"id": "368212", "revid": "1545", "url": "https://eu.wikipedia.org/wiki?curid=368212", "title": "Alvaro Siza Vieira", "text": ""}
{"id": "368213", "revid": "201", "url": "https://eu.wikipedia.org/wiki?curid=368213", "title": "Khefren", "text": ""}
{"id": "368215", "revid": "6327", "url": "https://eu.wikipedia.org/wiki?curid=368215", "title": "Antzara (hegaztia)", "text": ""}
{"id": "368216", "revid": "201", "url": "https://eu.wikipedia.org/wiki?curid=368216", "title": "Maidum", "text": ""}
{"id": "368217", "revid": "201", "url": "https://eu.wikipedia.org/wiki?curid=368217", "title": "Menkaura", "text": ""}
{"id": "368219", "revid": "201", "url": "https://eu.wikipedia.org/wiki?curid=368219", "title": "Lapis-lazuli", "text": ""}
{"id": "368220", "revid": "6327", "url": "https://eu.wikipedia.org/wiki?curid=368220", "title": "Deir el-Bahri", "text": ""}
{"id": "368221", "revid": "105290", "url": "https://eu.wikipedia.org/wiki?curid=368221", "title": "Lezkadi", "text": "Lezkadiak ureztatzen diren lur habitak dira; besteak beste, ibai ertzetan, aintziretan, estuarioetan, zingiretan... Lezka, (Phragmites australis) inguru horien landare ugariena izaten da baina ez bakarra. Berez, lezkadiak ur lamina bat dagoen inguruetan agertzen dira baina denboraz, sendimentoen metaketen ondorioz, ura gutxiten dute eta lur maila igotzen da horrela beste espezien konolizazioari atea irekiz. Denboraz lezkadiak basoez aldatzen dira. Lehorrean hori izaten da sarritan aintziren amaiera. Lezkadiak ur-depuratzaile onak dira eta Hondakin-uren tratamenduan, hau da, arazketa prozesu naturalean erabili izan dira.\nLezkadien espezieak.\nLandaredia.\nTokien arabera agertzen diren espezieak oso desberdinak dira.\nLezkadiak Euskal Herrian.\nHezeguneen atzerapenak horrelako habitat gutxitzea ekarri du. Nahiz eta Euskal Herri osoan agertu, askotan oso zabalera gutxiko eremuetan ikus daiteke. Bebestutako inguruetan bakarrik ikus daiteke oraindik oraindi begetazio trikoa moduan, esaterako Pitillasko aintziran (Nafarroan), Jaitzubian (Gipuzkoan), Muriskot aintziran (Lapurdi)..."}
{"id": "368222", "revid": "201", "url": "https://eu.wikipedia.org/wiki?curid=368222", "title": "Elektro", "text": ""}
{"id": "368223", "revid": "6327", "url": "https://eu.wikipedia.org/wiki?curid=368223", "title": "Hildegarda Bingenekoa", "text": ""}
{"id": "368224", "revid": "201", "url": "https://eu.wikipedia.org/wiki?curid=368224", "title": "Esfinge (eskultura)", "text": ""}
{"id": "368225", "revid": "201", "url": "https://eu.wikipedia.org/wiki?curid=368225", "title": "Esfingea", "text": ""}
{"id": "368226", "revid": "6327", "url": "https://eu.wikipedia.org/wiki?curid=368226", "title": "Hatusa", "text": ""}
{"id": "368227", "revid": "1982", "url": "https://eu.wikipedia.org/wiki?curid=368227", "title": "Inperio hitita", "text": ""}
{"id": "368228", "revid": "1982", "url": "https://eu.wikipedia.org/wiki?curid=368228", "title": "Hitita inperioa", "text": ""}
{"id": "368229", "revid": "119347", "url": "https://eu.wikipedia.org/wiki?curid=368229", "title": "Modern Media Center", "text": "Modern Media Center Txinako Herri Errepublikako Changzhou hirian dagoen bulego etxeorratza da. Eraikuntza lanak 2010ean hasi ziren eta 2013rako amaitu zuten.\nHegoaldeko Huishan kalea eta Longjin kaleen artean altxatzen da."}
{"id": "368232", "revid": "109748", "url": "https://eu.wikipedia.org/wiki?curid=368232", "title": "Espainiako errugbi ligako 2012-2013 denboraldia", "text": "Espainiako errugbi ligako 2012/2013 denboraldian, hamabi taldek dihardute, tartean lau Euskal Herrikoak.\nSailkatze fasea.\n\u2022Alcobendas\n\u2022Vigo\n\u2022Gernika\n\u2022Getxo\n\u2022Valladolid (2)\n\u2022Ordizia\n\u2022 Sant Boi\n\u2022 Sevilla\n\u2022 La Vila Joiosa\nSailkapena 22. jardunaldiaren ondotik\nPermanentzia partiduak.\nIrabazlea arituko da Ohorezko mailan 2013-2014 denboraldian.\nFase finala.\nSailkapen faseko lehen 6 taldeen artean erabakitzen da titulua.\n&lt;noinclude&gt;"}
{"id": "368239", "revid": "1545", "url": "https://eu.wikipedia.org/wiki?curid=368239", "title": "Jaun feudal", "text": ""}
{"id": "368251", "revid": "336", "url": "https://eu.wikipedia.org/wiki?curid=368251", "title": "Jos\u00e9 Ignacio Wert", "text": "Jos\u00e9 Ignacio Wert Ortega (Madril, 1950eko otsailaren 18a - ) espainiar politikoa eta, 2011 urtetik 2015era bitartean, Espainiako Gobernuko hezkuntza, kultura eta kiroletako ministroa izandakoa. Zuzenbidean lizentziatua eta soziologian berezitua, enpresa pribatuan eta administrazio publikoan jardun du hainbat urtetan. Espainiar trantsizioan zehar, eskuineko alderdi zenbaitetan militantea izan da eta 1986 urtean Espainiako Kongresuko diputatu ere aukeratu zuten, 1987 urtean kargua utzi bazuen ere. Ministro moduan, polemika sorrarazi duen politikaria izan da, bere ekimenengatik eta horiek sustatuz egindako adierazpenengatik.\nEdurne Uriarte katedradun eta ABC egunkariaren zutabegilearen lagun sentimentala izan da. Gaur egun, Montserrat Gomendio politikariarekin ezkonduta dago."}
{"id": "368252", "revid": "512", "url": "https://eu.wikipedia.org/wiki?curid=368252", "title": "Zerebrosido", "text": "Zerebrosidoak glukosa edo galaktosa duten glukolipidoak dira, batez ere burmuinetako neuronetan eta, oro har, nerbio-ehunaren zeluletan daudenak.\nEgitura eta motak.\nMolekula anfipatikoak dira. Zerebrosidoak zeramidaz (esfingosina + gantz-azidoa) eta monosakarido batez (glukosaz edo galaktosaz) osaturik daude. Horren arabera bi multzotan sailkatzen dira:\nBiosintesia.\nZeluletako erretikulu endoplasmatikoan zeramida eratzen da eta Golgi aparatuan monosakaridoa gehitzen zaio. Nukleotido batek, UDP-galaktosak edo UDP-glukosak, transferitzen dio monosakaridoa.\nGarrantzi biologikoa.\nGlukolipidoak direnez zelula mintzeko kanpoaldeko geruzan kokatzen dira.\nGalaktozerebrosidoak neuronetan ugari azaltzen dira eta substantzia gris deshidratatuaren masaren %2 eta substantzia zuriaren %12. Neuronaren axoia biltzen duten mielinazko zorroetan ere ugariak dira.\nGlukozerebrosidoak animalietan ez ezik, landareetan ere egon badaude. Giza gorputzean bareko zeluletan eta eritrozitoetan agertzen dira eta larruazaleko lipidoen artean ere agertzen dira, azala iragazgaitz bihurtzen duen geruza korneoaren osagai baitira."}
{"id": "368253", "revid": "141258", "url": "https://eu.wikipedia.org/wiki?curid=368253", "title": "Klima polar", "text": "Klima polar ia etengabe 0\u00a0\u00b0C baino gutxiagoko tenperatura eta prezipitazio urriak dituen klima da. Airearen hezetasuna hutsala eta haizea oso gogorra da, egoera oraindik latzago bilakatuz.\nBatez ere bi poloen inguruko eskualdeetan (Zirkulu Polar Artikoa eta Ipar Polo artean eta Zirkulu Polar Antartikoa eta Hego Polo artean) dugu klima mota hau. Antartika kontinentea delako, Ipar Poloa baino tenperatura hotzagoak ditu, -70\u00a0\u00b0C, -80\u00a0\u00b0C eta baita -89,5\u00a0\u00b0C (Lurreko errekorra) izanik. Mendilerro altuenen klima Poloena bezalakoa da eta Himalaiako, Andeetako edo Alaskako mendikateko tontorretan antzeko klima dute."}
{"id": "368260", "revid": "1545", "url": "https://eu.wikipedia.org/wiki?curid=368260", "title": "Reina Sof\u00eda Museoa", "text": ""}
{"id": "368261", "revid": "1545", "url": "https://eu.wikipedia.org/wiki?curid=368261", "title": "Parque del Buen Retiro", "text": ""}
{"id": "368262", "revid": "12016", "url": "https://eu.wikipedia.org/wiki?curid=368262", "title": "Manzanares", "text": "Manzanares izan daiteke:"}
{"id": "368263", "revid": "58701", "url": "https://eu.wikipedia.org/wiki?curid=368263", "title": "Manzanares (ibaia)", "text": "Manzanares erdialdeko Espainiako ibaia da, eskuinaldetik Jaramaren ibaiadarra dena. Bere ibilbidea osoa Madrilgo Erkidegotik egiten du, Cuerda Largan jaio eta 92 kilometroko ibilbidea egin ondoren Rivas-Vaciamadriden bokalea duelako.\nBere goikaldea 52.796 hektarea dituen natura-gune babestua da eta baita behealdean ere. Babestua ez dagoen tarte bakarra Madrilgo hirigunekoa da."}
{"id": "368264", "revid": "1545", "url": "https://eu.wikipedia.org/wiki?curid=368264", "title": "Manzanares ibaia", "text": ""}
{"id": "368265", "revid": "1545", "url": "https://eu.wikipedia.org/wiki?curid=368265", "title": "Jarama ibaia", "text": ""}
{"id": "368266", "revid": "1545", "url": "https://eu.wikipedia.org/wiki?curid=368266", "title": "Santiago Bernabeu estadioa", "text": ""}
{"id": "368269", "revid": "105290", "url": "https://eu.wikipedia.org/wiki?curid=368269", "title": "Johariren leihoa", "text": "Johariren leihoa, psikologia kognitiboaren tresna dugu, Joseph Luft eta Harry Ingham-ek sortua, beraien izenei esker izena hartzen duelarik (JOe eta HARrY). Eredu teoriko honek komunikazio interpertsonalen arteko dinamika azaldu nahi du, eta honek izan dezakeen eragina pertsonarengan; feedback bat azaldu nahian, ematen eta jasotzen den informazioaren artean. Eredu hau, auto-laguntza taldeetan, talde dinamiketan\u2026 erabiltzen da heuristika modura; baina erakundeak aztertzeko teknika gisa ere erabili dezakegu.\nEzaugarriak.\n\u201cLeiho\u201d hau, 4 eremutan zatitzen da, bidali eta jasotzen den informazioaren arabera zatitzen direlarik. Koadranteak, bata bestearekin elkarreragin konstante batean daude; hau da, batean aldaketaren bat emango balitz, beste guztietan eragina izango luke. Ondoko taula honek, era errazago batean ikusteko aukera ematen digu, antolatze maila batetik ikusita.\nKoadranteak bertikalki hartzen baditugu, zutabeek, organizazioak duen informazioari buruz hitz egiten digu; horizontalki hartuz gero,errenkadei esker, inguruak duen informazioa jakin ahal izango dugu. Lehenengo zutabeak, organizazioak berari buruz dakienari egiten dio erreferentzia; bigarrenak, beregan ez dakiena azaltzen du; lehen errenkadak, inguruak, organizazioaren inguruan duen informazioa erakusten digu; eta bigarrenak aldiz, kanpokoen organizazioari buruz ez dakiten informazioa ezkutatzen du. Lehen esan bezala, zutabe eta errenkada hauek ez dira estatikoak, mugitzen joaten dira; organizazioak duen gardentasun, garapen eta inguruarekiko duen erlazioaren baitan aldatzen dira. Jarraian, eremu bakoitza zehaztasun gehiagorekin azaltzen dira.\nEremu bakoitzaren azalpena.\nEremu askea.\nBertan, organizazioak berak eta bere inguruak ezagutzen dituen datuak eta esperientziak aurkitzen ditugu; agerikoak diren datuak alegia, hau da: memoriak, iragarkiak, baloreak, zuzendaria\u2026 informazio guzti hau, biztanleria guztiari irekia dagoelarik.\nEremu honen tamaina handitzen joan daiteke, gizartean finkatzen eta indartzen doan heinean, gizartean eragina eta prestigioa duela ziurtatzen duelarik.\nEremu itsua.\n\u201cLeihoaren\u201d zati honetan, organizazioak ezagutzen ez duen informazioa bila dezakegu, inguruak honen berri baduelarik. Hemen, organizazioak dituen gaitasunak aurki genitzake adibidez; bezeroak, eskaintzen diren produktu eta zerbitzuen berri du, beste organizazioek eskaintzen dutenarekin alderatzen du eta erakundearen arrakasta edo porrota erabakitzen du.\nEremu ezkutua.\nEremu ezkutu honetan, organizazio barruko informazioa aurki genezake; honek ezagutzen duelarik baina ez du argitaratzen, inguruneak honen berri ez izateko. Zati honetako informazio gehiena kontzienteki ezkutatzen da, argitara ateratzeko beldurra baitago; hau gertatuko balitz, eraiki diren iritzi eta pertzepzioak hausteko arriskua baitago eta ondorioz, hainbat ekintza suertatu daitezkeelako erakundearen aurka.\nHemen, kontabilitatearen inguruko informazioa aurki genezake, zen arazoei egiten dien aurre edota erakunde barruan ematen diren arazoen inguruko hainbat berri.\nEremu ezezaguna.\nAzken zati honetan, organizazioan nahiz inguruan inkontzienteki eraiki diren ideiei buruz hitz egin genezake. Ezezagunak diren aspektuei egiten dio erreferentzia, etorkizun batean suertatu daitezkeen arazo, ekintzak\u2026 hartzen dituelarik baitan. Eremu honetan, egoera konkretu batean aurkitzen direnean, inoiz eduki ez duen jarrera bat eduki izana ere sartu genezake.\nJohariren leiho ezberdinak.\nErakunde bat, pertsonak bezala, berekiko duen informazioaz eta inguruak duen informazioaz baliatzen da. Gorako aipatutako taula, teorikoki, organizazioa hasten denean sortzen da, eta denbora pasatzen den heinean, aldatzen doa, organizazioaren eta inguruaren artean ematen den feedback-aren arabera. Helburuetako bat, eremu aske horren tamaina handitzea izango litzateke, hau da, bien artean trukatzen diren informazioa nahikoa izatea erakunde barnean aldaketaren bat eman ahal izateko eta inguruan geroz eta aldaketa gehiago eta esanguratsuagoak sortu ahal izateko. Eremu hau geroz eta handiagoa egiten bada, ondorioz, beste \u201cleihoen\u201d tamaina txikiagotu egingo da, gehien bat, eremu ezezagunaren \u201claukitxoa\u201d geroz eta ahulagoa izateko asmoarekin.\nErakunde gardena.\nEredutzat har daitekeen leihoa dela esan genezake. Erakundeak, ahal duen informazio gehiena argitaratzen saiatzen denez, inguruak, informazio hori gaizki-ulertzeko aukera gutxiago dauzka. Inguruak, feedback horren bitartez elkartrukatzen diren informazioak erakundearengan eragina duela ikusita, geroz eta informazio gehiago ematen saiatuko da, honela eremu askea geroz eta handiagoa egingo delarik. Feedback positibo honen bitartez, inguruarengan dagoen konfiantza ere handitzen doa.\nAdibide bat jarriaz, leiho mota hau duen erakundeak, bere web orrian, egiten diren ekintza guztiak argitaratzen ditu, dituen zerbitzu guztien berri ematen du, bere organigrama nolakoa den azaltzen du\u2026 gizarteak argi eduki dezan zer egiten den bere organizazio barruan.\nErakunde hartzailea.\nErakunde honen ezaugarrietako bat, inguruagatik informazio asko jasotzen duela da, baina ia ez du erabiltzen edo ez dio probetxuzko etekin bat ateratzen. Beste era batean esanda, erakundeak informazio asko du bere baitan, baina arrazoi bat edo bestegatik ez zaio komeni inguruak jakitea. Berez ezin dugu jakin zein erakundek duen leiho mota hau, ezta nola jaso eta prozesatzen duten gerta daitezkeen egoera eta arazo ezberdinak.\n\u201cOstruka\u201d erakundea.\nOrganizazio mota honek, feedback-az asko baliatzen da; baina ez du beharko lukeen etekina ateratzen. Etengabe bere erakundeari buruz informazioa bidaltzen du, baina ez du asko eskatzen edo ez du horretarako aukerarik ematen. Baliteke inguruak eman diezaioken informazioari uko egitea, edota feedbackari garrantzirik ez ematea. Ondorioz, ingurua aspertu egiten da erakundeari informazioa bidaltzeaz eta honek kasu gutxi edo bat ere ez egitea, feedback hori azkenean existitzen ez delarik.\nPortaera oker horren ondorioz, ez du inguruagatik informazio gehiago jasoko, denbora pasatzen doan heinean, ez du jakingo ze jokabide aldatu behar duen, bere erakundeak berriz ere ingurunean integratuta egoteko.\n\"Dortoka\" erakundea.\nAzkenik, erakunde honek, ingurua bakarrik behatzen du, ez du inguruarekin informaziorik elkartrukatzen; ez dio aukerarik ematen honek informazioa bidaltzeko eta eduki edo jaso dezakeen informazioa ere ez dio inguruari jakinarazten."}
{"id": "368272", "revid": "105290", "url": "https://eu.wikipedia.org/wiki?curid=368272", "title": "Sole Handia", "text": "Sole Handia edo Grande Sole (frantsesez \"Grande Sole\" eta ingelesez \"Sole Bank\", ) Ipar Atlantikoan kokatua dagoen kala bat da, 48 eta 60 paraleloen artean eta uharteen mendebaldean. Zelta Itsasoa delakoaren eremuaren barnean dago. Bere arrantza ugaritasun edo aberastasunarengatik nabarmentzen da, bereziki etekin ekonomiko handiko ezpeziea den legatzari dagokionez.\nAntzinatik Sole Handia kalan euskaldun, portuges, bretoi, espainiar eta frantsesak arrantzan aritu izan dira, Bizkaiko golkoko kostaldetik atera eta Atlantikoan arrantzatzera barneratu direlarik. Itsaso hau bere enbaten gogortasunarengatik ezaguna da.\nSole Handia izendapena frantsesezko \"Grande Sole\" (\"Mihi-arrain Handia\") izenetik dator. Itsasalde hau ez da Box Irlandarrarekin nahastu behar (ingelesez \"Irish Box\"), kala hura Grande Soletik kanpo egoteaz gain Irlanda inguruko paralelo eta meridianoetara mugatua baitago.\nSole Handia kala bi eremuetan banaturik dago, eremu hauek arrantza ustiaketarako mugatu edo zehaztuak izan direlarik:"}
{"id": "368275", "revid": "105290", "url": "https://eu.wikipedia.org/wiki?curid=368275", "title": "Glaziar aintzira", "text": "Glaziar aintzirak goi mendietako lakuak dira. Aintzira hauek Kuaternarioko izotz-aroko glaziarrek eragindako higaduraren ondorioz sortu ziren. Garai haietan mendietan elur-kantitate handiak zamatu ziren eta haiek higatzeko ahalmen handia zuten\nAragoi aldean glaziar aintzirek iboi izena dute.\nEuskal Herriko glaziar aintzira.\nMota honetako aintzira bakarra dugu, Ezkaurreko iboia. Dena dela, bere jatorria ez dago oso garbi eta egile batzuen ustez haren jatorria ere karstikoa izan daiteke, agian bi faktore horiek iboi horren sortzaileak izan daitezke."}
{"id": "368278", "revid": "105290", "url": "https://eu.wikipedia.org/wiki?curid=368278", "title": "Lombardiar", "text": "Lombardiarra edo langobardoa () germaniar herria izan zen, 569-774 urteetan Italiar penintsulan erresuma bat eratu zuena.\nHistoria.\nLombardiarrak sueboen familiako herri bat ziren eta Germaniako ipar-mendebaldean bizi ziren K. o. I. mendean. IV. mendean hasi ziren lombardiarren hegoalderako migrazioak eta V. mendearen bukaeran egungo Austria aldean kokatu ziren, Danubio ibaiaren bazterretan. 546. urtetik aurrera, Audoin buruzagi nagusi zela, antzinako klan egitura utzi eta Erromako inperioko gizarte eta aginte moldeak hartu zituzten. Hurrengo hogei urteetan gepidiarren aurka borrokatu ziren eta 567an menderatu zituen Audoinen ondorengo Alboinok.\n568an Alpe mendiak igaro eta Italiako penintsulako iparraldera jo zuten eta 572. urtetik aurrera Italiako penintsulako erdialde eta hegoaldera zabaltzen hasi ziren. 584an frankoak sartu ziren Italiako penintsulan eta, Pavia aldean gogor iraun zuten arren, Italiako penintsulan okupaturiko lurralde asko galdu zuten lombardiarrek, frankoen eta bizantziarren arteko aliantzagatik. 590ean berriro ere nagusitu ziren lombardiarrak Italiako penintsulako lurralde askotan eta VII. mendean kristau ortodoxo bihurtu ziren, arrianismoa utzita.\nErrege dinastia berri batek hartu zuen agintea 700. urtean. Liudprando, dinastia horretako bigarren erregearen garaian (712-744), jo zuen gorena lombardiarren aginteak eta guztiz murriztu zen bizantziarren eragina Italian. Ondoko erregeek, Aistulfok (749-756) eta Desideriok (756-774), aurrez aurre jo zuten Aita Santuen Lurraldearen aurka. Adrian I.a aita santuak Karlomagnoren laguntza baitzuen, urtebeteko setio baten ondoan, 774an sartu ziren frankoak Pavia hirian. Betikoz amaitu zen lombardiarren erresuma urte horretan, baina aztarna sakonak utzi zituen haien egonaldiak Italiako iparraldean, arte, hizkuntza eta zuzenbide alorretan."}
{"id": "368287", "revid": "2048", "url": "https://eu.wikipedia.org/wiki?curid=368287", "title": "Nikolas Soraluze", "text": "Nikolas Soraluze Zubizarreta (1820ko abenduaren 5a, Zumarraga, Gipuzkoa - 1884ko urriaren 19a, Donostia, Gipuzkoa) euskal herritar historialari, politikari eta enpresaburu bat izan zen. Euskal Herriko historiari buruz ikertu eta idazten buru-belarri jardun zuen, bereziki Gipuzkoakoaz. Gaztelaniaz egin zituen idazlanak.\nSerapio Muxika historialariak Soraluzeri buruz honako hau esan zuen:\nSenitartekoak.\nHirugarren Karlistaldi garaian Donostiako alkate izan zen. Bere anaia Kandido Soraluze musikaria izan zen, bere semea berriz, Pedro Soraluze historialari eta kazetaria. Bestalde, Jose Maria Usandizaga musikari ospetsuaren aitona (bere alaba haren ama izan zen) ere izan zen.\nKaleak.\nDonostian zein Zumarragan Nikolas Soraluzeri eskainitako kaleak daude gaur egun."}
{"id": "368288", "revid": "13403", "url": "https://eu.wikipedia.org/wiki?curid=368288", "title": "Miliki", "text": ""}
{"id": "368289", "revid": "336", "url": "https://eu.wikipedia.org/wiki?curid=368289", "title": "Lanaren etika protestantea", "text": "Lanaren etika protestantea (AEBetan \"lanaren etika puritanoa\" ere deitua) Soziologia, Ekonomia eta Historian erabili ohi den izendapena da, Max Weber alemaniar filosofo, historialari eta soziologoak asmatu omen zuena.\nIzendapen honen kontzeptua kalbinismoak lan gogorrarekiko duen zaletasuna eta honek arrakasta pertsonala eta norbanakoaren salbazioaren seinalea azpimarratzeko jartzen duen indarrean oinarritzen da. Jada Lutero beraren garaiko protestanteek lan eraginkorra dohainaren ikur zelako errekontzeptualizazio unibertsala garatu zuten. Sarri norberaren lan gogorrarekin Jainkoa goraipatu, ohoratu edo atsegin emateko ideia ere badago.\nNahiz eta katolizismoak ekintza onak salbaziorako beharrezkoak zirela irakatsi (salbazioa etorkizuneko gertaera gisa ulertuz), erreformatzaileek ekintza onak jada jasotako salbazioaren ondorioz zirela predikatu ohi zuten. Aldiz, kalbinistar eta luteranotar teologoen arabera norbera Jainkoaren predestinazioari esker salbatu zitekeela bakarrik predikatu ohi zuten. Norbera predestinatua dagoen jakitea ezinezkoa denez (norbait \"iraunkortasun edo pertseberantziaren dohainaz\" saritua ez izatea ere balitekeenez), pertsona bat aukeratua edo predestinatua den jakiteko bere bizimoduari so egiten zaio. Arrazoi honegatik protestanteei ezaugarri hau oso erakargarria izaten zitzaien, euren burua predestinatua zegoela ala ez jakiteko seinaletzat baitzuten.\nLanaren etika protestantea usadioz Iparraldeko Europan oso hedatua dago (Eskandinavia, Alemania, Suitza, Ingalaterra, Gales, Eskozia eta Ipar Irlandako protestanteen artean), Ameriketan AEB eta Kanadan ere aski zabaldua dagoelarik. Usadioz edo haien ustez, gizarte protestante hauetan herrialde katolikoetan baino lan eraginkorrarekiko atxikimendu handiagoa dago (adibidez, Latinoamerika, Irlandako katolikoak, Portugal, Espainia, Italia eta Frantzia), maiz herrialde protestanteetako biztanle askok herrialde katolikoetan lanarekiko joera patxadatsuagoa dutelako ustea dutelarik."}
{"id": "368290", "revid": "63274", "url": "https://eu.wikipedia.org/wiki?curid=368290", "title": "Metal Aroa", "text": "Metal Aroa edo Metalen Aroa Eurasiako historiaurreko aro teknologiko bat da, Kalkolito edo Kobre Aroa, Brontze Aroa eta Burdin Aroa barne hartzen dituena, hurrenik hurren. Metalurgia asmatu zutenean hasi zen, eta idazkera asmatzean Historiaurrea bukatuta, Historiako aldian sartzearekin batera amaitzen dela esan liteke, baina, egiaz, Brontze Aroa etapa arkeologikoa, Asia mendebaldeko eta Egiptoko zibilizazioei buruz hitz egiteko erabiltzen da historialarien artean. Metal Aroa izan duten lurralde guztietan aro hori ez zen batera hasi, ez eta batera bukatu ere: Metal Aroa Anatolian eta Zagros mendietan hasi zen lehenik, K.a. VI. milurtekoan; eta Europako zati handi batean K.a. I. milurtekoan bukatu zen.\nLehenengo kobrea erabili zuten. Kobrea erabiltzea, harria eta zura erabiltzearen aldean, sekulako aurrerakuntza izan zen. Ondoren brontzea lortu zuten, kobrea eta eztainua nahasiz. Brontzea ere aurrerakuntza handia izan zen kobrearen aldean, gogorragoa baitzen, eta ez baitzen hain errez herdoiltzen. Eztainua ez zen erraz aurkitzen, eta hainbat zibilizaziok, merkataritza sareak indartu seta zabaldu behar zian zituzten eztainu mehatzetara iristeko. Horrela, hainbat kultura harremanetan jarri ziren. Horren lekuko, Uluburun ondoratutako itsasontzia izan da. Ontzia Turkiako kostaldea parean agertu zen, baina bertan arkeologoek aurkitu zuten eztainua Europatik ekarri bide zela uste dute.\nGero burdina lantzea lortu zuten, are gogorragoa eta geografikoki askoz hedatua dagoena. Horrela, gero eta arma hobeak eta metalezko beste objektu baliotsu batzuk egin ahal izan zituzten.\nMetalen Aroen kontzeptuaren asmakizuna.\nXIX. mendearen lehen herenean, ideia bat formulatu zen, arkeologiaren funtsezko ideia bat, gizakiaren kulturaren bilakaera aldi identifikagarriak erabiliz klasifikatzeko. garaiko arkeologo-antropologoen aburuz, gizakiak, sorreratik gaur egun arte, garapen teknologikoko zenbait etapa igaro zituen, bere kultura-hondarretan identifika daitezkeenak. Danimarkan, aldi horiek Kopenhageko Unibertsitateko Museoko bilduma materialetan ikus zitezkeela adierazi zuten: Lehenik, Harri Aro bat izan zen, ondoren Brontze Aro bat eta azkenik, Burdinaren Aro bat. Ideia horri Hiru Adinen Sistema deitu zitzaion eta Christian Jurgensen Thomsenek museoko bilduma antolatzean proposatu zuen 1819 inguruan. Kopenhageko Unibertsitateko museoa, Danimarkako Museo Nazionala bilakatu zen."}
{"id": "368293", "revid": "17", "url": "https://eu.wikipedia.org/wiki?curid=368293", "title": "Metal aroa", "text": ""}
{"id": "368294", "revid": "119347", "url": "https://eu.wikipedia.org/wiki?curid=368294", "title": "Kristo aurreko", "text": "Kristo aurreko \u2014labur K.a. adierazia\u2014 Kristoren ustezko jaioturtea (\"Anno Domini\") baino lehenagoko datak adierazteko erabiltzen den adjektibo sintagma da. Adibidez, K.a. 146. urtea, Kristo ondorengo lehen urtea baino 146 urte lehenagoko urtea da.\nKristautasunari hain lotuta ez dagoen ikuspegi neutralagoa emateko asmoz, bestelako formulazioak erabiltzen hasi ziren, hala nola Johannes Keplerrek 1615ean, latinez: \"\" (\u00abgure oraingo aroko urtea\u00bb). 2000. urtetik aurrera, munduko hizkuntzetan asko zabaldu da halako formulen erabilera. Ingelesez, esaterako, \"Common Era\" erabiltzen dute; galesez, berriz, \"Oes Cyffredin.\"\n\"Kristo aurretik\" esamoldearen alternatibatzat, euskaraz Oraingo Aroaren Aurreko \u2014labur o.a.a. adierazia\u2014 proposatu dute \"Berriaren estilo liburua\"n."}
{"id": "368295", "revid": "6327", "url": "https://eu.wikipedia.org/wiki?curid=368295", "title": "K.a.", "text": ""}
{"id": "368296", "revid": "17", "url": "https://eu.wikipedia.org/wiki?curid=368296", "title": "Kristo ondoren", "text": ""}
{"id": "368297", "revid": "15795", "url": "https://eu.wikipedia.org/wiki?curid=368297", "title": "Paz de Ziganda", "text": ""}
{"id": "368298", "revid": "96586", "url": "https://eu.wikipedia.org/wiki?curid=368298", "title": "Edurne Uriarte", "text": "Edurne Uriarte Bengoetxea (Fruiz, - ) politologo, unibertsitateko irakasle eta idazlea da. PSE-EE alderdiko eta Ermuko Foroa eta Aski da! erakundeetako kidea izan da. PSE-EE alderdia utzi ondoren, eskuin politikora jo zuen. 2000. urteko abenduan, ETA erakundea bere aurka atentatua egiten saiatu zen, EHUko Leioako kanpuseko igogailu batean lehergailua jarriz. 2002 urtean, Zientzia Politikoetako Katedra eskuratu zuen Euskal Herriko Unibertsitatean. Horren ondoren, katedra horretarako lehiatzen zen Francisco Letamendiak errekurtsoa jarri zuen izendapen horren aurka, gerora onartu zena. Auzia espainiar hedabideetara zabaldu eta Euskal Herriko gizartean bizi zen izuaren erakusgarri moduan azaldu zen espainiar nazionalismoaren aldetik. Egun Rey Juan Carlos unibertsitatean katedraduna eta \"ABC\" egunkarian eta beste zenbait hedabidetan idazten du. Jos\u00e9 Ignacio Wert hezkuntza eta kultura ministroaren lagun sentimentala izan zen."}
{"id": "368299", "revid": "119347", "url": "https://eu.wikipedia.org/wiki?curid=368299", "title": "Luganoko aintzira", "text": "Luganoko aintzira (italieraz: \"Lago di Lugano\" edo \"Ceresio\", latinez: \"Lacus Ceresius\") Suitzako Ticino eta Italiako Lonbardia eskualdeen arteko mugan dagoen glaziar aintzira da.\nBr\u00e8 (925 m), San Salvatore (912 m) eta Generoso (1.701 m) mendiek inguraturik dago, Comoko eta Maggiore aintziren artean. 48,7 km\u00b2ko eremua hartzen du, %63 Suitzan eta %37 Italian . Tresa ibaiak Maggiore eta Luganoko aintzirak lotzen ditu."}
{"id": "368301", "revid": "56334", "url": "https://eu.wikipedia.org/wiki?curid=368301", "title": "Eskatologia", "text": "Eskatologia (, \"eskatos\", eta , \"logia\", hitzetatik, eusk. 'amaieraren estudio') munduaren amaiera eta gizateriaren patua gaitzat hartu eta aztergai dituen teologia, filosofia eta fisikaren arloak dira.\nHonelako kontuak aztertzen ditu: heriotza, azken auzia, saria, zigorra, munduaren amaiera\u2026"}
{"id": "368302", "revid": "119347", "url": "https://eu.wikipedia.org/wiki?curid=368302", "title": "Abraham Zacuto", "text": "Abraham Zacut edo Abraham Ben Zacuto \u2014hebreeraz: \u05d0\u05d1\u05e8\u05d4\u05dd \u05d6\u05db\u05d5\u05ea; portugesez: Abra\u00e3o ben Samuel Zacut\u2014 (Salamanca, Gaztelako Koroa, 1452ko abuztuaren 12a - Damasko, 1510 inguruan) judu matematikari, astronomo eta historialaria izan zen.\nBiografia.\nAbraham Zacut edo Abraham Ben Zacuto Salamancan jaio zen, 1452an. Samuel Zacutoren seme izan zen eta Isaac Aboab izan zuen maisu.\nAstronomia ikasi zuen Salamancako Unibertsitatean eta, gaztaroan, Salamancako gotzain eta errektore zen Gonzalo de Viveroren adiskide izan zen; honek animatu zuen Abraham \"El gran Tratado\"edo \"Compilaci\u00f3n Magna\" argitaratzera. 1478an atera zuen eta hebreeraz idatzia zegoen . 1481ean, Juan de Salaya Astronomiako katedradunak itzuli zuen gaztelerara eta, 1496an, Jos\u00e9 Vicinh izan zen latinerara itzuli eta argitaratu zuena \"Almanach Perpetuum Celestium Motuum\" izenburupean. Zacutoren testuak garrantzi handia hartuko zuen Atlantikoan egingo ziren nabigazioetan.\nRabino izan zen bere komunitatean eta astronomiako irakasle unibertsitatean; ziurrenik, 1486an, Kristobal Kolonen Mendebaldeko Indietara joateari ezetza eman zioten Unibertsitateko Kontseiluko kideetako bat izan zen.\nZehaztasun hobea izango zuen astrolabioa garatu zuela ere badakigu.\n1492an, juduak bidali zituzten Espainiatik eta Portugalen bilatu zuen babesa. Joan II.a Portugalgoak \"errege historialari eta astronomo\" izendatu zuen, eta Manuel I.aren garaian ere kargu horretan izan zen.\n1497 inguruan, Portugaldik ihes egin beharrean izan zen, han ere kristautzera behartzen baitzuten. Otomandar Inperioan ezarri zuen egoitza eta hantxe hilko zen 1510 inguruan.\nBehartutako erbesteratze hartan, Tunisian egon zen eta \"El libro del linaje\" (Sefer Yuhassin, hebraieraz: \u05e1\u05e4\u05e8 \u05d9\u05d5\u05d7\u05e1\u05d9\u05df) lan gistoriografikoa osatu zuen hebraieraz. Bertan, juduen belaunaldien kontadizo kronologikoa egin zuen, Mundua sortu zenetik bere garairaino. 1581ean berrargitaratu zuten Krakovian, 1717an Amsterdamen eta 1857an K\u00f6nigsbergen. Ingelesez, berriz, ez zen 2005era arte aterako."}
{"id": "368306", "revid": "1545", "url": "https://eu.wikipedia.org/wiki?curid=368306", "title": "Lugano aintzira", "text": ""}
{"id": "368308", "revid": "105290", "url": "https://eu.wikipedia.org/wiki?curid=368308", "title": "Leonen Orroak", "text": "Leonen Orroak Ibon Koteron albokariaren eta Kepa Junkera trikitilariaren 1996ko diskoa da, beste hainbat musikariren lankidetzaz egina, Leon Bilbao albokariaren omenez."}
{"id": "368312", "revid": "105290", "url": "https://eu.wikipedia.org/wiki?curid=368312", "title": "Zizta-Dantza", "text": "Zizta-Dantza Ibon Koteron albokajolea eta Kepa Junkera trikilariaren abesti bat da. 1996ko \"Leonen Orroak\" diskoaren barnean argitaratu zuten."}
{"id": "368313", "revid": "105290", "url": "https://eu.wikipedia.org/wiki?curid=368313", "title": "Sugoiren Dantza", "text": "Sugoiren Dantza Ibon Koteron albokajolea eta Kepa Junkera trikilariaren abesti bat da. 1996ko \"Leonen Orroak\" diskoaren barnean argitaratu zuten."}
{"id": "368314", "revid": "105290", "url": "https://eu.wikipedia.org/wiki?curid=368314", "title": "Itxinako Behe-Lainoak", "text": "Itxinako Behe-Lainoak Ibon Koteron albokajolea eta Kepa Junkera trikilariaren abesti bat da. 1996ko \"Leonen Orroak\" diskoaren barnean argitaratu zuten."}
{"id": "368315", "revid": "105290", "url": "https://eu.wikipedia.org/wiki?curid=368315", "title": "Zenarruzako Sekretua", "text": "Zenarruzako Sekretua Ibon Koteron albokajolea eta Kepa Junkera trikilariaren abesti bat da. 1996ko \"Leonen Orroak\" diskoaren barnean argitaratu zuten."}
{"id": "368316", "revid": "105290", "url": "https://eu.wikipedia.org/wiki?curid=368316", "title": "Leonen Orroak (abestia)", "text": "Leonen Orroak Ibon Koteron albokajolea eta Kepa Junkera trikilariaren abesti bat da. 1996ko izen bereko \"Leonen Orroak\" diskoaren barnean argitaratu zuten."}
{"id": "368317", "revid": "105290", "url": "https://eu.wikipedia.org/wiki?curid=368317", "title": "Baltzolara Bidean", "text": "Baltzolara Bidean Ibon Koteron albokajolea eta Kepa Junkera trikilariaren abesti bat da. 1996ko \"Leonen Orroak\" diskoaren barnean argitaratu zuten."}
{"id": "368327", "revid": "336", "url": "https://eu.wikipedia.org/wiki?curid=368327", "title": "Syracuse (New York)", "text": "Syracuse Ameriketako Estatu Batuetako hiri bat da. New York estatuko erdialdean kokatuta dago, eta Onondaga konderriko hiriburua da. 145.170 biztanle ditu (2010eko datua), eta 66,4\u00a0km\u00b2-ko azalera; beraz, 2,12 biztanle/km\u00b2-ko dentsitatea du. 116 m-ko altitudean dago.\nErie kanaleko portu garrantzitsua da, eta New York estatuko erdialdeko nekazaritza-eskualdeko banaketa-gunea da. Botikak eta produktu elektronikoak ere ekoizten dira hirian.\nHiriko irakaskuntza-erakunde nagusiak Syracuseko Unibertsitatea eta Le Moyne College dira.\nHistoria.\nHiriaren izenak Siziliako Sirakusa hirian du jatorria. Hiriaren lehenengo izena \"Salt Point\" izan zen (1780), eta beste zenbait izen izan zuen geroago. 1824an \"Syracuse\" izen hautatu zen, Italiako hiriak bezala gatz-industriak dituelako.\nOrain hiria dagoen ingurura frantsesak iritsi ziren XVII. mendean, baina leku zingiratsua zenez eta bertako indiarrak erasokorrak zirenez, ingurua ez zen kolonizatu 1786 arte. Gatz-findegi bat ezarri zen handik gutxira, eta 1870 arte bertatik atera zen Estatu Batuetan kontsumitzen zen gatz gehiena.\nHiriak 22.271 biztanle zituen 1850ean, 51.792 biztanle 1880an eta 108.374 biztanle 1900ean: 1950. urtean iritsi zen gorenera: 220.583 biztanle. Harrezkero, populazioa etengabe murriztuz joan da: 197.208 (1970. urtean), 163.860 (1990. urtean), 147.306 (2000. urtean) eta 145.170 (2010. urtean)."}
{"id": "368329", "revid": "201", "url": "https://eu.wikipedia.org/wiki?curid=368329", "title": "Igeltsu (materiala)", "text": ""}
{"id": "368330", "revid": "201", "url": "https://eu.wikipedia.org/wiki?curid=368330", "title": "Gisu", "text": ""}
{"id": "368331", "revid": "201", "url": "https://eu.wikipedia.org/wiki?curid=368331", "title": "Chichen-Itza", "text": ""}
{"id": "368332", "revid": "31760", "url": "https://eu.wikipedia.org/wiki?curid=368332", "title": "Mabuya heathi", "text": ""}
{"id": "368336", "revid": "12788", "url": "https://eu.wikipedia.org/wiki?curid=368336", "title": "Buhame (maskarada)", "text": "Buhameak Zuberoako maskaradetako pertsonaiak dira, Maskarada beltzeko kideak. Lau edo bost ijito izaten dira, zakarrak eta harroak, eguna pitokeriak egiten pasatzen dutenak. Baratxegarai (beste batzuetan Basagaitz edo Baratxugaitz) izeneko buhame-erregea da taldeburua. Janzki koloretsuez bezti azaltzen dira, eta oihal berdinarekin egindako txapela daramate buruan. Honen ertza borla txikiz apaindurik egoten da. Eskuan zurezko ezpata erabiltzen dute.\nPlazan garrasika eta ezpatak astinduz sartzen dira. Ezpata-dantza basa egin ostean, buhame-erregeak, mintzaira zakarra erabiliz, bere sermoi edo pheredik\u00fca egiten du."}
{"id": "368337", "revid": "336", "url": "https://eu.wikipedia.org/wiki?curid=368337", "title": "Andie MacDowell", "text": "Rosalie Anderson \"Andie\" MacDowell (Gaffney, Hego Carolina, 1958ko apirilaren 21a) AEBetako modelo eta aktorea da.\nBiografia.\nRosalie Anderson MacDowell Gaffneyn jaio zen, Hego Carolinan (AEB) 1958ko apirilaren 21ean. Aita, Marion St. Pierre MacDowell, zerrategi baten jabea zen eta ama, berriz, Pauline Johnston, musika irakaslea izan zen. Bikotea Andiek 6 urte zituenean banandu zen. Ama 1981ean hil zen eta, aurrez, alkoholarekin arazoak izan zituen .\nWinthrop Collegen ikasi zuen 1978ra arte eta, ondoren, New Yorkera joateko erabakia hartu zuen; zerbitzari eta saltzaile lanetan ibili ondoren, \"Elite\"rentzak modelo izatea lortu zuen. Ez zen denbora asko pasa arrakasta lortzeko eta L'Or\u00e9alentzako hasi zen lanean. Denbora luzez izango zen haren irudi .\nCalvin Kleinentzako egin zituen spot batzuen ondoren, zine industriak begia bota zion eta, 1984an, lehen papera eman zioten \"Greystoke\" filmean, Christopher Lamberten ondoan lan egin zuelarik. Hasiera bikaina izan zuen artistak, baina ekoizleek ez zuten bere hegoaldeko hizkera gustuko izan eta Glenn Close kontratatu zuten ingeles aristokrataren papera goitik behera doblatzeko .\nHurrengo urtean, \"St. Elmo's fire\" filmean paper txiki bat lortu zuen, baina ez zuen aurrera egingo zuenik ematen.\nLau urte geroago, 1989an, protagonista izan zen \"Sex, Lies, and Videotape\" filmean eta, emakume ederra izateaz gain, interpretaziorako gaitasuna erakusteko aukera izan zuen.\nHurrengo urtean, \"Green Card\" filma etorri zen eta, aurrekoarekin bezala, Urrezko Globoentzako izendapena jaso zuen. Hala ere, arrakastarik entzutetsuena Hugh Grantekin egin zuen \"Four Weddings and a Funeral\" filma izan zen .\n1986an, Paul Qualleyrekin ezkondu zen eta bikoteak 1999ra arte iraun zuen. 3 seme-alaba izan zituzten: Rainey Qualley, Sarah Margaret Qualley eta Justin Qualley.\n2001ean, Rhett Hartzogekin ezkondu zen eta, 2004an, berezitu egin ziren."}
{"id": "368338", "revid": "12788", "url": "https://eu.wikipedia.org/wiki?curid=368338", "title": "Elizaren Estatu", "text": ""}
{"id": "368340", "revid": "448", "url": "https://eu.wikipedia.org/wiki?curid=368340", "title": "Errobi-Aturri Herri Elkargoa", "text": ""}
{"id": "368341", "revid": "448", "url": "https://eu.wikipedia.org/wiki?curid=368341", "title": "Errobi Herri Elkargoa", "text": ""}
{"id": "368342", "revid": "448", "url": "https://eu.wikipedia.org/wiki?curid=368342", "title": "Nicolas Soraluze", "text": ""}
{"id": "368345", "revid": "336", "url": "https://eu.wikipedia.org/wiki?curid=368345", "title": "Kastor eta Polux", "text": "Greziar mitologian, Kastor eta Polux (, \"K\u00e1st\u00f4r\"; eta \"Polyde\u00fak\u00eas\", \u00aboso gozoa\u00bb) edo Dioskuroak (, \"Di\u00f3skouroi\", \u00abZeusen semeak\u00bb) Ledaren seme bikiak ziren. Haien ahizpak Helena eta Klitemnestra ziren. Dioskouroi, \u201cZeusen semeak\u201d esan nahi du. Hondoratutako itsasontzietako marinelei laguntzen zieten eta nabigatzeko haize onak ekar zitzaten otoi egiten zitzaien. Mitoaren arabera Zeus eta Ledaren semeak ziren, baina baita Tyndareus, ledaren senarra eta Lazedemoniako errege zenaren semeak. Ohiko bertsioaren arabera, Castor Tyndareus-en semea zen, eta, beraz, hilkorra; Pollux, berriz, Zeus-en semea zen (Zisne moduan Leda seduzitu baitzuen).\nLatinez, \"Gemini\", \u00abbikiak\u00bb, izena eman zieten, eta, batzuetan, \u00abkastoreak\u00bb.\nKastor ospetsua zen zaldiak bezatzeko eta zamalkatzeko trebetasunagatik, eta Polux, berriz, eskuz kolpeka borrokatzeko abileziagatik. Kalidoneko basurdearen ehizan (ikus Meleagro).\nMitoak.\nTeseok eta Piritook haien ahizpa Helena bahitu eta Afdanara eraman zutenean, Dioskuroek Atika inbaditu, ahizpa askatu egin zuten, eta, mendekatzeko, Teseoren ama, Etra, hil zuten. Phoebe and Hileira, Leucippusen alabak, bahitu zituzten eta Leucippusen semeek, Idas eta Lynceusek bere atzetik abiatu ziren. Borroka egin zutenean, Idasek Castor hil zuen eta Pollusek Lynceus. Mendeku hartzeko, Zeusek Idas hil zuen tximista batez. Ondoren Zeusek bi aukera eman zizkion Polusi: betirako Olinpoan bizitzea, ala bere hilezkortasunaren erdia anaiarekin partekatzea. Modu horretan txandaka bizirik egongo ziren. Polusek bizia anaiarekin elkarbanatzea aukeratu zuen.\nJasoni eta argonautei ere lagundu zieten, eta, bidaian, Poluxek Amiko erregea hil zuen esku huskako borroka batean.\nGurtza.\nHaien festa uztailaren 15ean ospatzen zen. Greziar mitologian, Kastorren gurtza askoz garrantzitsuagoa zen Poluxena baino.\nKonstelazioa.\nGemini konstelazioak Dioskuroak irudikatzen ditu, eta haren izar distiratsuenak (\u03b1 eta \u03b2 Geminorum) Kastor eta Polux izendatu dira haien omenez.\nErroman.\nErroman bere gurtza K.a. 484an sartu zen tradizioak zioenez. Foroan jainko hauei eskainita zegoen tenplua, Regilluseko lakuko batailan Postumiusek boto bat egin zuelako eraiki zen. Kondairaren arabera, bataila hartan, Dioskuroak erromatarren ondoan borrokatu ziren eta garaipenaren berri Erromara eraman baitzuten. Zaldizko gisa, bereziki erakargarriak ziren erromatar zaldunen (\"Equites\") klase sozialekoentzat, eta armadaren zalditeriako soldaduentzat. Artean bikiak bi gaztek bezala irudikatzen dituzte, normalean zaldiekin, lantzarekin eta kaskoarekin; haien irudia lehen txanpon erromatarretan agertu zen."}
{"id": "368346", "revid": "56334", "url": "https://eu.wikipedia.org/wiki?curid=368346", "title": "Errizoma", "text": "Biologian, errizoma lurpeko zurtoin eraldatu bat da, zenbait begi dituena eta luzetara hazten dena. Haren adabegietatik sustraiak eta kimu belarkarak hazten dira.\nErrizomak etengabe hazten dira; urteen poderioz, parterik zaharrenak hil egiten dira, baina kimu berriak ematen ditu, eta, hala, eremu handia har dezake.\nUgalketa begetatibo (sexurik gabe ugalketa) mota hau espezie askok dute, hala nola lirioak eta jengibreak. Errizomak zatitu egin daitezke, baldin eta bakoitzak gutxienez begi bat badauka, eta bakoitza bere aldetik landatu.\nLandare errizomadunak bizikorrak dira; klima hotzeko eskualdeetan, aireko partea galtzen dute, eta lurpeko parteak bizirik jarraitzen du, mantenugaiak atxikiz, hurrengo sasoirako.\nHazteko eta adarkatzeko moduaren arabera, errizomak bitan sailkatzen dira: sinpodialak eta monopodialak."}
{"id": "368347", "revid": "96586", "url": "https://eu.wikipedia.org/wiki?curid=368347", "title": "Alberto Handia", "text": "Alberto Handia (; Lauingen, Bavaria, 1193/1206 - Kolonia, 1280ko azaroaren 15a) alemaniar teologo, filosofo, apaiz eta apezpiku katolikoa izan zen. Teologian, geografian eta filosofian aditua izan zen; kimikaren arloan ere izen handia izan zuen eta, oro har, Erdi Aroko zientzietan oso trebaturik zegoen. Hori zela eta, \"doctor universalis\" eta \"doctor expertus\" ezizenak eman zitzaizkion. Haren apaltasuna eta pobrezia nabarmentzekoak ziren. Elizako doktore izendaturik dago.\nBizitza.\nBolonian hasi zen Legeak ikasten; Venezia jarraitu eta Paduan amaitu zituen ikasketak. Bertan Jordan Saxoniakoa domingotarra ezagutu zuen, eta haren lanarekin liluraturik gelditu zen. Hori zela eta, 1224an Predikatzaileen Ordenan sartu zen. Horren ostean, Kolonia, Hildesheim, Friburgo, Ratisbona, Estrasburgo eta Parisko Sorbonan teologia irakaslea izan zen; azken unibertsitate horretan San Tomas Akinokoa izan zuen ikasle.\nParisko Unibertsitatean antzinako testuak, bereziki Aristotelesenak, itzuli eta sailkatu zituen; testuei bere oharrak ere erantsi zizkien. Lan entziklopediko handi honek bere dizipulu Tomas Akinokoaren lanerako oinarriak ezarri zituen. Botanikan eta alkimian ere lan egin zuen, eta aipatzekoa da artsenikoaren aurkikuntza 1250ean. Geografiaren eta astronomiaren arloan, oso argudio sendoak erabilita, Lurra biribila zela esan zuen.\n1249 Koloniako Unibertsitateko errektore izendatu zuten, 1254 Alemaniako domingotarren probintziala, eta 1260an Ratisbonako apezpiku; bi urteren buruan apezpikutza utzi zuen, elizbarrutiak zituen arazo batzuk konpondu ostean. Urbano IV.a aita santuak onartu egin zuen haren ukoa, eta W\u00fcrzburgeko komentura itzuli zen. 1263an Gregorio X.a aita santuak Zortzigarren Gurutzada Alemania eta Bohemian predikatzeko agindu zion. 1274an Lyongo II. kontzilioan parte hartu zuen.\nKolonian hil zen 1280an, eta bertako San Andres elizaren kriptan hobiraturik dago. 1622an beatifikatu zuten, eta 1931an, Pio XI.a aita santuak Elizako doktore izendatu zuen; kanonizatzearen parekoa da. Jaia azaroaren 15ean ospatzen da.\nLanak.\nJakinduria zabalekoa, peripatetismoa eta zenbait neoplatonikoren ideiak sartu zituen bere irakaspenean, Aristotelesen arabiar iruzkingileak eta autore juduak ezagutaraziz eta kritikatuz. Ez zuen, alabaina, elementu hain desberdinen benetako sintesia lortu, ezta teologia eta filosofia adostu ere.\nObra nagusiak \"Summa de creaturis\" (1245 inguruan), \"Summa theologica\" (burutugabea, 1270 inguruan), \"De unitate intellectus contra Averroistas\". Ikertzaile ausarta izan zen gainera, kimika alorrean zenbait lan utzi zituelarik."}
{"id": "368349", "revid": "336", "url": "https://eu.wikipedia.org/wiki?curid=368349", "title": "Maximiliano I.a Habsburgokoa", "text": "Maximiliano I.a Habsburgokoa (Wiener Neustadt, Austria, 1459ko martxoaren 22a - Wels, Austria, 1519ko urtarrilaren 12a) 1486-1519 bitartean Erromatarren erregea (Alemaniako erregea), 1493-1519 bitartean Austriako artxidukea eta 1508-1519 bitartean Germaniako Erromatar Inperio Santuko enperadorea izan zen. Haren erreinaldian finkatu zen Habsburgotarren nagusitasuna.\nBizitza.\nFrederiko III.aren eta Leonor Trastamarakoaren semea zen. Borgoinako etxeko oinordekoarekin, hots, Karlos Izukaitzaren alaba Maria Borgoinakoarekin, ezkondu zen Ganten. Ezkontza horren bidez, Herbehereak eta Franko Konderria eskuratu zituen; Borgoinako dukerria eta Pikardia, berriz, frantziarren esku geratu ziren. Maximiliano eta Mariak bi seme-alaba izan zituzten: Filipe I.a Gaztelakoa (1478-1506) eta Margarita Austriakoa (1480-1530). Maria 1482an hil zen.\n1490ean Ana Bretainiakoarekin ezkondu zen ahalordez. Ezkontza horren ondorioz Erromatarren erregina titulua hartu zuen Anak. Ondorio larriak ekarri zituen elkartze horrek, Frantziako erregeak ez baitzuen bere onarpena eman, eta frantsesek probokaziotzat jo zuten. Aurrerago, ezkontza baliogabetua izan ostean, Ana Karlos VIII.a Frantziakoarekin ezkondu zen. 1494an, Maximiliano Blanka Maria Sforzarekin ezkondu zen.\n1493an, Frederiko III.a hil eta berehala, Karlos VIII.a Frantziakoa Italia erasotzen hasi zen; horrek gatazka-ziklo luze bati hasiera eman zion. Maximiliano Veneziarekin aliatu zen 1495ean, eta Liga Santuarekin gero, frantsesei eutsi ahal izateko. 1496an semea Espainiako Joana Eroarekin ezkonarazi zuen eta hala bere erresuma Espainiakoari lotu zion.\n1508an, Germaniako Erromatar Inperio Santuko enperadore titulua hartu zuen, Julio II.a aita santuaren baimenarekin; horrela enperadorea aita santuak koroatzeko mendetako ohiturari amaiera eman zion. Maximiliano ezaguna da \"Reichstagen\" erreforma egin izanagatik; Inperioaren eraketa sakonki eraldatu zuen.\n1519ko urtarrilean hil zen Welsen (Austria). Biloba zuen Karlos V.a izan zen haren ondorengoa, Filipe semea 1506an hila baitzen"}
{"id": "368350", "revid": "512", "url": "https://eu.wikipedia.org/wiki?curid=368350", "title": "Haztapen (argipena)", "text": "Haztapena terminoak esanahi eta erabilera zenbait ditu:"}
{"id": "368351", "revid": "17", "url": "https://eu.wikipedia.org/wiki?curid=368351", "title": "Haztapen", "text": ""}
{"id": "368352", "revid": "17", "url": "https://eu.wikipedia.org/wiki?curid=368352", "title": "Haztatu", "text": ""}
{"id": "368353", "revid": "105290", "url": "https://eu.wikipedia.org/wiki?curid=368353", "title": "Haztaketa (medikuntza)", "text": "Medikuntzan, haztaketa pazientearen gorputza eskuaz ukituz egiten den proba diagnostikoen multzoa da."}
{"id": "368358", "revid": "448", "url": "https://eu.wikipedia.org/wiki?curid=368358", "title": "Bou (itsasontzia)", "text": ""}
{"id": "368362", "revid": "105290", "url": "https://eu.wikipedia.org/wiki?curid=368362", "title": "Fuencarral-El Pardo", "text": "Fuencarral-El Pardo Madrilgo hiria osatzen duten 21 barrutietako bat da, El Pardo, Fuentelarreina, Pe\u00f1agrande, El Pilar, La Paz, Valverde, Mirasierra eta El Goloso auzoek osatzen dutena.\nMadrilgo barrutirik handiena den arren, ez da jendetsuena barnean El Pardo mendia duelako.\nHona hemen barrutiaren helmugak:"}
{"id": "368363", "revid": "105290", "url": "https://eu.wikipedia.org/wiki?curid=368363", "title": "Latina (Madril)", "text": "Latina Madrilgo hiria osatzen duten 21 barrutietako bat da, Los C\u00e1rmenes, Puerta del \u00c1ngel, Lucero, Aluche, Campamento, Cuatro Vientos, Las \u00c1guilas eta Bat\u00e1n auzoek osatzen dutena.\nIzena herrikoia baino administratiboa da, Madrilen Latina aipatzean ez direlako barrutiaz aritzen Centro barrutiko La Latina auzoaz baizik. Barrutia baino ezagunagoak dira bere auzoak: Campamento, Aluche, Lucero, eta abar.\nBarrutia A-5 autobidearen parean dago, Casa de Campo parkearekin muga sortzen duena."}
{"id": "368364", "revid": "58701", "url": "https://eu.wikipedia.org/wiki?curid=368364", "title": "Ver\u00f3nica Forqu\u00e9", "text": "Ver\u00f3nica Forqu\u00e9 V\u00e1zquez-Vigo (Madril, 1955eko abenduaren 1a - \"ibidem\", 2021eko abenduaren 13a) espainiar aktorea izan zen. Lau Goya sari eskuratu zituen, besteak beste, \"La vida alegre\" (1987) eta \"Kika\" (1994) filmetan egindako lanagatik. \nBizitza.\nVer\u00f3nica Forqu\u00e9 V\u00e1zquez-Vigo 1955eko abenduaren 1ean jaio zen Madrilen. Gurasoak Jos\u00e9 Mar\u00eda Forqu\u00e9 ekoizle eta zuzendaria eta Carmen V\u00e1zquez-Vigo izan zituen. \u00c1lvaro Forqu\u00e9 zuzendariaren arreba izan zen, eta Jos\u00e9 V\u00e1zquez Vigo musikari eta musikagilearen iloba. \nArte Dramatiko eta Psikologia karreretan hasi zen, azken hau bukatu gabe utzi bazuen ere. 17 urterekin egin zuen debuta zineman, 1972an, \"Mi querida se\u00f1orita\" filmean. Arrakasta, baina, 1984an lortu zuen, Pedro Almodovarren \"\u00bfQu\u00e9 he hecho yo para merecer esto?\" filmeko \"Cristal\"-en rola egin zuelarik. \nFernando Truebarekin \"S\u00e9 infiel y no mires con qui\u00e9n\" eta \"El a\u00f1o de las luces\" filmetan lan egin zuen, eta azken horretan Goya saria lortu. 1987an, bi Goya sari jaso zituen: emakumezko aktore onenarena, Fernando Colomok zuzendutako \"La vida alegre\" filmean egindako lanagatik, eta taldeko emakumezko aktore onenarena, Luis Garc\u00eda Berlangaren \"Moros y cristianos\" filmagatik.\n1990eko hamarkadaren hasieran, Manuel G\u00f3mez Pereirarekin hasi zen lanean, eta \"Salsa rosa\" eta \"\u00bfPor qu\u00e9 lo llaman amor cuando quieren decir sexo?\" komediak egin zituen. 2005ean, \"Reinas\" filma egin zuten elkarrekin. 1993an, bere laugarren Goya saria irabazi zuen, Pedro Almod\u00f3varren \"Kika\"-n egindako protagonista lan bikainarengatik.\nTelebistan ere aritu zen. 1982an, arrakasta handia lortu zuen \"Ram\u00f3n y Cajal\" telesailean; 1983an \"El jard\u00edn de Venus\" egin zuen, 1988an \"Platos rotos\", 1990-1991n \"Eva y Ad\u00e1n, agencia matrimonial\" eta 1995ean \"Pepa y Pepe\".\nAntzerkian, berriz, Jos\u00e9 Sanchis Sinisterraren 1986ko \"Ay, Carmela\" lana aipagarria da. 1984ko \"Sublime decisi\u00f3n\", 1985eko \"Bajarse al moro\", 2004ko \"Do\u00f1a Rosita la soltera\", 2009ko \"La abeja reina\" eta 2011ko \"Shirley Valentine\" ere garrantzitsuak izan ziren.\n1981-2014 bitartean, Manuel Iborra zinema zuzendariarekin egon zen ezkondua, eta alaba bat izan zuten, Mar\u00eda Clara izenekoa. \n2021eko abenduaren 13an, hilik aurkitu zuten etxean; bere buruaz beste egin zuen, Poliziaren ustetan.\nAntzerkia.\n(*) Festival Iberoamericano de Teatro de Bogot\u00e1."}
{"id": "368365", "revid": "201", "url": "https://eu.wikipedia.org/wiki?curid=368365", "title": "Fonetiko", "text": ""}
{"id": "368367", "revid": "201", "url": "https://eu.wikipedia.org/wiki?curid=368367", "title": "Vaccinium myrtillus", "text": ""}
{"id": "368368", "revid": "336", "url": "https://eu.wikipedia.org/wiki?curid=368368", "title": "Pedro Soraluze", "text": "Pedro Manuel Soraluze Zubizarreta (XIX. mendearen erdialdera, Donostia, Gipuzkoa - 1919ko abenduaren 1a, Donostia, Gipuzkoa) euskal historialari, kazetari eta iragarkigile bat izan zen.\nNikolas Soraluzeren semea eta Kandido Soraluze musikariaren iloba izan zen, baita Jose Maria Usandizaga donostiar konposatzaile ospetsuaren osaba ere (bere arreba haren ama baitzen).\nIbilbidea.\nGaztetatik hainbat egunkari eta aldizkarietan lan egin zuen. 1902an Donostiako San Telmo museo sortu berriaren lehenbiziko zuzendaria izen zen, kargu honetan lan bikaina eginez bere heriotzararte egon zelarik. 1914an Espainiako Errege Akademiako Euskal etnografia saila sortu eta 1919ko azaroaren 5an Donostiako Kronikaria izendatu zuten. Bere idazlan ugarien artean \"Euskal-Erria\" aldizkarian Gipuzkoako erromatar arkeologia, biografiak, itsasoa eta arrantzaleei gaiak eta artxibategiei buruzko ikerketen artikuluak nabarmentzen dira, orokorrean, historia gaitzat zituzten atal guztiak ukitu zituelarik."}
{"id": "368369", "revid": "201", "url": "https://eu.wikipedia.org/wiki?curid=368369", "title": "Banilla-landare", "text": ""}
{"id": "368370", "revid": "201", "url": "https://eu.wikipedia.org/wiki?curid=368370", "title": "Tenplu Nagusia (Tenochtitl\u00e1n)", "text": ""}
{"id": "368371", "revid": "201", "url": "https://eu.wikipedia.org/wiki?curid=368371", "title": "Suge lumadun", "text": ""}
{"id": "368372", "revid": "201", "url": "https://eu.wikipedia.org/wiki?curid=368372", "title": "Lumadun suge", "text": ""}
{"id": "368373", "revid": "105290", "url": "https://eu.wikipedia.org/wiki?curid=368373", "title": "Martxea albokagaz", "text": "Martxea albokagaz (euskara batuan \"Martxa albokarekin\") Maurizia Aldeiturriaga panderojole eta abeslaria, Leon Bilbao albokalaria, Bonifazio Arandia \"Fasio\" trikitilaria eta Basilio Undagoitia trikitilariaren abesti herrikoi bat da."}
{"id": "368374", "revid": "1491", "url": "https://eu.wikipedia.org/wiki?curid=368374", "title": "Udaberrian", "text": "Udaberrian Faustino Azpiazu \"Sakabi\" eta Joxe Mari Urkola \"Ega\u00f1azpi\" trikitilarien abesti bat da. Mutil eta neska baten arteko amodio kontuen berri ematen du."}
{"id": "368377", "revid": "1491", "url": "https://eu.wikipedia.org/wiki?curid=368377", "title": "Faustino Azpiazu", "text": "Faustino Azpiazu Salegi \"Sakabi\" (Lastur, Deba, Gipuzkoa, 1916ko irailaren 11 - Azpeitia, 1995ko maiatzaren 27a) trikitilaria izan zen. Joxe Mari Urbieta \"Ega\u00f1azpi\"rekin batera Sakabi eta Ega\u00f1azpi trikitilari bikote ospetsua osatu zuen.\n1963an \"Trikitixa de Azpeitia\" izenburuarekin launa abestiko bi disko txiki argitaratu zituzten. 1970an Espainiako Gerra Zibila ondorengo lehenbiziko Euskal Herriko Trikiti Txapelketa irabazi zuten. 1973an Columbia diskoetxean \"Trikitixa - Zure Urte Betetzia\" diskoa argitaratu zuten eta 1975an Edigsa-Herri Gogoa diskoetxearekin \"Sabaki eta Ega\u00f1azpi trikitilariak\" diskoa.\n2003an I\u00f1igo Aranbarrik Trikitilari Ekartearen laguntzaz Sakabiri buruzko \"Soinu txikiaren handitasuna\" izeneko liburua idatzi zuen,elkarte honetako \"Trikitiaren Liburutegia\" delakoaren barnean, elkarteak urtero liburu bat argitaratu ohi duelarik.\nHaurtzaroa.\nIrailaren 11 batez jaio zen Lasturko Sakabia baserrian, 5 anai arrebetan gazteena zelarik.\n10 urte zituenean Mendekoste astelehen batez Izarraitzen egiten zen erromerian trikitilariak ikusi eta etxera etorritakoan ez omen zion bakarrik eman aita zuenari, soinua erosi arte.\n8 urte zituela hasia zen etxera arrebak ekarritako ilara bakarreko soinu batekin.\nTrikitilari hastapenak.\nNahi orduko ez baina gerora Donostiako Egia auzoan zegoen Larrinaga-Guerrini etxetik ekarri omen zioten trikitia.\nBere osaba Anton Baltzola izan zuen lehen maisu. Hirugarren leziorako, ordea, Madari Txiki goitizenez ezagunago zen Jose Manuel Aranbarrirengana bidali zuen. Antza osabak ez zuen Sakabirekin ondo asmatzen.\n14 -15 urte zituelarik Azkoitira joaten hasi zen igandero, meza ondoren. Baina halako batean Madari Txikik ere gehiago ezin ziola erakutsi eta \u201chik Elgetarengana joan behar dek\u201d esanda bidali zuen garai hartako eminentzia handienarengana.\nElkar ezagutzen ez bazuten ere Sakabik 1932an Elgoibarren eginiko urte zaharreko erromerian eginiko saioaz geroztik miresten zuen Elgeta.\nUrte batzuk geroago 1935ean ezagutuko zuten elkar.\nOrdurako Eibarren bizi zen Elgeta eta bertako geltokira joaten zitzaion bila. Elgeta apopilo zegoen etxe baten aritzen ziren biak aurrez aurre ikasten: Elgetak jotakoa Sakabik erreparatuz. Egunean 2 saio egiten omen zituzten: bata eguerdian eta bestea bazkal ondoan.\nOndoren 6etako trena hartzen zuen Elgoibarrera joateko, eta goizean autobusean eginiko bidea oinez egiten zuen aldapan gora: ordubete pasatxo Azkarateraino eta beste ordu eta erdi Sakabiaraino.\nEibartik 10garren buelta egiterako Espainiako gerra zibila hasiko zen eta bertan etengo zen bi trikitilarian harremana gerra ostera arte.\nGerra Zibilaren garaia.\nElgeta ez bezala, Sakabik etxean geratzeko erabaki hartu zuen gerrara boluntario abiatu gabe. Baina 1937ko otsailean Nazionalek soldadu eraman zuten: Afrikara lehenengo eta Extremadura eta Madrilgo fronteetara ondoren.\nHala zebilela buruan zauritu zuten eta denbora luzez ospitalean egon bazen ere berriz ere frontera bidali zuten gero. Berarekin eraman zuen soinua oraingoan Sakabik. Bigarren bala batek sabelean jo zuen orduan, gerora sekula aterako ez zioten bala zen hura.\nOspitale bihurtuta zegoen Zestoako bainuetxean 7 hilabete egin zituen. Lehen aldiz zauritu zutenean galdu zuen soinua Sakabik baina antza, frontean berarekin ibilitakoren batek Zestoara bidali zion.\nGerra bukatu baino aste pare bat lehenago itzuli zen etxera soinua bizkarrean zuela.\nGerrak utzitako 2 bala zauriek buruhauste dezente eman zioten Sakabiri: buruko minak udaberriro burukoak, eta faja batekin betiko ibili beharra sabelekoak. Hori dela eta lanerako ezintasuna deklaratu zioten, eta hortaz, legez behintzat, ezin zuen ageriko lanik egin.\nGerra ondoren elkartu ziren berriro Elgeta eta Sakabi. 15 egun egin zuten maisuak ikaslearen etxean mantenua, 2 duro eta 2 pururen ordainetan.\n1944an Azpeitira ezkondu zen Sakabi. Antonio Aranaga \"Auntxa\" trikitilariaren bitartez goma tailer batean hasi zen lanean eta egur lanean ondoren, Azpeitian bertan beti.\nPanderoa.\n1945ean berriz bere bigarren emazte kontsideratu daitekeen Joxe Mari Urbieta Ega\u00f1azpi panderojolearekin jotzen hasi zen.\nBizkaian ohikoagoa bazen ere, Gipuzkoan soinujoleak bakarrik aritzen ziren gehienetan. Panderoa eurek eramaten zuten zintzilik askotan nahi edo ahal zuenak lagun ziezaion.\nManuel Gelatxo (Pedro Sodupe Gelatxoren aita zena) aipatzen dute gehienetan eskatu gabe ere bere emaztea panderoa eskuan zuela agertzen zen trikitilari bakarrenetako bezala. Eta emaztean ezin bazuen koinaturen bat eraman zalea omen zen.\nEsan bezala Gipuzkoan baino ohikoagoa zen panderoa Bizkaian, eta gehienetan emakumea izaten zen panderojolea, trikitiaren tonu berean kantatzeko ahots aproposagoa baitzuten. Bizkaian trikitiaren eta porrusaldetan koplak abestearen zaleagoak ziren. Gipuzkoan berriz, Elgeta jorratzen hasitako bideari jarraiki, doinu hiritarragoak ziren nagusi, kanturik behar ez zuten fox, pasodoble eta balsak edota fandango eta arin-arinak.\nHonetaz gain, beste arrazoi garrantzitsu bat soldata omen zen: antza bi lagunentzat banatzekotan jornal urri xamarra geratzen omen zitzaien garai hartan.\nKontuan kontu, Ega\u00f1azpik 25 urte zituela hasi zen Sakabirekin jotzen. Etxean aitona eta osaba soinujoleak omen zituen eta hauek eraginda edo etxe inguruko baserri batean ikasi zuen panderoa jotzen, doinu imajinario batzuei jarraituz etxeko txapa zahar batzuk kolpatuz.\nKantuan berriz elizan trebatu omen zen. Horrela soinuarekin jotako melodiari bigarren ahotsa egiten zion askotan Ega\u00f1azpik.\nHala, Sakabi eta Ega\u00f1azpi dira trikitilari bikote bezala ezagutzen den lehenengotako taldea, Sakabik ez baitzuen pandero gabeko soinu txikirik nahi.\nSoinujole gehiagorekin ere ibili bazen ere Sakabirekin esklusibitate moduko bat omen zuen. 32 urtez aritu ziren batera eta ondoren beste 18 urtez jarraitu zuen Ega\u00f1azpik.\nSolfeoa eta baxuak.\nSoinua txistuari itzal egiten hasi zen garai hartan. Elgetak soinu txikiari gehitutako 2 botoi haiei esker dantza loturako ere balio zuen tresna bilakatu zen trikitia eta, horregatik edo, nekazari artean Eliza soinu txikiaren aurkako kanpaina egiten hasi zen, eta trikitiari \"infernuko hauspoa\" ere deitu zitzaion. Igandeko mezetan erromerietan dantzan aritzen ziren neska-mutilen eta trikitilarien izen abizenak esaten zituen apaizak pulpitutik eta trikitilarien gurasoei mehatxu egiten zitzaien, euren arimak ere ez zirela salbatuko beraien seme-alabek soinu txikiari lotuta jarraitzen bazuten.\nHala, gerraostean baltseoa galarazita egon zen, besteak beste, Azpeitia-Azkoitia inguruan eta aguazila inguratzen zenean Elgoibar aldera mugitzen ziren, han ez baitzegoen eragotzitan.\n1957an ezagutu zuen Sakabik I\u00f1aki Garmendia Laja eta handik gutxira batera jotzeko aukera izan zuten. Elgeta hurrena ikusi zuenean ohartarazi zion soinujole ona zetorrela azken hau eta hobe zutela erretiratu.\nHori egin ordez ordea, euren estiloa zaintzen hasi ziren: belarriz ikasitakoa solfeoz txukuntzen alegia.\nSakabik herriko Bitorio Garmendia txistulariarekin, Sebastian Errasti, Kandido Beristain, Jose Mari Altuna eta I\u00f1aki Alberdirekin ikasi zuen solfeo apur bat. Hauek jakituriaz abilak bai bina hatzak mugitzean Elgetaren arintasunik ez omen zuten zioen Sakabik.\nBaxuek obsesionatzen zuten Sakabi, trikitilari onak nabarmentzen dituen faktorea bailitzan.\nElgetak eta Gelatxok trikitiaren errepertorioa berritu bazuten, Sakabi izan zen errepertorio hau txukuntzen hasi zena, perfekzioaren bila abiatu zena, trikitia lanbide seriotzat hartzen lehena izanik.\nIrratia.\n1963an Loila Irratian galdetu zuen Ega\u00f1azpik ea \u201cbertan grabatzeagatik zer kobratuko luketen\u201d.\nOrdura arte soinu handiarekin pare bat grabazio eginak ziren bertan baina behin ere ez txikiarekin. Lau bat orduz, gauean ondo ilundu arte dozena erdi bat pieza grabatu zituzten bertan Sakabik eta Ega\u00f1azpik.\nJusto Goikoetxea, Orkazagarren bertsoak erabiltzen zituzten letretarako.\nJendaurrean gaizki pasatzen zuelako ez omen zen plazara asko aterea.\nJoxe Agirreren letrak ere erabiltzen zituzten tarteka.\nGara hartan zentsura puri-purian zegoen eta \u201cGernikako arbola\u201d edo \u201cBoga-Boga\u201d bezalako abestiak zentsuratzen baziren ere, trikitia, folklorea zelako edo, ez zen zentsuratzen.\nOndorioz sekulako arrakasta izan zuten Sakabik eta Ega\u00f1azpik grabaturiko 6 pieza haiek. Honek beste hainbat soinujolek ere bertan grabatzea ekarri zuen, hala nola Maltzeta, Zendoia, Egurrola aita-semeak, Epelde aita, eta abar.\nSakabik eta Ega\u00f1azpik ere grabatzen jarraitu zuten Loiola Irratian eta baita Eibar aldean Arrate Irratian ere. Honek Markinatik hasi eta Urolatik barreta kostara iritsi arte ezagun egin zuen bikotea.\n1963ko lehen grabazio haiek Columbia diskoetxean binilozko diskora pasatzeko eskaintza egin zien geroago.\nTxapelketak.\n1962az geroztik Loiola Irratian indarra hastzen hasia zen bertsolari txapelketa eta bertako langile zen Joxemari Iriondo buruan zebilkien trikitiarekin antzeko zerbait egitea.\nEz zen 1970. urtera arte gauzatuko, iraileko bigarren igandean, 13.an. Izatez lehenengoa ez bazen ere, gerra aurretik eginak baitziren antzeko lehiaketa batzuk, ikusmin handia sortu zuen eta sarrera guztiak saldu ziren Donostiako Trinitate plazan 2000 lagunetik gora bildu zirelarik. Hedabideek ordea ez omen zuten honen berri eman, artean baserri giroarekin lotzen zen tresnatzat baitzuten trikitia.\n6 bikote aurkeztu ziren txapelketa hartara: Zendoia anaiak, Egurrola anaiak, Epelde anaiak Illarramendi eta Imanol Iturbide, Laja eta Berastegi eta Sakabi eta Ega\u00f1azpi.\nDenak Urola aldekoak (4 Azkoitiarrak eta 2 Azpeitian bizi zirenak). Azkoitiko 3 bikoteak anaiak ziren, Martirieta auzokoak hirurak.\nJoxemari Iriondok aurkeztu zuen saioa eta epaimahaia Xabier Lete, Joxean Artze, Jon Azpillaga eta Jose Mari Altunak (Sakabiri solfeoa irakasten aritu zenak) osatu zuten.\nSakabi eta Ega\u00f1azpik irabazi zuten lehen txapelketa hura (6000 pezeta eta garaikurra). Soinujole onenaren saria Lajari eman zioten, Iturbideri panderojole onenarena eta Ega\u00f1azpiri koplari onenarena.\nArrakasta ikusita hurrengo urtean berriz antolatu zen, baina oraingoan Sakabik ez zuen parte hartu ezta aurrerantzean ere.\nHirugarren edizio bat egin zen ondoren 1972an baina arazoak izan ziren antolatzaileekin: 14 bikote izen emanda egon arren 4k hartu zuten parte.\n1973koa erakustaldi moduan antolatu zen, txapelketa alde batera utzita, eta 1974an berriz txapelketa forma hartu zitzaion Lajak bere lehen txapela lortu zuelarik, hurrengo urtekoa izan zelarik jarraian egin zen azkena.\nTestuinguru honetan trikitiak sekulako ospea hartu zuen eta Jose Mari Iriondo dei zaparradak jasotzen hasi zen inguru guztietatik, ospakizun eta festa ezberdinetarako trikitilariak behar zirela eta. Sakabi ordea bere aldia amaitzen hasia zela tankera emanda zegoen eta \u201chirurogei urterekin erretiratu behar diat\u201d abisatu zion Ega\u00f1azpiri.\nErretiroa.\n1976ko Irailaren 11n bete zituen 60 urte eta hilabete gehiagoz jarraitu bazuen ere, 61 betetzerako bete zuen bere hitza Sakabik. Hala, Ega\u00f1azpirekin 32 urte lehenago hasi zen leku berean, Zarautzen, bukatu zituen agerraldi publikoak Sakabik. Ega\u00f1azpik beste 18 urtez jarraitu zuen.\nErretiratu aurretik ordea beste disko bat grabatzeko aukera izan zuten. \u201cSakabi- Ega\u00f1azpi. Trikitilariak\u201d izenekoa.\nIrakasle.\nOrduan hasi zen irakasten Sakabi, plazetatik erretiratu eta gerora. Gezurra badirudi ere, soinujole asko eta onak baziren ere, garai haietan oso gutxik irakasten zuten. Asteasun Eleuterio Tapia aritzen zen baina soinujole askok erdi abisu erdi mehatxuz \u201cbere teilatura harri tiraka ari zela\u201d esaten zieten.\nElgetak berarekin erabili zuen metodo berberaz aritzen zen: aurrez-aurrekoaz.\nImuntzo, Lourdes Alkorta, Barrenola edota Miren Etxaniz Sakabirekin ikasiak dira eta pazientzia handikoa, apala eta zital usainik gabekoa oroitzen dute.\nDigitazio klasikoaz erakusten zuen, bi atzamarrekin dena eta ikasleren baten pieza dotoretze aldera akorderen bat pikatzen bazuen honek berehala esango zien: \u201cez, horrela ez!\u201d.\nBitxikeriak.\nAskok konparatu zituzten Elgeta eta Sakabi.\nJotzen berdin berdinak omen ziren, nahiz eta Sakabik Elgetan baino gutxiago zabaltzen zuen hauspoa. Bereizten zituena zera omen zen: Elgetak ez zuela soinurik jotzen dantzari gutxi bazen aurrean; Sakabik berriz inor ez bazen ere jotzen omen zuen.\nPiezak ez omen zitzaizkion erraz sartzen, baina behin ikasitakoan ezta erraz ahaztu ere.\n Tentatzea gustazen zitzaion, pieza itzaltzen, itzaltzen utzi, eta bukatu zelakoan jendea txaloka hasten zenean berriz ekiten zion.\nEgun berean 98 pieza jotakoa omen da, Aian, bertaratutako baten \u201cGaur ez haiz 100 pieza jo gabe joango\u201d tentatuta. 98garrena jotzean \u201cbarkatzen diat\u201d esan omen zion honek."}
{"id": "368378", "revid": "1519", "url": "https://eu.wikipedia.org/wiki?curid=368378", "title": "Sakabi", "text": ""}
{"id": "368379", "revid": "119347", "url": "https://eu.wikipedia.org/wiki?curid=368379", "title": "Joxe Mari Urbieta", "text": "Joxe Mari Urbieta \"Ega\u00f1azpi\" (Aizarna, Zestoa, Gipuzkoa, 1920 - Zestoa, Gipuzkoa, 2006ko apirilaren 21a) euskal trikilari bat izan zen. Faustino Azpiazu \"Sakabi\"rekin batera Sakabi eta Ega\u00f1azpi trikitilari bikote ospetsua osatu zuen.\n\"Ega\u00f1azpi\" Aizarnako izen bereko Ega\u00f1azpi baserrian jaio zen, jaiotetxetik hartu zuen panderojole gisa ezagun egin zuen goitizena. Hamalau bat urterekin hasi zen panderoa jotzen, etxean besterik ez eta uherrak hartutako erretilu batekin ikasita.\n1963an \"Trikitixa de Azpeitia\" izenburupean lau abesti banadun bi disko txiki argitaratu zituzten. 1970an Espainiako Gerra Zibila ondorengo lehenbiziko Euskal Herriko Trikiti Txalpeketa irabazi zuten. 1973an Columbia diskoetxean \"Trikitixa - Zure Urte Betetzia\" diskoa argitaratu zuten eta 1975an Edigsa-Herri Gogoa diskoetxearekin \"Sabaki eta Ega\u00f1azpi trikitilariak\" diskoa.\nAizarnan jaioa izan arren, Ega\u00f1azpi ezkondu eta urte luzez Zestoan bizi izan da. 2006ko apirilaren 21an zendu zen."}
{"id": "368380", "revid": "1519", "url": "https://eu.wikipedia.org/wiki?curid=368380", "title": "Ega\u00f1azpi", "text": ""}
{"id": "368382", "revid": "105290", "url": "https://eu.wikipedia.org/wiki?curid=368382", "title": "Sakabi eta Ega\u00f1azpi", "text": "Sakabi eta Ega\u00f1azpi gipuzkoar trikitilari bikote ospetsu bat izan zen. Bikote hau Faustino Azpiazu \"Sakabi\" lasturtar trikitilariak eta Joxe Mari Urbieta \"Ega\u00f1azpi\" panderojoleak behinola Santa Engraziara joan ziren batean osatu zuten.\nEga\u00f1azpik I\u00f1igo Aranbarri idazleari aipatuaren arabera: \"Bikote bezala ibiltzen Sakabi eta biok hasi ginen aurrena. Lehenago soinujolea panderoa soinutik zintzilik zuela joaten zen festara, eta norbait aldamenean jartzen bazen, ondo. Baina Sakabik esaten zuen trikitirik ez zela panderorik gabe, eta hala hasi ginen\". Santa Engrazin trikitilariak eta panderojoleak bat egin eta egun hartatik \"esklusibitate kontratu\" antzeko bat izan zuten.\n1970an, Trinitate plazan jokatu zen Euskal Herriko trikitixa txapelketan, bikote hoberenaren saria eskuratu zuten."}
{"id": "368383", "revid": "105290", "url": "https://eu.wikipedia.org/wiki?curid=368383", "title": "Laja eta Landakanda", "text": "Laja eta Landakanda I\u00f1aki Garmendia \"Laja\" trikitilariak eta Ramon Zubizarreta \"Landakanda\" pandero jotzaileak osatutako bikotea izan zen. 2001an Landakandak bikotea utzi eta txanda Mikel Alustiza \"Mikel\" pandero jotzaileak hartu zuen, 2002an Laja eta Mikel izenpean \"Eguzki begi\" diskoa kaleratu zutelarik."}
{"id": "368385", "revid": "89174", "url": "https://eu.wikipedia.org/wiki?curid=368385", "title": "I\u00f1aki Garmendia", "text": "I\u00f1aki Garmendia \"Laja\" (Azkoitia, 1944 - Azkoitia, 2019ko urtarrilaren 12a) gipuzkoar trikitilaria izan zen. Ramon Zubizarreta \"Landakanda\" pandero pandero jotzailearekin batera, Laja eta Landakanda bikotea osatu zuten urte askoz. 2002tik aurrera, berriz, Laja eta Mikel bikotean jo zuen eskusoinu txikia. Trikitia molde klasikoan jotzeko ereduaren ordezkari agerikoenetako bat izan arren, maite zuen belaunaldi berriek ekarritakoa ere.\nBizitza.\nI\u00f1aki Garmendia Azkoitiko Laja baserrian jaio zen 1944an. Aita trikitilaria zuen eta, hari adituta, mutil koskorra zela hasi zen eskusoinu txikia jotzen. \"Elgeta\"-rekin ikasi zuen ondoren. Solfeoa, aldiz, Azpeitiko bandako zuzendariak irakatsi zion. Gazterik hasi zen erromerietan jotzen. Ramon Zubizarreta \"Landakanda\" pandero jotzailearekin bikotea osatuta ibili zen plazaz plaza anitz urtez, eta, hark jotzeari utzi zionean, Mikel Alustiza lagun hartuta. Baita beste hainbatekin ere han-hemenka. Ibilbide luze eta oparoa izan zuen, bai erromerietan, bai txapelketetan; izan ere, zazpi aldiz irabazi zuen Loiola Irratiak antolatutako lehiaketa. 2019ko urtarrilaren 6an, ondoezik sentitu zen Aristerrazuko erromerian (Aia, Gipuzkoa) eta, ospitalean astebete eman ondoren, urtarrilaren 12an zendu zen."}
{"id": "368386", "revid": "2241", "url": "https://eu.wikipedia.org/wiki?curid=368386", "title": "Laja (argipena)", "text": "Laja izenak adiera zenbait ditu."}
{"id": "368387", "revid": "9063341", "url": "https://eu.wikipedia.org/wiki?curid=368387", "title": "Ramon Zubizarreta", "text": "Ramon Zubizarreta Larra\u00f1aga, izengoitiz Landakanda (Azkoitia, 1932ko urriaren 18a - Azkoitia, 2021eko irailaren 25a), gipuzkoar pandero jotzailea izan zen. I\u00f1aki Garmendia trikiti jotzaile eta herrikidearekin batera Laja eta Landakanda trikitilari bikote ospetsua osatu zuen.\nBizitza.\nRamon Zubizarreta 1932ko urriaren 18an jaio zen Azkoitiko Altzibarko auzoko Landakanda baserrian. Mutikotan Izer baserriko lehengusu batzuek ekarritakoa izan zuen lehenbiziko panderoa. Hasiera hartan, Joxe Oriaren (Zumarragako Trikitia) miresle izan zen. Zubizarretak berak esan zuenez, \"Joxe Oriaren ahotsa, hura ahotsa! Beldurgarri altua! Hura imitatzen saiatzen nintzen\". \nGurasoen iritziaren kontra hasi zen erromeriatan panderoa jotzen, \"gaizki ikusita baitzegoen, parrandarekin lotzen zelako\". 18-19 urterekin egin zuen lehenbiziko jendaurreko saioa, Azpeitian. Ezkondu zenean, 26 urte zituela, utzi egin zion plazan jotzeari. Eta ezkontza egunean ere ez zuen jo. 40 urte zituela, berriz, Juan Garate Alkorta \"Maltzeta\" soinu jolea joan zitzaion harekin jo zezan eskatuz. Omenaldi batean jo zuten biek, eta handik aurrera ez zion jotzeari utzi.\nPikuarekin, Zendoiarekin, Auntxarekin, Epelderekin, Maltzetarekin eta Eleuterio Tapiarekin jo izan zuen lehen urteetan, baina I\u00f1aki Garmendia \"Laja\"-rekin lortu zuen inorekin baino oihartzun handiagoa: Laja eta Landakanda. Madrilen grabatu zuten lehen diskoa, 1977an, \"Trikitixa\" izenekoa. Ondoren etorri ziren beste hiru disko: \"Laja eta Landakanda\" (1981), \"Pepe Yanciren omenez\" (1986) eta \"Gure oroitgarri\" (1994). \nDiskoak ateratzeaz gain, Euskal Herriko bi txapelketa irabazi zituzten elkarrekin, 1978an eta 1982an. Izan ere, txapelketen aldekoa zen, soinu joleak eta pandero joleak ezagutzera emateko bide egokitzat jotzen zituelako: \"Txapelketa beharrezkoa da, nire iritziz. Hor azaldu behar duen batentzat, azaltzeko modurik onena horixe da. Bestela, izena egitea asko kostatzen da. Norberaren herrian ezagutuko dute, baina besteetan? Aldiz, txapelketa batera jende asko joaten da, leku askotatik joan ere\".\n1998an, peritonitis baten ondorioz erretiratu berria zelako, ETBk omenaldia egin zion, baina osatu egin zen, eta harrezkero sarri aritu zen kantatzen eta panderoa astintzen. 2001ean Lajarekin osatzen zuen bikotea utzi zuen, nahiz eta gerora ere elkarrekin behin baino gehiagotan aritu ziren."}
{"id": "368388", "revid": "90204", "url": "https://eu.wikipedia.org/wiki?curid=368388", "title": "Gure estuasunak", "text": "Gure estuasunak Laja eta Landakanda azkoitiar trikitilari bikotearen abesti bat da."}
{"id": "368391", "revid": "56334", "url": "https://eu.wikipedia.org/wiki?curid=368391", "title": "Aquarius (astrologia)", "text": "Aquarius, halaber Akuarioa, astrologian, zodiakoko hamaikagarren zeinua da. Taurus (Zezena), Leo, Scorpius (Eskorpioia) eta Aquariusek iraultza sinbolizatzen dute, eta zeinu honen irudiak ura irudikatzen du. Gemini (Bikiak) eta Librarekin (Balantza) batera, airea elementuari dagokio. Aurrez aurreko zeinua Leo du.\nUrtarrilaren 20a eta otsailaren 17a bitartean jaiotzen direnak izaten dira zeinu honetakoak.\nUrano planeta aurkitu zuten arte Saturno planetak zuzentzen zuen Aquarius. Gaur egun, prezesioaren eraginez, zeinua ez dago konstelazioarekin lerrokatuta. Oro har, ekinozio bat ere ez dago izena ematen dion konstelazioan.\nJatorria.\nAquarius zeinua Uholde Handiarekin lotzen da. Ramman ekaitzen jainkoaren omenez sortu zen. Batzuek esaten dute olatuak edo uhinak irudikatzen dituela. Beste batzuek, berriz, uhin elektromagnetikoak eta, oro har, ura irudikatzen duela.\nMitologia.\nMitologian, Odiseo pertsonaia mitologikoarekin, Itakako erregearekin, lotzen da. Istorioa Homero autore klasikoaren Odisea poema epikoan biltzen da, Troiako gerra mitikoa kontatzen duenean.\nAquarius, Urano jainko greko-erromatarrari eta aldizka Kronos jainkoari ere lotzen zaio. Mitologia grekoan, Aquarius konstelazioa Ganimedesi lotu izan zaio noizbait."}
{"id": "368392", "revid": "59902", "url": "https://eu.wikipedia.org/wiki?curid=368392", "title": "Gemini (astrologia)", "text": "Gemini, halaber Bikiak, astrologian, zodiakoko hirugarren zeinua da. Kontzientzia sinbolizatzen du, eta zeinuaren irudiak Kastor eta Poluxen izarrak irudikatzen ditu. Libra eta Aquariusekin batera, aire elementuari dagokio. Merkuriok zuzentzen du, eta haren aurrez aurreko zeinua Sagittarius da.\nMaiatzaren 21a eta ekainaren 20a bitartean jaiotzen direnak izaten dira zeinu honetakoak.\nMerkurio planetaren izena latinezko \"merx\" (merkantzia) hitzarekin dago lotuta. Merkurio merkataritzaren jainkoa da, eta erromatar mitologian jainkoen mezularia izatearekin lotzen da. Mitologia grekoan, Hermes da haren baliokidea. Olinpoko jainkorik jakintsuena izateaz gainera, bidaiarien jainkoa eta oratoriarako ahalmen handia zuen jainkoa izateagatik ere bada ezaguna.\nAstrologian, Gemini zeinukoak direnak independenteak, ausartak eta kementsuak izateagatik nabarmentzen dira."}
{"id": "368393", "revid": "59902", "url": "https://eu.wikipedia.org/wiki?curid=368393", "title": "Leo (astrologia)", "text": "Leo, halaber Lehoia, astrologian, zodiakoko bosgarren zeinua da. Bizitzaren indarra sinbolizatzen du, eta zeinuaren irudiak lehoiaren ilajea irudikatzen du. Aries eta Sagitariusekin batera, su elementuari dagokio. Eguzkiak zuzentzen du, eta haren zeinu osagarria eta aurrez aurrekoa dena Aquarius da.\nUztailaren 22a eta abuztuaren 24a bitartean jaiotzen direnak izaten dira zeinu honetakoak.\nAutore batzuek Leo Nemeako lehoiarekin erlazionatzen dute. Heraklesek hil omen zuen lehoia, eta Zeusek, bere semearen omenez, zerura igo zuen."}
{"id": "368394", "revid": "74621", "url": "https://eu.wikipedia.org/wiki?curid=368394", "title": "Libra (astrologia)", "text": "Libra, halaber Balantza, astrologian, zodiakoko zazpigarren zeinua da. Oreka eta harmonia sinbolizatzen ditu, eta irudiak balantza bat irudikatzen du. Gemini eta Aquariusekin batera, aire elementuari dagokio. Artizarrak zuzentzen du, eta aurrez aurreko zeinua Aries da.\nIrailaren 23a eta urriaren 22a bitartean jaiotzen direnak izaten dira zeinu honetakoak.\nLau zeinu kardinaletako bat da; besteak Aries, Cancer eta Capricornus dira.\nHistoria.\nBeti konstelazioari lotuta egon arren, Scorpius zeinuaren parte zen antzinatean. Venus jainkosak bi plateretako bat okertzen du: edertasuna eskaintzen duena.\nZeinu kardinalak.\nZeinu hau zeinu kardinalak izeneko taldekoa da. Zodiakoko zirkuluan ekinokzio eta solstizio deritzen lau puntuen muturretan dauden zeinuak dira. Lau dira zeinu kardinalak: Aries, Cancer, Libra eta Capricornus.\nEkinokzioa poloetan izan ezik munduko beste leku guztietan egunak gauak beste irauten duen urteko uneari esaten zaio. Urtean bitan gertatzen da: martxoaren 20 edo 21ean eta irailaren 22 edo 23an. Egun horiek direla eta, Aries eta Libra ekinokzioarekin lotzen dira.\nSolstizioak eguzkiak kokapen boreal edo hegoaldeko kokapen altuenak lortzen dituen uneak dira. Ipar hemisferioko udako solstizioan, eguzkiak eguerdian harrapatzen du zenita Cancer tropikoaren gainean. Bi aldiz gertatzen da urtean: ekainaren 20 eta 21ean edo abenduaren 22 eta 23an. Egun horiek direla eta, Cancer eta Capricornus solstizioarekin lotzen dira."}
{"id": "368395", "revid": "448", "url": "https://eu.wikipedia.org/wiki?curid=368395", "title": "Sigismundo I.a Zaharra", "text": ""}
{"id": "368396", "revid": "6327", "url": "https://eu.wikipedia.org/wiki?curid=368396", "title": "Kalvino", "text": ""}
{"id": "368397", "revid": "6327", "url": "https://eu.wikipedia.org/wiki?curid=368397", "title": "Calvino", "text": ""}
{"id": "368398", "revid": "6327", "url": "https://eu.wikipedia.org/wiki?curid=368398", "title": "Calvin", "text": ""}
{"id": "368399", "revid": "448", "url": "https://eu.wikipedia.org/wiki?curid=368399", "title": "Michel Nostradamus", "text": ""}
{"id": "368400", "revid": "336", "url": "https://eu.wikipedia.org/wiki?curid=368400", "title": "Haztapen (prozedura kuantitatiboa)", "text": "Matematikan eta estatistikan, haztapena aldagai, faktore, adierazle, koefiziente edo balio batzuk \"neurri edo pisu desberdinekin\" bateratzeari deritzo, magnitude baten neurketa orokorra burutzearren, magnitude horretan eragin edo garrantzi desberdina dutelakoan. Adibidez, bi probetan lorturiko kalifikazioak 5 eta 8 direnean, bigarren probak lehenengoaren bi halako pisua edo garrantzia badu, probak 1 eta 2 haztapen-koefizienteekin haztaturik, bi proben kalifikazioa orokorra (5\u00d71+8\u00d72)/(1+2)=7 litzateke."}
{"id": "368401", "revid": "6327", "url": "https://eu.wikipedia.org/wiki?curid=368401", "title": "Mercator", "text": ""}
{"id": "368402", "revid": "6327", "url": "https://eu.wikipedia.org/wiki?curid=368402", "title": "Gerhard Kremer Mercator", "text": ""}
{"id": "368404", "revid": "6327", "url": "https://eu.wikipedia.org/wiki?curid=368404", "title": "Fernando de Magallanes", "text": ""}
{"id": "368405", "revid": "448", "url": "https://eu.wikipedia.org/wiki?curid=368405", "title": "Sigismundo III.a Poloniakoa", "text": ""}
{"id": "368406", "revid": "105290", "url": "https://eu.wikipedia.org/wiki?curid=368406", "title": "Berberia", "text": "Berberia egungo Maroko, Aljeria, Tunisia eta Libiako kostaldea izendatzeko XVI. mendetik XIX. mendera bitartean erabilitako termino geografikoa izan zen, bereziki garai hartan kostalde horietan babesa aurkitzen zuten pirata eta esklabo-tratanteei erreferentzia eginez. Izena lurralde haietako jatorriko biztanleak ziren \"berbere\" hitzetik dator.\nEz zuen ia inoiz gobernu bakarra izan. XVI. mendetik aurrera, Aljer, Tunis eta Tripoliko \"bey\" edo pashaek gobernatu zuten eskualdea, Otomandar Inperioaren sultanaren menekoak ziren arren, autonomia handia zutenak. Espainiako Erresumak moriskoak erbesteratu zituenean, bertan topatu zituzten aberri berriak eta Mediterraneoko kostaldeari buruzko zituzten ezaupideei esker Sal\u00e9ko Errepublikak Levante erraustu zuen."}
{"id": "368408", "revid": "119347", "url": "https://eu.wikipedia.org/wiki?curid=368408", "title": "Joxe Urbieta", "text": "Joxe Urbieta \"Takolo\" (1941eko azaroaren 3a, Azpeitia, Gipuzkoa - 2000ko abuztuaren 12a, Azpeitia, Gipuzkoa) euskal mendizale eta alpinista bat izan zen. Everest mendira egindako 1980ko euskal herritar espedizioan parte hartu zuen."}
{"id": "368409", "revid": "13403", "url": "https://eu.wikipedia.org/wiki?curid=368409", "title": "Takolo", "text": ""}
{"id": "368410", "revid": "336", "url": "https://eu.wikipedia.org/wiki?curid=368410", "title": "Merkataritza eta Garapenari buruzko Nazio Batuen Konferentzia", "text": "Merkataritza eta Garapenari buruzko Nazio Batuen Konferentzia ( edo \"UNCTAD\") Nazio Batuen Erakundearen gobernuarteko organo iraunkor bat da, 1964an sortua. Nazio Batuen Batzar Nagusiaren merkataritzari, inbertsioei eta garapenari buruzko organo nagusia da.\nErakundearen helburua da garapen bidean dauden herrialdeen merkataritzarako, inbertsiorako eta garapenerako aukerak maximizatzea eta herrialdeoi laguntzea munduko ekonomian sartzeko egiten ari diren ahaleginean.\nNazio Batuen Erakundearen ekimenez sortu zen, garapen bideko herrialdeei laguntzearren esportazioen prezioak egonkortzen eta herrialde industrializatuetara sartzeko hesiak ezabatzen. Haren xedea ez da negoziazioen gunea izatea, baizik eta proposamenak egitea eta beste erakunde batzuetara bideratzea, hala nola GATTera eta Nazioarteko Diru Funtsara.\nGaur egun, 194 estatu kide ditu, eta Genevan du egoitza nagusia, Suitzan. 400 langile ditu, eta 138 milioi dolarreko bi urteko aurrekontua (2010-2011).\nLan-arlo hauetan dihardu:\nEgitura.\nBost bilera-maila daude:"}
{"id": "368416", "revid": "105290", "url": "https://eu.wikipedia.org/wiki?curid=368416", "title": "Panel (datuak)", "text": "Datu-bilketan, panela elementu edo banako berdinen gainean denboran zehar jasotako datuen multzoa da, aldagai bakar nahiz anitzetan. Helburua, banako horiek aldagai horiei buruz duten bilakaera jasotzea. Bereziki soziologian, ekonometrian eta merkatu ikerketan erabiltzen dira. Adibidez, ohikoa da panelak osatzea hedabideen ikus-entzulegoaren bilakaera ikertzeko. Kohorte motako datuekin batera, luzetarako datuen multzoan sartzen dira baina paneletan populazio baten lagin adierazgarri bat eskuratzea bilatzen den bitartean, kohorteetan banakoen ezaugarri jakin bati jarraiki osatzen da lagina."}
{"id": "368417", "revid": "17", "url": "https://eu.wikipedia.org/wiki?curid=368417", "title": "Panel", "text": ""}
{"id": "368422", "revid": "1545", "url": "https://eu.wikipedia.org/wiki?curid=368422", "title": "Alejandro Amenabar", "text": ""}
{"id": "368423", "revid": "58701", "url": "https://eu.wikipedia.org/wiki?curid=368423", "title": "Levante", "text": "Levante, gaztelaniaz edo italieraz \"ekialde, sortalde\" esan nahi duena, izan daiteke:"}
{"id": "368424", "revid": "336", "url": "https://eu.wikipedia.org/wiki?curid=368424", "title": "Sortalde (Ekialde Hurbila)", "text": "Sortaldea ( edo , \"\") \"Anatolia eta Egipto arteko ekialdeko Mediterraneoko kostaldea\" izendatzeko erabiltzen duten termino geografiko eta kulturala da. Sortaldeak egungo Libano, Siria, Jordania, Palestina, Israel, Zipre, Turkiako Hatay probintzia, ipar-mendebaldeko Irakeko zenbait eskualde eta Sinai ditu bere barnean.\nDenboran zehar eskualdearen mugak aldatuz joan dira baina betidanik \"mendebaldeko Asia, ekialdeko Mediterraneo eta iparraldeko Afrikaren bidegurutzea\" izan da.. Eskualdea terminoa baino handiagoak diren Mashriq, Ilgora Emankorra, Mesopotamia, Ekialde Hurbila edo Ekialde Ertaina eskualdeen barnean izan da."}
{"id": "368425", "revid": "1545", "url": "https://eu.wikipedia.org/wiki?curid=368425", "title": "Sortalde (Espainia)", "text": "Sortaldea (, ahoskatua; , ahoskatua) Espainiako Mediterraneo aldeko eskualdeak izendatzeko hitz orokorra da. Antzinako \"Xarq Al-Andalus\" probintziarekin bat egiten duen ere, egun ez du esanahi geopolitikorik. Batez ere, Valentziako eta Murtziako erkidegoek osatzen dute Sortaldea eta, batzuetan Katalunia eta Balearrak ere ditu bere barnean."}
{"id": "368426", "revid": "1545", "url": "https://eu.wikipedia.org/wiki?curid=368426", "title": "Nicol\u00e1s Ambrosio Garro Arizkun", "text": ""}
{"id": "368430", "revid": "8023695", "url": "https://eu.wikipedia.org/wiki?curid=368430", "title": "Kupela (musika taldea)", "text": "Kupela Gipuzkoako Urola Erdia eskualdeko trikiti musika talde bat da, errantxera,tex-mex, pasodoblea eta rumba ere jotzen dutelarik."}
{"id": "368432", "revid": "1491", "url": "https://eu.wikipedia.org/wiki?curid=368432", "title": "Kupela (abestia)", "text": "Kupela izen bereko Kupela trikiti musika taldearen abesti bat da. 2006an argitaratu zuten."}
{"id": "368434", "revid": "90204", "url": "https://eu.wikipedia.org/wiki?curid=368434", "title": "Bizi zaitez bizi", "text": "Bizi zaitez bizi Kupela trikiti musika taldearen abesti bat da. 2006ko \"Gau Giro\" diskoaren barnean argitaratu zuten."}
{"id": "368435", "revid": "90204", "url": "https://eu.wikipedia.org/wiki?curid=368435", "title": "Voy a contar un caso", "text": "Voy a contar un caso (euskaraz \"kasu bat kontatzera noak/n\") Kupela trikiti musika taldearen abesti bat da. 2006ko \"Gau Giro\" diskoaren barnean argitaratu zuten."}
{"id": "368436", "revid": "90204", "url": "https://eu.wikipedia.org/wiki?curid=368436", "title": "Txakoli\u00f1a (abestia)", "text": "Txakoli\u00f1a Kupela trikiti musika taldearen abesti bat da. 2008ko \"Pagotxa\" diskoaren barnean argitaratu zuten."}
{"id": "368438", "revid": "15795", "url": "https://eu.wikipedia.org/wiki?curid=368438", "title": "Arreta Galdu - Hiperaktibitate Asaldura", "text": ""}
{"id": "368440", "revid": "105290", "url": "https://eu.wikipedia.org/wiki?curid=368440", "title": "Betronio Handia", "text": "Betronio Handia Nafarroako Baztan udalerriko euskal dantza herrikoi bat da.\n2010an Oskorri euskal folk talde ospetsuak dantza honen doinuarekin Euskal Herriko hiriburuetako hainbat leku nabarmenetan bideoklipa filmatu zuen: Iru\u00f1eko autobus geltokia, Gasteizko Foruen plaza, Bilboko Arriaga antzokia, Donostiako Alderdi Eder parkea eta Baionako udaletxearen atarian, bertan ehunen bat dantzarik kaleko jantziz dantzatzen zutelarik."}
{"id": "368442", "revid": "56334", "url": "https://eu.wikipedia.org/wiki?curid=368442", "title": "Bingen Erdozia", "text": "Bingen Erdozia Gorostegi (Hernani 1989ko apirilaren 2a-) euskal herritar futbolari ohia da. Eibarren aritzen zen ezker atzelari gisa.\nReal Sociedadeko harrobian hasi zen, 2008tik aurrera sanserekin jokatzen, bigarren B eta hirugarren mailan. Talde donostiarran erdilari gisa jokatzen zuen. Lehenengo taldeko jokalaria bilakatzeko zorian zegoela lesio bat baztertuta utzi zuen Erdozia. Ondoren Eibarko jokalaria bilakatu zen."}
{"id": "368443", "revid": "336", "url": "https://eu.wikipedia.org/wiki?curid=368443", "title": "William Gemmell Cochran", "text": "William Gemmell Cochran (Rutherglen, Eskozia, 1909ko uztailaren 15a \u2013 Orleans (Massachusetts), 1980ko martxoaren 29a) eskoziar estatistikari nabarmena izan zen, bere bizitza profesional gehiena Estatu Batuetan eman zuena. Matematika ikasketak Erresuma batuan egin zituen. 1934-1939 urte bitartean, Rothamsted Experimental Station izeneko nekazaritza-laborategi ospetsuan lan egin zuen, esperimentuen diseinuak burutuz eta horien emaitzen aztertuz. 1939 urtean Estatu Batuetara joan zen lan egitera. 1957 urtean Harvard Unibertsitatean sartu eta bertan lan eginzuen 1976 urtean erretiratu zen arte. Berari zor zaizkio Cochranen Q froga, Cochranen C froga eta Cochranen teorema. Brontzezko Guy domina jaso zuen 1936 urtean."}
{"id": "368444", "revid": "6327", "url": "https://eu.wikipedia.org/wiki?curid=368444", "title": "Euskal Herri Hegoaldeko Herri Elkargoa", "text": ""}
{"id": "368445", "revid": "448", "url": "https://eu.wikipedia.org/wiki?curid=368445", "title": "Hegoalde", "text": ""}
{"id": "368447", "revid": "448", "url": "https://eu.wikipedia.org/wiki?curid=368447", "title": "Garazi-Baigorri Herri Elkargoa", "text": ""}
{"id": "368449", "revid": "448", "url": "https://eu.wikipedia.org/wiki?curid=368449", "title": "Iholdi-Oztibarreko Herri Elkargoa", "text": ""}
{"id": "368450", "revid": "1545", "url": "https://eu.wikipedia.org/wiki?curid=368450", "title": "Gaugamelako gudua", "text": "Gaugamelako gudua K.a. 331ko urriaren 1ean izan zen Zab Handia ibaiaren adarra den Bumodosen ertzean. Mosuletik ipar-ekialdera 27 km ingurura eta Erbiletik 52 km ingurura dago leku hori. Dario III.aren aginduetara zegoen gudaroste persiarra eta Alexandro Handiaren aginduetara zegoen gudaroste mazedoniarraren arteko gudua izan zen. Gudu honek markatu zuen Akemenestar Inperioaren azkena, taktika militarraren maisulan kontsideratzen da, eta Alexandroren garaipenik handiena.\nAurrekari historikoak.\nMazedonia herrialde barbaro helenizatua zen, antolaketa feudala zeukan, eta izaera gerlaria. K.a. 359an Filipo II.a zen agintaria, eta K.a. 358an hark Mazedonia batzea lortu zuen; helburua erreinuari itsasorako irteera bat ematea zen. Izugarrizko antolaketa militar ona zuen, artzainez eta nekazariez osatutako falangea, eta nobleez osatutako zalditeria zituen. Borrokan egiteko orduan, zeharkako lerroa deiturikoa hartzen zuen. Ez zituzten setiatze luzeak egiten; jatorri asiriarreko makinak erabiltzen zituzten, ordea. Finantzabidea Pangeoko urrezko meatzeak \u2014Strumatik ekialdera\u2014 ustiatzetik lortzen zituzten.\nGudaroste persiarra.\nAntzinako garaietan borrokan aritu ziren gudarosteen tamainari dagokionean sarritan gertatzen den bezala, historialariak ez dira ados jartzen antzinako historialariek emandako datuen inguruan.\nHistorialari modernoen arabera, gudaroste persiarrak 250.000 borrokalari inguru zituen. Badirudi horietatik 92.000 inguru soilik zirela soldadu. Gainerakoak edo aldizkako errekrutak, edo presaka eta muturka bildutako nekazariak ziren seguruenik ere, ia entrenamendurik gabeak. Hori dela eta, haien garrantzi militarra eskasa zen, eta haietako asko ez ziren ezta borroka egitera iritsi ere, Dariorekin batera ihes egin baitzuten.\nOndorioak.\nEzinezkoa da gudu honetan zenbat hildako izan ziren kalkulatzea. Antzinako historialariek 300.000 persiar, 100 mazedoniar eta 1.000 zaldi aipatzen dituzten bitartean, historialari modernoago batzuek 40.000 persiar eta 5.000 mazedoniar aipatzen dituzte.\nGudua eta fikzioa.\nOliver Stoneren \"Alexander\" filmean gudua nahiko ongi irudikatua dago; orain arte egin den irudikapen zehatzena da."}
{"id": "368452", "revid": "1519", "url": "https://eu.wikipedia.org/wiki?curid=368452", "title": "Isolamendu (eraikuntza)", "text": "Isolamendua isolatzeko teknika eta horien aplikazioa da. Isolamendua ahalbidetzen duten materialei isolatzaile deritze.\nEraikuntzaren arloan hiru isolamendu-mota aurki daitezke: isolamendu akustikoa, termikoa eta elektrikoa.\nAkustikoa.\nIsolamendu akustikoa leku bat soinuaren transmisioaz babestea da, edo beste modu batean esanda, hotsa leku batetik beste batera igarotzen ez uztea da. Hotsaren transmisioaren arabera bi multzo desberdintzen dira: alde batetik, aireko hotsarekiko isolamendu akustikoa, eta, bestetik, inpaktuaren hotsarekiko isolamendu akustikoa.\nIsolatzaile akustiko egokia aukeratzeko, material isolatzailea eraikuntza baten kanpoaldean edo barnealdean kokatuta dagoen eduki behar da kontuan. Kanpoaldean kokatuta badago, aukeratutako materialak soinu-energia islatu behar du soinua eraikuntzaren barnera ez sartzeko; aldiz, barnealdean kokatuta dagoenean, soinu-energia xurgatu behar du. Irizpide hauek kontuan izanda aukeratzen dira material isolatzaileak, eta honako hauek dira:\nTermikoa.\nIsolamendu termikoa materialek eroapen bidez beroa pasatzen ez uzteko duten ahalmena da. Erresistentzia termikoa m2.K/W unitateekin adierazten da Nazioarteko Sisteman. Material bat isolatzaile termikotzat hartzeko, eroankortasun-koefizienteak (\u03bb) 0,10.W/m2K baino txikiago izan behar du.\nMaterial guztiek, batzuk besteak baino gehiago, beroaren aurkako erresistentzia jartzen dute. Metalek, adibidez, oso gutxi; hori dela eta, eroale onak direla esaten da. Eraikuntzarako materialak (adreiluak, igeltsua eta mortairua) erdi erresistenteak dira eta, artile mineralak, polimeroak eta material birziklatuak erresistentzia altua duten materialak dira.\nBeroarekiko erresistentzia altua duten materialei isolatzaile termiko deritze eta eraikuntzan eta industrian erabiltzen dira. Material hauek barrera moduan jokatzen dute, eta, horrela, ez dute uzten beroa gelatik edo gelara sartzen edo irteten. Isolatzaile termiko gisa zuntzezko materialak edo material porotsuak erabiltzen dira. Asko dira isolatzaile termiko moduan jokatzen duten materialak, baina ondoren haien adibide batzuk azaltzen dira:\nElektrikoa.\nAzkenik, isolamendu elektrikoa aipatuko da. Fenomeno hau, instalazio elektrikoko elementu bat elektrizitatea eroaten ez duen material batekin babesten denean gertatzen da, hau da, estaltzen ari den materialaren korronte elektrikoa jasaten du eta korronte hau bere norabidea jarraitzea ahalbidetzen du. Material hauei isolatzaile elektriko deitzen zaie eta eroankortasun elektriko eskasa dute. Hauen funtzio nagusiak bi dira: alde batetik, bi elementu eroaleen arteko kontaktua saihestea da eta, bestetik, pertsonak tentsio elektrikoetatik babestea da. Material elektrikoa isolatzaile elektrikoz forratzen direnean lortzen dute isolatuta egotea.\nElektrikoki isolatzeko gehien erabiltzen diren materialak plastikoak eta zeramikak dira, baina egurra, beira, mika eta erretxina ere erabili ohi dira."}
{"id": "368453", "revid": "512", "url": "https://eu.wikipedia.org/wiki?curid=368453", "title": "Camilo Torres Restrepo", "text": "Camilo Torres Restrepo (Bogota, 1929ko otsailaren 3a - San Vicente de Chucur\u00ed, Kolonbia, 1966ko otsailaren 15a) kolonbiar apaiz katolikoa izan zen, Askapenaren Teologiaren aitzindari, Kolonbiako soziologia fakultatearen sortzailetariko bat eta Askapenaren Gudaroste Nazionaleko (ELN) kide izan zen besteak beste. Bizi zen artean marxismo eta katolizismoaren arteko elkarrizketa bultzatzeari ekin zion.\nBiografia.\nHaurtzaroa eta hezkuntza akademikoa.\n1929ko otsailaren 3an Kolonbiako Bogotan sortu zen. Calixto Torres Uma\u00f1a eta Isabel Restrepo Gaviria gurasoak, burgesia liberaleko familien parte ziren.\nBi urte eskas zituelarik, gurasoek Europara eraman zuten. 1934an Kolonbiara itzuli zen. 1937an gurasoak banandu ziren eta Camilo eta Fernando bere anaia amarekin geratu ziren.\nErrosarioko Gure Amaren Lizoetik (Bogota) egotzi zuten irakasleen aurkako kritikengatik eta batxilergoa Cervantes Lizeoan bukatu zuen 1946an.\nKolonbiako Unibertsitate Nazionaleko zuzenbide fakultatean izena eman zuen, baina han seihilekoa baino ez zuen eman. Izan ere, bere neskalagunaren aitaren bidez bi domingotar frantziar aita ezagutu zituen eta, hauen ideia sozialak miresturik, ekialdeko lautadetara jo zuen apaiz sartzea edo ez ondo pentsatzeko. Camilo Bogotako seminarioan sartu zen eta han zazpi urte eman zituen. Bitarte horretan errealitate sozialaz interesatzen hasi zen.\nApaiz bizitza eta Unibertsitatea.\nKristau gisa pobreziak eta justizia sozialaren gabezian interesa jarri zuen, eta Gustavo P\u00e9rezekin batera ikerketa sozialen zirkulu bat sortu zuen. Zirkulu hau apaiz gisa ordenatu ondoren ere funtzionamenduan izan zen, Jonatan G\u00f3mezen eskutik.\n1955an, espezializazioa egin nahian, Belgikara joan zen, Lovainako Unibertsitate Katolikoan ikasteko asmoz. Bertan ikerketa kolonbiarren ikasle talde bat sortu zuen (ECISE izenekoa) eta Demokrazia Kristauarekin harremanetan jarri zen, hala nola sindikalismo kristauarekin eta Parisen zeuden Aljeriako erresistentziarekin. Ondoren Bogot\u00e1, Paris eta Londreseko ECISE taldeak sortu zituen.\n1958an Belgikako unibertsitateak soziologia titulua eman zion. Bere doktoretza-tesiaren izena \"Una aproximaci\u00f3n estad\u00edstica a la realidad socioecon\u00f3mica de Bogot\u00e1\" izan zen. Lan honetan Latinoamerikako soziologia urbanoaren inguruko lehen ikerketa egin zuen, eta 1987an argitaratu zen lehenengoz, \"La proletarizaci\u00f3n de Bogot\u00e1\" izenburuarekin.\nFronte Batua.\nKolonbiako Fronte Nazionalaren iritsierarekin batera Camilo Torresek Herriaren Fronte Batua sortu zuen; mugimendu honek alderdi Liberal eta Kontserbadoreari aurre egiteko sortu zen. Bere mugimenduarekin landa eskualdeen eta eskualde urbanoen beharrak asetzeko sortu zen, Frontearen ereduari aurre egiteko, eta Askapenaren Teologia indartzeko. Unibertsitate Nazionalean irakasle zela ikasleen martxa baketsu baten buru izan zen. Gainera, Fronte Batua ELNren adar politikoa izatera pasa zen, Camilo Torres zelarik bien arteko lotura.\nGerrilaren garaia.\nCamilo Torresek irakasle postuari uko egin zion, Fronte Batua disolbatu zuen eta gerrillan sartu zen. Gerrillari gisa ez zuen kargu alturik eduki, eta bere lan nagusia laguntza ispiritual eta ideologikoa ematea zen, ikuspuntu marxista-kristau batetik. Bere lehenengo borrokaldi armatuan hil zen, ELNk Kolonbiako militarren talde bat setiatu zuenean. Bere heriotzaren ostean Camilo Torres ELNren martiri ofizialetako bat izan zen."}
{"id": "368454", "revid": "105290", "url": "https://eu.wikipedia.org/wiki?curid=368454", "title": "Lurzorua hobetzeko teknikak", "text": "Lurzorua hobetzeko edo indartzeko teknika erresistentzia-propietateen edo zurruntasunaren gehikuntza moduan ulertzen da, lurzoruak jasan behar duen eraikinaren pisua jasateko eta asentu oso handiak ekiditeko. Horrela, edozein zimendapen, eraikuntza edo egitura jasan izango du bere gain. Nahiz eta teknika desberdinak bereizten diren, lehenik eta behin, lurzoruaren hasierako baldintzak erresistentziari buruz ezagutu behar dira azterlan geotekniko bat eginez.\nHobekuntza hauek metodoaren aldakortasunaren arabera behin-behinekoak edo behin betikoak izan daitezke. Adibidez, hasierako lanetan lurzoru batean behar dugun erresistentzia handia bada eraikuntza bat eraikitzeko, baina bukaeran, eraiki ondoren, erresistentzia hori eraikuntzaren asentamenduarekin lortzen bada, erabili beharreko teknika behin- behinekoa izango da.\nBehin-behineko tekniken artean bi mota bereizten dira: maila freatikoa jaistea eta lurzorua izoztea.\nHorrela, lurzorua hobetzeko behin betiko tratamendu teknikak dira trinkoketa-dinamikoa, aurrekarga, legar-zutabeak, injekzioak eta bibro-trinkoketa; erabilienak, alegia.\nArtikulu honetan, aipatutako bost teknikak azalduko dira ondoren, nahiz eta gehiago badauden:\nTrinkoketa dinamikoa.\nLurzoruaren gainean hainbat tonako masa bat erortzen uztean datza, erorketa librean, hainbat metrotako altueratik. Lursailaren toki ezberdinetan errepikatu behar da prozesu hau; honela, zuloz beteta geratuko da lur-eremua. Honen helburua, lan egin behar dugun lursailaren trinkotasuna handitzea da.\nTeknika honek lodiera handiko geruzak trinkotzea ahalbidetzen du. Gainera, aplikazio-eremu oso zabala du: uretara isuritako izaera arrokatsuko betelanetan, harea eta legar solteetan, edozein izaerako material granularretan eta zabortegi industrialetan, adibidez. Baita ere, erabilgarria da ur gutxiko nahiz maila freatikopean ur asetuko lurzoruetan eta azalera handiak tratatzeko, hala nola, petrolio-tankeak, siloak, portu-dikeak, errepide- eta trenbide-plataformak...\nAurrekarga.\nTrinkotze-metodo estatiko bat da; hau da, azalean karga estatikoak aplikatuz, lurzorua kontsolidatzea lortzen da etorkizuneko kargen aurrean. Honela, asentuak gutxitu eta kontsolidazio sekundarioko fenomenoak gutxitzen dira.\nOrokorrean, gainkarga betelanen bidez aplikatzen da. Hau da, eraikuntza-lana egin behar den orubearen gainean lurren pilaketa egiten da puntu desberdinetan, muino txikiak sortuz. Horrela, lur hauen pisuaren ondorioz, lursaila trinkoturik geratuko da. Hala ere, modu gehiago daude karga hauek aplikatzeko: ur-tankeak, maila freatikoa jaitsi, hutsunea aplikatu, aurre-karga erradialak\u2026\nTeknika honek edozein lurzoru hobetzeko balio du, nahiz eta erabiliagoa den lurzoru buztintsuetan. Aldiz, desabantaila nagusia tratamenduaren iraupena luzea dela; horregatik, askotan teknika hau erabiltzea ezinezkoa da ezartzen diren exekuzio denborak direla eta.\nLegar-zutabeak.\nLurzoru koherenteetan (buztintsuak eta limotsuak) erabiltzen da teknika hau. Bibragailuak sortutako putzuan legar kantitate handiak sartuz lortzen da trinkotzea.\nBibragailua, hodi antzerako aparatu handi bat da garabi batek eusten duena bertikalki. Makina hau, bibrazioz sartzen da lurzoruan, ur gutxiko lurzoru finen kasuan, edo puntako ur-txorroaren laguntzaz, ur askoko lurzoruetan.\nPutzuaren ahoan botako legarra trinkotu egiten da, eta bibragailua putzutik atera ahala legarra gehitzen da zutabe bat sortuz. Horrela, inguruko lurzorua trinkoturik geratzen da, lurra desplazatzen baita legar-zutabea eratzerako orduan. Gainera, legar-zutabeek dren bertikal moduan jarduten dute, lurzoru koherentearen drainatzea azeleratuz eta ahalbidetuz, eta horrela, bere erresistentzia hobetuz.\nOndorioz, tratatutako lur-eremuaren azpialdea legar-zutabeez beteta geratuko da. Emaitza kontrolatzeko, karga- plakak erabiltzen dira zutabeen gainean.\nInjekzioak, Jet Grouting.\nJet grouting espresioa ingelesetik dator. Jet edo txorro bat erabiliz material bat (zementua, bentonita, nahaste kimikoak, etab.) presio handian lurzoruan injektatzean datza honako teknika. Lurzoru gogorretan, arroketan, erabiltzen da metodo hau.\nHelburua zuloaren inguruan, lurzoruaren haustura orokor bat lortzea da, alboetara injektatutako materiala sartuz. Horrela, lurzoru-emultsio solido misto bat sortzen da, lurzoruak berak zuen erresistentzia eta iragazkortasun hobearekin.\nTeknika hau erabiltzearen abantailak honakoak dira: zoruaren hobekuntza maila aurresangarria, iragazkortasun kontrolean maila altua, malgutasun geometrikoa, bibrazio eta zarata minimoak, beharrezko lan espazio mugatua eta inguruan eragindako nahasmena minimoa; ingurumenarentzat egokia den emultsioa soilik erabiltzen da.\nBibro-trinkoketa.\nMetodo dinamikoa da, lurzorua hobetu eta indartzeko. Gainera, lurzoru kohesiboetan (hareatsua) erabiltzen da gehienbat. Bibrazio bidezko trinkotzea burutzen da, legar zutabearen teknikaren antzekoa, baina legarra gehitu gabe. Bibragailuak erabiliz lurzorua trinkotzen da. Kasu gehienetan materiala gehitzen zaio lurzoruari trinkotzearen eraginez sortutako bolumen murrizketa konpentsatzeko.\nBibro-trinkotze metodoaren bitartez, honako helburuak betetzen dira: lurzoruaren karga-ahalmenaren handitzea, asentuen murrizketa, kontsolidazio prozesuen azelerazioa eta irristadurarekiko egonkortasuna hobetzea."}
{"id": "368455", "revid": "512", "url": "https://eu.wikipedia.org/wiki?curid=368455", "title": "Zarataren isolamendua errepideetan", "text": "Zarataren isolamendua errepideetan garrantzi handiko eginbeharra bilakatu da azken urteotan. Zaratak gizakiari osasun-arazo handiak sorrarazteaz gain (estresa, buruko mina, arazo muskularrak\u2026), ingurumen arazo ere bada. Zarata kutsagarri arruntena da eta hots edo hots-multzo ozen, nahasi eta desatsegin gisa definituko litzateke.\nZarataren ezaugarriak.\nIsolamendua onuragarri izateko, zarataren ezaugarri garrantzitsuenak zeintzuk diren jakin behar da:\nHonetaz oroitu ondoren, zarata neurtzeko moduak aztertu behar dira. Ezaugarri geometrikoak eta zirkulazioaren funtzioan igarri daitezken eredu teorikoak erabiliz, eta ezaguera errealak jasotzen dituzten neurketa sistematikoak eginez.\nZarata-iturriak.\nGainera, errepidearen zarata-iturrien ikerketa zehatz bat egin behar da, ondorengo iturrietan bereziki sakonduz:\nZarataren maila onargarriak.\nNeurketak egin ondoren, zarataren maila onargarria den ala ez egiaztatu behar da. Horretarako ondorengo tolerantzia mailak aholkatzen dira:\nZarata murrizteko bitartekoak.\nBukatzeko, zarata murrizteko bitarteko egokia aukeratu behar da:\nPantaila akustikoak.\nPantaila-motak.\nHonek guztiak, gainera, Europako araudietan xedatutakoari jarraitu behar zaio, egoera bakoitzean behar den sistema erabiliz eta elementuak nola eta non ipini behar diren jakinez."}
{"id": "368457", "revid": "512", "url": "https://eu.wikipedia.org/wiki?curid=368457", "title": "Isolamendu (argipena)", "text": "Isolamendu terminoak esanahi eta erabilera zenbait ditu:"}
{"id": "368461", "revid": "17", "url": "https://eu.wikipedia.org/wiki?curid=368461", "title": "Isolamendu", "text": ""}
{"id": "368462", "revid": "336", "url": "https://eu.wikipedia.org/wiki?curid=368462", "title": "Isolazionismo", "text": "Isolazionismoa estatuaren ahaleginak eta ekimen politikoa helburu nazionaletara mugatu, protekzionismo ekonomikoa sustatu eta nazioarteko harremanetan interbentzionismoa eta beste herrialdeekiko aliantza edo elkarteetan parte hartzea baztertu egiten duen dotrina politikoa da."}
{"id": "368463", "revid": "336", "url": "https://eu.wikipedia.org/wiki?curid=368463", "title": "Interbentzionismo ekonomiko", "text": "Interbentzionismo ekonomikoa gobernu batek herrialde edo eskualde bateko ekonomian duen esku-hartzearen aldeko doktrina ekonomiko eta politikoari deritzo. Interbentzionismo ekonomikoaren helburuak hazkunde ekonomikoa sustatu, langabezia murriztu, prezioak erregulatu eta errentaren banaketa berdintzea izaten dira."}
{"id": "368464", "revid": "512", "url": "https://eu.wikipedia.org/wiki?curid=368464", "title": "Interbentzionismo", "text": "Interbentzionismo terminoak esanahi zenbait ditu:"}
{"id": "368465", "revid": "336", "url": "https://eu.wikipedia.org/wiki?curid=368465", "title": "Interbentzionismo (politika)", "text": "Politikan eta nazioarteko harremanetan, interbentzionismoa estatu batek nazioarteko auzietan eta beste herrialde baten politikagintzan eduki beharko lukeen rol aktiboaren aldeko dotrina politikoa eta horren aplikazioa da. Nazioarteko interbentzionismoak era askotako esku hartzeak biltzen ditu bere baitan: besterik gabe gobernu baten erabakietan lagundu, bere helburuak sustatu nahiz horien aurka jotzea susta daiteke, baina herrialde baten aurkako gerra egitera ere hel daiteke. Herrialde bateko administrazio publiko eta gobernu erakundeen arteko esku hartzeei buruz erabiltzen den terminoa ere izan daiteke."}
{"id": "368466", "revid": "17", "url": "https://eu.wikipedia.org/wiki?curid=368466", "title": "Politologia", "text": ""}
{"id": "368467", "revid": "17", "url": "https://eu.wikipedia.org/wiki?curid=368467", "title": "Politologo", "text": ""}
{"id": "368468", "revid": "17", "url": "https://eu.wikipedia.org/wiki?curid=368468", "title": "Biologiko", "text": ""}
{"id": "368469", "revid": "17", "url": "https://eu.wikipedia.org/wiki?curid=368469", "title": "Biologo", "text": ""}
{"id": "368470", "revid": "17", "url": "https://eu.wikipedia.org/wiki?curid=368470", "title": "Konkurrentzia ekonomiko", "text": ""}
{"id": "368474", "revid": "105290", "url": "https://eu.wikipedia.org/wiki?curid=368474", "title": "Zoramena (diskoa)", "text": "Zoramena Gatibu taldearen lehen estudioko lana da. 2002ko uda eta udazkena bitartean grabatu zuten Muxikako Muxikon estudioan, eta urte horretan bertan kaleratu zen.\nExtremoduroko Robek \"Mila doinu aidien\" kantan eta Platero Y Tu taldeko Fitok \"Urepel\" kantan parte hartu dute, hasiera batean koroak egitekoak ez baziren ere."}
{"id": "368475", "revid": "105290", "url": "https://eu.wikipedia.org/wiki?curid=368475", "title": "Bandar Abbas", "text": "Bandar Abbas (), antzina Cambar\u00e3o, Gombroon eta Gamrun deitua, Irango hegoaldeko hiri eta portua da, Hormozgan probintziako hiriburua. 2011n 435.751 biztanle zituen. Oso kokaleku estrategikoan dago, eta Irango itsas armadaren base nagusia da. Nazioarteko aireportua du, hegazkin handiak hartzeko prestatua, eta hiru unibertsitate. Biztanleek persieraren dialekto bat (bandaria) hitz egiten dute.\nGeografia.\nBandar Abbas Persiar golkoaren ertzean dago, Ormuzko itsasartean, 9 metroko altitudean. Inguruko mendirik gorenak dira Geno, 17 kilometro iparraldera, eta Pooladi, 16 kilometro ipar-mendebaldera. Xoor ibaia Persiar golkoan itsasoratzen da, hiritik 10 kilometro ekialdera.\nKlima.\nHiriak basamortuko klima beroa dauka, \"BWh\" K\u00f6ppen klima sailkapenaren arabera.\nHistoria.\nXVI. mendean, portugesak iritsi ziren eskualdera. Gotorleku bat eraiki zuten, eta merkataritza-portu gisa erabili zuten. Persiako Abbas Handiak hartu zuen 1615ean eta, geroztik, hiriak \"Bandar Abbas\" izena du (persieraz \u00abbandar\u00bb hitzak portua esan nahi du).\nHistorikoki merkataritza-hiria izan da, portua duelako, eta Indiarekiko merkataritza-tradizio handia du, batez ere Surat portuarekin. 1955ean arrantzale-hiri txikia zen, 17.000 biztanlerekin. Portu-instalazioak hedatzeak ekarri du hiriaren hazkundea."}
{"id": "368477", "revid": "105290", "url": "https://eu.wikipedia.org/wiki?curid=368477", "title": "Disko infernu", "text": "Disko Infernu Gatibu taldearen bigarren estudioko lana da. 2005eko urtarrila eta martxoa bitartean grabatu zuten Muxikako Muxikon estudioan, eta urte horretan bertan kaleratu zen."}
{"id": "368479", "revid": "105290", "url": "https://eu.wikipedia.org/wiki?curid=368479", "title": "Laino Guztien Gainetik, Sasi Guztien Azpitik", "text": "Laino Guztien Gainetik, Sasi Guztien Azpitik Gatibu taldearen hirugarren estudioko lana da. Muxikako Muxikon eta Berrizko Lorentzo Records estudioetan batera grabatua eta nahastua 2008ko uztaila eta urria bitartean. Urte horretan bertan kaleratu zen."}
{"id": "368480", "revid": "201", "url": "https://eu.wikipedia.org/wiki?curid=368480", "title": "Brisa", "text": "Brisa haize ez oso gogorra da, txandakakoa eta askotan jatorri termikoa duena. Eguzkiak orografiaren arabera airea modu ezberdinez berotzen duenez, presioaren desoreka sortzen du eta aireak oreka mantentzeko mugitzen da.\nBi motakoa izan daiteke:"}
{"id": "368482", "revid": "105290", "url": "https://eu.wikipedia.org/wiki?curid=368482", "title": "Zuzenean bizitzeko gogoa", "text": "Zuzenean Bizitzeko Gogoa Gatibu taldeak argitaratutako laugarren lana da, eta zuzenean grabatutako lehena. 2009ko abuztua eta iraila bitartean Durango, Bilbao, Donostia eta Gernikan emandako kontzertuetan grabatu zen. 2010eko iraila eta urria bitartean Muxikako Muxikon eta Berrizko Lorentzo Records estudioetan CDra erantzi zitzaizkion 3 abesti gehigarri grabatu zituzten. 2010ean kaleratu zen.\nDVDaren edukia:.\nElkarrizketak.\nTaldekideei egindako elkarrizketak"}
{"id": "368483", "revid": "1545", "url": "https://eu.wikipedia.org/wiki?curid=368483", "title": "Siroko", "text": "Sirokoa hegoaldeko haize errea eta hautsez betea da, Mediterraneoan edo Afrikako iparraldean ekialderantz doan depresio baten aurretik jotzen duena.\nArabieraz \"qibli\", \u0642\u0628\u0644\u06cc, \"Qiblakoa\"; italieraz \"scirocco\" eta \"sirocco\"; grezieraz \"\u03c3\u03b9\u03c1\u03cc\u03ba\u03bf\u03c2\" (\"sir\u00f3kos\"), Kroazian, Montenegron eta Eslovenian \"jugo\", Frantzian \"marin\", Kanarietan \"calima\", hegoaldeko Espainian \"jaloque\", katalanez \"xaloc\" eta Maltan \"xlokk\". ditu izenak. Litekeena da izena Sirius izarrarekin lotuta izatea, izan ere, udan ikusten dutenean hego-ekialdetik (haizea bezala) agertzen da.\nHaizea Sahara eta Arabiako basamortuetan sortzen da, aire tropikala behe-presioek bultzatua iparralderantz Mediterraneo zeharkatuz joaten denean."}
{"id": "368484", "revid": "105290", "url": "https://eu.wikipedia.org/wiki?curid=368484", "title": "Zazpi Kantoietan", "text": "Zazpi Kantoietan Gatibu taldeak argitaratutako bostgarren lana da, eta estudioan grabatutako laugarrena. Muxikako Muxikon estudioan grabatua, nahastua eta masterizatua 2012ko iraila eta azaroa bitartean, eta urte horretan bertan kaleratua.\n2012ko abenduan egin zen Durangoko azokaren 47. edizioan disko salduena izan zen. "}
{"id": "368485", "revid": "1545", "url": "https://eu.wikipedia.org/wiki?curid=368485", "title": "Tramontana", "text": "Tramontana (; ; ; ; ; ) Mediterraneoko mendebaldeko eskualdeetan iparraldetik jotzen duen haize hotz eta lehorra da. Izena latinezko \"tr\u0101nsmont\u0101nus\" (\"tr\u0101ns-\" + \"mont\u0101nus\"), \"mendietatik haratuago\" hitzetik dator. Mallorcan Serra de Tramuntana mendilerroari izena ematen dio.\nFrantzian tramontanaren etengabeko ainuria psikerako kaltegarritzat dute. Victor Hugok, \"Gastibelza\" bere poeman, honela dio:"}
{"id": "368486", "revid": "59723", "url": "https://eu.wikipedia.org/wiki?curid=368486", "title": "Mistral", "text": "Mistral kontzeptuari sarrerok dagozkio:"}
{"id": "368487", "revid": "1545", "url": "https://eu.wikipedia.org/wiki?curid=368487", "title": "Mistral (haizea)", "text": "Mistral (, , , , ) Frantziako Massif Centraletik hegoaldera, Mediterraneo aldera, jotzen duen haize indartsu, lehor eta hotza da. Rodano ibaiaren haranetik bideratu ohi da eta 100 km orduko lastertasuna har dezake. Neguan eta udaberrian maizago agertzen da fronte hotzekin elkarturik eta indar handiagoz jotzen du.\nHaize katabatiko honek ziertzoarekin lotura estua du, neguan gogor eta udan fresko delako"}
{"id": "368494", "revid": "10075", "url": "https://eu.wikipedia.org/wiki?curid=368494", "title": "Garapen psikosozial", "text": "Garapen psikosoziala, Erik Eriksonek (1902-1994) sortutako teorema psikologiko bat da. Piaget bezala, Eriksonek ere, haurrak, aurretik zehazturiko segida batean garatzen jaoten direla defendatzen du; baina garapen kognitiboan zentratu ordez, gizartean nola moldatzen diren eta honek ze eragin mota duen pertsonengan azaltzen saiatzen da. Eriksonen garapen psikosozial hau 8 momentutan zatitzen da eta bakoitzak bi emaitza izan ditzake. \nKonfiantza vs mesfidantza.\nJaiotzetik urtebete bete arte, haurrek, besteenganako konfiantza edukitzearen ahalmena garatzen joaten dira, bere zaintzaileak izaten dituzten jarreretan oinarritua. Konfiantza hau era egoki batean ematen bada, haurrak konfiantza eta segurtasun sentsazioak garatzen ditu eta mehatxatuta senti daitekeen egoeratan seguru sentitzeko ahalmena izan dezake. Etapa hau ez bada behar bezala burutzen, etorkizunean, besteengan fidatzeko arazoak izango ditu eta ondorioz, estutasun, ziurtasun falta eta munduarekiko gehiegizko mesfidantza sentipenak izango ditu.\nAutonomia vs lotsa/zalantza.\nLehen eta hirugarren urte bitartean, haurrak bere independentzia baieztatzen haste dira, amarengandik urrun egoten ikasten dute, beraiek aukeratzen dute zein jostailu nahi duten\u2026 Independentzia hau sendotzen eta bultzatzen bada, konfiantza gehiago duten pertsonak bihurtzen dira, eta segurtasun gehiago izanik. Baina guzti hau kritikatzen bada, besteengan dependentzia sendo bat garatuko du, auto-estimarik gabeko pertsona bat bihurtuz eta gauzak egiteko garaian lotsatuta sentituko da edo ez du seguru izango ea aurrera eramateko gai izango den.\nEkimena vs errua.\nHiru urtetatik zazpi urterarte, haurrak geroz eta zorrotzagoak bihurtzen dira. Jarduerak planifikatzen hasten dira, jokoak asmatzen dituzte eta beste pertsonekin ekintza ezberdinak hasten dituzte. Haurrari gauza hauek egiteko aukera ematen bazaio, ekimen sentsazio bat garatuko du bere barnean, eta beste pertsonak zuzentzeko eta erabakiak hartzeko gaitasunean, ziurtasun sentsazio bat izango dute. Baina honek guztiak huts egiten badu, haurrek, errudun direlakoaren sentipen bat garatuko dute. Besteekiko eragozpen bat besterik ez direla pentsatuko dute, eta jarraitzaileak izango dira bere bizitza guztian zehar eta ekimen falta izugarria izango dute.\nIndustriositate vs gutxiagotasuna.\nHaurrak sei urte dituztenetik nerabeak bihurtzen diren arte, beren lorpenekiko harrotasun sentipen bat garatzen joaten dira. Proiektuak egiten hasten dira, eta bukatu arte horrekin jarraitzen dute, eta nahi zutena lortu dutenez, bere buruarekin ondo sentitzen dira. Jarduera hauengatik animatzen bazaie, oso langileak direlaren sentsazioa izango dute, eta beraiengan konfiantza handia izango dute. Baina hau ez bada behar bezala garatzen, haurra bere burua gutxiestetuko du, dituen ahalmenak zalantzan jarriko ditu eta ondorioz ezin izango du bere potentzial guztiaz baliatu.\nIdentitatea vs paper nahasketa.\nNerabezaro garaian, umeak geroz eta independenteagoak sentitzen hasten dira eta etorkizunean pentsatzen hasten dira eta beren identitatea eraikitzen dute. Baina honek eragozpenak ekartzen baditu, bere ideiak nahastu daitezke eta ez du argi izango zein den bere lekua munduan.\nIntimitatea vs isolamendua.\nPertsonak 20-25 urte dituenean, beste pertsonekin harreman estuagoak izaten hasten gara. Etapa honetako helburuetako bat, pertsona egoki bat aurkitzea da, horrekin konpromiso luze bat igarotzeko nahia izanik, beti ere familia kanpoko pertsona batetaz ari bagara. Hau guztia ondo osatuz gero, etorkizun batean, erlazio egokiagoetara eramango gaitu eta segurtasun sentsazio handia izango dugu guregan. Erlazio hauek intimitate maila bat ekartzen dute. Aurreko etapa guztiak era egoki batean garatu badira ez du zergatik arazorik egon behar, baina hala ez bada, pertsonak intimitate hori saihesten saiatuko da, konpromiso eta erlazioen beldur izango delarik, eta ingurutik geroz eta gehiago isolatuko da, depresio egoeratara iritsi daitekeelarik.\nSortzea vs gelditasuna.\nAdin nagusiago batera iristean, behin gure bizitza egokitua dugunean, gizarteari ekarpen bat egitea pentsatzen dugu, haurrak izatea, lanean produktiboak izatea, komunitatean parte hartzea\u2026. Helburu guzti hauek lortzen ez baditugu gelditasun sentsazio bat izango dugu. Etapa hau behar bezala betetzen ez bada, bere bizitza beti berdina delakoaren pertzepzioa izango du, bere bizitza aurrera dioala eta ez duela ezer lortu.\n\u201cNi-aren\u201d osotasuna vs etsipena.\nZahartzen eta erretiroa hartzen goazen heinean, gure emankortasuna gutxitzen joaten da eta bizitza miatzen hasten gara. Garai honetan gure bizitza guztia ebaluatzen dugu eta ea nahi izan dugun bizitza eduki dugun. Emankorra izan ez dela uste badugu, errudunak sentituko gara benetan ez baitugu bizitza probetxuz gozatu eta ondorioz etsipena sentituko dugu eta horrek askotan depresiora eraman gaitzake."}
{"id": "368495", "revid": "2241", "url": "https://eu.wikipedia.org/wiki?curid=368495", "title": "Elorri", "text": "Elorria honakoa izan daiteke:"}
{"id": "368500", "revid": "336", "url": "https://eu.wikipedia.org/wiki?curid=368500", "title": "Marketin sozial", "text": "Marketin soziala, xede publikoaren portaera aldatzea helburu duen marketina da. Kausa sozialen eta ideia sozialen marketina bezala ere ezagutzen da. Marketin sozialaren atzean, kasu guztietan, irabazi asmorik gabeko erakunde bat aurkituko da. Alan Andreasenek honela definitu zuen: \u201dideia sozial baten onarpena gehitzea helburu duten programak diseinatu, aplikatu eta kontrolatzea da marketin soziala, produktu, prezio, banaketa, komunikazio eta merkatuen ikerketari buruzko alderdiak sartzen dira programa horietan\u201d.\nHelburu den biztanleriak, portaera alda dezala bilatzen da, gizarte osoak aldaketa horren emaitzan jaso ditzan. Marketin sozialaren kasuan, produktua erostea marketineko beste zenbait alorretan ulertu daitekeenetik oso urrun dago. Kasu honetan ulertu, onartu eta jokabidea aldatzen denean esan dezakegu ideia bat erosten dela.\nKasu askotan marketin korporatiboa, marketin sozialarekin nahastua izan da. Baina bata bestearengandik desberdintzen duen aldagai garrantzitsu bat dago: marketin korporatiboak irabazi asmo bat du atzetik. Nahiz eta marketin korporatiboak ekintza sozial bat bultzatu, mozkinak lortzeko burutzen du.\nMarketin sozialaren eragileak.\nMarketin sozialaren eragileak gizabanakoak (pertsona indibidualak) enpresa publikoak, erakunde publikoak eta irabazi asmorik gabeko erakundeak dira.\nMarketin orokor eta sozialaren arteko desberdintasunak.\nMerkatu analisi zailagoa, marketin orokorrean baino.\n-2.mailako informazio gutxiago (eskuragarri dagoen informazioa).\nIndustri alorrean 2.mailako informazio ugari dago: txostenak\u2026 alor sozialean egon badago, baina askoz gutxiago, administrazio publikoak argitaratutako txostenak izango lirateke adibidez\n-1.mailako informazioa lortzea zailagoa (zuzenean merkatutik jasotzen dena).\n informazio hau jasotzea zaila da planteatzen diren galderengatik: sexu ohiturei buruzko galderak, tratu txarrei buruzko galderak, etorkinei buruzkoak\u2026 gai delikatuak dira. Inkesta diseinatzerakoan kontu handia izan behar da. Berez, teknika kualitatiboek garrantzi gehiago hartuko lukete: talde dinamikak, sakoneko elkarrizketak, teknika proiektiboak\u2026\n-finantza baliabideen urritasuna (agente sozialek baliabide urriak izaten dituzte).\n 5000-6000\u20ac baino gutxiagorekin egitea ia ezinezkoa da. Diru asko da eta merkatu ikerketarik gabe, estrategia burutzea ezinezkoa da.\nEra askotako publikoak ase behar dira.\nAskoz biztanleria gehiago asetu beharko lukete irabazi asmorik gabeko elkarteek (elkarte orokorrak baino). Bizirik irauteko edo funtzionatzeko kolaboratzaile askoren premia izaten dutelako.\nMerkatua segmentatzeko zailtasun handiagoa.\n-aurreiritzien existentzia.\nAskotan irabazi asmorik gabeko erakundeei buruz aurreiritziak daude: formakuntza gutxi duten langileak daudelako, segmentazioa hitza diskriminazio bezala ulertzen dutelako\u2026 hau guztia ezjakintasunagatik sortzen da.\n-informazioa lortzeko zailtasunak.\nMerkatuari buruzko informazioa lortzea zailagoa da, zaila delako segmentu konkretu batzuk identifikatzea, adibidez: tratu txarrak pairatzen dituzten pertsonen segmentua, arrazista den segmentua\u2026\n-aukeratutako segmentuak: zailenak.\nInformazioa lortzen badugu, produktua kontsumitzeko aukera gutxien dutenengana zuzenduta egongo da. Helburu biztanleriak normalean ez du gogoko izango portaera aldaketa hori, orain arte burutzen zuenaren kontrakoa baita, hori dela eta oso zaila da hauengan portaera aldaketa bat sortzea. Produktua \u201csaldu\u201d nahi diogun horrek ez du produktua atsegin.\nAntolamendu eta plangintza arazoak.\n-ezagupenen desegokitasuna.\n diru asko eta denbora asko inbertitu arren, beste gauza askoren artean, pertsonak ez baldin badu ezagutzarik ez da gai izango marketin soziala aurrera eramateko.\n-boluntarioen errotazioaren arazoa.\n boluntarioak erakundetik irteten direnean, beraiek lortutako esperientzia eta ezagupena ere atetik joaten dira. Hau horrela ez izateko, ezagupenaren kudeaketa egin beharko litzake. Horretarako, pertsonek irabazitako esperientzia edo ezagupenak soporte desberdinetan grabatzea.\nEmaitzak ebaluatzeko zailtasunak.\nKudeaketan kontrola egiteak izugarrizko garrantzia du (plana burutu,exekutatu, kontrolatu). Kontrolik ez badago, ez dakigu helburuak lortu diren edo ez. Helburuak zehaztea zailagoa da aldagai abstraktuekin egiten delako lan. Adibidez, helburu bat izan daiteke solidaritatea, erantzukizuna edo tolerantzia. Hauek neurtzea oso zaila da. Marketin sozialeko agenteak ikusi beharko du arazo hau nola gainditu daitekeen. Aukera posible bat ikerketak egitea da, baina garestia da.\nMarketin nahasketa formulatzeko dauden zailtasunak.\nMarketin sozialean produktua, prezioa, banaketa eta komunikazioa definitzea.\nNola egin marketin soziala?\nMarketin sozialeko kanpainak xede publiko desberdinei zuzendu daitezke.\nKanpainaren faseak hiru dira, aida (arreta, interesa, desioa eta atentzioa) metodoa jarraituz:\nArreta eta interesa sortzea.\nXede publikoaren arreta lortu behar da, horretarako oso baliagarria da komunikazio kreatiboa. Sormena oso garrantzitsua baita jendeak arreta lor dezan.\nInteresa sinesgarritasunarekin lotuta dago. Zenbat eta sinesgarriagoa izan mezua interes handiagoa piztuko du. Sinesgarritasuna erakundearen marka irudiarekin lotuta dago. Izan ere galdera hau egiten dugu: ideia hori nork saltzen dit? Erakundeari buruz asoziazio mentalak egiten ditugu, honek baldintzatuko du ideia/mezu horrekiko sinesgarritasuna. Hau oso garrantzitsua denez, maila korporatiboan erabakiak hartzeak garrantzia du. Ideia bat errazago posizionatuko dugu marka jada gure buruan dagoenean, erlazionatzea lortuko dugulako\nJokabidean eragitea.\nMarketin nahasketa erabiliko da jokabidea aldatzeko tresna gisa (produktua, prezioa, banaketa eta komunikazioa). Zer da lortu behar dena? Interesa desio bihurtu eta era berean desio ekintza bihurtzea.\nHarremana sendotzea.\nJokabidea aldatzea lortu dugunean, loturak estutu behar dira kolaborazio maila handitzeko. Harremanak epe luzera luzatu behar dira. Loturek ez diote zertan ordena horri jarraitu."}
{"id": "368502", "revid": "1545", "url": "https://eu.wikipedia.org/wiki?curid=368502", "title": "Biodonostia", "text": "Biodonostia (ofizialki \"Biodonostia Osasun Ikerketako Institutua\") Euskal Herriko osasun arloko lehenengo ikerketa institutua da, Donostian kokaturik dagoena.\nHistoria.\n2008. urtean eratu zen eta 2010eko azaroan inauguratua, Gipuzkoan sortzen ari den osasungintza-poloaren gune garrantzitsutzat jo daiteke. Eusko Jaurlaritzako Osasun Sailak, Osakidetzak, Gipuzkoako Foru Aldundiak, Donostiako Teknologi Parkeak (Miramon) eta Euskal Herriko Unibertsitateak parte hartzen dute Biodonostian.\n14 milioi euroren inbertsioa behar izan zen egitasmoa abiarazteko. Madrilgo Karlos III.a Institutuak ematen duen ikerketa institutuentzako bikaintasun ziurtagiria lortzea izan zen lehenengo dema, eta 2011. urtea bukatu baino lehen lortu zuen. 2017an Karlos III.a Institutuak ebaluazio berri bat egin zuen eta beste bost urtetarako eman zion ziurtagiria.\nAntolaketa.\nIkerketa gaak 7 arlo nagusitan banaturik daude. Gutira 300 ikerlari inguru ari dira lanean, 25 taldtan banaturik.\nJarduerak.\nIkerketa zentroak, besteak beste, bereziki Donostia Unibertsitate Ospitaleko esperientziatik abiaturik pazienteen arazoak eta beharrak ikertu eta ondoren arazo horien berri zentro teknologikoetara, beste ikerketa-institutuetara eta klinika eta ospitaleetara hedatuz -esate baterako, Gipuzkoako Poliklinikak eta Biodonostiak bitariko lankidetza-esparrua adostu zuten 2011n, zientzia eta teknika arloetan ikerketa, garapena eta berrikuntza bultzatzeko bide komunak jorratzeko- bilatu egin nahi ditu soluzio-bide teknologiko aurreratuak osasun-arazoetarako. Emaitza aplikazio berriak izatea litzateke, gaixotasunak azkar diagnostikatzeko. Egun institutua ITEMAS teknologia mediko eta sanitarioetako berrikuntza-sareko hamalau partaideetatik bat da, eta Euskal Herriko bakarra sare horretan."}
{"id": "368504", "revid": "10891", "url": "https://eu.wikipedia.org/wiki?curid=368504", "title": "Jose Maria Lertxundi", "text": "Jose Maria Lertxundi (Orio, 1836ko otsailaren 24a - Tanger, 1896ko martxoaren 8a) frantziskotar misiolaria eta arabista izan zen, Marokoko iparraldean karitate eta benefizentzia lana egin zuena. Ezaguna da, orobat, Marokoko arabiera arruntaren gramatika eta hiztegien idazlea izateagatik, XXI. mendearen hasieran ere erreferentzia izaten jarraitzen zutenak. \"Moroak gara behelaino artean?\" liburuan haren bizitza-ibilbidearen kontakizun zabala egiten da."}
{"id": "368505", "revid": "201", "url": "https://eu.wikipedia.org/wiki?curid=368505", "title": "Marketing soziala", "text": ""}
{"id": "368506", "revid": "201", "url": "https://eu.wikipedia.org/wiki?curid=368506", "title": "Garapen psikosoziala", "text": ""}
{"id": "368507", "revid": "201", "url": "https://eu.wikipedia.org/wiki?curid=368507", "title": "Marketing sozial", "text": ""}
{"id": "368508", "revid": "201", "url": "https://eu.wikipedia.org/wiki?curid=368508", "title": "Maien mitologia", "text": ""}
{"id": "368509", "revid": "1545", "url": "https://eu.wikipedia.org/wiki?curid=368509", "title": "Garbea", "text": "Garbea Ordunteko mendilerroaren ekialdeko mugan dagoen mendia da, Balmasedako bigarren tontorrik altuena dena. Enkanterriko Talaia ezizena du.\nBatzuetan Lagarbea gaizki deitua, bere tontorra, eta baita gertuko Los Campazosena ere, antenez beterik dago."}
{"id": "368511", "revid": "17", "url": "https://eu.wikipedia.org/wiki?curid=368511", "title": "Geotekniko", "text": ""}
{"id": "368512", "revid": "512", "url": "https://eu.wikipedia.org/wiki?curid=368512", "title": "Jose Lertxundi (argipena)", "text": "Jose Lertxundi edo Jose Maria Lertxundi pertsonaia hauen izena izan daiteke:"}
{"id": "368513", "revid": "17", "url": "https://eu.wikipedia.org/wiki?curid=368513", "title": "Jose Lertxundi", "text": ""}
{"id": "368514", "revid": "105290", "url": "https://eu.wikipedia.org/wiki?curid=368514", "title": "Arabista", "text": "Arabista arabiar kultura eta hizkuntza ikertu eta horietan jakintsua den pertsonari deritzo, bereziki arabiar jatorrikoa ez denean.\nMugimendu bereziki garrantzitsua izan da Espainian."}
{"id": "368518", "revid": "119347", "url": "https://eu.wikipedia.org/wiki?curid=368518", "title": "Berrien Berri", "text": "Berrien Berri Busturiako Udalak 2012ko abenduaz geroztik haren herritarrei eskaintzen dien aldizkaria da.\nKanpo estekak.\nBerrien berri"}
{"id": "368520", "revid": "17", "url": "https://eu.wikipedia.org/wiki?curid=368520", "title": "Berrien Berri Aldizkaria", "text": ""}
{"id": "368521", "revid": "58701", "url": "https://eu.wikipedia.org/wiki?curid=368521", "title": "Zuriketa berde", "text": "Zuriketa berdea erakunde batek bere jarduera ingurumena errespetatuz burutzen duela zabaltzeko egiten dituen gezur eta iruzurrezko ahaleginen multzoa da, jendaurrean bere irudi korporatiboa hobetzearren."}
{"id": "368522", "revid": "512", "url": "https://eu.wikipedia.org/wiki?curid=368522", "title": "Eunuko", "text": "Eunukoa zikiratua izan den gizona da, bereziki haurtzaroan edo nerabezaroan bere garapen hormonal eta sexuala eragoztearren. Eunukoak esklabo eta morroi gisa erabili izan dira historian, bereziki goi agintarientzat, beraien gorputz biluziak ikusi edo ukitu behar zituzten lanetarako (bainatzean, adibidez) nahiz eamkumeak eta harenak zaintzeko. Beste kultura batzuetan zeregin erlijioak ere bazituzten."}
{"id": "368525", "revid": "28807", "url": "https://eu.wikipedia.org/wiki?curid=368525", "title": "Dioskuroak", "text": ""}
{"id": "368526", "revid": "28807", "url": "https://eu.wikipedia.org/wiki?curid=368526", "title": "Tauoi", "text": ""}
{"id": "368527", "revid": "28807", "url": "https://eu.wikipedia.org/wiki?curid=368527", "title": "NBIP", "text": ""}
{"id": "368528", "revid": "28807", "url": "https://eu.wikipedia.org/wiki?curid=368528", "title": "UNEP", "text": ""}
{"id": "368529", "revid": "28807", "url": "https://eu.wikipedia.org/wiki?curid=368529", "title": "Kung-fu", "text": ""}
{"id": "368530", "revid": "15795", "url": "https://eu.wikipedia.org/wiki?curid=368530", "title": "UNCTAD", "text": ""}
{"id": "368531", "revid": "28807", "url": "https://eu.wikipedia.org/wiki?curid=368531", "title": "WMO", "text": ""}
{"id": "368532", "revid": "28807", "url": "https://eu.wikipedia.org/wiki?curid=368532", "title": "Doctor Mirabilis", "text": ""}
{"id": "368533", "revid": "6327", "url": "https://eu.wikipedia.org/wiki?curid=368533", "title": "Rodolfo I.a Hungariakoa", "text": ""}
{"id": "368534", "revid": "28807", "url": "https://eu.wikipedia.org/wiki?curid=368534", "title": "Mikhail Fiodorovitx Romanov", "text": ""}
{"id": "368535", "revid": "28807", "url": "https://eu.wikipedia.org/wiki?curid=368535", "title": "San Eduardo Aitorlea", "text": ""}
{"id": "368536", "revid": "28807", "url": "https://eu.wikipedia.org/wiki?curid=368536", "title": "Giovanni Melchiorre Bosco", "text": ""}
{"id": "368537", "revid": "28807", "url": "https://eu.wikipedia.org/wiki?curid=368537", "title": "Joan Melchor Bosco", "text": ""}
{"id": "368538", "revid": "28807", "url": "https://eu.wikipedia.org/wiki?curid=368538", "title": "Don Bosco", "text": ""}
{"id": "368539", "revid": "28807", "url": "https://eu.wikipedia.org/wiki?curid=368539", "title": "Jan III Sobieski", "text": ""}
{"id": "368540", "revid": "6327", "url": "https://eu.wikipedia.org/wiki?curid=368540", "title": "H\u00fcleg\u00fc", "text": ""}
{"id": "368541", "revid": "6327", "url": "https://eu.wikipedia.org/wiki?curid=368541", "title": "Hulegu", "text": ""}
{"id": "368542", "revid": "28807", "url": "https://eu.wikipedia.org/wiki?curid=368542", "title": "Beyazid II.a", "text": ""}
{"id": "368543", "revid": "28807", "url": "https://eu.wikipedia.org/wiki?curid=368543", "title": "Basilio Handia", "text": ""}
{"id": "368544", "revid": "28807", "url": "https://eu.wikipedia.org/wiki?curid=368544", "title": "Ivan III.a Vasilievitx", "text": ""}
{"id": "368545", "revid": "28807", "url": "https://eu.wikipedia.org/wiki?curid=368545", "title": "Ivan Handia", "text": ""}
{"id": "368546", "revid": "512", "url": "https://eu.wikipedia.org/wiki?curid=368546", "title": "San Antonio", "text": "San Antonio honakoa izan daiteke:"}
{"id": "368547", "revid": "28807", "url": "https://eu.wikipedia.org/wiki?curid=368547", "title": "John F. Kennedy zentro espaziala", "text": ""}
{"id": "368548", "revid": "28807", "url": "https://eu.wikipedia.org/wiki?curid=368548", "title": "Gilen I.a Alemaniakoa eta Prusiakoa", "text": ""}
{"id": "368549", "revid": "15795", "url": "https://eu.wikipedia.org/wiki?curid=368549", "title": "Joanen hirugarren gutuna", "text": ""}
{"id": "368551", "revid": "6327", "url": "https://eu.wikipedia.org/wiki?curid=368551", "title": "Titori epistola", "text": ""}
{"id": "368552", "revid": "6327", "url": "https://eu.wikipedia.org/wiki?curid=368552", "title": "Titori gutuna", "text": ""}
{"id": "368554", "revid": "28807", "url": "https://eu.wikipedia.org/wiki?curid=368554", "title": "Abdullah II bin Al-Hussein", "text": ""}
{"id": "368555", "revid": "28807", "url": "https://eu.wikipedia.org/wiki?curid=368555", "title": "Usoa (konstelazioa)", "text": ""}
{"id": "368556", "revid": "6327", "url": "https://eu.wikipedia.org/wiki?curid=368556", "title": "Santiagoren epistola", "text": ""}
{"id": "368557", "revid": "6327", "url": "https://eu.wikipedia.org/wiki?curid=368557", "title": "Jakueren gutuna", "text": ""}
{"id": "368558", "revid": "6327", "url": "https://eu.wikipedia.org/wiki?curid=368558", "title": "Santiagoren gutuna", "text": ""}
{"id": "368559", "revid": "28807", "url": "https://eu.wikipedia.org/wiki?curid=368559", "title": "Seth", "text": ""}
{"id": "368560", "revid": "6327", "url": "https://eu.wikipedia.org/wiki?curid=368560", "title": "Galaziarrei epistola", "text": ""}
{"id": "368561", "revid": "6327", "url": "https://eu.wikipedia.org/wiki?curid=368561", "title": "Galaziarrei gutuna", "text": ""}
{"id": "368562", "revid": "90523", "url": "https://eu.wikipedia.org/wiki?curid=368562", "title": "Filipostarrei epistola", "text": ""}
{"id": "368563", "revid": "90523", "url": "https://eu.wikipedia.org/wiki?curid=368563", "title": "Gutuna filipostarrei", "text": ""}
{"id": "368564", "revid": "90523", "url": "https://eu.wikipedia.org/wiki?curid=368564", "title": "Filipostarrei gutuna", "text": ""}
{"id": "368565", "revid": "90523", "url": "https://eu.wikipedia.org/wiki?curid=368565", "title": "Bigarren Gutuna korintiarrei", "text": ""}
{"id": "368566", "revid": "90523", "url": "https://eu.wikipedia.org/wiki?curid=368566", "title": "Korintiarrei Bigarren Epistola", "text": ""}
{"id": "368567", "revid": "90523", "url": "https://eu.wikipedia.org/wiki?curid=368567", "title": "Korintiarrei Bigarren Gutuna", "text": ""}
{"id": "368568", "revid": "15795", "url": "https://eu.wikipedia.org/wiki?curid=368568", "title": "Gutuna kolosarrei", "text": ""}
{"id": "368569", "revid": "15795", "url": "https://eu.wikipedia.org/wiki?curid=368569", "title": "Kolosarrei Epistola", "text": ""}
{"id": "368570", "revid": "90523", "url": "https://eu.wikipedia.org/wiki?curid=368570", "title": "Kolosarrei Gutuna", "text": "Epistola kolosarrei Bibliako Itun Berriko liburu bat da. Frigia eskualdeko Kolosa hiriko biztanleei idatzitako gutun bat da, eta egilea, eliz tradizioaren arabera, Paulo Tartsokoa izan zen. Dena den, XIX. mendeaz geroztik zalantzan jarri da benetako egilea Paulo Tartsokoa izan ote zen.\nIngurune historikoa.\nKolosa Asia Txikiko hiri bat da, Efesotik 180 km-ra gutxi gorabehera. Pauloren lankide zen Epafrasek sortu zuen Kolosako kristau-elkartea (1,6-7), epistolan aipatzen diren Laodizea eta Hierapolis hirietakoak bezala (4,13). Kolosako kristauak jentil-jatorrikoak ziren gehienbat, gutunean aipaturiko zenbait arazok judu-kristauak ere bazirela aditzera ematen duen arren.\nIrakaspen-arazoei buruzko kezka azaltzen da epistola honetan. Kolosako kristauak astintzen zituen irakaspen okerrak zein ziren jakitea, dena den, ez da erraza (2,4). Judu-tradizioko eta greziar filosofiako zenbait erlijio-gai eta espekulazio nahasian emanak zirela dirudi (2,8). Edonola ere, aingeruei buruzko eta Jainkoaren eta munduaren bitartekotzat jotzen zituzten beste izaki edo indarrei buruzko irakaspenek zalantzan jartzen zituzten Kristo bera eta Kristoren egitekoaren garrantzia eta maila.\nKolosarrei idatzitako epistola berezia da Paulori egotzitako beste epistolen ondoan, bai hizkera eta idazkerari, bai edukiari dagokienez. Horregatik, uste izan da egilea ezin zela Paulo izan, haren lankide edo ikasleren bat baizik. Hala ere, Filemoni idatzitako epistolarekin azaltzen duen egoera-kidetasunagatik, ikertzaile batzuek uste dute Paulok idatzia dela, K.o. 58-60 urteetan Zesarean kartzelan zegoela idatzia seguruenik. Bestalde, uste da efesoarrei idatzitako epistola kolosarrei egindako hau kontuan harturik idatzia dela.\nGutunaren hari nagusiak.\nHasierako agurraren ondoren, eskerrak ematen dizkio Paulok Jainko Aitari kolosarren sinesmen, itxaropen eta maitasunagatik (1,3-6) eta otoitz egiten, Jainkoa geroz eta ezagunagoa izan dezaten; esker oneko izan behar dute, Jainkoak ilunpetatik argiaren eta askatasunaren erreinura aldatu dituelako (1,9-14).\nOndoren datorren Kristori buruzko gorazarreagatik da bereziki ezaguna eta aipatua epistola hau (1,15-20). Kreazioaren eta Elizaren buru ezarri du Jainkoak Kristo, Kristoren bidez sortu baititu gauza guztiak eta Kristoren bidez adiskidetu baitu berekin mundua. Kolosarrek badute esku eta parte Kristoren salbamenean; horretarako, ordea, hartu duten salbamen-mezuari zintzo eutsi behar diote (1,21-23).\nIdazleak bere burua Kristoren zerbitzari gisa aurkezten du; horretan eman ditu bere ahalegin, borroka eta nekeak (1,24\u20132,5).\nKristo jauntzat onartu dutenek aukera horri dagokion jokabidea behar dute hartu. Kristo dute beren bizitzaren oinarri eta erro bakarra, eta hutsal eta okertzat eman behar dituzte Kristori berari eta salbamen-egintzari balioa nahiz garrantzia kentzen dieten irakaspen eta jokabideak (2,6\u20133,4). Indar guztiaz oihukatzen du Paulok Jesu Kristo dela jaun bakarra eta gorena eta munduko eta munduaz gaindiko errealitate guztien gainetik dela jaun.\nEgileak kolosarrei esaten die beren giza izaera zaharra erantzi eta berria jantzi behar dutela eta, denen gainetik, maitasunaren eskakizunak bete behar dituztela (3,5-17). Azken aholku eta agurrak egin aurretik, bizitza berri horren arabera bizitzeko eskatzen die senar-emazteei, guraso eta seme-alabei, esklabo eta nagusiei (3,18\u20134,1).\nIkus, gainera.\nBiblia"}
{"id": "368571", "revid": "6327", "url": "https://eu.wikipedia.org/wiki?curid=368571", "title": "Gutuna efesoarrei", "text": ""}
{"id": "368572", "revid": "6327", "url": "https://eu.wikipedia.org/wiki?curid=368572", "title": "Efesoarrei Epistola", "text": ""}
{"id": "368574", "revid": "28807", "url": "https://eu.wikipedia.org/wiki?curid=368574", "title": "Arranoa (konstelazioa)", "text": ""}
{"id": "368576", "revid": "28807", "url": "https://eu.wikipedia.org/wiki?curid=368576", "title": "Pertseo (konstelazioa)", "text": ""}
{"id": "368577", "revid": "28807", "url": "https://eu.wikipedia.org/wiki?curid=368577", "title": "Gantzutua", "text": ""}
{"id": "368578", "revid": "1545", "url": "https://eu.wikipedia.org/wiki?curid=368578", "title": "Gurdizaina", "text": ""}
{"id": "368579", "revid": "28807", "url": "https://eu.wikipedia.org/wiki?curid=368579", "title": "Kasiopea (konstelazioa)", "text": ""}
{"id": "368580", "revid": "28807", "url": "https://eu.wikipedia.org/wiki?curid=368580", "title": "Sagitario (konstelazioa)", "text": ""}
{"id": "368581", "revid": "28807", "url": "https://eu.wikipedia.org/wiki?curid=368581", "title": "Messier 45", "text": ""}
{"id": "368582", "revid": "28807", "url": "https://eu.wikipedia.org/wiki?curid=368582", "title": "M45", "text": ""}
{"id": "368583", "revid": "512", "url": "https://eu.wikipedia.org/wiki?curid=368583", "title": "Zazpi Ahizpak", "text": "Zazpi Ahizpak hau izan daiteke:"}
{"id": "368584", "revid": "28807", "url": "https://eu.wikipedia.org/wiki?curid=368584", "title": "Mehmed Konkistatzailea sultana", "text": ""}
{"id": "368585", "revid": "28807", "url": "https://eu.wikipedia.org/wiki?curid=368585", "title": "Trikekidoak", "text": ""}
{"id": "368586", "revid": "28807", "url": "https://eu.wikipedia.org/wiki?curid=368586", "title": "Phoenix (konstelazioa)", "text": ""}
{"id": "368587", "revid": "28807", "url": "https://eu.wikipedia.org/wiki?curid=368587", "title": "Luigi Rodolfo Boccherini", "text": ""}
{"id": "368588", "revid": "28807", "url": "https://eu.wikipedia.org/wiki?curid=368588", "title": "Ronald Harry Coase", "text": ""}
{"id": "368589", "revid": "28807", "url": "https://eu.wikipedia.org/wiki?curid=368589", "title": "Graziak", "text": ""}
{"id": "368590", "revid": "28807", "url": "https://eu.wikipedia.org/wiki?curid=368590", "title": "Jack Szostak", "text": ""}
{"id": "368591", "revid": "28807", "url": "https://eu.wikipedia.org/wiki?curid=368591", "title": "Melaka", "text": ""}
{"id": "368592", "revid": "28807", "url": "https://eu.wikipedia.org/wiki?curid=368592", "title": "Kumairi", "text": ""}
{"id": "368593", "revid": "28807", "url": "https://eu.wikipedia.org/wiki?curid=368593", "title": "Alexandropol", "text": ""}
{"id": "368594", "revid": "28807", "url": "https://eu.wikipedia.org/wiki?curid=368594", "title": "Leninakan", "text": ""}
{"id": "368595", "revid": "28807", "url": "https://eu.wikipedia.org/wiki?curid=368595", "title": "Viipuri", "text": ""}
{"id": "368596", "revid": "28807", "url": "https://eu.wikipedia.org/wiki?curid=368596", "title": "Messier 11", "text": ""}
{"id": "368597", "revid": "28807", "url": "https://eu.wikipedia.org/wiki?curid=368597", "title": "M11", "text": ""}
{"id": "368598", "revid": "28807", "url": "https://eu.wikipedia.org/wiki?curid=368598", "title": "NGC 6705", "text": ""}
{"id": "368599", "revid": "28807", "url": "https://eu.wikipedia.org/wiki?curid=368599", "title": "Edictum Mediolanense", "text": ""}
{"id": "368600", "revid": "28807", "url": "https://eu.wikipedia.org/wiki?curid=368600", "title": "Kristautasunaren tolerantzia", "text": ""}
{"id": "368601", "revid": "28807", "url": "https://eu.wikipedia.org/wiki?curid=368601", "title": "Akuarioa (astrologia)", "text": ""}
{"id": "368602", "revid": "28807", "url": "https://eu.wikipedia.org/wiki?curid=368602", "title": "Bikiak (astrologia)", "text": ""}
{"id": "368603", "revid": "28807", "url": "https://eu.wikipedia.org/wiki?curid=368603", "title": "Lehoia (astrologia)", "text": ""}
{"id": "368604", "revid": "28807", "url": "https://eu.wikipedia.org/wiki?curid=368604", "title": "Balantza (astrologia)", "text": ""}
{"id": "368606", "revid": "13403", "url": "https://eu.wikipedia.org/wiki?curid=368606", "title": "Sanduzelaiko Biblioteka Publikoa", "text": ""}
{"id": "368607", "revid": "96586", "url": "https://eu.wikipedia.org/wiki?curid=368607", "title": "Ana de Armas", "text": "Ana Celia de Armas Caso (Santa Cruz del Norte, Kuba, 1988ko apirilaren 30a) aktore kubatarra da, ezaguna artistikoki Ana de Armas bezala. Bere ibilaldia nerabezaroan hasi zen, Kuban. Bere lehenengo papera drama erromanikoan \"Una rosa de Francia\" \u00c1lex Gonz\u00e1lekin batera protagonizatu zuen. Hamazortzi urterekin Madrilera mugitu egin zan eta \"El Internado\" telesailean hainbat gazterekin batera protagonista zen sei denboraldiz eta \"Hispania, la leyenda\" urte berberean filmatu zuen. Monologo desberdinak memorizatu eta praktiktu zituen ispiluaren aurrean, eta hortik aurrera aktoresa izatea argi zeukan.\nBiografia.\nAna Celia de Armas 1988ko apirilaren 30ean jaio zan Kuban, Santa Cruz del Norten. Ramon de Armas eta Ana Casoren alaba zen, Santa Cruzen hazi zen. Neba nagusi bat ere dauka, Javier izenekoa, eta argazkilaria da New Yorken. Bere familia, Ana txikia zanean, DVDrik ez zeukan, horregatik filmak ikusten zituen bere auzokidearen etxetik, hortik aurrera hasi zan bere ametsa aktoresa izateko. \nAnak bi urtez egon zan ezkonduta Marc Clotetekin, 2011etik 2013arte. Gaur egun bere senarra Franklin Latt da, 2021. urtetik daramate batera eta berarekin kontatuta lau emazte eduki ditu bere bizitzan zehar. Franklin estatubatuarra da eta Creative Artist Agency-n lan egiten du.\nIbilbide profesionala.\nTxikitatik argi zuen dantzaria edo aktorea izan nahi zuela. Zorionez, hamalau urterekin Kubako Arte Eskola Nazionalean sartzeko aukeratua izen zan. Bi urte geroago \"Una rosa de Francia\" antzeztu zuen hamasei urterekin besterik ez, \u00c1lex Gonzalekin batera protagonista zuen. Geroago, Madrigal izeneko filmean parte hartu zuen eta baita \"El ed\u00e9n perdido\" telesailean ere.\nUrte batzuk geroago Ana Madrilera joan zen casting batera aurkezteko asmoz. Astebetera, lortua zuen papera \"El Internado\" telesailean. Hamasei denboraldiz Carolina Leal izan zen eta Yon Gonz\u00e1lez (Iv\u00e1n), Marti\u00f1o Rivas (Marcos) edo Elena Furiaserekin (Victoria) batera lan egin zuen han. \"Mentiras y gordas\" filma 2009. urtean estreinatu egin zan eta nerabezaroaren artean fenomeno bat izan zan eta 2010. urtean 4 milioi euro biltzera heldu zan.\nKubako hainbat aldizkariren portadan ere izan da: 2008ko apirilean \"FHM\" gizonezkoen aldizkarian azaldu zen; 2009koapirilean \"Must! Magazine\"aldizkarian eta urte horretan bertan, abuztuan, \"Vanidad\" moda aldizkariaren azalean egon zen. Uda horretan bertan, bere ilaje ederrak \"Herbal Essences\" markaren irudi izatera eraman zuen, eta 2009ko udako \"Hobekien Zaindutako Adats Sexyaren Saria\" eman zioten.\n2010eko uztailean, \"Hispania\" grabatzeari aukera eman zioten, Antena 3eko telesailean Anak, Nerea esklaboaren papera egin zuen, baina urte bat geroago alde batera utzi zuen telesaila. 16 kapituluetan iraun zituen 2 denboraldietan. 2013. urtean Madrilera bueltatu zan David Menkesen filma grabatzera, \"Por un pu\u00f1ado de besos\", Marti\u00f1o Rivas bere antzinako kidearekin grabatu zuen.\nPublizitate lanak ere egin ditu, adibidez Marc Jacobsen \"Protect your skin\" elastiko solidarioen irudi izan zan beste aktore batzuekin batera, \u00a0Marc Clotet aktorearekin adibidez."}
{"id": "368611", "revid": "25421", "url": "https://eu.wikipedia.org/wiki?curid=368611", "title": "Alen", "text": "Alen izan daiteke:"}
{"id": "368612", "revid": "6327", "url": "https://eu.wikipedia.org/wiki?curid=368612", "title": "Sanduzelaiko Liburutegi Publikoa", "text": ""}
{"id": "368613", "revid": "119347", "url": "https://eu.wikipedia.org/wiki?curid=368613", "title": "Alen (auzoa)", "text": "Alen Sopuertako auzoetako bat da (Bizkaia), auzo nagusia den Mercadillotik 8,2 kilometrotara dagoena. 551 metroko altueran kokaturik, bertara ailegatzeko BI-4615 errepidea hartu behar dute.\n2007ko urtarrilaren 1eko erroldaren arabera, auzoak 21 biztanle ditu. 1975ean, berriz, 43 ziren.\nAuzoko jaiak, ekainaren 21ean, San Luis egunaren bezperan ospatzen dituzte."}
{"id": "368614", "revid": "6327", "url": "https://eu.wikipedia.org/wiki?curid=368614", "title": "Sanduzelaiko Liburutegia", "text": ""}
{"id": "368615", "revid": "119347", "url": "https://eu.wikipedia.org/wiki?curid=368615", "title": "Arenao", "text": "Arenao Sopuertako auzoetako bat da (Bizkaia), auzo nagusia den Mercadillotik 3,2 kilometrotara dagoena. 72 metroko altueran kokaturik, bertara ailegatzeko BI-2701 edo BI-3632 errepideak hartu behar dituzte, bien arteko bidegurutzean baitago.\n2007ko urtarrilaren 1eko erroldaren arabera, auzoak 10 biztanle ditu. 1975ean, berriz, 21 ziren."}
{"id": "368616", "revid": "1545", "url": "https://eu.wikipedia.org/wiki?curid=368616", "title": "El Arenao", "text": ""}
{"id": "368617", "revid": "105290", "url": "https://eu.wikipedia.org/wiki?curid=368617", "title": "Psoriasi", "text": "Psoriasia azalaren hanturazko gaixotasun eritemato-deskamatibo kronikoa da, agerraldietan ematen dena. Eritasun sendaezina da, baina bere sintomatologia tratamenduari esker arindu daiteke. Populazioaren %1-3aren artean erasaten du, edozein adinetan ager daiteke baina kasu gehienak bizitzaren 3. hamarkadan ematen dira. Gaixoen heren batek aurrekari familiarrak dauzka.\nGaixotasun autoimmunetzat jotzen da, immunitate-sistemaren funtzionamendu okerraren ondorioz sortzen baita.\nEtiologia.\nEtiologia ezezaguna da, baina pentsatzen da multifaktoriala dela eta osagarri genetiko eta ingurugirokoek sortzen dutela.\nJoera Genetikoa.\nGene desberdinek sor dezakete eritasun hau:\nPatogenia.\nT linfozito CD4+ aktibatu batzuek zitokinak jariatzen dituzte. Zitokina hauek geruza basaleko keratinozitoen proliferazioa estimulatuko dute ziklo zelularraren denbora normala laburtuz eta epidermiaren hiperplasia bat emanez. Horregatik epidermisaren geruza korneoan nukleodun zelula heldugabeak metatuko dira.\nHistologia.\nAldaketa histologikoak ziklo zelularrean laburpenari esker ematen dira. Keratinoziotak azkarrago berritzen direnez geruza epidermikoen igoera ematen da hiperkeratosia eta akantosia. Zelulek ez dute ez nukleoa galtzeko denborarik, parakeratosia, ezta keratohialinazko granuluak sortzeko denborarik ere, hipogranulosia.\nBeraz, azalaren maila ezberdinetan topatzen diren aldaera histologikoak hurrengoak dira:\nKlinika.\nOhizko lesioa tamaina ezberdinetako plaka eritematosoa da, nakar-itxurakoa, ondo mugaturikoa eta lodiera handiko desmakazioa duena. Baita PNMek sorturiko pustula esterilak topa daitezke ere.\nBroq-en arraspatze mekanikoaren faseak:\n1. Ezkata finak askatzen dira: argizarizko orbanaren edo kandelaren zeinua.\n2. Mintz fina bat askatzen da: \"Dunkan-Buckley\"-en mintza.\n3. \"Auspitz-en zeinua\" (patognomonikoa): lesioaren gainazalean puntu gorrixken agerpena ematen da papila dermikoen kapilarren hausturagatik.\nForma Klinikoak.\nPsoriasia normalean erupzio monomorfo, simetriko, mugatu edo sakabanatu moduan aurkezten da, aldaera kliniko ezberdinak jarraitzen dituelarik:\n1. Lamiaren zulaketa: (pitting ungeala) puntu formako depresioak azazkalaren laminan matrizean erasateagatik.\n2. Azkazalaren kolore galera olio orbanean: lamina azpian agertzen diren orban horixkak, hiponikiora luzatzen dira.\n3. Onikodistrofia garrantzitsua: azkazal azpiko onikolisi eta hiperkeratosia.\n1. Esku-oinetakoa (\"Barber\"): esku-azpian eta oin-zolan oinarri heritematoso baten gainean simetrikoki agertzen diren pustula esterilak dira, agerraldiak errepikakorrak izaten dira. Pustulak 8-10 egunen buruan desagertzen dira, baina beste berri batzuk ager daitezke kronifikazio prozesu bat emanez.\n2.Akrodermatiti jarraia (\"Hallopeau\") edo psoriasi akrala: azazkalaren eta ezpiko hezurraren berxurgapena ematen da, tokiko suntsipen gaitasun handia du, hantura dela eta falangerik gabe geratzen dira gaixoak.\n3. SAHPO sindromea: Sinobitisa, ohiko Akne larria, hezu luzeen Hiperostosia, esku-oin Pustulosia eta Osteoartropatia.\nEz-ohizko motak:\nTratamendua.\nTokiko tratamendua eta tratamendu sistemikoa eman daitezke kasuen arabera.\nTokiko tratamendua.\nBakarka eman daiteke gorputz-azaleraren %50a baino gutxiago kaltetuta badago, edo tratamendu sistemikoaren lagungarri moduan.:\nAlderantzizko psoriasian beti takrolimusa.\nTratamendu sistemikoa.\nKaltea zabalagoa denean edota artikulazioen kalte nabaria dagoenean, nahiz eta azaleko kaltea txikia izan.\nHauetaz gain, behar izanez gero, gehitu daitezke:"}
{"id": "368618", "revid": "119347", "url": "https://eu.wikipedia.org/wiki?curid=368618", "title": "Casta\u00f1o", "text": "Casta\u00f1o Sopuertako auzoetako bat da (Bizkaia), auzo nagusia den Mercadillotik hurbil dagoena. 301 metroko altueran dago Jarralta auzoaren ondoan."}
{"id": "368619", "revid": "6327", "url": "https://eu.wikipedia.org/wiki?curid=368619", "title": "2009tik 2013rako Eusko Jaurlaritza", "text": ""}
{"id": "368620", "revid": "119347", "url": "https://eu.wikipedia.org/wiki?curid=368620", "title": "Jarralta", "text": "Jarralta Sopuertako auzoetako bat da (Bizkaia), auzo nagusia den Mercadillotik hurbil dagoena. 255 metroko altueran dago Casta\u00f1o auzoaren ondoan."}
{"id": "368621", "revid": "1712", "url": "https://eu.wikipedia.org/wiki?curid=368621", "title": "Las Mu\u00f1ecas", "text": "Las Mu\u00f1ecas toponimo hauek izan daiteke:"}
{"id": "368622", "revid": "119347", "url": "https://eu.wikipedia.org/wiki?curid=368622", "title": "Las Mu\u00f1ecas (Sopuerta)", "text": "Las Mu\u00f1ecas Sopuertako auzoetako bat da (Bizkaia), auzo nagusia den Mercadillotik 4,4 kilometrotara dagoena. 270 metroko altueran dago izen bereko mendatearen magalean."}
{"id": "368623", "revid": "119347", "url": "https://eu.wikipedia.org/wiki?curid=368623", "title": "Las Ribas", "text": "Las Ribas Sopuertako auzoetako bat da (Bizkaia), auzo nagusia den Mercadillotik hurbil dagoena. 107 metroko altueran dago Galdames udalerriaren bidean."}
{"id": "368624", "revid": "1545", "url": "https://eu.wikipedia.org/wiki?curid=368624", "title": "Las Mu\u00f1ecasko mendatea", "text": "Las Mu\u00f1ecasko mendatea edo Ilsogana (370 metro) Bizkaia eta Kantabria artean dagoen mendatea da, ohiko pasalekua dena Sopuerta eta Castro Urdiales udalerriak elkar lotzeko eta ibilgailuen trafiko txikia daukana.\nMendatean Sopuerta izen bereko auzotik datorren BI-3601 autobidea eta Castro Urdialesko Ota\u00f1esetik datorren S-502 errepideak bat egiten dute."}
{"id": "368625", "revid": "1545", "url": "https://eu.wikipedia.org/wiki?curid=368625", "title": "Las Mu\u00f1ecas (mendatea)", "text": ""}
{"id": "368626", "revid": "1545", "url": "https://eu.wikipedia.org/wiki?curid=368626", "title": "Ilsogana", "text": ""}
{"id": "368627", "revid": "201", "url": "https://eu.wikipedia.org/wiki?curid=368627", "title": "Etxebizitza ekologiko", "text": ""}
{"id": "368628", "revid": "201", "url": "https://eu.wikipedia.org/wiki?curid=368628", "title": "Arkitektura ekologiko", "text": ""}
{"id": "368629", "revid": "201", "url": "https://eu.wikipedia.org/wiki?curid=368629", "title": "Arkitektura jasangarri", "text": ""}
{"id": "368630", "revid": "201", "url": "https://eu.wikipedia.org/wiki?curid=368630", "title": "Gizarte maila", "text": ""}
{"id": "368631", "revid": "6327", "url": "https://eu.wikipedia.org/wiki?curid=368631", "title": "Siderurgiaren historia", "text": ""}
{"id": "368632", "revid": "1340", "url": "https://eu.wikipedia.org/wiki?curid=368632", "title": "Eusko Jaurlaritzako Herrizaingo Saila", "text": ""}
{"id": "368635", "revid": "119347", "url": "https://eu.wikipedia.org/wiki?curid=368635", "title": "Malcolm Young", "text": "Malcom Mitchell Young (Glasgow, Eskozia, 1953ko urtarrilaren 6a - Sydney, 2017ko azaroaren 18a) Angus Youngen anaia izan zen eta, hau bezala, \"AC/DC\" musika taldearen kide eta sortzailea.\nBiografia.\nMalcom Mitchell Young Glasgowen jaio zen Eskozian, 1953ko urtarrilaren 6an. Gurasoak Malcolm William Young (1911\u20131985) eta Margaret Youngen (1913\u20131988) izan zituen eta, 1963an, Malcom haurra zelarik, ia familia osoa Australiara joan zen bizitzera. Senideak George, Margaret, Angus eta Alex izan zituen eta azken hau Londresen geratuko zen.\nGeorge Young \"The Easybeats\" rock bandako kide egin zen eta arrakasta lortu zuten Australian 1965-68 bitartean. \"Friday on My Mind\" abestiak nazioartean entzutea lortu zuen.\nFutbolari ona izateko bidean, ezin izan zuen jarraitu ez baitzen 14 urtera arte nahikoa hazi. Lehen gitarra amaren eskutik etorri zitzaion, erakusten zuen jenio bizia erlaxatzeko ondo etorriko zitzaiola-eta. Gero anaia Angusentzako izango zen hura. Gitarra akustikotik gitarra elektrikora aldatu zen berehala eta George Young anaia zaharrenak asko erakutsi zion horretan. Malcolmek Gretsch Jet Firebird gitarra jotzen zuen, \"The Beast\", bere hasierako Gretsch gorria, oso ezaguna egin zelarik.\nLana aurkitu bezain laster eskola utzi zuen eta ingeniari lanetan aritu zen. Aldi berean hasi zen bere lehen bandan, \"The Velvet Underground\" (Ez New Yorkeko \"The Velvet Underground\") eta \"T. Rex\" eta \"The Rolling Stones\" taldeen abestien bertsioak egiten zituzten. Angus, bere aldetik, \"Kantuckee\" bandan hasi zen.\nAC/DC eta arrakasta.\n1973an, Malcolm eta Angus Youngek AC/DC sortu zuten. Malcolmek 20 urte zituen eta Angusek, berriz, 18. Malcomen musikak 50eko rock and rolla eta bluesaren eragina du. Ez zen anaia bezain ezaguna eta eszenategian ez zen hura bezala nabarmentzen, baina Malcolmek idatzi zituen, Angusekin batera, \"AC/DC\" bandaren abesti gehienak eta Bon Scott eta Brian Johnsonen ondoan, bandaren buru kontsideratua zen. Erabaki garrantzitsuak berak hartzen zituen eta abestiak egin eta bandaren disko pare bat ekoiztu ere bai.\n90aren hasieran, \"The Razors Edge\" biran ari zirela, banda utzi beharrean izan zen, alkohol adikziorako trataera behar zuela-eta. Tarte horretan bere iloba zen Steve Youngek ordezkatu zuen.\nMalcom Linda Youngekin ezkonduta zegoen eta bi seme alaba izan zituzten: Ross eta Cara.\nMalcolm rockaren historian gitarrajole hoberenetarikoa kontsideratuta dago.\n\"Frenzal Rhomb\" banda australiarrak \"Forever Malcolm Young\" albuma egin zuten bere omenean (Bob Dylanen \"Forever Young\" albumari aipu eginez)."}
{"id": "368636", "revid": "1310", "url": "https://eu.wikipedia.org/wiki?curid=368636", "title": "Ullibarri Arana", "text": ""}
{"id": "368638", "revid": "90204", "url": "https://eu.wikipedia.org/wiki?curid=368638", "title": "Arantxa Tapia", "text": "Miren Arantzazu Tapia Otaegi (1963ko irailaren 24a, Astigarraga), ezagunagoa Arantxa Tapia gisa, gipuzkoar politikari jeltzalea da. 2012ko abenduaren 17tik aurrera Eusko Jaurlaritzako Ekonomiaren Garapena eta Azpiegituretako Sailburua da. Gainera, 2016an Azpiegitura sailburu ere bilakatu zen. 2020ko irailean, I\u00f1igo Urkullu Lehendakariak Ekonomiaren Garapen, Jasangarritasun eta Ingurumen sailburu izendatu zuen.\nNafarroako Unibertsitateak Gipuzkoan duen gaur egungo Tecnun-en ikasi zuen ingeniaritza industriala eta bertan egin zen doktore 1992an \"Sendoak diren aldagai anitzezko PI kontroladoreen diseinu eta garapena eta potentzia erreaktibo eta tensioaren erregulazio sekundarioan duten aplikazioa\" lanarekin, \"cum laude\" kalifikazioarekin. 1992an hasi zen klaseak ematen EHUn, eta han \"Sistemas de transporte\" eta \"Teor\u00eda de los elementos finitos\" eman zituen eta katedraduna da Euskal Herriko Unibertsitatean (EHU). Ibilbide gehiena ikerlari eta irakasle gisa egin du, unibertsitatean. Politikan sartu baino lehen, Donostiako Eskola Politeknikoaren zuzendaria izan zen, beste hainbat karguren artean.\n2005an politikan sartu zen. Orduan, Garraio eta Herri Lan sailburuorde izendatu zuten, Juan Jose Ibarretxeren Gobernuan. Ondoren Mugikortasun eta Lurralde Antolakuntza diputatua izan zen Gipuzkoako Aldundian, Markel Olano ahaldun nagusiarekin. Horren ostean, lurralde horretako zerrenda jeltzalearen burua izan zen 2011ko Espainiako hauteskunde orokorretan.\nEspainiako Diputatuen Kongresuan EAJren Hezkuntza bozeramaile izan da, besteak beste, eta, azken asteetan, PPko Jose Ignacio Wert ministroaren erreformaren aurka egin du."}
{"id": "368639", "revid": "105290", "url": "https://eu.wikipedia.org/wiki?curid=368639", "title": "World One", "text": "World One Indiako Mumbai hirian eraikitzen ari den etxebizitza etxeorratza da. Eraikuntzaren aurrekontua 364 milioi dolarrekoa da eta 2014an amaitzea aurrikusten da, munduko etxebizitza eraikinik garaienen artean izango da ordurako.\nDorrean dauden apartamentuak 7,5 milioi errupia (1,2 milioi euro) eta 50 milioi errupia (7,6 milioi euro) artean daude."}
{"id": "368652", "revid": "77047", "url": "https://eu.wikipedia.org/wiki?curid=368652", "title": "Jon Darpon", "text": "Jon Darpon Sierra (Bilbo, 1959) bizkaitar politikari jeltzale bat da. 2012ko abenduaren 17tik 2019ko martxoaren 14ra bitarte Eusko Jaurlaritzako Osasun Saileko kontseilaria izan zen. Osasunaren sektore pribatuan aritu da batez ere, besteak beste, IMQ, Sanitas Unibertsitate Fundazioa, Mexikoko AXA eta Keralty enpresetan.\nIbilbidea.\nIMQ Kliniken Taldeko zuzendaria da. Osakidetzako osasun laguntzako zuzendaria eta Txagorritxu Ospitaleko zuzendaria ere izana da.\nOsasun Sailburua 2012-2019.\n2012ko abenduaren 17an Eusko Jaurlaritzaren Osasun Sailburua izendatu zuten. Osakidetzako murrizketengatik kritikatu zuten sindikatuek. Lan Eskaintza Publikoetako azterketatan egondako iskanbila dela eta dimisioa eman zuen 2019ko martxoaren 14an. Dimisioa eskatu eta gero, Keralty izeneko enpresan lan egiten sartu zen Eurasiako operazioen zuzendari, horren ondorioz Josu Estarronak Legebiltzarreko Etika Batzordearen iritzia eskatu zuen, izan ere enpresa horrek 2.113.443 euro jaso zituen 2016 eta 2019 urte artean, Darponen zuzendaritzapean hain zuzen ere."}
{"id": "368662", "revid": "56334", "url": "https://eu.wikipedia.org/wiki?curid=368662", "title": "Cristina Uriarte", "text": "Cristina Uriarte Toledo (Hondarribia, 1961) 2012ko abenduaren 17tik aurrera Eusko Jaurlaritzako Hezkuntza, Hizkuntza Politika eta Kultura Saileko kontseilaria da. Independentea da.\nEHUko Kimika Fakultateko irakaslea eta Kimikako doktorea da. EHUko Gipuzkoako Kanpuseko errektoreordea izan zen 2004-2012 urte bitartean.\n2012ko abenduaren 17an Eusko Jaurlaritzako Hezkuntza, Hizkuntza Politika eta Kultura Sailburua izendatu uzten. 2016an Hezkuntza baino ez zuen mantendu. 2020an Jokin Bildarratzek ordezkatu zuen Hezkuntza sailburu gisa. Hezkuntza Sailean denbora gehien igaro duen arduraduna da, orotara bi legealdi eta zortzi urte eman baitzituen karguan."}
{"id": "368675", "revid": "336", "url": "https://eu.wikipedia.org/wiki?curid=368675", "title": "Ana Oregi", "text": "Ana Isabel Oregi Bastarrika (Eibar, 1965) politikaria da. 2012ko abenduaren 17tik 2016ko azaroaren 28ra arte Eusko Jaurlaritzako Ingurumen eta Lurralde Politika sailburua izan zen. Gaur egun Gasteizko EAJko zinegotzia da.\nLanbidez arkitektoa da; hirigintza-funtzionarioa Gasteizko Udalean, hain zuzen. Arabako Etxebizitza eta Lurralde Politikarako ordezkaria izana da, Eusko Jaurlaritzako Uren zuzendaria ere izan zelarik (2001-2005). Ondoren Ingurugiro eta Lurralde Politikarako kontseilari-ordea ere izana da.\n2012ko abenduaren 17an Eusko Jaurlaritzako Ingurumen eta Lurralde Politika Sailburu izendatua izan zen."}
{"id": "368676", "revid": "9240948", "url": "https://eu.wikipedia.org/wiki?curid=368676", "title": "Juan Mari Aburto", "text": "Juan Mari Aburto Rike (Indautxu, Bilbo, 1961eko martxoaren 28a) bizkaitar politikaria da. Zuzenbidean lizentziatua da.\n2012ko abenduaren 17an Eusko Jaurlaritzako Enplegu eta Gizarte Politiketako Sailburu izendatua izan zen. 2015eko otsailaren 10era arte aritu zen karguan EAJren jaioterriko alkate hautagaia izateko utzi zuenean.\nIbilbidea.\n1961eko martxoaren 28an jaio zen Bilbon, Indautxuko \"Esne\" \"tanta\" klinikan. Txikitan, 8 urte bete arte, Zurbaranen bizi izan zen, Guridi Musikariaren Plazan. Gero, Luis Bri\u00f1as kalean, Ingeniaritza Eskolaren aurrean, eta 18 urte bete ondoren, Areetan bizi izan zen familiarekin, harik eta 1987an, Deustura ezkondu zen. Harrezkero Deustun bizi da.\nLehenengo, Santiago Apostolua Ikastetxean ikasi zuen, eta gero, Bilboko La Salle ikastetxean.\n1979tik 1984ra bitartean, Zuzenbidea ikasi nituen Deustuko Unibertsitatean. 1986az geroztik Bizkaiko Foru Aldundiko funtzionarioa da.\n1991tik 1994ra bitartean, Eusko Jaurlaritzan zerbitzu-zuzendari gisa lan egin zuen, Juan Mar\u00eda Atutxa Herrizaingo sailburuaren taldean. 1994an Bizkaiko Foru Aldundiko Araubide Juridikoaren eta Funtzio Publikoaren zuzendari nagusi izendatu zuten eta 2003an Gizarte Ekintzako foru diputatu izatera igaro.\n2011ko ekainean Lehendakaritzako foru-diputatu izendatu zuten eta Jos\u00e9 Luis Bilbao diputatu nagusiaren eskuin eskua bihurtu zen. 2012ko abenduan, Eusko Jaurlaritzako Enplegu eta Gizarte Politiketako kontseilari izendatu zuten, eta kargua utzi behar izan zuen Aldundian.\n2014ko urrian, jendaurrean aurkeztu zuen Eusko Alderdi Jeltzaleak (EAJ) Bilboko Udaleko alkatetzarako hautagai gisa, eta, 2015eko otsailean, Enplegu eta Gizarte Gaietako kontseilari kargua utzi zuen. \u00c1ngel To\u00f1a izan zen haren ordezkoa.\n2015eko ekainaren 13an, Bilboko alkate hautatu zuten, Euskadiko Alderdi Sozialistarekin (PSE-EE) inbestidura-hitzarmen bati esker.\n2019ko ekainaren 15ean Bilboko alkate hautatu zuten berriro, EAJk udal-hauteskundeak irabazi ondoren, eta gehiengoa EAJren eta PSE-EEren botoekin batu zen."}
{"id": "368678", "revid": "512", "url": "https://eu.wikipedia.org/wiki?curid=368678", "title": "I. Urkullu gobernua", "text": "I. Urkullu gobernua edo X. legealdiko Eusko Jaurlaritza 2012ko abenduaren 14a eta 2016ko azaroaren 25a bitartean agintean egon zen Eusko Jaurlaritza izan zen, 2012ko Eusko Legebiltzarrerako hauteskundeen ondoren osatua. Eusko Legebiltzarrak lehen aldiz hautatu zuen I\u00f1igo Urkullu lehendakari, EAJren babesarekin. EAJk soilik osatu zuen gobernuak zortzi sailetan banatzen zituen bere funtzioak, bakoitza sailburu banarekin.\nHistoria.\n2014ko abenduaren 29an, Madrilen \u00abbirzentralizazio\u00bb neurrien aurka, estrategia ezberdinak erabiliz baina elkar errespetatuz, egitea adostu zuten Eusko Jaurlaritzak eta Generalitateak.\nAbenduaren 31ean, 2015an \"hazteko eta enplegua sortzeko\" aukera egongo zela adierazi zuen I\u00f1igo Urkulluk eta Euskadik \"momentu egokia\" zuela ere esan zuen, oinarriak \"sendoagoak\" zirelako."}
{"id": "368679", "revid": "13403", "url": "https://eu.wikipedia.org/wiki?curid=368679", "title": "Luis Maria Bandres", "text": ""}
{"id": "368691", "revid": "119347", "url": "https://eu.wikipedia.org/wiki?curid=368691", "title": "Zarata", "text": "Zarata desiratzen ez den soinua da. Adiera arruntean bolumen edo ozentasun handiko soinua nahiz bolumen txikikoa izan arren, atsegina ez den soinu jarraitua, pertsonen jarduera edo horien arteko komunikazioa eragozten duena. Hedaduraz, beste erabilera batzuk ditu: adibidez, zientzian seinale eta aldagai baten zorizko osagaia da eta musikan egituratik ateratzen den soinua da."}
{"id": "368692", "revid": "56334", "url": "https://eu.wikipedia.org/wiki?curid=368692", "title": "Zarata (argipena)", "text": "Zarata hitzak esanahi eta erabilera zenbait ditu:"}
{"id": "368693", "revid": "336", "url": "https://eu.wikipedia.org/wiki?curid=368693", "title": "Le Redoutable (1931)", "text": "Le Redoutable izeneko itsaspekoak Armada Frantsesak erabili zituen Bigarren Mundu Gerran. Ofizialki \"Sous-marins de grande patrouille\" edo 1 500 tona klaseko itsaspekoak izena eman zitzaien eta \"1500 seriea\" izenez ere ezagunak izan ziren, hiru azpiklasetan banatu zituztelarik. Serie hau bereziki arrakastatsua, fidagarria, nabigazio baldintza bikainekoa eta armamentu onekoa kontsideratua izan zen. Guztira 31 eraiki zituzten, itsas armada frantsesak eraikitako itsaspeko gehien zituen klasea, eta itsaspeko indarraren herena hartu zuen.\nHistoria.\nLe Redoutable klasea Ozeano Atlantikoan esploratzaile izateko eta merkataritza trafikoari erasotzeko egin zuten; baita zerbitzu kolonialerako ere.\n1922ko Washingtoneko Itsas Ituna edo 1930eko Londresko Konferentzia bezalako gerra arteko itunei jarraituz, bere eraikuntzak tamaina eta kopuru murrizketak jasan zituen. \"Redoutable klasea\" \"Requin klasea\"ren ordezko eta ondorengo gisa eraikia izan zen.\nLehenengo biak, \"Le Redoutable\" eta \"Vengeur\", 1922an enkargatu zituzten, eta geroago, 1925ean, beste 7 eskatu zituzten, 1927an, 5 gehiago behar zirelarik. 1928an, 6 itsaspekoko bigarren serie bat ere eskatu zuten, diseinuan hainbat aldaketa eta motor indartsuagoak ezarriz. Honen ondoren, hirugarren seriekoak atera ziren, motore hobe eta abiadura handiagoa zutenak.\n80 metroko sakonera arte egin dezake lan eta 3 mota zeuden:\nEraiki ziren klase honetako bukeak.\nGuztira 31 eraiki itsaspeko hauek eraiki zituzten:"}
{"id": "368696", "revid": "1545", "url": "https://eu.wikipedia.org/wiki?curid=368696", "title": "Birket Qarun lakua", "text": ""}
{"id": "368704", "revid": "1982", "url": "https://eu.wikipedia.org/wiki?curid=368704", "title": "Kepler\u2013Poinsoten solido", "text": ""}
{"id": "368705", "revid": "135164", "url": "https://eu.wikipedia.org/wiki?curid=368705", "title": "Pabell\u00f3n N\u00ba 6", "text": "Pabellon N\u00ba6 (laburtuta P6) antzerki proiektu, antzerki elkarte eta antzoki bat da (hirurak batera). Euskal eszena independienteari loturik dago.\nProiektua \"Zorrotzaurre Art Working Progress\" (ZAWP Bilbao) proiektuaren barnean dagoen gune batean kokatzen da. P6 arte eszenikoen erakustokia da. Bertan, dantza eta teatroa eskaintzen dira.\nEkimen pribatu bat da, sortzaileek eta publikoak batera kudeaturikoa. Bilboko Aste Nagusiaren garaia aprobetxatuz 2011ko abuztuaren 19an inguratu zen eta Marivi Bilbao aktorea izan zen zinta moztuz proiektuari hasiera eman ziona.\n\"Asociaci\u00f3n de creadores/as de artes esc\u00e9nicas Pabellon N\u00ba 6\" elkarteak bultzatu zuen proiektua.\nBazkideak.\nProiektua hasteko bazkideak behar zituzten eta 200 bazkide izatea lortu zuten. Bazkide bakoitzak 150 euro jarri zuen eta horrekin butaka sinboliko bat \u201cerosten\u201d zuen. Bazkide fundatzaile kategoria P6ren jaiotzaren sinbolo bezala betiko ezarri da.\n2012-2013 denboraldirako bazkide mota berriak sortu dira. Lau mota daude: bazkide aktiboa, kolaboratzailea, noizbehinkakoa eta mezenas eta babesleak."}
{"id": "368706", "revid": "59723", "url": "https://eu.wikipedia.org/wiki?curid=368706", "title": "Sophie Chotek", "text": "Sophie Maria Josephine Albina Gr\u00e4fin Chotek von Chotkowa und Wognin, Hohenbergeko dukesa eta Chotkova eta Wognineko kondesa (Stuttgart, 1868ko martxoaren 1a-Sarajevo,1914ko ekainaren 28a) Austriako tronuaren oinordekoa zen Franz Ferdinand Austriakoaren emazte izan zen.\nBiografia.\nSophie Chotek 1868ko martxoaren 1ean jaio zen Stuttgarten, gaurko Alemanian, Bohemiako familia noble batean. Aita Bohuslaw Chotek, Chotkova eta Wognineko kondea izan zen eta ama, berriz, Wilhelmine Kinsky, Wchinitz eta Tettauko kondesa. Bikoteak heziketa zaindua eman zien bere seme-alabei. Sophie bikotearen laugarren alaba izan zen eta, ama hil zitzaienean, bera arduratu zen etxeaz eta bere senide txikien zainketaz. Gaztaroan, Austriako Federiko artxidukearen emaztea zen Isabelen konpainia dama izan zen.\n1888an, senarra izango zuena ezagutu zuen dantzaldi batean, Pragan, eta bikoteak harreman sekretuari ekin zion. Franz Ferdinand familia bisitatzera etortzen zenean, Sophierekin egoteko aprobetxatzen zuen eta familiak Maria Kristina, Federiko artxidukearen alaba zaharrenari (Alfontso XIII.a Espainiakoaren ama) begia bota ote zion susmatzen zuen. Isabel artxidukesak harremanaren berri izan zuenean, Sophie lana uztera behartu eta gortetik egotzi zuen, garaiko gizartean eskandalua azaleratuz.\nFrantzisko Josef I.a Austriakoak garbi esan zion Franz Ferdinandi ezingo zuela Sophierekin ezkondu, oinordekoa zenez, errege familia bateko emaztea hartu beharrean baitzen.\nSophiek ez zuen baldintza betetzen, baina senargaiak ez zela beste inorekin ezkonduko esan zuen.\nEzkontza.\nEz ziren 1899ra arte ezkondu, Frantzisko Josef I.a Austriakoak ezkontza morganatiko horretarako amore eman zuenean, alegia, baldintza honekin: haien seme-alabek ez zutela austria-hungariar inperioaren oinordetza eskuratuko. 1905ean, Hohenbergeko dukesa titulua eman zioten Sophieri eta \"Alteza\" izendapenaz hitz eginen ziitzaiola handik aurrera, beti ere, Austriako artxidukesa baino maila baxuagoan. Hurrengo urteko uztailaren 1ean ezkondu ziren eta ez enperadorea, ezta senargaiaren senideak ere, ez ziren ezteietara joango.\nHiru seme-alaba izan zituzten:\nHilketa.\n1914an, Bosnia-Herzegovina austro-hungariar probintziako gobernadore Oskar Potiorekek bikotea Sarajevon egin behar ziren maniobra militarrak ikustera gonbidatu zuen. Franz Ferdinandi ez zitzaion gauza segurua iruditu, garai hartan nazionalismo bosniarra pil-pilean baitzebilen, baina urtebetetzea zela-eta, senar-emazteak \u2014emaztea ez zen sekula ere joaten\u2014 joateko prestatu ziren.\n1914ko ekainaren 28an iritsi ziren Sarajevora. Auto irekia zen eta, bisita hasi bezain laster, granada batek egin zuen eztanda ondoko kotxean. Larritasunean, azkar baino azkarrago zuzendu ziren gertuen zegoen erietxera, baina handik gutxira, Gavrilo Princip Esku Beltzeko kide zen terrorista serbobosniarrak tiroka egin zien eraso. Hauxe izango zen Lehen Mundu Gerra piztuko zuen txinparta.\nSophie eta senarra berehalakoan hil ziren. Hauek izan omen ziren Franz Ferdinanden azken hitzak:\nBikotearen gorpuak Artstetten gazteluko kriptan daude, bere omenez eraikitako museoan.\nFranz Ferdinand eta Sophieren hiru seme-alabak aitaren lagun batekin hezi ziren, Jaroslaw von Thurn und Hohenstein printzearekin. Gerra bukatu zenean, haien jabetzak Txekoslovakia barruan geratu zirenez, galdu egin zituzten. Vienan egon ziren urte batzuetan, Artstetten gazteluan. Anschlussa gertatu zenean, naziek hiru senideak atxilotu eta Dachauko kontzentrazio-esparrura bidali zituzten: han zazpi urte eman zituzten. Askatasuna lortu ondoren, ezkondu eta seme-alaba ugari izan zituzten, Sophie zenaren oinordeko."}
{"id": "368707", "revid": "512", "url": "https://eu.wikipedia.org/wiki?curid=368707", "title": "Neil French", "text": "Neil French (Birmingham, Erresuma Batua, 1944 - ) munduko kreatiborik garrantzitsuenetakoa da, haren ibilbide profesionalean 500 sari baino gehiago jaso dituena. Asiako iraultza kreatiboaren aita izateagatik ezaguna da. French-en ustez toreatzailea izateko behar diren hiru osagaiak kreatibo on batek izan behar dituenak dira, hau da, adorea, sormena eta bakoitzarenganako konfiantza izatea.\nBizitza.\nFrench 1944ko irailaren 9an jaio zen Birmingham-en, Ingalaterran. 16 urterekin eskola utzi zuenean, zorren kobratzailea eta entziklopedia saltzailea izan zen. 18 urterekin publizitateko lehen lana izan zuen, Birmingham-eko Sterling Advertising agentzian. Lehenengoz, estudioko laguntzaile bezala lan egin zuen eta bi urte geroago kontu exekutibo izatea lortu zuen.\nUrte bat geroago, agentzia utzi zuen bere bezeroarentzat lan egiteko, motorren ekoizlea zena. Enpresa itxi zenean Espainiara joan zen eta han bi urte egon zen, toreatzaile, zerbitzari eta abeslari moduan.\nIngalaterrara bueltatu zenean, agentzien munduan lan egiten jarraitu zuen. Birmingham-eko agentzia txiki batean egin zuen lan kontu exekutibo moduan eta gero Londresen publizitatearen alde kreatiboa ezagutu zuen. Lehenengo, copy moduan eta ondoren arte zuzendari bezala.\n1970. urtean bere agentzia propioaren bazkidea bihurtu zen, Blacker Hyde Associates. Bitartean, diskoteka eta kontzertu areto baten jabe izan zen. Judas Priest taldearen managerra ere izan zen. Blacker Hyde Associates agentziak 1978an porrot egin zuen eta horrek ere Neil French ekonomikoki akabatu zuen. Clement Franklin Powel agentzian laburki egon zen eta gero Asian lan egin zuen. 1980an 3 egun zuzendari kreatibo moduan egon zen Singapurren Batey Ads agentzian. Londresera bueltatu zen, baina 1983an Singapurrera berriro joan zen Michael Ball kontratatuta. Michael Ball Ogilvy &amp; Mather Asiaren exekutiboa zen eta bertan Neil French zuzendari kreatibo moduan lan egin zuen. 1986an Batey Ads agentzian lan egin zuen zuzendari kreatibo bezala eta sei hilabete geroago Ball Partnership agentzian Michael Ball-entzat lan egin zuen. Agentzia WCRS-k erosi zuenean Neil French presidenteordea izendatu zuten.\n1994an Ball agentzia utzi zuen eta freelance eta telebistako iragarkiak zuzentzen lan egin zuen. 1995an Ogilvy agentzian zuzendari kreatibo erregionala izan zen Asia/Pazifikorako. 1998an agentziako munduko zuzendari kreatiboa izendatu zuten.\nAsiako iraultza.\nFrench-ek Asian izan zuen arrakasta hainbat faktoreengatik izan zen. Bertako publizitate industria hastapenetan zegoen. Neil bere ikuspegia irakatsi zien Asiako gazteei. Neil French-en estiloa ikuspuntu ikus-minimalista, diseinuan dotoretasuna eta elementu grafikoen aurrezpena da. Testua copy luzea da eta tonu literario, sofistikatu eta inpertinentean idatzia dago.\nKanpaina polemikoak.\nKanpaina polemikoak egitea gustatzen zaio. Horren adibide Chivas Regal-entzako kanpaina da. Johnnie Walker zen marka liderra, Chivas merkeagoa zen eta salmentak beherakadan zeuden. Horregatik, Chivas-en prezioa igo zuten eta jendeari ezin zuela ordaindu esan zioten. Funtzionatu zuen. Neil French-ek iragarkietan ez zuen produktuaren etiketa erakusten, whiskien aditua izanez gero produktua ezagutzeko gai izan behar zelako. Testua txikia zen eta maiuskuletan zegoen. Targetak orrira hurbildu behar zen testua irakurtzeko. Iragarkietan espazio zuri asko zegoen, harrokeria izango balitz bezala: \u201cbegira, orri osoa erosi dugu eta zatitxoren bat besterik ez dugu erabiltzen\u201d. Kanpaina bukatu zenerako Chivas lehen marka bihurtu zen.\nKanpaina polemikoen beste adibide bat eta mito bihurtu dena publizitate munduan, XO gargardoarentzako kanpaina da. Singapurren 1990 hamarkadan Neil French-ek marka sortu zuen, ezaugarri nagusiena alkohol kantitate handia duela esaten. Ezaugarri horrekin iragarkiak egin eta egunkarian jarri zituen. Jendea tabernetara joan zen XO garagardo eske, baina, ez zen existitzen. Kanpaina honen helburua inprimatutako euskarrien bideragarritasuna frogatzeko egin zuen. Bezero batzuen ustez, garagardoa edo xanpu bezalako produktuak telebistan soilik iragarri ahal ziren eta kanpaina honen bidez iritzi hauek aldatu nahi ziren. Gainera, Neil French-ek arauak hautsi zituen, garagardoaren irudia indartsuegia zelako, iluna.\n2005ean Toronton Neil French hitzaldi bat eman zuen eta bertan publizitatean lan egiten duten emakumeen lana mespretxatu zuen. Hori esan zuen galdetu ziotenean zergaitik emakumeak ez dauden sormen goreneko rankinean . Horren ondoren, izugarrizko polemika sortu zen. Gerora, Neil French haren hitzak argitu zituen esanez ez zuela hori esan, berak esan nahi zuena izan zela emakumeak ezkontzen eta umeak izaten jarraitzekotan ez zirela zuzendari kreatibo izatera ailegatuko. Honen guztiaren ondoren, WPP-eko munduko zuzendari kreatiboa izateari utzi zion."}
{"id": "368709", "revid": "1545", "url": "https://eu.wikipedia.org/wiki?curid=368709", "title": "Ram\u00f3n Luis Valc\u00e1rcel Siso", "text": ""}
{"id": "368710", "revid": "6327", "url": "https://eu.wikipedia.org/wiki?curid=368710", "title": "Ram\u00f3n Ortiz Zarate", "text": ""}
{"id": "368711", "revid": "1545", "url": "https://eu.wikipedia.org/wiki?curid=368711", "title": "Rasipuram Krishnaswami Narayan", "text": ""}
{"id": "368712", "revid": "1545", "url": "https://eu.wikipedia.org/wiki?curid=368712", "title": "Raymond Fischer", "text": ""}
{"id": "368713", "revid": "201", "url": "https://eu.wikipedia.org/wiki?curid=368713", "title": "Sofia Chotek", "text": ""}
{"id": "368714", "revid": "201", "url": "https://eu.wikipedia.org/wiki?curid=368714", "title": "Sophie Chotek von Chotkowa", "text": ""}
{"id": "368715", "revid": "201", "url": "https://eu.wikipedia.org/wiki?curid=368715", "title": "UVA", "text": ""}
{"id": "368716", "revid": "201", "url": "https://eu.wikipedia.org/wiki?curid=368716", "title": "UVB", "text": ""}
{"id": "368717", "revid": "201", "url": "https://eu.wikipedia.org/wiki?curid=368717", "title": "Monumentu megalitiko", "text": ""}
{"id": "368718", "revid": "90204", "url": "https://eu.wikipedia.org/wiki?curid=368718", "title": "Varg Vikernes", "text": "Varg Vikernes \u2014 ahoskatua; jaiotzez Kristian Vikernes\u2014 (Bergen, Norvegia, 1973ko otsailaren 11) musikaria, konpositorea, abeslaria eta Norvegiako black metalaren aitzindarietako bat da. 1993an, Mayhem bandako kide zen \u00d8ystein \"Euronymous\" Aarseth erail zuela-eta, 16 urteko kartzela zigorra ezarri zioten. \"Count Grishnackh\" (Grishnackh kondea), izena ere eman ohi zaio, hori baitzen Norviegiako hasierako black metalean erabiltzen zuen izena. Burzum bandaren sortzailea ere bada; eta, egun, bera da kide bakarra.\nBizitza.\nKristian Vikernes Bergenen (Norvegia) jaio zen 1973ko otsailaren 11n. Ez zuen izena gustuko, \"kristau\" esan nahi zuela-eta. Burzum banda sortu zuenean, izena aldatu zuen eta \"Varg\" hartu zuen, norvegiarrez, \"otso\". Era berean, \"Count Grishnack\" ezizena ere erabili ohi izan du.\nVarg Vikernes instrumentu ugari jotzen hasi zen nerabezaroan eta, 1988 edo 1989 inguruan, 15-16 urte zituenean, \"Kalashnikov\" banda sortu zuen, laster izena aldatu eta \"Uruk-hai\" deituko ziona. Vikernesen ustez, ez zen balio handiko taldea.\n1989an, \"Old Funeral\" bandako kideak ezagutu zituen eta urte pare batean elkarlanean ibili zen haiekin.\nGero, \"Burzum\" proiekturako hasi zen lanean. Beti egin ditu haren letrak, abestu du eta ia instrumentu guztiak jo ditu. Abestien nahasketak ere Vargek egin ditu.\n\"Burzum\"en lehen albumak izen homonimoa hartu zuen: \"Burzum\" eta 1992ko martxoan atera zuen Deathlike Silence Productions (DSP) zigiluak. Zigilu hau \u00d8ystein Aarsethena zen, \"Euronymous\" ezizenez ezagunagoa. Helvete denda ere bere jabetza zen eta bertan saldu zituzten kopiak. Horrela, \"Burzum\" Inner Circlen sartu zen, Norvegiako ia \"black metal\" banda gehienak bildu zituen erakundea, \"Mayhem\" lider.\nAarseth idei bortitzak eta megalomanoa mitologia bikingo eta nazionalismo zertzeladaz hornitu zen eta jarraitzaile sutsuak lortu zituen. Hilerriak profanatu, apaizei heriotza mehatxuak egin eta abar, kristautasuna Norvegiatik at bota nahi omen zuten eta politeismo paganoa berrezarri, Odinismoa. Gauzak mugatik haratuago eramanez, suizidio bat, eliza batzuk erreta eta bi erailketa izan ziren, behintzat. Haietako bat lehen Vikernesen lagun zen Aarseth bera izango zen eta lagunaren eskuetan gainera.\nVikernes hitzetan, \"Euronymous\"ek ez zuen nahiko dirurik proiekturako eta berak utzi behar izan zion hari 5.100 dolar. Kopiak saldu eta irabaziak izan zirenean, Vikernesek dirua berreskuratzeko itxaropena zuen, baina ez zen horrela izan eta erabat haserretu zen harekin. Vikernes bere ekoizpen propioa sortzen saiatu zen, \"Cymophane\", eta, 1993ko abuztuan, horrela atera zuen \"Det Som Engang Var\".\nUrte horretan, Vikernes baxu izan zen \"Mayhem\" bandan, \"Euronymous\"en ondoan, \"De Mysteriis Dom Sathanas\" diskoa atera zutelarik.\nHaserreak haserre, Vikernes Helvete dendak eta Deathlike Silence zigiluak aurreko garaian izan zuen arrakasta mantentzen saiatu zen. Horregatik eskaini zuen elkarrizketa ospetsua. Hainbat eliza erre ziren eta Vergen hitzetan bera, beste musikari batzuk bezala, sute haien atzean zegoen. Oso positiboa ez bazen ere, \"black metal\"ak publizitate handia lortu zuen. Elkarrizketak urak astindu zituen eta \"black metal\"a musikari satanista, kriminal eta asasinoez osatuta zegoela zirudien. Prentsaren esanekin, norvegiar polizia gertaerak ikertzen hasi zen eta Varg atxilo hartu zuten, baina ez zen denbora asko pasatu askatu zuten arte, ez baitzen ebidentziarik aurkitu.\nHonekin guztiarekin, elkarrizketak eta Vikernesen atxiloketak atentzio handiagoa erakarri zuen \"black metal\" jarraitzaileengan. Tamalez, \"Euronymous\"ek ezin zion Helvete dendari aurre egin eta, jarraitzaileen dezepziorako, itxi egin zuen.\nVikernes erabat aldenduta zegoen \"Euronymous\"etik. Tentela zela zioen \"black metal\"arenganako erakargarritasuna eta ez zuela aprobetxatzen jakin. Gainera, atentzioa beregan zentratu nahi zuen eta norvegiar black metalaren buru egin. Vargek \"Euronoymous\"tik urrun ibiltzea erabaki zuen eta honek, bere aldetik, Vargen aurka konspiratu zuen.\nEuronymousen erailketa.\n1993ko abuztuan, bigarren albuma saltzen jarri zutenean, Varg Vikernes gauez joan zen autoan, Bergendik Oslorantz. \"Thorns\" bandaren sortzaile zen Snorre Ruchekin batera zihoan. Vikernesen hitzetan, lagun batek esan zion \"Euronymous\" bera erailtzeko planetan zebilela. Bati baino gehiagori esan omen zion torturatu eta hil nahi zuela.\nElkarren arteko gorrotoa ezaguna zen eta Vikernes bere hirugarren albuma ateratzear zegoen, \"Euronymous\" ekoizpenetik kanpo utziz. \"Euronymous\" atxilo hartua izana zen, kristalezko botila batez gazte batzuk zauritu zituela-eta. Vikernes mehatxua benetakoa zela ziur zen. Beldurrik ez ziola erakutsi nahi zion eta horregatik joan omen zen bere etxera, bere lehiakidearekin aurrez aurre egoteko asmoz.\nVikernesen hitzetan, Oslora iritsi eta telefonoz deitu zion kontratu batez hitz egin nahi zion aitzakian. Snorre Ruch kalean geratu zen zain. 1993ko abuztuaren 10ean, etxe barruan, Aerseth sukalderantz zuzendu zen eta labana eskuan itzuli zen. Erasotzeko saiakerak huts egin zuen, Vikernesek labana kentzea lortu baitzuen eta Aersethek eraikuntzatik korrika alde egin zuen, eskaileretan behera. Vikernesek harrapatu eta borrokan hil egin zuen.\nVikernes desesperatuta itzuli zen Bergen aldera. Egun batzuk lehenago, Vikernes eta elizen suteen kontuez hitz egitean, horrela esan omen zuen Aersethek:\nJabetu gabe zegoen bere heriotza propioaren pronostikoa egiten ari zela. Oystein Aarsethek 23 zauri zituen eta bere burua defendatzeko egin zizkiola atera bazen ere, Vikernes hartu zuten atxilo. Lagun ohiaren heriotzaz gain, Norvegiako elizen suteak ere leporatu zizkioten. 100 urteko eliza hauetako baten hondarrak portada izan ziren \"Aske\"ren lehen bertsioan eta eta edizio pirata bat ere bada, elizaren irudiarekin eta \"Erre ezazu zeure eliza!\" testuarekin.\nEgia esan, Vikernesek ez du gertaera argitu. 2009ko maiatzean askatu zuten. Kartzelatik atera eta gutxira, lanean hasi zen Burzum proiektuan eta diskoak ateratzen jarraitu du.\nEliza kristauak sutan.\n1992ko ekainaren 6an, Fantofteko egurrezko eliza erre zuten, XII. mendean egindako Norvegiako arkitektura tesoroetako bat.\n1993ko urtarrila baino lehen, beste 7 norvegiar elizei gauza bera gertatu zitzaien. Vikernes egin zuten errudun hauetako sute batzuetan: Bergenen, Storetveiteko eliza eta \u00c5sanekoa, Vindafjorden, Skjoldeko eliza, Oslon Holmenkollengo kapera eta suhiltzaile baten heriotza. Bergen kanpoan zegoen Fantofteko elizaren suteaz ere salatu zuten, baina epaimahaiak ez zion errua bota. Epaileentzat epaimahaiaren errorea izan zen, baina ez zuten kasu guztia berriz aztertu nahi izan.\nPrentsak Inner Circle eta \"black metal\"ean zebiltzan bandan norvegiarrak demonizatu zituen, \"Mayhem\", \"Darkthrone\" edo \"Emperor\" bezala.\nBizitza berria.\n16 urte kartzelan egon eta gero, Varg Vikernes baldintzapeko askatasuna lortu zuen eta 2009ko maiatzaren 24an kalean zen. Gaur emaztea eta seme-alabekin bizi da Telemarken, Norvegian.\nBerehala atera zuen lehen diskoa: \"Belus\"\nOdinista izaten jarraitzen duela dio eta herrialde nordikoen antzinako jainkoak gurtzen ditu."}
{"id": "368719", "revid": "336", "url": "https://eu.wikipedia.org/wiki?curid=368719", "title": "Keep Calm and Carry On", "text": " (euskaraz: egon lasai eta jarrai aurrera) 1939. urtean Erresuma Batuko Gobernuak argitaratutako kartel bat da, Bigarren Mundu Gerra hasi baino hilabete batzuk lehenagoko egonezina eta beldurra lasaitzeko asmoz. Kontuan izan behar da Ingalaterra inbasio arriskuan zegoela. Oso gutxi erabili zen eta ez zuen hedapen handirik izan.\nIragarki moduko hau 2000. urtean berraurkitu zuten eta geroztik asko erabili izan da, gehienbat dekorazio eta parodia arloetan. Garai hartako oso poster gutxi aurkitu izan dira. 2012ra arte soilik 2 kartel originalen berri izan da baina urte horretan \"\" telebista saioan beste 15 ere erakutsi ziren.\n1939ko lan honek aldaera asko izan ditu, gehienak parodia moduan eginak, beti ere esaldi berbera errotzat izanda."}
{"id": "368720", "revid": "58701", "url": "https://eu.wikipedia.org/wiki?curid=368720", "title": "Ikono", "text": "Ikonoa (grezieraz \u03b5\u1f30\u03ba\u03ce\u03bd, \"eikon\": \"irudia\") erlijiozko gaia izaten duen irudia da, gehienetan pintura edo behe erliebea, sarritan itxura zurrunekoa. Bizantzioko artean eta Eliza ortodoxoan asko erabiltzen da. Ikonoetan Jesu Kristo, Ama Birjina eta santuak agertzen dira. Asko Erdi Aroan egindakoak dira eta, nahiz egilearen izena ezezaguna izan, munduko museo hoberenetan (Moskuko Tretiakov Galeriak du bildumarik aberatsena) gordetzen diren arte obra txit ederrak dira."}
{"id": "368721", "revid": "90204", "url": "https://eu.wikipedia.org/wiki?curid=368721", "title": "Peter Minuit", "text": "Peter Minuit, Pierre Minuit edo Peter Minnewit (Wesel, 1580 - Saint Christopher, 1638ko abuztuaren 5a) Herbeherea Berriak kolonia nederlandarren zuzendari nagusia izan zen 1626 eta 1633 urte bitartean, eta, 1638an, Suedia Berria kolonia suediarra sortu zuen. Tradizioaren arabera, 1626ko maiatzaren 24an, Minuitek Manhattan uhartea bertako aborigenei erosi zien 60 \"guilder\" edo \"gulden\"en truke (egungo 24 estatubatuar dolar).\nBiografia.\nPeter Minuit, Pierre Minuit edo Peter Minnewit Wesel, 1580an jaio zen Weselen. Erreformaren ondoren, protestante eta katolikoen arteko tentsio erlijiosoa nabaria zen eta Hogeita Hamar Urteko Gerra ezinbesteko gertatu zen. Minuit familia valoniarra Tournaitik etorria zen eta Habsburgotarren Herbehereetako gobernu katolikoari ihes egin eta Wesel hirian errefuxiatu zirenetakoa zen.\n1625eko abenduan, 45 urte zituenean, Mendebaldeko Indietako Konpainia holandarrak Herbeherea Berrietako hirugarren Zuzendari Nagusia izendatu zuen Minuit. Ipar Amerikarantz nabigatu zuen eta, 1626ko maiatzaren 4an, koloniara iritsi zen.\nTradizionalki, esan ohi da, 1626ko maiatzaren 24an, Minuitek Manhattan uhartea erosi ziela bertako indigenei (ziurrenik \"lenape\" tribukoak) 60 guldenen truke. Transakzio hau, normalean, aldebakarrekotzat ikusia dago, holandarraren probetxurako, eta are gehiago, Manhattango istorio herrikoi baten arabera, Minuitek okerreko tribuari (Long Islanden bizi ziren \"carnesiei\") erosiko zion uhartea.\n1631n, Mendebaldeko Indietako Konpainia holandarrak Minuit kargutik kendu zuen eta hau Europara itzuli beharrean izan zen. Era berean bota zuten konpainiatik bere laguna zen Willem Usselincx eta honek ohartarazi zuen Minuit Suediaren ahaleginetaz. Delaware ibaian kolonia bat sortu nahian zebilen, Herbehereak Berrien hegoaldean. 1636 edo 1637 inguruan, Minuitek Samuel Blommaert eta gobernu suediarrarekin negoziatu zuen Mundu Berrian kolonia suediar bat sortzeko. Delaware ibaiaren ibilbidean kokatuta, antzina holandarrek erreklamatzen zuten lurraldearen barnean, Suedia Berria deituko zioten.\n1638ko udaberrian iritsi ziren Minuit eta bere lagunak Swedes'Landing (gaurko Wilmington) izeneko tokira. Minuitek Fort Christina eraiki zuen urte horretan eta Stockholmera itzuli zen beste kolono talde baten bila. Dirua aurreztu nahian, Europara joan aurretik Karibetik pasatzen zen tabako itsasontzi bat hartu zuten horretarako. Saint Kitts eta Nevis uharte inguruan, zikloi tropikal batek harrapatu zituen eta Peter Minuit eta gainontzeko eskifaia hantxe hil zen 1638ko abuztuaren 5ean ."}
{"id": "368722", "revid": "17", "url": "https://eu.wikipedia.org/wiki?curid=368722", "title": "Hots zuri", "text": ""}
{"id": "368725", "revid": "512", "url": "https://eu.wikipedia.org/wiki?curid=368725", "title": "Talgo (enpresa)", "text": "Talgo enpresa, egungo erregistroan \"Patentes Talgo\", 1942an sortu zen espainiar tren-industriaren barneko enpresa bat da. Izena akronimoa da, eta \"Tren Articulado Ligero Goicoechea-Oriol\"etik dator. Talgo, batez ere, tren ekoizlea da, baina trenak eta trenetarako ekipoak mantentzeko zerbitzuak ere egiten ditu. Talgo enpresaren fabriketako bat Rivabellosan (Araba) dago.\nHistoria.\n\"Patentes Talgo\" 1942an sortu zen Jos\u00e9 Luis Oriol Uriguen finantzatuta, Alejandro Goikoetxeak diseinaturiko tren mota berria merkaturatzeko xedean.\n40. hamarkadan, prototipo berriak garatzen aritu zen eta ustiapen komertzial egonkorragoa\n50ekoan lortuko du. Gero, enpresak tren ugari diseinatu du eta teknologia berri eta iraultzaileak txertatu ditu haietan.\nAEBetara edo Alemaniara ere esportatu badu ere, historian zehar Renfe izan da Talgoren bezero nagusia eta berak erosi dio ekoizpenaren munta handiena. Beste enpresa batzuekin ere akordioak egin ohi ditu, elkarlaneko proiektuak sustatuz edo fabrikatutako trenen mantenua bideratuz.\nEgun, atzerrirako salmentak igo dira eta honek Espainiako eskariaren beherapena leuntzen lagundu du. Talgok filialak ditu Alemania, AEB, Errusia, Bosnia eta Kazajstanen; azken honetan, 2010ean, 300 milioi dolarreko balioa izango zuten 420 bidaiari kotxeren eskaria lortu zuen eta, ekainean, Errusiarako 100 milioi euroko balioko zuten 7 trenen eskaria lortu zuen..\nTren ekoizpena.\nTalgo enpresaren produkturik nagusiena Talgo trena da, bidaiarientzako bereizgarri espezifikoak dituen tren mota deformaezin bat, enpresaren hasieratik diseinu berezia duena.\nBeste enpresa batzuekin elkarlanean, Talgo enpresak garraiorako lokomotora bereziak ere egin ditu: 350, 352, 353, 354 eta 355 serieak, alegia.\nElkarlanean era berean, Talgo enpresak muturrean trakzio berezia eransten dioten automotoreak ere fabrikatzen ditu. Hauetakoak dira Renferen 112 edo 730 serieak eta aurreratuagoa den Avril G3."}
{"id": "368727", "revid": "512", "url": "https://eu.wikipedia.org/wiki?curid=368727", "title": "Leon VI.a Jakituna", "text": "Leon VI.a, izengoitiz Jakituna edo Filosofoa (, \"Le\u014dn VI ho Sophos\", 866ko irailaren 19a \u2013 912ko maiatzaren 11). Bizantziar enperadorea izan zen 886-912 bitartean. Bulgariarren aurkako gerra galdu zuen 893. urtean eta Sizilia 907an. Erromara hurbiltzen saiatu zen eta zentralizatu egin zuen bere gobernua. Basilio aitak hasitako \"Basilikak\" (887-893) legeei buruzko obra argitaratu zuen. Bere anaia Alexandro izan zuen ondorengo."}
{"id": "368729", "revid": "512", "url": "https://eu.wikipedia.org/wiki?curid=368729", "title": "Leon V.a Armeniarra", "text": "Leon V.a Armeniarra (, \"Le\u014dn V ho Armenios\"; ; 775 \u2013 820ko abenduaren 25a) Bizantziar enperadorea izan zen 813-820 urteetan. Militar iaioa zen. Estatu kolpe baten ondoren iritsi zen aginpidera. Konstantinopla bulgariarren erasotik libratu eta gero, ikonoklasta gisa agertu zen. Nizeforo patriarka kargutik eraitsi ondoren, ikonoen eztabaida bultzatu (815-842) eta ikonozaleei esetsi zien. Mikel Amoriarraren aldekoek hil zuten, Santa Sofia herrian, 820. urtean."}
{"id": "368730", "revid": "336", "url": "https://eu.wikipedia.org/wiki?curid=368730", "title": "Islamiar Kairo", "text": "Islamiar Kairo Egiptoko hiriburuko hirigune historiko eta auzoa da, meskitez eta islamdar monumentuez beterik dagoena. 969an fatimitar kalifeek sortua, bere errege-jauregia izan zen, hiriburu ekonomiko eta administratiboa gertuko Fustat izanik. Amr ibn al-As ek Fustat sortu zuen 641ean Egipto konkistatu zuenean, Alexandria ordezkatzeko.\nGizateriaren Ondare.\nUNESCOk 1979an Kairoko hirigune historikoaren 524 hektarea Gizateriaren Ondare izendatu zuen. Guztira bost kokaleku ziren:"}
{"id": "368731", "revid": "336", "url": "https://eu.wikipedia.org/wiki?curid=368731", "title": "Wadi Al-Hitan", "text": "Wadi Al-Hitan (arabieraz: \u0648\u0627\u062f\u064a \u0627\u0644\u062d\u064a\u062a\u0627\u0646\u200e, \u00abbaleen uadia\u00bb) Egiptoko mendebaldeko basamortuan dagoen harana da, baleen lehenengo azpiordenaren (\"Archaeoceti\") aztarna fosilak dituena. Aztarna hauek espezieen eboluzioaren erregistro nagusienetariko bat osatzen dute, animalia lehortar bat urtar nola bilakatu zen azaltzen duena.\nHori zela eta 2005ean UNESCOk Gizateriaren Ondare izendatu zuen."}
{"id": "368738", "revid": "6327", "url": "https://eu.wikipedia.org/wiki?curid=368738", "title": "Isabel II.a", "text": ""}
{"id": "368739", "revid": "119347", "url": "https://eu.wikipedia.org/wiki?curid=368739", "title": "Abu Mena", "text": "Abu Mena Egiptoko monasterio koptoa izan zen, kristautasunaren hasieran erromesaldi-lekua izan zen. Alexandriatik 45 kilometrotara hego-mendebalderantz kokatua, UNESCOk 1979an Gizateriaren Ondare izendatu zuen.\nSan Menas Alexandriakoaren ustezko hilobia, Konstantino Handiak bertan eraiki zuen basilika bat. VII. mendean, arabiarrek eskualdea konkistatu zutenean eraikinak erraustu eta egun aztarnak besterik ez dira gelditzen. Gainera, inguruko nekazaritzak maila freatikoa gutxitu eta egun arriskuan dago."}
{"id": "368741", "revid": "448", "url": "https://eu.wikipedia.org/wiki?curid=368741", "title": "Alfontso I.a Borrokalaria", "text": ""}
{"id": "368742", "revid": "448", "url": "https://eu.wikipedia.org/wiki?curid=368742", "title": "Alfontso Gudularia", "text": ""}
{"id": "368743", "revid": "1545", "url": "https://eu.wikipedia.org/wiki?curid=368743", "title": "Santa Katalina monasterioa (Sinai)", "text": "Santa Katalina monasterioa (; ), Antzaldatzearen Monasterioa ere deitua, Egiptoko Sinai penintsularen hegoaldeko Santa Katalina mendiaren magalean dagoen monasterio ortodoxo garrantzitsua da. 1.570 m-ko altueran dago, eta oraindik martxan dagoen munduko monasteriorik zaharrenetako bat da. Bere eremua (barrutia eta ondoko lorategiak) Sinaiko Eliza ortodoxoarena da, eliza autonomo ortodoxo grekoa, baina Jerusalemgo Eliza Greko-Ortodoxoari kanonikoki lotua.\nIkono-bilduma baliotsua du eta, Vatikanokoaren ondoren, munduko eskuizkribu zaharren bigarren liburutegia da. Hogei bat monje ditu, gehienak jatorri grekokoak. \"Basamortuaren bokazioa\" duten nobizioak biltzeko leku nagusia Santa Katalina monasterioak Atenasko Ambelokipi auzoan duen \"metochion\"-a (ekialdeko tradizio ortodoxoaren barruan eliza baten enbaxada den eliza) da.\nUNESCOk Gizateriaren ondare izendatu zuen 2002an, munduko monasteriorik zaharrenetariko bat delako, Egipton ere dagoen San Antonio monasterioarekin batera.\nSanta Katalina Alexandriakoaren ustezko ehorzlekuan kokaturik, Justiniano I.ak eraiki zuen Moisesek zuhaixka sutan ikusi zuen lekuan.\nMonasterioaren zati txiki bat baino ez da bisitatzen, baina horri lotutako tradizio ugariek (sasia sugarretan, Moisesen putzua, Sinai mendia...) erromes eta turista asko erakartzen dituzte. Jendetza horri erantzuna emateko, Santa Katalina hotel-hiria gertu garatu da.\nHistoria.\nIII. mendetik aurrera, Egipton bakarrik bizitzea aukeratzen dute monje batzuek, eta erretiratutako leku bat lortzen dute. Horrela garatzen dira eremitak Sinain, III. mendearen amaieratik. IV. mendearen amaieran, Egeriaren \"Itinerarium ad Loca Sancta (Leku Santuetarako ibilbidea)\" bidaia-liburuak aipatzen du hainbat monje ermitau bazirela inguruan, jazarpenetatik ihes egin zuten lehen kristauak iritsi eta mende bat geroago.\nIa edozein instalazio monastikori lotutako legenda baten arabera, Helena erromatar enperatriz eta Konstantino I. enperadorearen amak, 337. urtean kapera bat eraiki zuen Sinai mendiaren magalean, Bibliako Irteera Liburuan aipatzen den \"Sasia sugarretan\" dagoen lekuan (Irteera 3 1-22). Ama Birjinari eskaini zion. Gaur egun zuhaixka gisa agertzen dena laharra edo sasia da (\"masusta-arbola\" ere esaten zaio); diotenez, han daukaten laharra Biblian aipatzen den bera da; horregatik, hiru erlijio handirentzako leku sakratua da: judaismoarentzako, kristautasunarentzako eta islamarentzako.\nVI. mendean, basamortuko tribu nomaden erasoetatik babestu nahi duten erlijiosoek monasterio gotortua altxatzeko eskatu diote Justiniano enperadoreari. Justinianok bizantziarren basailu arabiarren artean aukeratutako familiak bidaltzen ditu hura zerbitzatu eta defendatzeko. Seguruenik, 548tik 562ra bitartean eraikiko da, Stephanos arkitektoak gainbegiratuta. Mendebaldeko sarrerako atearen goiko aldeko inskripzio greko eta arabiarrek 527. urtea ematen dute sorreraren urtea bezala. Hala ere, inskripzio horiek gutxi egiaztatutako iturri zaharretan oinarritzen dira.\nSan Juan Klimakos da monasterio horretan 40 urtez bizi izan zen monjerik ospetsuena. Anastasio Sinaita bertako higumenoa, laiko edo kleriko monastikoa monasterioko komunitateak buru gisa hautatua, da VII. mendearen bigarren erdian.\n630eko hamarkadan, Amr ibn al-Asen arabiar armadek konkistatu zuten Sinai, Arabiatik ekarritako tribu beduinoekin batera. Lehen bi gerra arabo-bizantziarrek eragin handia izan zuten ibilbide komertzialetan, Sinai biztanle sedentarioez hustu zen; prozesu hori III. mendean hasia zen persiarren eta bizantziarren arteko gerretan. Kondairak dioenez, arabiarrek oso ondo errespetatu zuten monasterioa, eta inguruko beduinoak ere lekuko zaindari bihurtzen zituzten. Babes hori gaur egun arte mantendu da. Izan ere, musulmanek monasterioa \"Dar el Ahd\"-en kokatzen dute, tradizio musulmanaren munduaren zatiketaren kategoria, itunen edo aliantzen eremua. Honen ondorioz, Santa Katalinak, islamean, \"de iure\" leku santu babestuaren estatusa du eta Mahoma profeta musulmanak berak VII. mendean idatzi zuen \"Ashtiname\"-a , babes-konpromisoa, Sinai penintsulako Santa Katalina monasterio ortodoxoari emateko. Aldiz, komunitate monastikoak kapera bat meskita bihurtzeko baimena ematen du, Fatimatar Kalifa-Herria garaian, orain hutsik dagoena. Egia esan, monasterioaren eta ondoko tribu nomaden arteko harremanak anbiguoak dira: aldatzen dira merkataritza-harremanen (erromesen garraioa, merkantzien hornidura monastegirako), eta indarkeriaren eta xantaiaren artean. Testuinguru horretan sortu zen Gabaliya tribuaren tradizioa. Tribuaren egungo ondorengoak gida turistiko eta monasterioaren zaindari gisa ari dira, eta sortu zenetik haren zerbitzura egon dira.\nBakartasunari eta izen onari esker, monasterioak VIII. mendeko aldi ikonoklastari ihes egiten dio eta ondare ikonografikoa gorde dezake. Gurutzadetan ere babestuta dago.\nMonasterio gotortu honen bihotzean, bizantziar erritukoa eta Jerusalengo patriarkatuaren mendekoa, Antzaldatzearen eliza dago, Stephanos arkitektoak bere mosaiko famatuarekin egindako \"katholikon\"a edo eliza nagusia dago. Justiniano enperadorearen garaikoa da eta \"sasia sugarretan\" egon omen zen lekuan eraikia. Lehenbizi Mariari eskainia, monasterioa Alexandriako Santa Katalinari kontsakratu zioten gero, zalantzarik gabe IX. mendean, santuaren gorputza aurkitzen den garaian. Gorputza, tradizioaren arabera, ondoko mendian omen zegoen; mirariz eraman zuten aingeruek eta ermitau batek aurkitu zuen. Gorpua sarkofago batean sartzen da \"katholikon\"aren aldaretik hurbil, eta \"Sancta Maria de Rubo\" izena zuen monasterioak santu berriaren izena hartzen du orduan. Santa Katalinarekiko debozioa oso gustukoa izan zen Mendebaldean, bereziki Normandiako dukeen bultzadapean, eta horrek, X. mendearen amaieratik aurrera, Sinai alderako mendebaldeko erromesaldiak eragiten ditu. Erromesaldia Jerusalem bisitatuz egiten dute. Hiru edo lau eguneko egonaldia besterik ez dute egiten monasterioan. Denbora horretan, monjeek abegi ona eskaintzen diete, noble erromesek monasterioaren jangelan grabatutako armarriek oraindik frogatzen dutenez.\nErdi Aroan, urtero milaka erromes erakartzen ditu monasterioak. XIV. mendetik aurrera, ikasturtean zehar egiten den erromesaldia gainbehera dator, \"Devotio moderna\" mugimenduarengatik; mugimendu horrek erromesaldi espirituala, barnekoa eta erlijio-gerrak lehenesten ditu. Monasterioa pixkanaka hondatzen ari da, eta 1592an zaharberritu zuten Valakiako Alejandro III. printzearen dohaintza batekin.\n1799an, Bonaparte jeneralaren Egiptoko kanpainan, Kl\u00e9ber jeneralari, bere arma-lagunari, monasterioaren iparraldeko harresia berritzeko agindu zion. Barrutiaren goiko aldea bloke txikiagoekin eta landu gabeekin finkatzen du. Erromesaldiak gutxitzen jarraitzen du, monasterioak ez ditu urtean 100 erromes baino gehiago erakartzen 1950 urtearen erdialdean.\nMonjeen kopuruak asko jaitsi da, erlijio-jaierarekin batera, eta gaur egungo komunitatea hogei bat monjek osatzen dute (Erdi Aroan, berrehun monjek). Egiptoko gobernuak garraio- eta ostalaritza-azpiegitura bat garatu du 1960ko hamarkadaz geroztik, nazioarteko turismoa eta erromesaldiak berraktibatuz, baina Estatu Islamikoa erakundeak 2017ko apirilaren 18an monasterioaren aurrean egin zuen atentatu jihadistak frogatu zuen Mahoma profetaren \"Ashtiname\"-a edo babes-konpromisoa dagoeneko ez dela errespetatzen eta turismoa arriskutsua bilakatu dela.\nDeskribapena.\nArkitektura.\nTokiko granito gorriko bloke eskuairatutako harresia zulatuta dago gezileihoz dago, eta toki batzuetan hainbat sinbolo kristau grabatuta daude: Maltako gurutzea, monogramak, etab. Brontzezko kanoi txikiek barneko ingurabidea burutzen dute. Esparrua laukizunena da (85 m. x 74 m.) eta angeluak lau puntu kardinaletara begira daude. Altuera 12 eta 15 metro bitartekoa da eta 1,65 metroko lodiera du.\nHogeita lau kapera ditu barrutiak, eta, batez ere, oinplano basilikaleko Antzaldatzearen eliza, absidea eta nartexa dituena. Aldarearen eskuinaldean, baldakin baten azpian, erlikiontzi batdago, marmolezko sarkofago bat, Santa Katalinaren bi erlikia, burua eta ezkerreko eskua. Gregorio monjeari esker, kanpandorre neoklasikoa 1871n eraiki zuten, eta bederatzi kanpai ditu, horietako bat zaharra, egurrezkoa, Errusiako Alejandro II.a tsarrak eskainiak. Burualdean, absidioloan, kapera bat (\"Sasia sugarretan\" kapera izenekoa) Moisesek bere bokazioa jaso zuen leku zehatzean eraikia, pasarte hau gogorarazten duen zilarrezko plaka txiki batekin. Garai bateko jantokia, oinplano angeluzuzenekoa, XVI. mendekoa da.\nElizatik hurbil, monasterioak \"Moisesen putzua\" deitutakoa dago, tradizio legendario baten arabera, profetak Jetroren alabak ezagutu zituen lekua.\nMonasterioak Goi Erdi Aroko egituraren adibide bakarra gorde du.\nArte-ondarea.\nLiburutegi publikoa.\nMonasterioko liburutegia, eskuizkribu oso zaharrak dituelako (1000. urtea baino lehenagokoak), munduko bigarren aberatsena da, Vatikanoko liburutegiaren ondoren. Sinaiko artzapezpikuak baimena eman die pribilegiatu gutxi batzuei hura bisitatzeko. 3.500 bolumen baino gehiago ditu grezieraz (eskuizkribuen hiru laurdenak), koptoeraz, arabieraz, hebreeraz, sirieraz, armenieraz, georgieraz, valakieraz, eslavieraz... Testamentu Berriko eskuizkribu zaharrenetako batzuk ere baditu, baita \"Codex Sinaiticus Syriacus\" ere (San Lukasen Ebanjelioaren siriar-bertsioa); V. mendekoa da, eta Agnes eta Margaret Smithek aurkitu zuten 1892an. Liburutegi horretatik dator ere \"Codex Sinaiticus,\" Bibliaren bertsio grekoaren eskuizkribua, 330 eta 350 urteen artean \"scriptio continua\"n idatzia; hasieran, bi testamentu osoak zituen, baina gaur egun arte \"Septuaginta\"ren zatiak, Itun Berria, Bernaberen Epistola eta El Hermasko artzainaren zatiak baino ez dira iritsi (horrek iradokitzen du azken bi testu horiek Bibliako kanonaren zati izan zitezkeela \"codex\"aren editoreentzat).\nMosaikoak.\nMonasterioak mosaiko ugari ditu, 2.000 ikono greko eta errusiar, kalizak (horien artean Karlos VI.ak emandakoa, Santa Katalinaren atzamarragatik esker onez, Rouenera eraman baitzuen) eta erlikia-ontziak.\nAntzaldatzearen mosaikoa, elizaren absidean, bizantziar mosaiko nabarmenenetako bat da. VI. mendekoa, Ekialdeko elizetako mosaikorik zaharrena da: milioi-erdi tesela baino gehiago (batez beste 5-7 mm-ko aldea dute, batez ere beirazkoak dira, harri naturaleko gorriak izan ezik) absideko 46 m2 estaltzeko erabili ziren. Kristo antzaldatua, eskuineko eskuarekin bedeinkatuz eta gurutze-formako halo batez inguratuta, mandorla urdin batetik irteten da. Zortzi zilar-izpik erakusten dituzte bi profetatan (Moises, \u2020\u039c\u03a9\u03a5\u03f9\u0397\u03f9, zeinak irakaskuntzaren keinu tipikoa egiten duen, eta Elias , \u2020\u0397\u039b\u0399\u0391\u03f9), Itun zaharraren lekukoak, Jesusekin hizketan, Jesusen antzaldatzean, eta beherago apostoluak (Pedro, \u2020\u03a0\u0395\u03a4\u03a1\u039f\u03f9, Juan, \u2020\u0399\u03a9\u0391\u039d\u039d\u0397\u03f9, eta Santiago, \u2020\u0399\u0391\u039a\u03a9\u0392\u039f\u03f9), Itun berriaren lekukoak. Erdiko eszena hau, profeten, ebanjelisten eta apostoluen bustoekin 31 medailoi dituen banda batek eta gurutze bat duen \"clipeus\" baten antzeko disko batek inguratzen dute. Beheko zerrendaren gainean dohaintza egindako 25en izenak ageri dira. Absidearen gailenaren garaipen-arkuaren gainean, \"Agnus Dei\"rantz hegal egiten ari diren diren bi aingeru daude. Aingeruen gainean, ezkerrean, Moisesen eszena bat dago, sasi gartsuaren aurrean sandaliak kentzen, eta, eskuinean, Legearen Taulak erakusten. Aingeruen azpiko bi medailoik Juan Bataiatzailea eta Ama Birjina irudikatzen dituzte.\nMosaikoa hondatu egin zen, batez ere, infiltrazio eta lurrikarengatik, eta Kontserbazio Arkeologikoko Zentroko (Centro di Conservazione Archeologica di Roma) mosaikoen kontserbatzaile- eta leheneratzaile-taldeak hiru zaharberritze-kanpaina egin zituen 1847an, 1959an eta 2005etik 2010era.\nIkonoak.\nGordetako ikonoen artean, B.36 ikonoa da ezagunena. Gurutziltzatze honetan, Kristo hilda dago, burua arantzez koroatuta duela. Estilo eta eskema ikonografikoa bat datoz XI. mendean Jerusalemen egindako \"Christus patiens (\"gurutziltzatu etsia\")\" batekin. Beste ikono batzuetan, hala nola B.50 eta B.51 ikonoetan, estaltzen duen oihala \"colobium\"ak (mahukarik gabeko tunika) ordezkatzen du lehen aldiz. \"Weitzmann\" edo B.51 ikonoa ziurrenik IX. mendearen bigarren erdian egin zen Palestinan. Formatu txikiko irudikapen horiek monjeen debozio pertsonalerako ziren.\nBabesa.\nSinaiko Santa Katalina monasterioa Gizateriaren Ondare izendatu zuen UNESCOk 2002an, Santa Katalina eremuaren barruan\nSanta Katalina Fundazioa irabazi-asmorik gabeko erakundea da, eta UNESCOren gune garrantzitsu hori babestea du helburu. Egitura arkitektonikoen, pintura bitxien eta liburuen kontserbazioa, hein handi batean, antolaketa horren mende dago. Institutuaren helburu nagusia monasterioaren ezagutza sustatzea da, gai horri buruzko argitalpen oso interesgarriekin.\nKulturan.\n\"Erregeen Harana\" (Robert Pirosh-en Valley of the Kings, 1954) filmaren ekintzaren zati bat leku hemen garatzen da (horrek ez du esan nahi filmatu denik, baina monasterioa hainbat ikuspegitan agertzen da). Antimo aitaren pertsonaiak dioenez, monjeek hainbat mende daramate monasterioari atea jarri behar zaion ala ez eztabaidatzen. Pelikulan, kanpoaldearekiko trukeak, pertsonenak barne, egurrezko igogailu-kabina errudimentario samar baten laguntzarekin egiten dira. Kabina hori gurpil horizontal bat biratzen duten zenbait gizonek eragiten dute, Meteora monasterioan bezala. Santa Katalinak, ordea, beti izan du ate bat."}
{"id": "368744", "revid": "448", "url": "https://eu.wikipedia.org/wiki?curid=368744", "title": "Alfontso Borrokalaria", "text": ""}
{"id": "368745", "revid": "6327", "url": "https://eu.wikipedia.org/wiki?curid=368745", "title": "Elisabet II.a Borboikoa", "text": ""}
{"id": "368747", "revid": "56334", "url": "https://eu.wikipedia.org/wiki?curid=368747", "title": "Moderno (argipena)", "text": "Moderno terminoak esanahi zenbait ditu:"}
{"id": "368748", "revid": "17", "url": "https://eu.wikipedia.org/wiki?curid=368748", "title": "Moderno", "text": ""}
{"id": "368750", "revid": "448", "url": "https://eu.wikipedia.org/wiki?curid=368750", "title": "Ipar Hemisferioa", "text": ""}
{"id": "368751", "revid": "448", "url": "https://eu.wikipedia.org/wiki?curid=368751", "title": "Hego Hemisferioa", "text": ""}
{"id": "368752", "revid": "448", "url": "https://eu.wikipedia.org/wiki?curid=368752", "title": "Ipar hemisferioa", "text": ""}
{"id": "368753", "revid": "448", "url": "https://eu.wikipedia.org/wiki?curid=368753", "title": "Hego hemisferioa", "text": ""}
{"id": "368754", "revid": "1545", "url": "https://eu.wikipedia.org/wiki?curid=368754", "title": "Asuan", "text": ""}
{"id": "368755", "revid": "1545", "url": "https://eu.wikipedia.org/wiki?curid=368755", "title": "Siene", "text": ""}
{"id": "368756", "revid": "1545", "url": "https://eu.wikipedia.org/wiki?curid=368756", "title": "Asuango presa", "text": ""}
{"id": "368757", "revid": "1545", "url": "https://eu.wikipedia.org/wiki?curid=368757", "title": "Aswango urtegia", "text": ""}
{"id": "368758", "revid": "1545", "url": "https://eu.wikipedia.org/wiki?curid=368758", "title": "Sharm el Sheikh", "text": ""}
{"id": "368759", "revid": "336", "url": "https://eu.wikipedia.org/wiki?curid=368759", "title": "Postmodernitate", "text": "Postmodernitatea soziologian, filosofian, artean eta literaturan erabiltzen den termino zabala da, modernitatean garatutako arrazoiaren kontzeptuari eta garapenari buruz eszeptizismoa azaldu eta horren hainbat alderdi kolokan jartzen dituena. Terminoa 1979 urtean sortu zen, Jean-Fran\u00e7ois Lyotard frantses filosofoaren eskutik bere \"\" liburuan.\nEzaugarriak.\nPentsamendu postmodernoaren ezaugarri nagusiak hauek dira:\nAntidualismoa.\nPostmodernoek baieztatzen dute mendebaldeko filosofiaren dualismoak sortu zituela eta horrela pentsamendutik beste hainbat perspektiba baztertu zituela. Postmodernismoak pluralismoa eta dibertsitatea onartzen eta sustatzen ditu. \"Besteen\" interesen bilaketa segurtatzen du.\nTestuak zalantzan jartzen ditu.\nPostmodernoek diote testu historiko, literario eta beste hainbat motakoek ez dutela autoritaterik edo atxikitako objektibotasunik, autorearen asmoa agertzen dutela eta ezin digutela esan \u00abegiaz gertatu zena\u00bb. Zehatzago esanda, testu horiek autorearen aurreiritziak, kultura eta era partikularrak islatzen dituzte.\nBiraketa linguistikoa.\nPostmodernismoak hizkuntzak gure pentsatzeko modua moldeatzen duela argudiatzen du, eta hizkuntzarik gabe ezin dela pentsamendurik existitu. Hizkuntzak, beraz, egia sortzen du.\nEgia perspektiba bezala.\nEgia ihardukiaren edo perspektibaren menpe dago. Ez dugu errealitatera, egiaz gauzak diren modura, sarbiderik, baizik eta guri iruditzen zaigunera baino ez."}
{"id": "368760", "revid": "1545", "url": "https://eu.wikipedia.org/wiki?curid=368760", "title": "Postmoderno", "text": ""}
{"id": "368764", "revid": "448", "url": "https://eu.wikipedia.org/wiki?curid=368764", "title": "Wittelsbach-eko etxea", "text": ""}
{"id": "368765", "revid": "448", "url": "https://eu.wikipedia.org/wiki?curid=368765", "title": "San Alberto Handia", "text": ""}
{"id": "368768", "revid": "1545", "url": "https://eu.wikipedia.org/wiki?curid=368768", "title": "Biurteko Aurrerakoia", "text": ""}
{"id": "368769", "revid": "69477", "url": "https://eu.wikipedia.org/wiki?curid=368769", "title": "Ursa Minor (konstelazioa)", "text": ""}
{"id": "368771", "revid": "56334", "url": "https://eu.wikipedia.org/wiki?curid=368771", "title": "Bizantzioko eztabaida ikonoklasta", "text": "Bizantzioko eztabaida ikonoklasta Bizantziar Inperioan, VIII. eta IX. mendeetan, erlijio irudien (ikono) erabilpenari buruz piztutako liskarra izan zen. Ikonoklastek ikonoen erabilpena arbuiatzen zuten, idolatria izan zitekeelakoan. Horretarako hainbat arrazoi ematen zuten, hala nola, Itun Zaharreko Hamar Aginduetan azaltzen den irudien debekua: \"\u00abEz egin idolorik, ez irudirik, goian zeruan, behean lurrean nahiz lurpeko uretan dagoenetik\u00bb\". Ikonoen erabilpenaren aldekoek, berriz, irudien izaera sinbolikoa argudiatzen zuten.\n726. urtean Leon III.ak Konstantinoplako Jauregi Handiko Brontzezko Atearen gainean zegoen Kristoren irudia kentzeko agindu zuen, eta gurutze bat jarrarazi zuen haren ordez. Enperadoreak erlijio irudien gurtza debekatu zuen, eta ikono guztiak suntsitzeko agindu. Ediktu harekin hasi zen aro ikonoklasta. Erlijio irudien aurkakoen eta aldekoen arteko eztabaida gogorra izan zen: mende luzea iraun zuen, eta elkarren aurkako bi taldetan banarazi zuen gizartea. Batetik ikonoklastak zeuden, alegia, nobleak eta goi mailako elizgizonak, enperadorearen gidaritzapean. Hauek Bibliaren erlijio irudien debekuaren interpretazio hertsia egiten zuten, horrek guztiak idolatria ekarriko zuelakoan. Ikur abstraktuetara eta animalia eta landare formetara murriztu nahi zuten erlijio artea. Haien aurkariak, berriz, fraideen gidaritzapean zeuden, eta erlijio irudien aldekoak ziren. Indar handia izan zuten inperioaren sartaldean, eta hori zela-eta enperadorean ediktuak apenas izan zuen eraginik han. Liskar hura, teologia eztabaidak gorabehera, enperadorearen eta Elizaren arteko borrokaren isla zen, aginpidea nork bereganatuko. Liskarrak, azkenean, eliza bereiztea eragin zuen: sartaldeko eliza edo erromatarra, batetik, eta sortaldekoa edo ortodoxoa, bestetik.\nLeon III.aren seme Konstantino V.aren garaian bere gorenean zegoen liskarra. Hark deitutako Hieriako kontzilioan (754) ikonoen gurtza galarazi zen. Kontzilioan Konstantino enperadoreak berak esan zuen ezinezkoa zela beretzat Kristo irudikatzea, zeren eta, Kristoren izate jainkozkoa irudi bidez adierazterik ez bazegoen, haren izate gizonezkoa ere ezin baitzitekeen irudikatu. Azken batean, Kristoren irudi bakarra eukaristian zegoen. Urte hartan bertan hasi ziren irudikatze debekatu haiek irudietatik eta apainduretatik kentzen eta ezerezten: ikonoak erre, mosaikoak igeltsuz estali, hormetako freskoak suntsitu, eta, Kristoren irudien ordez, loreenak edo enperadoreenak jarri ziren leku askotan. Horrela sortu zen lehenengo aldi ikonoklasta esaten zaiona, 787ko Nizeako II. kontzilioa arte iraun zuena, orduan Kristoren irudiak agerian jartzeko baimena eman baitzuten.\nIX. mendean liskar hura berriz sortu baitzen, bigarren aldi ikonoklasta bat izan zen 815-834 bitartean. Azkenik, arazo hura konpondu egin zen irudiak jartzeko eta gurtzeko behin betiko baimena eman zenean."}
{"id": "368776", "revid": "336", "url": "https://eu.wikipedia.org/wiki?curid=368776", "title": "Sabin Zubiri", "text": "Sabin Zubiri Sanch\u00e9z (1922, Bilbo - 2008ko maiatzaren 19a, Bilbo, ) euskal enpresaburu eta politikari abertzale eta jeltzale bat izan zen. EAJrekin lotura zuen familia batekoa zen.\n1950eko hamarkadan Bilboko giro katolikoetan bere gizarte eta kultur jarduerei ekin zien. Ondorioz, maiz atxilotua izan zen. Bere izena hiri honetako lehenbiziko ikastolari ere lotua dagoelarik. 1960ko hamarkadan EAJko kide aktiboa izan zen, 1964ko Gernikako Aberri Eguneko hainbat ekintzetan parte hartu zuen. Bizkai Buru Batzarran Juan Ajuriagerraren eskutik sartuz, 1969an burututako alderdiaren lehenbiziko eraldaketaren ondoren kargu horretan mantendu zelarik.\n1970eko hamarkadan berrosaketa abertzalearen bultzatzaileetako bat izan zen, Mikel Isasi eta Federico Bergaretxe, Luis Maria Retolaza, Primitivo Abad eta Ajuriagerrarekin batera 1974ko Jesus Maria Leizaola Lehendakariaren Gernikarako itzulera klandestinoaren antolatzaileetako bat izan zelarik. Ekintza hauek hainbat atxiloketa suposatu zioten, espainiar ultraeskuinak Bilboko bere dendetako bat lehergailuz suntsitu zuelarik. Bestalde, urte hauetan \"El Ciervo\" aldizkariari loturik eremu katolikoan jarduera handia izan zuen. 1977an 40 urteko klandestinitatearenn ostean EAJko Bizkai Buru Batzarreko kide hautatu zuten, nagusiki alderdiaren ekonomiaz arduratuz. Kargu honetan zegoela Trantsizio Garaiko EAJren lehenbiziko krisi handia bizi izan zuen, 1979ko Bermeoko sabindar eszisioa.\n1980an \"Deia\" egunkaria eta \"Muga\" aldizkaria argitaratzen zituen Iparragirre argitaletxeko administrazio kontseiluan sartu zen. Bere agintean, lehenbiziko aldiz euskal egunkari bat asteko zazpi egunez etenik gabe argitaratu zen. Carlos Garaikoetxearen adiskidemina zen, 1984an Bizkai Buru Batzarrerako bere hautagaitza aurkeztu zuen, Mitxel Unzueta abokatua eta Jesus Insausti \"Uzturre\" sindikalistarekin lehiatuz. Galtzaile artera eta handik bi urtetara EAJko krisi larria jazo zenean, alderdia laga eta Eusko Alkartasunako kide egin zen. Denboraldi honetan bizi laburreko \"Gaur Express\" egunkariaren sortzaileetako bat izan zelarik.\n2008ko maiatzaren 19an zendu zen."}
{"id": "368777", "revid": "17", "url": "https://eu.wikipedia.org/wiki?curid=368777", "title": "Posmoderno", "text": ""}
{"id": "368778", "revid": "1545", "url": "https://eu.wikipedia.org/wiki?curid=368778", "title": "Konstantino V.a", "text": "Konstantino V.a (, \"K\u014dnstantinos V\"; 718 - 779ko irailaren 14a), 741-775 bitartean Bizantziar enperadorea izan zen. Hil ostean etsaiek Kopronimos (, \"Kopronymos\", \"Gorotz-izena\") izen goitia eman zioten.\nLeon III.a Isauriarra enperadorearen semea zen. Bulgariarrak eta Balkanetako eslaviarrak menderatu zituen, baina Ravenna hiria galdu zuen, lombardiarren aurkako guduan (750). Ikonoklasta porrokatua zen eta guztiz kondenatu zuen irudien gurtza."}
{"id": "368779", "revid": "336", "url": "https://eu.wikipedia.org/wiki?curid=368779", "title": "Oportunismo", "text": "Oportunismoa unean uneko egoerako zirkunstantziei etekina ateratzeko jokabideari deritzo, oro har printzipio moralak kontuan hartu gabe. Maila guztietan gerta daiteke, pertsona batek besteekiko harremanetan nahiz goi politikan. Biologian erabiltzen den kontzeptua ere bada, organismo zenbaiten portaera adierazteko."}
{"id": "368780", "revid": "105290", "url": "https://eu.wikipedia.org/wiki?curid=368780", "title": "Korporatibismo", "text": "Korporatibismoa gizarte egitura edo erakunde bateko partaideek euren interes komunei jarraiki talde bateratu moduan duten jokabideari eta jokabide hori aldezten duen dotrina sozialari deritzo. Korporatibismora bultzatu dezaketen interes ekonomikoak nahiz ideologikoak eta izan daitezke. Horrela, erakunde korporatibistak dira sindikatuak, kooperatibak eta alderdi politikoak, besteak beste. Animalietan ere gertatzen da."}
{"id": "368781", "revid": "17", "url": "https://eu.wikipedia.org/wiki?curid=368781", "title": "Korporatibista", "text": ""}
{"id": "368782", "revid": "448", "url": "https://eu.wikipedia.org/wiki?curid=368782", "title": "Elisabet II.a", "text": ""}
{"id": "368783", "revid": "119247", "url": "https://eu.wikipedia.org/wiki?curid=368783", "title": "Eo ipso", "text": "Eo ipso latinezko proposizio bat da, \"berez\", \"bere kabuz, edo bestelako arrazoibiderik gabe\", adierazteko erabiltzen da."}
{"id": "368784", "revid": "336", "url": "https://eu.wikipedia.org/wiki?curid=368784", "title": "Apis (generoa)", "text": "Apis Apidae familiako intsektu himenopteroen genero bat da. Haren barnean sartzen dira benetako erle eztigileak. Aipatzekoa da eztenik gabeko erleak ere (Meliponini leinukoak) eztigileak direla, baina ez direla \"Apis\" generokoak.\n20.000 erle-espezie inguru daude, baina \"Apis\" generokoak zazpi espezie baino ez dira (historikoki, sei eta hamaika espezie artean sartu izan dira generoan), eta 44 subespezie.\n\"Apis\" generoko espezieak.\nHabia-motaren arabera, bi taldetan sailkatzen dira:\nHauek dira espezieak:\nEspezietzat hartu izan dira, halaber, bi hauek:\nBaina subespezietzat hartzen dira sailkapen berrietan: \"Apis cerana nuluensis\", Borneokoa, eta \"Apis dorsata laboriosa\", Himalaiakoa."}
{"id": "368788", "revid": "105290", "url": "https://eu.wikipedia.org/wiki?curid=368788", "title": "Arbalitza", "text": "Arbalitza Santxosoloko mendilerroko gailurren artean mendebaldeagoan dagoena da. Zona mugakidean eta \"zuhaitza\" gaztelaniazko hitzarekiko antzekotasuna gorabehera, badirudi toponimoa \"Arbela\" euskal hitzetik datorrela.\nArbalitzara (683 m.-ra) iristeko ohiko ibilbidea Balmasedako (146 m.) hiribildutik abiatzea da. Hain zuzen, hiribilduaren irudikapen bat gailur honetan dagoen gutunontzian. Gutunontzia ez dago gailurrean bertan, hirurehun metrora baizik, eta bertatik Balmasedaren ikustaldi hobezina dago.\nGailurrera iristeko beste aukera bat Antu\u00f1anotik bertatik (260 m.) zuzenean igotzea da lehenik eta behin Trasmosomos mendixkara ( nahiz eta honela egin ) heldu behar izan beharrik gabe.\nBere magalean tumulu bat dago."}
{"id": "368792", "revid": "105290", "url": "https://eu.wikipedia.org/wiki?curid=368792", "title": "Picomayor", "text": "Picomayor Eskatxabel (669 m, mendebalera) eta La Bre\u00f1aren (652 m, ekialdera) mendixken arteko Trianoko mendien berezko gailurra da. Mendixketako lehenean, Eskatxabelgo trikuharria aurkituko dugu."}
{"id": "368793", "revid": "512", "url": "https://eu.wikipedia.org/wiki?curid=368793", "title": "Leon IV.a Khazariarra", "text": "Leon IV.a Khazariarra (, \"Le\u014dn IV\"; Konstantinopla, 750eko urtarrilaren 25a \u2013 Strongylon, 780ko irailaren 8a) 775-780 urteetan Bizantziar enperadorea izan zen. Konstantino V.aren eta printzesa khazar baten semea zenez, Khazariarra izengoitia eman zioten.\nIkonoklasta izan zen bere emazte Irenen eraginpean. Strongylonen hil zen, bulgariarren aurkako kanpaina katen. Konstantino VI.a semea izan zuen ondorengo."}
{"id": "368800", "revid": "448", "url": "https://eu.wikipedia.org/wiki?curid=368800", "title": "Parisen sabela", "text": " Parisen sabela (frantsesez \"Le Ventre de Paris\") Emile Zolak idatzitako eleberri bat da. \"Les Rougon-Macquart\" sailaren hogei eleberrietatik hirugarrena da. \"L'etat\" egunkarian argitaratu zen atalka, 1873ko urtarriletik martxora arte. Urte bereko apirilean liburu gisa argitaratu zen.\nEleberri hau naturalismo estilokoa da. Emile Zolak gizarte paristarra deskribatzen du barazki, fruta, haragi, arrain, hestebete eta gazten artean, Parisko \"Les Halles\" merkatu nagusiaren inguruan. \"Les Halles\" kristalezko hormak zituen metalezko eraikin erraldoi bat zen. 1854. eta 1870. urteen artean eraiki zuen Victor Baltard arkitektoak, eta ehun urte pasa ondoren suntsitu zuten.\nArgumentua.\nEmile Zolak Florent pertsonaiaren itzulera azaltzen digu. Florent erbesteratuta egon da Cayennen urte batzuetan eta Parisera itzultzen da Quenu bere anaia txikiarengana. Florentek, bere borondatearen aurka, arrain-ikuskatzaile gisa lan egiten du \"Les Halles\" merkatu nagusian, eta bere denbora librea ematen du ume bati irakasten eta politikan aritzen. Burkide batzuekin Frantziako Bigarren Inperioaren aurka konspiratuko du, nahiz eta arrakastarik ez izan.\nEsangura.\nEleberriaren izenburua metafora bat da. \"Les Halles\" merkatu nagusia Parisen benetako sabela da, bi adieratan: alde batetik; Parisera heltzen diren janari guztiak han gordetzen dira eta han geratuko dira digestioa egiten erosiak izan arte; bestetik, han borroka latz bat gertatzen da gauza materialen eta espiritualen artean, han lan egiten duten eta bizi direnen eta gizartea aldatu nahi dutenen artean. Lehenengoak eurenkoi eta insolidarioak dira; bigarrenak, eskuzabalak eta anaikorrak (Frantziako Iraultzaren zentzuan). Horregatik, bi protagonista/antagonista (Florent eta Lisa) bi aldeen ikurrak dira. Claude Lantierren margolariak, zeinaren bidez Emile Zola mintzatzen den, oso ondo azaltzen du egoera Gizenen eta Argalen arteko borrokari buruzko pasarte batean (293. orrialdea). Emaitza jakina da: Gizenek \u2014materialistek, burgesek eta merkatari txikiek\u2014 Argalak \u2014idealistak eta iraultzaileak\u2014 garaituko dituzte.\nEleberriaren amaiera oso ezezkorra da: Florent berriro erbesteratuta, Claude Lantier merkatutik paseatzen ari da eta \"\u201cesnaera alaia sumatzen zuen soinuz beteriko merkatu nagusian, elikagai pilaz mukuru zegoen auzo hartan. Sendaketaren pozaren antzekoa zen hura, urdaileko minaren zamatik arindutako jendearen ardaila ozena\u201d\" (412. orrialdea). Narratzaileak, Clauderen bidez, pertsonaia guztiak gainbegiratzen ditu eta azken esaldi honekin amaitzen du eleberria: \"Bai maltzurrak pertsona zintzoak!\"\" (414. orrialdea). Esaldia eleberriaren sintesia ere bada.\n\"Les Halles\" merkatu nagusia eta \"Saint-Eustache\" eliza.\n\"Les Halles\" merkatu nagusia eraikitzeko Parisko auzo oso bat suntsitu behar izan zen, Erdi Aroan sortu zen auzo bat, hain zuzen. Suntsitu ez zuten eraikin bakarra \"Saint-Eustache\" eliza izan zen. Emile Zolak aurkakotasun argi bat ikusten du bi eraikinen artean: \"Saint-Eustache\", lehenaldiaren, Erdi Aroaren eta hiltzear zegoen mundu erlijiosoaren ikurra; \"Les Halles\", modernitatearen eta mundu materialistaren ikurra. Claude Lantierrek honako hau esaten dio Florenti: \"\u201cEliza zati hori burdinurtuzko kale horren azpian sartua, irudi bitxia duk, gero \u2014zioen\u2014. Honek hura hilko dik, burdinak harria hilko dik eta ordua hurbil zagok...\u201d\" (286. orrialdea). Historiaren ironia da Emile Zolak iragarpen hura egin eta ehun urte geroago, merkatua suntsitu zutela eta elizak oraindik irauten duela distiratsu."}
{"id": "368802", "revid": "1545", "url": "https://eu.wikipedia.org/wiki?curid=368802", "title": "Pico Mayor", "text": ""}
{"id": "368808", "revid": "2241", "url": "https://eu.wikipedia.org/wiki?curid=368808", "title": "Taurus", "text": "Taurus latinezko hitza, euskaraz \"zezen\" esan nahi duena, izan daiteke:"}
{"id": "368810", "revid": "25421", "url": "https://eu.wikipedia.org/wiki?curid=368810", "title": "Gemini", "text": "Gemini izan daiteke:"}
{"id": "368811", "revid": "536", "url": "https://eu.wikipedia.org/wiki?curid=368811", "title": "Cancer", "text": "Cancer izan daiteke:"}
{"id": "368812", "revid": "1545", "url": "https://eu.wikipedia.org/wiki?curid=368812", "title": "Geminis", "text": ""}
{"id": "368813", "revid": "15795", "url": "https://eu.wikipedia.org/wiki?curid=368813", "title": "Leo", "text": "Leo edo LEO izan daiteke:"}
{"id": "368814", "revid": "46380", "url": "https://eu.wikipedia.org/wiki?curid=368814", "title": "Jesus Doxandabaratz", "text": "Jesus Doxandabaratz Muruzabal (Tafalla, Nafarroa, 1894ko ekainaren 2a - Iru\u00f1ea, Nafarroa, 1969ko maiatzaren 1a) nafar politikari abertzale eta jeltzale bat izan zen. Lanbidez, sendagilea zen.\nBere gurasoak Juan Bautista Doxandabaratz Barnetxe (jaiotzez Tafallakoa) eta Eskolastika Muruzabal Flamarike (jaiotzez Uxuekoa) izan ziren. Maria Konsuelo izeneko arreba zaharragoa eta Santiago izeneko anai gazteagoa izan zituen. 1940ko abenduaren 21an Josefina Ilundain Iraizozekin ezkondu (jaiotzez Astraingoa), eta hiru semeen guraso izan ziren.\nNapar Buru Batzarreko presidentea izan zen eta 1933-1934 bitartean Euskadi Buru Batzarreko presidentea ere izan zen, Luis Arana Goiri ordezkatu zuen, ondoren Ixaka Lopez Mendizabalek ordezkatu zuelarik."}
{"id": "368815", "revid": "448", "url": "https://eu.wikipedia.org/wiki?curid=368815", "title": "Bigarren mailako buruz buruko txapelketa", "text": ""}
{"id": "368816", "revid": "336", "url": "https://eu.wikipedia.org/wiki?curid=368816", "title": "Akadiar", "text": "Akadiarrek () Akadian bizi den etnia osatzen dute, batez ere Ipar Amerikan, Kanadako Brunswick Berrian, baita Eduardo Printzearen Uhartean, Eskozia Berrian eta Quebecen akadianoek, baita Maine estatu amerikarrean ere.\nCajunek () talde etniko bat osatzen dute Louisianan, eta akadiarrak arbaso gisa kontatzen ditu."}
{"id": "368818", "revid": "448", "url": "https://eu.wikipedia.org/wiki?curid=368818", "title": "Bigarren Mailako Esku Huskako Buruz Buruko Txapelketa", "text": ""}
{"id": "368819", "revid": "105290", "url": "https://eu.wikipedia.org/wiki?curid=368819", "title": "Adenosin monofosfato zikliko", "text": "Adenosin monofosfato ziklikoa (AMPc edo AMP ziklikoa ere deitua) erreakzio biokimiko askotan parte hartzen duen nukleotidoa da. ATP molekulatik sortzen da, adenilziklasa entzimaren bitartez. Entzima hori zelula mintzean dago.\nAMP ziklikoa bigarren mezularia da, zelula barnean hormonen bidez -lehenengo mezulariak- iristen diren seinale kimikoak transmititu eta areagotu baititu. Horregatik esaten da prozesu hormonal askotan bitartekari gisa jarduten duela.\nBakterioengan molekula horrek gluzidoak katabolizatzeko prozesuan parte hartzen duten gene batzuen erregulazioa kontrolatzen du. Esaterako, laktosaren operoian AMP ziklikoak laktosa degradatzeko geneak aktibatu egiten ditu.\nNola laguntzen die AMP ziklikoak hormonei hauek zelularen gain jarduteko? Ohiko mekanismoa hau da: hormonek zelula mintzean dagoen adenilziklasa entzima aktibatzen dute, AMPc sortzen duena. AMPc horrek, zelularen barnealdean, proteina kinasa izeneko entzimak aktibatzen ditu, proteinak fosforilatzen dituztenak. Fosforilatutako proteina hauek gai dira DNA molekularen gain eragiteko, gene batzuen jarduera aldatuz. Modu horretan hormonek, AMP ziklikoaren bidez, aldaketa biokimikoak eragiten dituzte zeluletan"}
{"id": "368820", "revid": "448", "url": "https://eu.wikipedia.org/wiki?curid=368820", "title": "Buruz Buruko Promozio Txapelketa", "text": ""}
{"id": "368822", "revid": "646", "url": "https://eu.wikipedia.org/wiki?curid=368822", "title": "AMP zikliko", "text": ""}
{"id": "368823", "revid": "646", "url": "https://eu.wikipedia.org/wiki?curid=368823", "title": "AMPc", "text": ""}
{"id": "368824", "revid": "201", "url": "https://eu.wikipedia.org/wiki?curid=368824", "title": "Xenofon", "text": ""}
{"id": "368825", "revid": "6327", "url": "https://eu.wikipedia.org/wiki?curid=368825", "title": "Dario III.a Pertsiakoa", "text": ""}
{"id": "368826", "revid": "15795", "url": "https://eu.wikipedia.org/wiki?curid=368826", "title": "EPELen lau eta erdiko txapelketa, 2011koa", "text": ""}
{"id": "368827", "revid": "6327", "url": "https://eu.wikipedia.org/wiki?curid=368827", "title": "Xerxes I.a Pertsiakoa", "text": ""}
{"id": "368828", "revid": "6327", "url": "https://eu.wikipedia.org/wiki?curid=368828", "title": "Artaxerxes I.a Pertsiakoa", "text": ""}
{"id": "368829", "revid": "512", "url": "https://eu.wikipedia.org/wiki?curid=368829", "title": "Konstantino VI.a", "text": "Konstantino VI.a (, \"K\u014dnstantinos VI\") (Konstantinopla, 771 \u2013 797) 780-797 bitartean Bizantziar enperadorea izan zen.\nBederatzi urte zituela egin zuten enperadore eta bere ama Ireneren babespean agindu zuen 790ean ama guztiz baztertu zuen arte. Arabiarren eta bulgariarren aurkako gerrek ondoez handia sortu zuten Bizantzioko gudarosteetan eta, egoera horretaz baliatuta, errege-aulkitik kendu eta begiak zulatu zizkion amak."}
{"id": "368830", "revid": "1545", "url": "https://eu.wikipedia.org/wiki?curid=368830", "title": "Nizeako II. kontzilioa", "text": "Nizeako II. kontzilioa zazpigarren kontzilio ekumenikoa izan zen. 787. urtean bildu zen, Nizea hirian, Adrian I.a aita santuak deituta. Kontzilio hartan ikonoklastek sortaldean sortu zuten arazoa izan zen eztabaidagai nagusia eta, ikonoklasten iritziaren kontra, irudiak gurtu zitezkeela erabaki zen."}
{"id": "368831", "revid": "15795", "url": "https://eu.wikipedia.org/wiki?curid=368831", "title": "Ixaka Lopez-Mendizabal", "text": ""}
{"id": "368832", "revid": "58701", "url": "https://eu.wikipedia.org/wiki?curid=368832", "title": "Mikel Isasi", "text": "Mikel Isasi Gabilondo (Bilbo, 1931 - Donibane Lohizune, 1996) politikari abertzale eta jeltzale bat izan zen. 1971-1975 bitartean EAJko Euskadi Buru Batzarreko lehendakaria izan zen.\nPeritaje ikasketak burutu eta 18 urtetatik EAJan jardun zuen. 1951ko Greban parte hartzeagatik, espetxean 20 urteko adina bete zuen. Beste birritan espetxeratua ere egon zen, frankismo garaian erbesteratua ere egon zelarik. 1960tik aurrera Euskadi Buru Batzarreko kide izan zen eta 1974an erbesteko Eusko Jaurlaritzako sailburua ere bai. 1979ko Eusko Kontseilu Nagusiko Industria eta Merkataritzako sailburua izan zen.\n1999an bere alarguna eta senitartekoek Isasiren artxibategi pertsonaleko eusko abertzaletasunaren inguruko fitxatetgi eta gutunez osatutako ondarea Sabino Arana Fundazioari eman zioten, ondarea hemeroteka nahiz 400 bilduma eta Aberri Egun klandestinoetako argazki eta irudi ugarik osatzen zitelarik."}
{"id": "368833", "revid": "116965", "url": "https://eu.wikipedia.org/wiki?curid=368833", "title": "Ignacio Untzeta", "text": "Ignacio Untzeta Urkizu (XIX. mendearen amaiera, Bergara, Gipuzkoa - 1981eko apirilaren 10a, Biarritz, Lapurdi) euskal herritar politikari abertzale eta jeltzale bat izan zen. 25 urterekin Bergara jaioterriko alkatea izan zen (garai hartan legalki alkate izateko gutxieneko adina), Euskal Herri osoko lehenbiziko alkate abertzalea bilakatuz.\nOndoren bere bizilekua Gasteiz hirian ezarri eta Araba Buru Batzarreko presidentea izan zen. 1937an Espainiako Gerra Zibila galdurik, EAJko beste hainbat buruzagiekin batera erbestera joateko aukera izanik, eusko Gudarosteko gudariekin Santo\u00f1an gelditzea nahiago izan zuen. Heriotzera zigortu zuten, bi urtera zigorra bizi guztirako espetxera aldatuz.\nEl Dueso, Burgos eta Larrinagako espetxeetatik iragan zen, 1943an askatasuna berreskuratu zuelarik. Ondoren Erresistentzia Kontseilako kide bilakatu zen. 1948an atxilotu eta Larrinagako espetxean preso sartu zuten. Epaitua izan eta 12 urtetako espetxe zigorra ipini zioten. Komisaldegira zeramatelarik ihes egin eta Lapurdira igaro zen, han Euskadi Buru Batzarrera gehitu zelarik, EAJren barne erakunde honetako presidentea birritan izan zelarik: 1962-1971an Joseba Rezola eta Jesus Solaunekin batera, eta 1975-1977 bitartean. 1950eko hamarkadako lehenbiziko urtetatik 1971 urterarte \"Alderdi\" aldizkariko zuzendaria izan zen, bai eta Radio Euzkadi irrati kateko euskarazko ahotsa edo esataria ere, Nazioarteko Euskal Biltzarran izan zen gisa. 1981eko apirilaren 10an Biarritzen zendu zen."}
{"id": "368834", "revid": "688", "url": "https://eu.wikipedia.org/wiki?curid=368834", "title": "Jesus Solaun", "text": "Jesus Solaun Gorostizaga (1903ko abenduaren 12a, Arrankudiaga, Bizkaia - 1979ko abenduaren 9a, Bilbo) bizkaitar politikari abertzale eta jeltzale bat izan zen.\nTuteran batxilergoa ikasi eta Zuzenbidea Bartzelona hasi eta Valladoliden amaitu zuen. 1930an Euskal Alderdi Jeltzaleko jarduerei ekin zien. 1935an Bizkai Buru Batzarra eta Euskadi Buru Batzarreko kide izendatu zuten, kargu horietan 1977. urterarte egon zelarik. 1962-1971 bitartean Joseba Rezola eta Ignacio Untzetarekin batera Euskadi Buru Batzarreko presidentea izan zen. 1937an preso hartu eta 1940 urtera arte El Puerto de Santa Mar\u00edako espetxean preso egon zen.\n1941tik 1943ra EAJko barne buruzagi bakarra izan zen. Bilbon bizitzen egon ostean Donostiara igaro eta jan \"Juan Subi\u00f1as\" izen faltsupean bere jarduera klandestinoan dihardun zuen. 1951ko Grebaren antolatzaileetako bat izan zen. Frankisten jazarpenaren ondorioz 111 egunez ezkutuan egon eta azkenik Iparraldera ihes egitea lortu zuen. 1952. urtera arte Baionan bizitzen egon ondoren Biarritzen ezarri zen.\n1976an Bizkaira itzuli zen. 1977an EAJko Batzordeko lehendakaria izendatu zuten. 1979ko abenduaren 9an 76 urteko adinaz zendu zen."}
{"id": "368836", "revid": "90523", "url": "https://eu.wikipedia.org/wiki?curid=368836", "title": "Ignacio Rotaetxe", "text": "Ignacio Rotaetxe Belasko (1888ko urtarrilaren 2a, Gasteiz, Araba - 1951ko abuztuaren 29a, Zeanuri, Bizkaia) euskal ingeniari eta politikari abertzale eta jeltzale bat izan zen. Espainiako Gorteetan EAJ alderdiko diputatu izan zen.\nIngeniaritza lan ugari burutu zituen, denetan nabarmenenak Bilboko zubi altxagarriak izan zirelarik, XX. mendeko hiriaren ekonomia hazkunde garaian.\n1912tik aurrera Rotaetxe Eusko Alderdi Jeltzalean buru belarri ibili zen. 1916an Juana Chalbaud Amann-ekin ezkondu zen, Pedro Chalbaud Errazkin bizkaitar burgesiako kide nabarmen eta negoziogizonaren alaba zena. Chalbaud, Uni\u00f3n Espa\u00f1ola de Explosivos enpresako nagusia izateaz gain.\nBizkaiko Batzar Nagusietan kargu garrantzitsu ugari izan zituen, azkenik Bizkaiko Aldun Nagusia bilakatu zen arte. Bizkai Buru Batzarreko lehendakaria izan zen. 1916ko EAJren zatiketan Euzko JEL-Batzan geratu zen, eta Eli Gallastegiren EAJ-Aberri alderdiari aurka egin zion. EJBko diputatu izan zen, baita 1920-1930 bitartean alderdi horretako lehendakaria ere.\nHalere, EJB eta Aberriren arteko berrelkarketaren aldeko azaldu zen. 1930eko Bergarako Eusko Alderdi Jeltzalearen Berbatasunaren Biltzarreko buruetako bat izan zen. Espainiako Gerra Zibilan Bilbo frankisten esku erortzean Donibane Lohizunera ihes egin zuen, eta ondoren Venezuelara. 1942an Euskal Herrian hainbat lagun eta adiskideek garaiko agintari frankistei bere aldeko txostena aukeztu eta Euskal Herria edota Katalunia ez zapaldu eta hautetaik 150 kilometrotara urrundurik egoteko baldintzapean Espainiara joateko baimena eman zioten.\n1951an hil zen. 2001an Deustuko zubian Bilboko Udalak bere omenezko plaka bat ipini zuen."}
{"id": "368844", "revid": "90523", "url": "https://eu.wikipedia.org/wiki?curid=368844", "title": "Ramon Biku\u00f1a", "text": "Ramon Biku\u00f1a Epaltza (Portugalete, - \"ibidem\", 1935eko otsailaren 7a) bizkaitar politikari eta enpresaburua izan zen.\nDeustuko eta Bartzelonako unibertsitateetan zuzenbidea ikasi zuen eta abokatu moduan lan egin zuen. Ferrocarriles Vascongados edo Sota y Aznar bezalako enpresen administrazio-kontseiluan izan zen.\n1904an EAJn sartu eta 1916tik aurreta Euskadi Buru Batzarreko kidea izan zen. 1931n Francisco Basterretxea eta Manu Robles-Arangiz batzarra osatu zuen Errepublika berriarekin lankidetza-harremanak izateko. 1933ko Espainiako hauteskunde orokorretan diputatu hautatu zuten."}
{"id": "368849", "revid": "105290", "url": "https://eu.wikipedia.org/wiki?curid=368849", "title": "Join, or Die", "text": "Join, or Die (euskaraz: \"Batu ala hil\") marrazki politiko ospetsu bat da. Benjamin Franklinek sortu zuen eta 1754ko maiatzaren 9ko \"Pennsylvania Gazette\"-n agertu zen estreinako aldiz. Gazetteko argitalpen hura, kolonien elkartzearen aldeko britainiar kolono baten ezagutzen den lehenengo marrazkia da. Xilografia bat da eta, bertan, zortzi zatitan moztutako sugea agertzen da; zati bakoitzak Ameriketako britainiar kolonia edo eskualde baten izena dauka. Ingalaterra Berria zati bakarra bailitzan agertzen da, garai haietako lau kolonia izan beharrean. Era berean, Delaware eta Georgia ez dira agertzen. Beraz, sugeak 8 zati dauzka, 13 zati izan beharrean. Karikatura Franklinen kolonien egoerari buruzko editorial batekin agertu zen. Editorialean koloniak bananduta zeudela esaten zuen, eta batzearen alde egiten zuen. Izan ere, garai haietako sineskeria baten arabera, ilundu baino lehen moztutako suge baten zatiak batuz gero, berpiztu egingo zen.\nMarrazkia kolonien askatasunaren ikur bilakatu zen ameriketako iraultzean.\nPapera Zazpi Urteko Gudan.\nGarai haietan, kolonoak bananduta zeuden, frantsesak eta euren aliatu indioen aurka borrokatu ala ez. Borroka Appalache mendien mendebaldeko eskualdea menperatzeko zen eta Frantsesen eta indiarren guda ere deitu zioten. 18. mendeko Koloniak kanpoko mehatxu baten aurka batu behar ziren seinalea izan zen, kasu honetan, frantses eta indiarren aurka. Franklinek Albany Plana proposatu zuen eta bere marrazkiak, hondamendia saihesteko elkartzea beharrezkoa zela iradoki zuen. Franklinek idatzi zuenez:\n \u201cFrantziarren konfiantza eginkizun honetan oso ondo oinarrituta dago britainiar koloniak bananduta baitaude, eta komuneko defentsa eta segurtasuna bermatzeko neurri azkarrak hartzeko unean euren gobernu eta biltzar ezberdinek bat egiteko daukaten zailtasun handian. Bitartean, gure etsaiek abantaila handia daukate zuzendari bakarra, biltzar bakarra eta diru-zorro bakarra dauzkatelako...\u201d\nPapera Ameriketako Iraultza baino aurrerago eta geroago.\nFranklinen marrazki politikoak beste zentzu bat hartu zuen Ameriketako Iraultzaren lehenengo egunetan, batez ere, 1765-1766 urteetan, Stamp Act Kongresuan Ameriketako britainiar kolonoak britainiar aginteaz kexatu ziren eta marrazkia erabili zuten Constitutional Courant-ean (Coranto bat) koloniarrek euren alde egin zezaten. Hala ere, irudia betierekotasunarekin, zaintzearekin eta zuhurtasunarekin lotzen zuten abertzaleak ez ziren marrazkian interpretazio berria ikusten zuten bakarrak. Leialak marrazkian tradizio biblikoaren aztarnak ikusten zituzten, hala nola, iruzurra, gezurra eta saldukeria. Franklinek berak ez zuen marrazkia erabiltzea nahi garai haietan; izan ere, politika moderatuagoaren alde egiten zuen. 1766an marrazki berria argitaratu zuen: \u201cMAGNA Britannia: her Colonies REDUC\u2019D\u201d; bertan, Britainiak Ameriketako bere koloniak galtzearen arriskuaz ohartarazi nahi zuen. Marrazkian gorputz-adarrak moztu zizkioten emakumezko bat bezala agertzen zen (Britannia). Hala ere, Franklinen lehenengo marrazkia zela eta, Ingalaterran Courant-a argitalpen erradikalenetako bat hartu zuten"}
{"id": "368855", "revid": "535", "url": "https://eu.wikipedia.org/wiki?curid=368855", "title": "Aral", "text": ""}
{"id": "368860", "revid": "448", "url": "https://eu.wikipedia.org/wiki?curid=368860", "title": "El Callejo", "text": ""}
{"id": "368862", "revid": "105290", "url": "https://eu.wikipedia.org/wiki?curid=368862", "title": "Epe labur, epe luze", "text": "Epe laburra eta epe luzea ekonomian, eguraldiaren iragarpenean eta beste zenbait jakintza-arlotan erabiltzen diren esamoldeak dira, zerbait gertatu edo burutzeko denborari buruz erreferentzia eginez. Termino zehazgabeak dira eta egoera eta problema zein den iraupen aldakorra adierazten dute. Oro har, epe laburrera esaten denean aztertzen den fenomenoaren ezaugarri eta parametro nagusiak aldatu ez eta beraz aurresanak fidagarritasunez eta zehaztasunez egiten daitezkeeneko denbora-tarteari egiten zaio erreferentzia. Epe luzera esaten denean, berriz, fenomenoari eragiten dioten faktoreak nabarmen aldatzen direneko denbora tarteari buruz aritzen da. Epe ertaina epe laburraren eta luzearen artean dagoen denbora-aldiari deritzo."}
{"id": "368863", "revid": "17", "url": "https://eu.wikipedia.org/wiki?curid=368863", "title": "Epe labur", "text": ""}
{"id": "368864", "revid": "17", "url": "https://eu.wikipedia.org/wiki?curid=368864", "title": "Epe luze", "text": ""}
{"id": "368865", "revid": "105290", "url": "https://eu.wikipedia.org/wiki?curid=368865", "title": "Vitamin X", "text": "Vitamin X, 1997an Amsterdamen (Holanda) sortutako Hardcore talde bat da. Urte askotan zehar Europako txoko askotan jotzeaz gain, Japon, Australia, Estatu Batuak eta Hego Amerikan ere izan dira kontzertuak ematen.\nTaldearen 2008ko \"Full Scale Assault\" diska Chicagon grabatua izan zen Steve Albiniren bitartez. Bertan, Negative Approach taldeko John Brannonek kolaboratu zuen eta Baroness taldeko Jon Baizleyk egin zituen diseinuak."}
{"id": "368866", "revid": "105290", "url": "https://eu.wikipedia.org/wiki?curid=368866", "title": "Bangsamoro", "text": "Bangsamoro (euskaraz \u00abMoro Herria\u00bb) Filipinetako moro herriaren lurraldea da. Filipinetako Sulu arkipelagoa, Mindanao uharteko zati batzuk, eta Palawango zati batzuk barne hartzen ditu, bai eta Malasia bizilagunaren Sabahko zati batzuk ere. Hitz konposatu hau malasierako \"bangsa\" (\u00abherri\u00bb) eta gaztelaniako \"moro\" (\u00abmairu\u00bb) hitzetatik dator.\nMoro herriari deitzeko ere erabiltzen da. Leinuon artean maguindanaotarrak, maranaotarrak eta tausugtarrak ditugu."}
{"id": "368867", "revid": "1545", "url": "https://eu.wikipedia.org/wiki?curid=368867", "title": "Frankfurteko burtsa", "text": "Frankfurteko Burtsa () Alemaniak Frankfurt hiriburuan kokatzen den baloreen burtsa da."}
{"id": "368869", "revid": "536", "url": "https://eu.wikipedia.org/wiki?curid=368869", "title": "Virgo", "text": "Virgo izan daiteke:"}
{"id": "368870", "revid": "1545", "url": "https://eu.wikipedia.org/wiki?curid=368870", "title": "Aqua Vergine", "text": ""}
{"id": "368871", "revid": "1545", "url": "https://eu.wikipedia.org/wiki?curid=368871", "title": "Scorpio (astrologia)", "text": ""}
{"id": "368872", "revid": "25421", "url": "https://eu.wikipedia.org/wiki?curid=368872", "title": "Scorpius", "text": "Scorpius izan daiteke:"}
{"id": "368873", "revid": "1545", "url": "https://eu.wikipedia.org/wiki?curid=368873", "title": "Scorpio", "text": ""}
{"id": "368874", "revid": "105290", "url": "https://eu.wikipedia.org/wiki?curid=368874", "title": "Sagittarius", "text": "Sagittarius (latinezko plural eta genitiboa: Sagittarii) izan daiteke:"}
{"id": "368875", "revid": "1545", "url": "https://eu.wikipedia.org/wiki?curid=368875", "title": "Sagittarii", "text": ""}
{"id": "368876", "revid": "1545", "url": "https://eu.wikipedia.org/wiki?curid=368876", "title": "Sagitario", "text": ""}
{"id": "368877", "revid": "1545", "url": "https://eu.wikipedia.org/wiki?curid=368877", "title": "Capricornus", "text": "Capricornus izan daiteke:"}
{"id": "368878", "revid": "1545", "url": "https://eu.wikipedia.org/wiki?curid=368878", "title": "Tauro", "text": ""}
{"id": "368879", "revid": "1545", "url": "https://eu.wikipedia.org/wiki?curid=368879", "title": "Piscis (astrologia)", "text": ""}
{"id": "368881", "revid": "25421", "url": "https://eu.wikipedia.org/wiki?curid=368881", "title": "Pisces", "text": "Pisces edo Piscis izan daiteke:"}
{"id": "368883", "revid": "56334", "url": "https://eu.wikipedia.org/wiki?curid=368883", "title": "Perseus", "text": "Perseus Pertseo greziar pertsonai mitologikoaren latinezko izena da eta, gainera:"}
{"id": "368885", "revid": "1545", "url": "https://eu.wikipedia.org/wiki?curid=368885", "title": "Alfa Canis Minoris", "text": ""}
{"id": "368886", "revid": "1545", "url": "https://eu.wikipedia.org/wiki?curid=368886", "title": "10 Canis Minoris", "text": ""}
{"id": "368887", "revid": "56334", "url": "https://eu.wikipedia.org/wiki?curid=368887", "title": "Alipio Larrauri", "text": "Alipio Larrauri Landaluze (1893, Bizkaia - ????) euskal herritar politikari abertzale eta jeltzale bat izan zen. 1906-1908 bitartean Bizkai Buru Batzarreko lehendakaria izen zen, baita 1923-1928 artean Aberri (EAJ) eszisiokoa ere."}
{"id": "368893", "revid": "201", "url": "https://eu.wikipedia.org/wiki?curid=368893", "title": "Zikladak", "text": ""}
{"id": "368894", "revid": "201", "url": "https://eu.wikipedia.org/wiki?curid=368894", "title": "Santorin", "text": ""}
{"id": "368895", "revid": "512", "url": "https://eu.wikipedia.org/wiki?curid=368895", "title": "Estaurazio", "text": "Estaurazio (; ? - 812ko urtarrilaren 11) 811ko uztailaren 26tik urriaren 2ra Bizantziar Inperioko enperadorea izan zen. Nizeforo I.a aita ordezkatu zuen, hura Pliskako guduan hil ostean. Baina, bataila horretan bertan, Estaurazio ere larriki zauritu zen. Hori zela eta, handik bi hilabetera, koroa Mikel I.a Rangabe ezkonanaiari utzi eta monasterio batera erretiratu zen. Han hil zen, 812ko urtarrilaren 11n."}
{"id": "368896", "revid": "105290", "url": "https://eu.wikipedia.org/wiki?curid=368896", "title": "Errotonda pentagonal elongatu", "text": "Geometrian, errotonda pentagonal elongatua Johnsonen solidoetako bat da (\"J\"21), errotonda pentagonal (\"J\"6) baten oinarriari prisma dekagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren dualak 30 aurpegi ditu: 10 hiruki isoszele, 10 erronbo eta 10 lauki."}
{"id": "368898", "revid": "512", "url": "https://eu.wikipedia.org/wiki?curid=368898", "title": "Ex ante, ex post", "text": "Ex ante eta ex post bereziki aurresan eta aurreikuspenei buruz erabiltzen diren latinezko esamoldeak dira.\nAurresan bat ex ante egin dela esaten da, modu erretrospektiboan egin denean, hau da, iraganeko balio bati buruz eta jakinda \"a priori\", edo aldez aurretik, zein den benetan suertatu den balioa.\nAurresanak ex post direla esaten da, modu prospektiboan egiten direnean, hau da, etorkizuneko aldi bati buruzkoa, eta beraz, aldez aurretik zein balio suertatu behar den jakin gabe."}
{"id": "368899", "revid": "17", "url": "https://eu.wikipedia.org/wiki?curid=368899", "title": "Ex ante", "text": ""}
{"id": "368900", "revid": "6327", "url": "https://eu.wikipedia.org/wiki?curid=368900", "title": "Ex post", "text": ""}
{"id": "368901", "revid": "64336", "url": "https://eu.wikipedia.org/wiki?curid=368901", "title": "Kupula triangeluar giroelongatu", "text": "Geometrian, kupula triangeluar giroelongatua Johnsonen solidoetako bat da (\"J\"22), kupula triangeluar (\"J\"3) baten oinarriari antiprisma hexagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren dualak 15 aurpegi ditu: 6 kometa, 3 erronbo eta 6 lauki."}
{"id": "368902", "revid": "119347", "url": "https://eu.wikipedia.org/wiki?curid=368902", "title": "Ramon de la Sota Aburto", "text": "Ramon de la Sota Aburto (Getxo, Bizkaia, 1887 - Biarritz, Lapurdi, 1978ko abuztuaren 5a) euskal finantzagizon eta politikari abertzale eta jeltzale bat izan zen. Ramon de la Sota enpresaburu eta politikari jeltzalearen semea izan zen, bai eta Manuel de la Sota \"Txanka\" politikari abertzalearen anaia ere.\nBiografia.\nGaztetan Resurreccion Maria Azkueren ikaslea izana, 1904an Ingalaterrara ikastera joan zen. 1912an Londres hiriko King's College unibertsitatean Itsas Ingeniaritza amaitu eta han garaiko munduko gizarte, politika eta kultur korronteen eragina jaso zuen, ingeles heziketa argi eta garbia jasoz.\n1913an Euskal Herrira itzuli eta Bilbon Eusko Alderdi Jeltzaleko kide egin zen. 1917an Balmaseda barrutia ordezkatuz Bizkaiko Foru Aldundiko diputatu izan zen, ondoren, 1917-1919 bitartean Bizkaiko Ahaldun Nagusia izen zelarik. Euskaltzaindia nahiz Bilboko Orkestra Sinfonikoa eta Bilboko Arte Eder Museoaren sorrera bultzatu zuen Euskal Kultur Batzordearen sortzaileetako bat izan zen. Euskal Kultur Batzordeak O\u00f1atiko Eusko Ikaskuntzaren Kongresua antolatu zuen. 1925aren amaieran bere kargutik dimititu zuen.\n1937 bere aita Ramon de la Sota hiltzean haren ondasunak jaso zituen: Euskalduna ontziolaren jabea zen Sota eta Aznar Konpainiaren kapitalaren %40a baino gehiago, konpainia hura tartean honako enpresen nagusia ere bazelarik: Menera mendilerroko burdin meatzeak, \"Sider\u00fargica del Mediterr\u00e1neo\", \"Franco Espa\u00f1ola de Alambres\" eta \"Cables Erandio\". Bestalde, Ramon de la Sota Aburtok Polar aseguruetxea sortu zuen, honek Londres, Paris, New York, Rotterdam, Duisburg eta Atenas hirietan bulegoak zituelarik.\nBere aitaren ondasunak jaso eta hamar hilabetera Hego Euskal Herritik ihes egitera derrigortua egon zen. Halere, Espainiako Gerra Zibilan bere itsasontzi guztiak Eusko Jaurlaritzako Defentsa Batzordearen zerbitzura jartzeko astia izan zuen, eta haien bidez frankistak iritsi aurretik euskal herritar ugarik alde ahal izan zuten. Gudaroste Frankista De la Sotaren ondasunez jabetu zen, gainera hilabete gutxi batzuk aurretik zendu zen Ramon de la Sota enpresaburua \"epaitu\" eta zigortu zuten. Bere aitaren aurka burututako ekintza honek handik 40 urtetara oraindik ere Ramon de la Sota Aburto sumindu ohi zuen. Bere ondasunez jabetu eta ehun milioi pezetako isuna ipini zioten. Gainera frankistek bere etxebizitza zen Mazarredo zumaztiko Ibaigane jauregia ere bereganatu eta Gobernu Militar Frankistaren egoitza bilakatu zuten.\n1937an Lapurdiko Biarritz hiriko \"Etchepherdia\" etxean bizitzen jarri zen. Azken 41 urteetan bere jarduerak enpresa mundutik at egon ziren. Maite zuenan jardun zuen: itsasoarekiko gaiak ikertu, haiei buruzko liburutegi bikaina zuelarik, eta Euskal Herrian jazotzen zenaz jakitun egotea. EAJko Laburdi Buru Batzar erakundearen eratzean lagundu, Bizkaiko Ontzigintzari buruz idatzi eta \"Etchepherdia\" bizilekua liburu, margolan, paper eta eskuizkribuen gordailu bilakatu zuen. Bere aitaren biografia bat argitaratu zuen (Bilbo, 1957), bai eta zenbait egunkari artikulu ere. Bere abokatua Ramon Madariaga zelarik, bere ondasunen desjabetzearen inguruan Manuel Aznarri hainbat elegite jarri zizkion, nahiz eta epaitegietan galdu izan.\nFranco diktadorearen heriotza ostean, bere alabak Hego Euskal Herrira itzultzeko konbentzitu zuen, eta hala egin behar zuen, baina ez zion denborarik eman. Behin bakarrik itzuli zen, 1978ko apirilean, baina apenas egon zen 24 orduz. Ikusitakoa gustukoa ez zuela eta Ipar Euskal Herrira itzuli zen. 1978ko abuztuaren 5an zendu zen."}
{"id": "368903", "revid": "336", "url": "https://eu.wikipedia.org/wiki?curid=368903", "title": "Oriol Junqueras", "text": "Oriol Junqueras i Vies (Bartzelona, 1969ko apirilaren 11) kataluniar historialari eta politikaria da. Sant Vicen\u00e7 dels Horts alkatea izan da (2011-2015), eta 2011ko irailaren 17tik aurrera baita Esquerra Republicana de Catalunya alderdiko presidentea ere, Joan Puigcerc\u00f3s ordezkatuz.\n2012ko abenduaren 18an Kataluniako Generalitateko Presidentea eta CIUko Artur Mas politikariarekin 2014an Katalunian Autodeterminazio Erreferenduma burutzea adostu zuen. 2017ko azaroaren 2an Carmen Lamela epaileak kartzelara bidali zuen, erreferendum horren antolakuntza dela eta.\n2016 eta 2017 artean Generalitateko lehendakariordea eta Ekonomia eta Ogasunaren kontseilaria izan zen.\nBiografia.\nSant Andreu auzoan jaio eta berehala familia joan zen bizitzera Sant Vicen\u00e7 dels Horts herrira (Baix Llobregat). Unibertsitean, ekonomia zientziak ikasteari ekin eta gero, 1996an lizentziatu zen Historia moderno eta garaikidean. Universitat Aut\u00f2noma de Barcelonan doktoratu zen, eta bere tesiaren izenburua \"Economia i pensament econ\u00f2mic a la Catalunya de l'alta edat moderna\" izan zen.\nLan ibilbidean zehar komunikabideetan kolaboratu du sarritan, telebistako dokumentalen gidoigile eta aholkulari moduan ere ibiliz. Politikan, hasierako etapan, 2009an eurodiputatu izendatu zuten ERC alderdiarekin, Ramon Tremosa (CDC) eta Raul Romevarekin batera (ICV). 2012 arte egon zen postu hartan. Urte horretan bertan, \"El castell\u00e0 tamb\u00e9 ser\u00e0 oficial a la Rep\u00fablica Catalana\" izenburuko artikulua argitaratu zuen \"El Peri\u00f3dico de Catalunya\"-n. Polemika bizia ekarri zuen katalan hizkuntzaren aldeko esparruan.\n2013an ezkondu zen Neus Bramonarekin, eta Lluc semea eta Joana alabaren aita da. Kristau katolikoa da, eta Centre Excursionista de Sant Vicen\u00e7 dels Horts eta Orfe\u00f3 Vicent\u00ed elkarteen kidea da, baita Instituci\u00f3 Cultural de la Franja de Ponent-ekoa ere.\n2019ko urriak 14an 13 urteko espetxe zigorra eta 13 urteko inhabilitazioa ezarri zion Espainiako Auzitegi Gorenak, Kataluniako 2017ko urriak 1eko erreferendumagatik. Sedizio eta diru publikoaren erabilera bidegabea leporatuta zigortu zuen."}
{"id": "368904", "revid": "17", "url": "https://eu.wikipedia.org/wiki?curid=368904", "title": "Zorizkotasun", "text": ""}
{"id": "368906", "revid": "90204", "url": "https://eu.wikipedia.org/wiki?curid=368906", "title": "Vicente Larrinaga", "text": "Vicente Larrinaga Arriaga (Bilbo, 1864ko apirilaren 10a - ????) euskal enpresaburu eta politikari abertzale eta jeltzale bat izan zen.\n1906-1908 bitartean Bizkai Buru Batzarreko lehendakaria izen zen, Santiago Alda, Alipio Larrauri, Antonio Arroyo eta Eduardo Arriagarekin batera alderdi horretako Zuzendaritza Batzordea osatuz (1908an Euskadi Buru Batzarra bilakatua).\n1899an Bilboko EAJko zinegotzia izan zen. 1902an hiri honetako beste zinegotzi jeltzaleekin batera espainiar agintaritzari men ez egiteagatik kargutik kendua izan zen. 1906ko abenduaren 8an Bizkai Buru Batzarrreko mahakidea izan zen. 1917an Horacio Etxebarrieta eta beste bazkide batzuekin batera Astilleros del Cadagua ontziola elkartea sortu zuen. Victor Txabarri bizkaitar enpresaburu eta aberatsaren alaba batekin ezkondu zen."}
{"id": "368907", "revid": "3400953", "url": "https://eu.wikipedia.org/wiki?curid=368907", "title": "Amatasun", "text": ""}
{"id": "368908", "revid": "3400963", "url": "https://eu.wikipedia.org/wiki?curid=368908", "title": "Knosos", "text": ""}
{"id": "368910", "revid": "512", "url": "https://eu.wikipedia.org/wiki?curid=368910", "title": "Mikel I.a Rangabe", "text": "Mikel I.a Rangabe (, \"Mikha\u0113l I Rhangabe\"; ? - 844ko urtarrilaren 11) 811-813 bitartean Bizantziar Inperioko enperadorea izan zen.\nTeofilakto Rangabe patrizioaren semea eta Prokopia, Nizeforo I.aren alabaren senarra zen. Bulgariako Krumen aurkako kanpaina penagarritik bizirik atera zenez gero, larriki zauritutako Estaurazio enperadorea ordezkatzeko aukeratu zuten. Ikonoklastei jazarri zitzaien. Frankoekin negoziazioak hasi eta Karlomagno Mendebaldeko Enperadore onartu zuen. Horren ordainez, Bizantziar Inperioak Venezia berreskuratu zuen. Ez zuen ontzat hartu, ordea, Krumen bake-baldintzak eta bulgariarrei aurre egitea erabaki zuen. Baina 813ko ekainean bizantziar armadak erabateko porrota pairatu zuen Hadrianopolisen eta Mikelek uko egin behar izan zion koroari, Leon V.a Armeniarraren faboretan.\nMikelen semeak zikiratu eta monasteriotan sartu zituzten. Haietako bat, Nicetas, Konstantinoplako Aitalehena izatera iritsi zen. Mikel monje sartu (Atanasio izena hartuta) eta 844an hil zen."}
{"id": "368915", "revid": "12788", "url": "https://eu.wikipedia.org/wiki?curid=368915", "title": "Mistiko", "text": ""}
{"id": "368916", "revid": "6327", "url": "https://eu.wikipedia.org/wiki?curid=368916", "title": "Meister Eckhart", "text": ""}
{"id": "368918", "revid": "56334", "url": "https://eu.wikipedia.org/wiki?curid=368918", "title": "Rafael Aburto", "text": "Rafael Aburto Renobales (Neguri, 1913ko azaroaren 2a - Madril, 2014ko martxoaren 9a) bizkaitar arkitektoa izan zen, arte zibilean aditua.\nBiografia.\n1930ean Madrila joan zen, bertoko arkitektura eskolan (ETSAM) sartzeko. 1935 eta 1943 artean bertan ikasi zuen. 1960ko hamarkadan irakasle bilakatu zen eskola berean.\nTorontoko Udala (1958), \"Pueblo\" egunkariaren eraikina (1959), Madrilgo Opera (1963) eta Neguriko etxebizitzak (1966) proiektu nagusiak zituen."}
{"id": "368920", "revid": "15251", "url": "https://eu.wikipedia.org/wiki?curid=368920", "title": "Euskalduna ontziola", "text": "Euskalduna ontziola Bilbon oinarritutako konpainia eta ontziola izan zen, pisu handikoa hala Euskal Herrian nola Espainian. De la Sota sendiaren Errepublikaren aldeko posizioa zela eta, kolpe gogorra jasan zuen Espainiako Gerra Zibilean Francoren diktadurako agintariek desjabetu zutenean. 1969an, agintari horiek Astilleros Espa\u00f1oles sortu zuten Euskalduna beste konpainia batzuekin bateratuz.\nGaur egun, ontziola zegoen lekuan Euskalduna jauregia, Euskalduna zubia eta Bilboko itsasadarra Itsas Museoa daude.\nHistoria.\n1900. urtean Ramon de la Sota eta Bilboko beste ontzi-jabe batzuek \"Compa\u00f1\u00eda Euskalduna de Construcci\u00f3n y Reparaci\u00f3n de Buques\" izeneko enpresa sortu zuten, itsasadarraren ezkerraldean (egun Euskalduna Jauregia dagoen tokian) 90.000 m2-ko azalera zuen orube batean.\nXX. mendearen hasieran hiru dike zituen:\n1900. urtean itsasontziak konpontzen hasi ziren eta 1902. urtean eraiki zen lehenengo itsasontzia Euskalduna ontziolan, \"Portu\" izenekoa. Lehen Mundu Gerran urrezko aroa bizi zuen eta urte onei 1930eko hamarkadara arte eutsi zion. Hala ere Gerra Zibilaren ondorioz gainbehera etorri zitzaion, zailtasun handiak izan baitzituzten kontratu handiak lortzeko gerra bukatu eta hurrengo urteetan.\n1969an Sestaoko La Naval ontziolaren jabe zen \"Sociedad Espa\u00f1ola de Construcci\u00f3n Naval\" eta \"Astilleros de C\u00e1diz\" enpresarekin batu eta \"Astilleros Espa\u00f1oles\" sortu zuen.\n1980ko hamarkadan Espainiako Erresuma Europako Ekonomia Erkidegoan sartu zenean, ontziolak birmoldatzea erabaki zuten, 1984. urtean azkenengo itsasontzia eraiki zuten eta 1985ean Euskalduna itxi zuten. Hori baino lehen, itxieraren aurkako prozesua hasi eta bertan lan egiten zuten 2.471 langileak Euskal Herriko historian sonatua izan zen gatazka baten protagonistak izan ziren."}
{"id": "368922", "revid": "512", "url": "https://eu.wikipedia.org/wiki?curid=368922", "title": "Batman (argipena)", "text": "Batman izan daiteke:"}
{"id": "368923", "revid": "1545", "url": "https://eu.wikipedia.org/wiki?curid=368923", "title": "Aiax Oileo", "text": ""}
{"id": "368924", "revid": "1545", "url": "https://eu.wikipedia.org/wiki?curid=368924", "title": "Ajax Nagusia", "text": ""}
{"id": "368925", "revid": "1545", "url": "https://eu.wikipedia.org/wiki?curid=368925", "title": "Ajax Txikia", "text": ""}
{"id": "368926", "revid": "1545", "url": "https://eu.wikipedia.org/wiki?curid=368926", "title": "Ajax Handia", "text": ""}
{"id": "368927", "revid": "1545", "url": "https://eu.wikipedia.org/wiki?curid=368927", "title": "Perseo", "text": ""}
{"id": "368928", "revid": "1545", "url": "https://eu.wikipedia.org/wiki?curid=368928", "title": "Mnemosine", "text": ""}
{"id": "368931", "revid": "119347", "url": "https://eu.wikipedia.org/wiki?curid=368931", "title": "Appaloosa (filma)", "text": "Appaloosa 2008ko Ed Harris zinema zuzendari eta aktorearen western film bat da. Bertan, Ed Harris aktoreaz gain, Viggo Mortensen, Ren\u00e9e Zellweger, Jeremy Irons eta Lance Henriksen aktoreek ere antzeztu zuten. Film hau Robert B. Parker idazlearen izen bereko \"Appaloosa\" eleberrian oinarritua dago.\nFilm hau ohiko western generoko filmen moldetik at dago, bertan Mendebalde Urruna aitzakiatzat hartuta, protagonisten psikologian sakontzen baita, bai eta pertsonen arteko harremanetan ere: adiskidetasuna, maitasuna... Honela, gaur egungo jendearen arazoekin edo gorabehera pertsonalekin bat egiten duen istorioa kontatzen dute.\n2008ko Torontoko Zinemaldian estreinatu zen, eta urte bereko Bostongo Zinemaldian saritu zuten.\nArgumentua.\n1882, Mexiko Berria. Virgil Cole agentea (Ed Harris) eta haren adiskide den Everett Hitch-ek (Viggo Mortensen) legerik gabeko hainbat udalerri baketzea lortu izan dute. Appaloosa mehatz udalerria bere sheriffa eta bere taldekideen hilketaren ondoren zaindaririk gabe gelditzean, herritarrek Cole eta Hitch-i bertaratzeko deitu eta hilketa horien arduraduna atxilotzeko eginkizuna emango diete. Halere, hura ez da lan erraza izango. Bertako Randall Bragg (Jeremy Irons) arrantxo gizon eta lurjabearen gizon ankerrei aurre egiteaz gain, Allison French (Ren\u00e9e Zellweger) emakume erakargarri nahiz zuriaren portaerei ere aurre egin beharko diete, bi lagunen adiskidetasuna jokoan jarriz."}
{"id": "368932", "revid": "105290", "url": "https://eu.wikipedia.org/wiki?curid=368932", "title": "Cherchez la femme", "text": "Cherchez la femme (euskarazko ahoskera \"Xerxe la fem\") frantsesezko esamolde bat da, literalki \"emakumea bila ezak\" esan nahi duelarik. Bere benetazko esanahia gizon batek portaera bitxi edo ezohiko bat baldin badu, emakume batekin duen harremana ezkutatzen ari delakoa da, edota emakume batek erakarri edota haren mesedea lortu nahian.\nEsamolde hau lehenbizikoz 1854ko Alexandre Dumas (aita) idazlearen \"Les Mohicans de Paris\" (\"Parisko Mohikanoak\") eleberrian agertu zen. Eleberri honetan esaldi hau erabiltzen den aurreneko aldian hau irakur daitekeelarik:\nEsaldia eleberrian hainbat alditan errepikatzen da. Dumasek eleberri honen 1864ko antzerkirako egokitzapenean ere erabili zuen, honela diolarik:\nKanpo estekak.\n "}
{"id": "368933", "revid": "512", "url": "https://eu.wikipedia.org/wiki?curid=368933", "title": "Mikel II.a", "text": "Mikel II.a (, \"Mikha\u0113l II\"; Amorium, Frigia, 770 - Konstantinopla, 829ko urriaren 2a), izengoitiz Amoriarra (grezieraz: \u1f41 \u1f08\u03bc\u03bf\u03c1\u03b9\u03b5\u1fe6\u03c2) eta Totela (grezieraz: \u1f41 \u03a8\u03b7\u03bb\u03bb\u03cc\u03c2, \"Psellos\"), Bizantziar enperadorea izan zen 820-829 urteetan. Frigiar edo Amoriar dinastiako lehenbiziko agintaria izan zen.\nSoldadu soil gisa hasi bazen ere, jeneral izatera iritsi zen. Leon Armeniarra, aspaldiko arma-laguna, sustengatu zuen, enperadore izendatua izan zedin (813). 820ko abenduan, ordea, Leonek heriotzera zigortu zuen, bere aurka konspiratzen zebilelakoan. Baina Mikelen aldekoek enperadorea hil zuten eta bera espetxetik tronura igaro zen. Tomas Eslaviarraren matxinadari aurre egin zion, bulgariarren laguntzari esker (822-824). 823an Kreta sarrazenoen menpean geratu zen eta 827an musulmanek Siziliaren aurkako erasoa hasi zuten. Bestalde, IX. mendean zehar Bizantzio zatitu zuen eztabaida ikonoklasta neurrira ekartzen saiatu zen."}
{"id": "368934", "revid": "201", "url": "https://eu.wikipedia.org/wiki?curid=368934", "title": "Megaron", "text": ""}
{"id": "368935", "revid": "536", "url": "https://eu.wikipedia.org/wiki?curid=368935", "title": "Alderdi Eguna", "text": "Alderdi Eguna Eusko Alderdi Jeltzaleak urtero Euskal Herriaren santu zaindaria den Done Mikelen egunetik hurbilen dagoen igandean ospatu ohi duen jaieguna da.\nJaiegun honetan, milaka alderdikide eta alderdizale batzen dira, ekitaldi garrantzitsuena EAJko buruzagiek ematen duten hitzaldia delarik. Goizean goiz hasita, usadiozko erromeriarekin jai giroa nagusi da, udalerri ezberdinetako erakunde eta ordezkaritzek euskal musikaz lagundurik tokian-tokiko jaki nahiz edariak banantzen dituzten txosnak jartzen bait dituzte. Euskal dantzak, herri kirolak eta umeentzako jolasak ere izaten dira.\nJaia urtero Gasteizko Salburuko zelaian ospatu ohi zen; gaur egun, Forondako zelaietan izaten da, egun osoz eta gau egin arte.\nEuzko Gaztedi (EGI) erakundeak asteburu horretan kanpaldia antolatzen du, eta bertan jai eta politika ekitaldiak uztartzen dira."}
{"id": "368937", "revid": "371", "url": "https://eu.wikipedia.org/wiki?curid=368937", "title": "Algirdas K. Brazauskas", "text": ""}
{"id": "368938", "revid": "1659", "url": "https://eu.wikipedia.org/wiki?curid=368938", "title": "Teofilo", "text": "Teofilo (, \"Theophilos\"; 813 \u2013 Konstantinopla, 842ko urtarrilaren 20a) Bizantziar enperadorea izan zen 829-842 urteetan. Frigiar edo Amoriar dinastiako bigarren agintaria izan zen.\nBizitza.\nAita ez bezala, ikonoklasta sutsua zen. 823ko ediktu baten bidez, ikonoak debekatu zituen. Askotan aipatu da aurkariekin erabiltzen zuen ankerkeria, baina kontakizun hauek, ziur asko, puztuta daude.\nJargoira igo zelarik, siziliarrak sarrazenoen kontra borrokatzen ari ziren, baina ezin izan zien lagundu, indar guztiak Bagdadeko kalifen aurkako gerran jarri zituelako. Teofilok berak hasi zuen gerra hau. Izan ere, agintaldiaren hasieran, Pertsiako zenbait iheslariri babes emana zien. Horietako bat, Theophobos, enperadorearen arreba Helenarekin ezkondu eta Inperioko jeneraletako bat izatera iritsi zen. Gerlaren hasiera arrakastatsua izan zen bizantziarrentzat, 837an Samosata eta Zapetra, Al-Mu'tasim kalifaren sorterria, hartu eta suntsitu baitzituzten. Al-Mu'tasimek, mendeku egarriz, armada handia bildu zuen. Dibisio batek Teofilo buru zuen bizantziar armada azpiratu zuen, eta besteak Amorium, Frigiar dinastiaren sorlekua, setiatu. Hiriak berrogeita hamabost egunez heroikoki eutsi zuen, baina 838ko irailean Al-Mu'tasimen eskuetara erori zen. Amorium erraustu, 30.000 biztanle hilarazi eta gainerakoak esklabo saldu zituzten. Teofilo, kolpe latz hau inoiz gainditu gabe, 842 hasieran hil zen."}
{"id": "368939", "revid": "448", "url": "https://eu.wikipedia.org/wiki?curid=368939", "title": "Migel II.a", "text": ""}
{"id": "368940", "revid": "448", "url": "https://eu.wikipedia.org/wiki?curid=368940", "title": "Migel I.a Rangabe", "text": ""}
{"id": "368941", "revid": "535", "url": "https://eu.wikipedia.org/wiki?curid=368941", "title": "Digital rights management", "text": ""}
{"id": "368942", "revid": "535", "url": "https://eu.wikipedia.org/wiki?curid=368942", "title": "DRM", "text": ""}
{"id": "368943", "revid": "512", "url": "https://eu.wikipedia.org/wiki?curid=368943", "title": "Erresuma Batua-Zanzibar Gerra", "text": "Erresuma Batua-Zanzibar Gerra 1896ko abuztuaren 27an Erresuma Batuak eta Zanzibarko Sultanerriak elkarren aurka egindako gerra izan zen. 38 minutu iraun zuen, eta inoizko gerrarik laburrena da."}
{"id": "368947", "revid": "512", "url": "https://eu.wikipedia.org/wiki?curid=368947", "title": "Teresa Ahedo", "text": "Maria Teresa Guti\u00e9rrez-Ahedo Txabarri de la Herrera (Bia\u00f1ez auzoa, Karrantza, 1941eko maiatzaren 23a) bizkaitar margolaria da.\nIkasketak.\nBatxilergo ikasketak Valladoliden egin zituen, frantsesa ikasi zuen Deustuko Unibertsitatean eta literatura frantsesean lizentziatu zen Montpellierren .\nErakusketak.\nHainbat erakusketa egin ditu, hauetariko asko Euskal Herrian eta Espainian dira (Bilbo, Donostia, Gasteiz, Nafarroa, Bartzelona, Madril, Kantabria, Marbella, Jaen, Almeria, Salamanca, Valladolid, Zamora, Alacant, Asturias, Balearrak). Beste asko nazioartekoak dira, mundu osoan zehar, adibidez: Alemania, Suitza, Belgika, Holanda, Frantzia, Italia, Ingalaterra, Grezia, Danimarka, Suedia, Estatu Batuak, Kanada, Brasil, Australia, Japonia, Txina.\nHaren erakusketa batzuk iraunkorrak dira eta leku hauetan ikus ditzakegu:\n\u2022* Nazioartean: Frantzian eta Estatu Batuetan\nEgun, bi urte daramatza emakumearen kontrako indarkeria salatzen eta emakumeenganako bere jokabidea proiektatzen du gizartean bere margolanen bidez."}
{"id": "368951", "revid": "2241", "url": "https://eu.wikipedia.org/wiki?curid=368951", "title": "Ordunte", "text": "Ordunte izan daiteke:"}
{"id": "368952", "revid": "336", "url": "https://eu.wikipedia.org/wiki?curid=368952", "title": "Hematokromosia", "text": ""}
{"id": "368955", "revid": "448", "url": "https://eu.wikipedia.org/wiki?curid=368955", "title": "Afrika iparraldeko espainiar subiranotasuneko lur", "text": ""}
{"id": "368958", "revid": "448", "url": "https://eu.wikipedia.org/wiki?curid=368958", "title": "Monte Cristoko Kondea", "text": ""}
{"id": "368959", "revid": "448", "url": "https://eu.wikipedia.org/wiki?curid=368959", "title": "Hiru Musketariak", "text": ""}
{"id": "368960", "revid": "448", "url": "https://eu.wikipedia.org/wiki?curid=368960", "title": "Musketari", "text": ""}
{"id": "368962", "revid": "2241", "url": "https://eu.wikipedia.org/wiki?curid=368962", "title": "Ariel", "text": "Ariel izan daiteke:"}
{"id": "368963", "revid": "201", "url": "https://eu.wikipedia.org/wiki?curid=368963", "title": "Magiko", "text": ""}
{"id": "368964", "revid": "201", "url": "https://eu.wikipedia.org/wiki?curid=368964", "title": "Nazca", "text": ""}
{"id": "368965", "revid": "201", "url": "https://eu.wikipedia.org/wiki?curid=368965", "title": "Chav\u00edn de Huantar", "text": ""}
{"id": "368966", "revid": "201", "url": "https://eu.wikipedia.org/wiki?curid=368966", "title": "Chavin", "text": ""}
{"id": "368968", "revid": "1545", "url": "https://eu.wikipedia.org/wiki?curid=368968", "title": "Mikel III.a", "text": "Mikel III.a (, \"Mikha\u0113l III\"; 840ko urtarrilaren 19a \u2013 867ko irailaren 23/24an) Bizantziar enperadorea izan zen 842-867 urteetan. Teofilo enperadorearen semea eta ondorengoa, eta Amoriar dinastiako hirugarren eta azken agintaria izan zen. Mazedoniar dinastiako historialariek Mozkorra () izengoiti iraingarria eman zioten.\nAginpidean egon zen garaian egin zuten errusiarrek Konstantinoplaren kontrako lehen erasoa. Bulgariarrekin, morabiarrekin eta eslaviarrekin harremanetan hasi zen, herri horiek Bizantzioko kulturaren eta erlijioaren eraginpean sartzeko. 867an Basilio Mazedoniarrak hil zuen."}
{"id": "368969", "revid": "134906", "url": "https://eu.wikipedia.org/wiki?curid=368969", "title": "Amerikako Iraultza", "text": "\"Artikulu honetan, Amerikako Iraultzaren aldeko Hamahiru Kolonia britainiar biztanleei \"amerikarrak\" deituko diegu, bai eta batzuetan \"abertzaleak\", \"matxinoak\", \"iraultzaileak\" edo \"whig-ak\" ere. Iraultzaren aurka eta britainiarren alde egin zuten kolonoei, beste alde batetik, \"leialak\" edo \"tory-ak\" deituko diegu. Hamahiru kolonien area geografikoari \"Amerika\" esango diogu.\"\nAmerikako Iraultza XVIII. mendean izandako asaldura politikoa izan zen: Ipar Amerikako hamahiru koloniak bat egin zuten Britainiar Inperiotik askatzeko, eta elkarturik Ameriketako Estatu Batuak bilakatu ziren. Lehenik, Britainia Handiko Legebiltzarrari aginpidea ukatu zioten, legebiltzar hartan beren ordezkaririk itsasoz bestaldetik gobernatzen baitzituen. Gero, erregeren funtzionarioak kanporatu zituzten. 1774erako koloniek Kongresu Probintzial bana edo erakunde baliokide bana zeukaten, euren buruak gobernatzeko, baina Inperioaren barnean. Britainiarrek soldaduak bidali zituzten, berriz ere euren aginte zuzena ezartzeko. Bigarren Kongresu Kontinentalaren bitartez, amerikarrek britainiarren aurkako borroka militarra zuzendu zuten; Ameriketako Estatu Batuen Independentzia Gerra izenaz ezaguna den borroka, alegia.\nBritainiarrek lurreko armada bidali zuten eta euren itsas armada indartsua erabili zuten kostaldea blokeatzeko.Matxinoek George Washington amerikarren komandante nagusi izendatu zuten eta Kongresuarekin batera lan egin zuen leialen eragina indargabetzeko. Era berean, Britainiar Handiko Jorge III.aren agintea zapaltzailea zela adierazi zuten, eta, beraz, legez-kontrakoa.Thomas Jeffersonek idatzi eta estatuek aho batez Estatu Batuetako Independentzia Aldarrikapena onartu zutenean, Kongresuak independentzia aldarrikatu zuen 1776ko uztailean. Guda hasi zen eta britainiarrek Boston galdu zuten 1776an, baina gero New York hiria hartu zuten.\nAmerikarrek britainiar armada bat harrapatu zuten Saratogan. Frantsesak gudan sartu zirenean Estatu Batuen alde itsas armaden boterea berdindu ziren, 1778an. Amerikar-frantses indar batek beste britainiar armada bat harrapatu zuen Yorktownen, 1781ean, gerra amaitu zutelarik. 1783ko bake itun batek herrialde berriaren erabateko independentzia berretsi zuen Britainiar Inperiotik eta amerikarrei Mississippi ibaiaren ekialde ia osoaren jabetza eman zien.\nAmerikako Iraultza britainiar kolonien hasierako gizartean gertatutako aldaketa sozial, politiko eta pentsamendukoen emaitza izan zen. Aldaketa guzti horiei Ameriketako Ilustrazioa deitu zioten. Amerikarrek garai haietan Europan agintzen zuten aristokratak egotzi zituzten. Sistema horren ordez, errepublikanismoa hobesten zuten, Ilustrazioaren liberalismoaren ikuspuntuan oinarrituta. Iraultzaren emaitza esanguratsuenetako bat demokratikoki hautatutako eta herria ordezkatzen zuen eta ordezkatutakoen nahietara erantzulea zen gobernu bat sortzea izan zen.\nHerrialde berriaren gobernuari buruzko auzi garrantzitsu asko 1788ko Estatu Batuetako Konstituzioa onartzearekin batera konpondu ziren. Konstituzio horrek 1781eko gobernu ahul baten saiakera bat ordeztu zuen, Konfederazioaren eta Betiereko Batasunaren Artikuluak hain zuzen ere. Konfederazio indargabe baten aurrean, Konstituzioak gobernu federal indartsua ezarri zuen. Konstituzioaren lehenengo hamar zuzenketak 1791ko Estatu Batuetako Eskubideen Deklarazioan onartu zituzten berehala. Iraultza piztu zuten \u201cberezko eskubide\u201d asko bermatzen zituen. Deklarazio horren bitartez, gobernu zentral indartsu bat askatasun pertsonal sakon batekin uztartzen saiatu ziren.\nJatorria.\nAmerikako Iraultza ideia eta gertaera batzuetan oinarritzen da. Ideia horiek guztiek konbinatuta, koloniak ama herritik sozialki eta politikoki urruntzera eraman zituzten. Horrela, kolonia batzuk izatetik nazio independente bakarra izatera pasatu ziren.\nLaburpena.\nAmerikako garai iraultzailea 1763an hasi zen. Frantsesen eta Indiarren Gerran, britainiarrek Ipar-Amerikako euren koloniak mehatxatzen zituen frantses eta indiarren botere militarra zapaldu ondoren. Britainiak koloniek zerga gehiago ordaindu behar zuten politika ezarri nahi zuen eta zerga zuzen batzuk onartu zituen (gero \u201cStamp Act\u201d deituta). Amerikarrak kexatu ziren; esaten baitzuten Londreseko Legebiltzarrak ezin zizkien zergak inposatu, legebiltzar hartan ez baitzegoen amerikar ordezkaririk. Britainiarrek tearen gaineko zerga bat ezarri zutenean, Bostoniarrek itsasontzien kareletik uretara bota zuten. Britainiar Legebiltzarrak bere gehiengoa agertzeko Intolerable Acts delakoak ezarri zituen. Benjamin Franklin Britainiar Legebiltzarraren aurrean mintzatu zen eta hauxe esan zien: \u201cazken gudan, koloniek ia hogeita hamar mila gizonezko prestatu, jantzi eta elikatu zituen eta milioi asko gastatu zuten.\u201d\nBritainiar Legebiltzarrean koloniek ordezkaririk ez zutenez, kolonoek arau horiek legez-kontrakotzat hartu zituzten, ingeles guztien eskubideak urratzen zituztelakoan baitzeuden. Britainiar Gobernuaren ustez, uste hori aho batekoa ez bazen ere, koloniek, iada, \u201cordezkaritza birtuala\u201d gozatzen zuten.\n1772an, kolono batzuk Committees of Correspondence (Posta-truke komiteak) antolatzen hasi ziren. Komite horiek, kolonia gehienetan, kongresu probintzialak bilakatu ziren. Bi urteren buruan, kongresu probintzialek edo antzekoek, britainiar legebiltzarrak eta aparatu politikoa ordezkatu zituzten. Hori horrela, 1774an Lehenengo Kongresu Kontinentala antolatu ahal izan zuten. Hala ere, britainiar legebiltzarra bere agintea ezartzen saiatu zenean, Bostonen istiluak sortu ziren eta britainiarrek armada bidali zuten eta aginte zuzena inposatu zuten.\nOndorioz, koloniek miliziak mobilizatu zituen eta borroka 1775ean piztu zen. Abertzaleek erregeren funtzionarioak kolonietatik egotzi zituzten eta kontrola hartu zuten. Hasieran, Jurgi III.aren alde agertu eta inperioaren barruan jarraitu nahi bazuten ere; erregeak ez zien Lehenengo Kongresu Kontinentalaren erreguei kasurik egin eta estatuak matxinoak eta kongresukideak traidoreak zirela aldarrikatu zuen.\n1776an, Bigarren Kongresu Kontinentalak aho batez onartu zuen Independentzia Aldarrikapena. Aldarrikapenean, Britainiar Monarkia eta Legebiltzarra baztertzen zituzten, eta herrialde berriaren burujabetza ezartzen zuen Britainiar Inperiotik kanpo. Izan ere, Estatu Batu berriak konfederazio bat izango ziren gobernu berria ahul batekin. (Gehiago jakiteko vide: Bigarren Kongresu Kontinentala eta Konfederazioaren Kongresua)\nIdeiak Iraultzaren atzean.\nArtikulu nagusiak: Amerikako Ilustrazioa, Liberalismoa Estatu Batuetan eta Errepublikanismoa Estatu Batuetan.\nAmerikako Ilustrazioa deitutako mugimendu ideologikoa Amerikako Iraultzaren aitzindaria izan zen. Amerikako Ilustrazioaren ideia nagusienetako batzuk izan ziren: liberalismoa, errepublikanismoa eta ustelkeriaren beldurra. Ideia horiek kolonoen artean zabaldu zirenean inguru intelektual bat bultzatu zuen eta horrek identitate politiko eta sozial berri baten sentimendua piztu zuen.\nGizakiaren eskubideak eta errepublikanismoa.\nJohn Lockeren (1632-1704) askatasunari buruzko ideiek, iraultza bultzatzen zuen pentsamendu politikoan eragin handia izan zuten, batez ere, ingeles idazleen bitartez. Askotan \u201cAmerikako Iraultzaren filosofoa\u201d deitzen diote, amerikarrak gidatu zituelako kontratu sozial, gizakiaren berezko eskubide eta \u201cberdin eta libre\u201d ideietara. Lockeren 1689an argitaratutako \u201cGobernuaren gaineko tratatu bi\u201d oso eraginkorra izan zen. Kontratu Sozialeko teoria horrek Ameriketako Estatu Batuetako sortzaileetako askoren artean eragina izan zuen. Izan ere,teoria horren arabera, buruzagiek ingelesen eskubideak urratzen bazituzten herritarrek kanporatu ahal zituzten. Estatuko eta nazioko konstituzioa idazteko orduan, amerikarrek askotan erabiltzen zuten britainiar konstituzio orekatuaren Montesquieu ren analisia.\nIraultza bultzatzen zuen ideia nagusietako bat 1775ean, kolonietan oso hedatuta zegoen \u201cerrepublikanismoa\u201d zen. Ideia horrek, hala ere, Britainian ez zeukan garrantzi handirik. Herri hartan \u201c Country alderdiak\u201d sustatzen zuen Errepublikanismoa, britainiar gobernua kritikatzen zuen ustelkeria zela eta. Amerikar asko britainiar gobernuaren ustelkeria Atlantikoa zeharkatzeko beldur ziren. Beraz, amerikarren errepublikanismoaren balioek eta euren eskubideen aldeko atxikimenduak iraultza indartu zuten, izan ere, Britainia erabat usteltzat eta amerikarren interesen aurkako mehatxutzat hartzen hasi ziren. Gero eta gehiago, ematen zuen Britainiak mehatxatzen zituztela amerikarren askatasunak. Koloniarrek ustelkeria luxuarekin lotzen zuten eta ,batez ere, oinordetzan hartutako aristokraziarekin.\nAita Sortzaileak errepublikaren balioaren aldeko sustsuak ziren, batez ere Samuel Adams, Patrick Henry, John Adams, Benjamin Franklin, Thomas Jefferson, Thomas Paine, George Washington, James Madison eta Alexander Hamilton. Balio horien arabera, herritar guztiek betebehar zibilak norberaren gainean jarri behar zituzten. Era berean, herritarren betebeharra zen herrikideen eskubideen eta askatasunen alde borrokatzeko prestatuta eta prest egotea. John Adams ados zegoen idazle greko eta erromatar klasiko batzuekin eta halaxe idatzi zion 1776an Mercy Otis Warreni: \u201cbertute zibila ezin da izan bertute pribatu gabe, eta bertute publikoa errepubliken oinarri bakarra da\u201d\n\u201cOn publikoaren aldeko grina aktiboa izan behar da; Interes publikoa, Ohorea, Boterea eta Loria egon behar dira jendearen buruetan, bestela, ez da ez gobernu errepublikanorik, ezta benetako askatasunik izango. Eta grina publiko hori, grina pribatu guztien gainean egon behar da. Gizakiak prest egon behar dira, harro egon behar dira, plazer, grinak eta interes pribatuak bertan behera uzteko pozarren egon behar dira; are gehiago, euren laguntasun pribatuak eta loturarik maiteenak gizartearen eskubideen aurka egiten dutenean.\u201d\nEmakumeentzat, \u201camatasun errepublikanoa\u201d eredu bilakatu zen eta Abigail Adams eta Mercy Otis Warren izan ziren ereduaren adibiderik garrantzitsuenak. Izan ere, emakume errepublikanoen lehen eginbeharra seme-alabei balore errepublikanoak irakastea eta luxua eta handikeria ekiditea zen.\nErrepublika batzuk historian zehar sortu baziren ere, esate baterako Erromatar Errepublika, printzipio liberaletan oinarritutakorik ez zen inoiz egon. Common Sense, Thomas Paineren panfletoa eta best-sellerra 1776ean argitaratu zen, Iraultza hasi eta gero. Liburu hori asko hedatu zen, jendeak elkarri mailegatu zizkion eta, sarri, tabernetan ozenki irakurtzen zuten. Hori guztia zela eta, errepublikanismoaren eta liberalismoaren ideiak bazterretara zabaldu ziren. Era berean, Britainiar Inperiotik askatzeko grina eta Armada Kontinentalean sartzeko asmoa piztu ziren.\nPainek historiarekin erabat apurtu zuen eta jendeak gehien onartu zuen independentziaren aldeko argudioa sortu zuen. Common Sense etorkizunari begira idatzita dago jendeari alde baten ala bestearen aldeko berehalako aukeratzeko eskatzen baitio. Nagusikeriarekin nazkatuta eta kezkatuta zeuden amerikarrei irtenbide bat eman zien.\nLehen Esnaldi Handiaren eragina.\nGarai haietako eliza disidenteak (hau da, protestanteak, Ingalaterrako Eliza barruan ez zeudenak) \u201cdemokraziaren eskolak\u201d izan ziren. New Jerseyko Unibertsitateko presidenteak, John Witherspoonek, Amerikako Iraultza eta Hebrear Biblia lotzen zituen asko hedatu ziren predikuak idatzi zituen. Kolonia guztietan, kongregazio protestante disidenteek (Kongregazionalistak, baptistak eta presbiterianoak) euren sermoietan Iraultzaren aldeko gaiak sartzen zituzten, Ingalaterrako Elizakoetan, alabaina, Erregearen aldekoak ziren nagusi. Nagusikeriaren aurka borroka egiteko motibazio erlijiosoek aberatsei eta txiroei, gizonei eta emakumeei, mugalariei eta hiritarrei, baserritarrei eta merkatariei eragin zien.\nBernard Bailyn historialariaren arabera, Bibliak gizaki guztiak berdinak zirela irakasten zuenez garai haietako ebangelismoak hierarkia naturalaren ideiaren aurka egiten zuen. Beraz, gizakiaren benetako balioa bere joera moralean datza, ez bere klasean. Kiddek esaten du, hierarkia erlijioso bakarra ez egoteak; gizakiaren eskubideak bermatzen zituen Jaungoiko batengan sinesteak; eta bekatuari, bertuteari eta Jaikoaren Probidentziari buruzko ideia bakarrak izateak ebanjelistak eta arrazionalistak elkartu zituzten eta Amerikarren Inperioaren aurkako borroka suspertu zuten.\nEztabaida sortu zuten britainiar legeak.\nIraultza askotan Britainiar Legebiltzarrak egindako legeek xaxatzen zuten. Izan ere, arau horiek, amerikarren arabera, legez kanpokoak ziren, ezin baitzien eragin ordezkaririk ez zutelako hautatu gobernu eta legebiltzar hartarako. Britainiarren ustez, lege horiek ama herriaren mesederako ziren eta amerikarrei ia autonomia osoa izaten laga zieten denbora luzeegian; beraz, kolonoei eutsi behar zieten.\n1733-1763: Nabigazio legea, melazaren gaineko legea eta Erregearen Aldarrikapena.\nGarai haietako Britainiar Inperioan merkataritza-sistema bat zegoen; izan ere, salerosketa guztiak inperioaren barruan gertatu behar ziren, eta beste inperioekiko salerospenak debekatuta zeuden. Helburua, Britainia Handia aberastea zen, haren merkatariak eta gobernariak, hain zuzen ere. Londres ez zen kezkatzen politika hori ez bazen ona amerikarrentzat, baina kolonoak artega zebiltzan lege horiek zirela eta.\nBritainiarrek merkantilismoa ezarri zuten amerikarrei frantses, espainiar eta nederlandar inperioekin salerosketak egitea debekatuz Nabigazio legeen bitartez. Amerikarrek, hala ere, ahal zutenean lege horiek ekiditen zituzten. Kontrabandoa gelditzeko erregeen funtzionarioen erantzuna atzemateko aginduak izan ziren (Writs of Assistance). 1761ean, James Otis Bostongo abokatuak writsak kolonoen eskubide konstituzionalak urratsen zituztela salatu zuen. Ez zuen epaiketa irabazi, baina John Adamsek esan zuenez: \u201cbertan independentzia-semea jaio zen\u201d.\n1762an, Patrick Henryk Parsonen auzia abiatu zuen Virginiako kolonian. Bertan, legebiltzarrak arau bat onartu zuen eta Erregeak betoaz atzera bota zuen. Henryren arabera, \u201cerrege bat, horrelako arau ongarriak ezeztatzen dituenean haren herriaren aita izatetik, tirano bat izateraino endekatzen da eta euren subjektuen obedientzia galtzea merezi du.\u201d\n1763an, Frantsesen eta Indiarren Gerran garaitu ondoren, Britainia Handia, frantsesek Ipar Amerikan zeuzkaten lur guztiez jabetu zen, Karibeko uharteak izan ezik. Britainiarrek frantsesen aliatuak izan ziren indiarrekin adiskidetu nahi zuten, eta amerikarrengandik bananduta manten zitezen, azken hauei, 1763ko Erregearen Aldarrikapenaren bitartez Apalatxe mendietatik mendebaldean finkatzea debekatu zieten. Izan ere, alde guzti hori indiar erreserba bilakatu zuten. Aldarrikapenari kasurik ez eta kolono batzuek mendebalderantz jotzen eta bertan baserriak ezartzen jarraitu zuten. Aldarrikapena, berehala moldatu zuten eta ez zen gehiago izan oztopo bat kolonoen mugimenduarentzat, baina amorrua sortu zuen haiei galdetu gabe aldarrikatu zelako.\n1764-1766: arau probokatzaile gehiago.\nArtikulu nagusiak: Azukrearen legea, Monetaren Legea, Hiruhilekoaren legea, 1765ko Zigiluaren legea eta Aldarrikapen legea.\nSakontzeko: ez legerik, ordezkaririk gabe eta ordezkaritza birtuala.\nBritainiarrek ez zuten espero amerikarrek guden zorra osoa kitatzea, baina bai espero zuten kolonien defentsan Britainiak gastatutakoaren zati bat ordaintzea. Kontinenteko kolonien eta Mendebaldeko India Britainiarren defentsaren gastuak urtean gutxi gorabehera 200.000 liberatan balioztatu zen. Britainiarren helburua guda horren amaieran, koloniek 78.000 libera ordaintzea zen. Koloniarrak ez ziren kexatzen zergak handiak zirela eta(izan ere, nahiko baxuak ziren), baizik eta, esaten zutelako ez zutela inolako ordezkaririk Britainiar Legebiltzarrean. Azken hau, koloniaren onarpenaren gabe edozein lege onar zezakeen arrazoian tematu zen, batez ere, nabarmendu nahi zuelako autoritate osoa zeukala kolonien gainean.\nEgungo ekonomista historialari amerikar batzuek zalantzan jartzen dute ikuspegi hori; hau da, Britainiak zama handia ezarri nahi ziela koloniei. Haien arabera, Ipar Amerikako koloniak Frantzia eta Espainiaren balizko inbasio batetik defendatzeko gastua 400.000 liberatakoa zen; alegia, inposatu ahal zieten zergak halako bost. Zergak gorabehera, amerikarrei gero eta gehiago iruditzen zitzaien britainiar armadaren egotea kolonietan zama handiegia zela. Batez ere, britainiar armadaren konfiskatzeko praktikak ziren amorrua pizten zutenak. Praktika horiek Frantsesen eta Indiarren Gerran sarritan gertatzen ziren, baina bakea egin zutenean britainiarrek konfiskatzen jarraitu zuten. Izan ere, armadakoek ez zuten Legebiltzarraren baimenik behar, guztiek onartutako ohitura eta legeen arabera komandanteek tokian tokiko merkatariei salgaiak eta aziendak konfiskatu ahal zizkietelako justua irizten zioten salneurria ordainduz. Praktika horiek guda garaietan guztiek onartzen bazituzten ere, Frantziarekin bakea sinatu zutenean bazterrak nahasten hasi ziren.\nKolonoek ez zioten uko egiten euren defentsan gastatutako ordaintzearen printzipioari (Izan ere, koloniako legebiltzarrek kopuru handiak ordaindu zituzten miliziak erreklutatzen eta hornitzen Frantsesen eta Indiarren Gerran). Hala ere, uko egiten zioten erregearen beharrari britainiar armadako tropak Ipar Amerikako kolonietan ezartzeko. Frantziaren mehatxu gabe, amerikarrek uste zuten koloniako miliziak (hauek koloniako legebiltzarrek ezarritako zergen bitartez ordaintzen zituzten) nahiko izango zirela mugako indiarrei aurre egiteko. Ofizial baten postuak tira handia zeukan britainiar aristokrazian; alegia, kapitain edo maior baten postua milaka liberatan leudeke, eta berriro sal liteke ofizial hark postu handiago bat saltzen zuenean.\nBritainiarrek ofizial postu guztiak eurentzat nahi zituzten, eta ez zizkieten ofizial koloniarrei postu horiek eman nahi (ez zuten ezer ordaintzen-eta ofizial postu horien truke); are gehiago, esaten zuten ofizial koloniarrek britainiar ofizialei men egin behar zietela, edozein gradu izanda. Horrek euren buruak milizien bitartez defendatzeko kolonien aginte legalari uko egiten zion.Zazpi Urteko Gerraren ostean Londresek 1500 britainiar ofizial zeuzkan eta Ipar Amerikara ez bazituen bidaltzen zerbitzutik bota egin beharko zituen. Beraz, zergak inposatzeko Britainiar Legebiltzarraren arrazoi nagusia bere gailentasuna berrestea zen, eta zerga horien erabilpen nagusia britainiar ofizial handinahi horiei laguntzea zen. Londresek koloniek bitartekaritza birtuala zeukatela esaten zuen; alabaina, amerikar gehienek uko egiten zioten argudio horri.\n1764an Britainiar Legebiltzarrak Azukrearen legea eta Monetaren legea onartu zituen, koloniarrak gehiago atsekabetuz. Kexek arma indartsu berri bat eragin zuten, britainiar salgaiei egindako boikota. Hurrengo urtean, britainiarrek Kuarteleratzeko legea ezarri zuen. Lege horren arabera, britainiar soldaduak kuarteleratu behar ziren leku batzuetan eta koloniarrek kuarteleratze horren gastuak ordaindu beharko zituzten. Koloniarrek lege horri ere oztopoak jarri zizkioten.\n1765ean Britainiar Lehen Ministro George Grenvillek eta Britainiar Legebiltzarrak lehenengo zerga zuzena ezarri zuten kolonietan, alegia, Zigilu legea. Dokumentu ofizial guztiek, egunkariek, almanakek, panfletoek eta baita karta-sortek ere, zigiluak izan behar izaten zituzten. Koloniarrek oraindik, euren buruak britainiar koroaren subjektu zintzotzat hartzen zituzten. Izan ere, uste zuten britainiarrek zeuzkaten eskubide eta betebehar historiko berberak, eurek ere bazeuzkatela. Beraz, 13 kolonietako ordezkariek sutsu kexatu ziren, eta buruzagi ospetsuek, esate baterako Virginiako Patrick Henryk eta Massachusettseko James Otisek jendea batzartu zuten britainiarrei aurre egiteko. Talde sekretu bat sortu zen hiri askotan, Sons of Liberty (Askatasunaren semeak), eta zigiluak saltzen zituzten guztiak mehatxatu zituen; ez zituen inork saldu.\nBostonen, Askatasunaren Semeek almiranteordegoaren gorteko dokumentuak erre zituzten eta Thomas Hutchinson Epaile Gorenaren etxea arpilatu zuten. Legebiltzar batzuek ekintza batu batera deitu zuten, eta bederatzi koloniak ordezkariak igorri zituzten 1765ko urriko New York Hiriko Zigilu Legeko Kongresura. Moderatuek, John Dickinson buruzagi zutela, Eskubide eta Arranguren Aldarrikapen bat idatzi zuten. Bertan, zergak onartzea ordezkaririk gabe Ingelesen eskubideak urratzen zituela esaten zuten. Koloniarrek bere asmoari eusteko gogoa britainiar salgaiaren boikotaren bitartez nabarmendu zuten.\nLondresen, Rockingham gobernuak boterea eskuratu zuen eta Legebiltzarrean eztabaida sortu zen Zigilu legea baliogabetzeko ala armada bat bidaltzeko legea betearazteko. Benjamin Franklinek ezeztatzea defendatu zuen; esan zuen koloniek esfortzu handia egin zuela gizonetan, dirutan eta odoletan inperioa defendatzeko frantziar eta indiarren guda batzuetan, eta zerga gehiago ezartzea gerra horiek ordaintzeko ez zela zuzena eta iraultza piztu zezakeela. Legebiltzarra ados egon zen, baina 1766ko martxoaren Adierazpen legean Legebiltzarrak \u201cedozein kasutan\u201d kolonientzako legeak ezartzeko erabateko boterea zeukala azpimarratu zuen.\n1767-1773: Townshend Legeak eta Te Legea.\nArtikulu nagusiak: Townshend Legeak eta Te Legea\nSakontzeko: Massachussetsko Zirkularra, Bostongo sarraskia eta Bostongo Te Alderdia\n1767an Legebiltzarrak Townshend Legeak onartu zituen. Legeon arabera, oinarrizko salgai batzuen gaineko zergak ezarri zituzten; hala nola: papera, beira eta tea. Zerga berriek jendea haserrarazi zuten eta koloniarrek boikota ezarri zuten britainiar salgaien gainean. 1770eko martxoaren 5ean Bostonen, jendetzak britainiar soldadu batzuk inguratu zuen. Jendetza gero eta mehatxagarriagoa zen eta soldaduei elur-bolak, harriak eta zaborra bota zien. Soldadu bat makilatu zuten eta erori egin zen.\nSoldadu guztiek, batek salbu, su egin zuten; izan ere, 11 laguni tiroa eman zioten; hiru zibil hil zituzten lekuan bertan eta beste bi hil egin ziren geroago. Gertaerari berehala deitu zioten Bostongo sarraskia. Soldaduak epaitu eta absolbitu arren (John Adamsek defendatu zituen), zabaldutako deskripzioak berehala erabili zituzten koloniarrek briainiarren aurkako propaganda egiteko. Horrek guztiak beheranzko kiribila sortu zuen britainiarren eta Massachusettsko probintziaren artean.\n1772ko ekainean (Gaspee istilua), koloniarrek onartu ez zituzten britainiar arauak inposatzen ibili zen guda-ontzi bat erre zuten abertzale amerikarrek. Urte bat geroago, argitaratutako gutun pribatu batzuetan Massachusettsko gobernadore Thomas Hutchinsonek koloniarren eskubideak mugatzeko eskatu zuen. Era berean, Andrew Oliver lotinant gobernadoreak kolonial ofizialen ordainketa zuzena eskatu zuen (gaitasun hori kolonial legebiltzarrena zen eta horren bitartez gobernadorea kontrolatzen zuen). Sortu zen haserreak Hutchinsonen erretiroa eragin zuen eta ordura arte adiskidetzearen aldekoa izan zen Benjamin Franklin kolonoen aldera betiko lerratu zen.\n1773ko abenduaren 16an, gizon talde batek, Samuel Adams buru zutela eta Amerikako indiar jantzita, gobernuaren begiko Ekialdeko Indietako Britainiar Konpainiaren ontzi batera sartu ziren eta 10000 liberatan balioztatutako te karga bat kareletik bota zuten Bostongo porturako uretara. Istilu honi Bostongo Tearen Matxinada deitu zioten eta Amerikako abertzaleen folklorearen gertaera garrantzitsu bat da.\n1776ko apirilaz geroztik, laguntza sekretu masiboa hasi zen, hainbat tona zama, Louisianako gobernadoreak (Luis Unzaga Amezaga 'le Conciliateur' emandakoak, 1770az geroztik merkataritza librean aitzindari izan zena) Mississippi ibaian zehar eta orain ere bolbora, irina eta sendagaiak egiteko laguntza eskaerei arreta eman zieten New Orleansetik Fort Pittera (Pittsburgera) Patrick Henryk, Charles Lee jeneralak eta abarrek. Nork, Unzagak, parte hartu ahal izan zuen Luis Unzaga Amezaga bere aitaginarrebaren Gilbert Antoine de Saint Maxent, Francisco de Estacher\u00eda, Antoine Landry eta bere menpekoen laguntzarekin sortutako agente sekretuen (espioiak) sareari esker. Oliver Pollock bezalako merkatariak edo geroago Diego Gardoki, Unzaga gobernadorearen ahaidea, bere aitonaren aldetik, Thom\u00e1s de Unzaga Gardoqui Bilboko zinegotzia. Agente sekretuen sare hori, aldi berean, George Washington espioitza sarearekin konektatu zen."}
{"id": "368970", "revid": "56334", "url": "https://eu.wikipedia.org/wiki?curid=368970", "title": "Euskal Herria (argipena)", "text": "Euskal Herria izenak hainbat adiera ditu:"}
{"id": "368971", "revid": "448", "url": "https://eu.wikipedia.org/wiki?curid=368971", "title": "Salto Angel", "text": ""}
{"id": "368972", "revid": "448", "url": "https://eu.wikipedia.org/wiki?curid=368972", "title": "Iraultza Amerikarra", "text": ""}
{"id": "368973", "revid": "105290", "url": "https://eu.wikipedia.org/wiki?curid=368973", "title": "MA(q) eredu", "text": "Denbora serieen azterketan, MA eredua, ingelesezko \"moving average\" (euskaraz, batezbesteko higikorra) hitzetatik, denbora serieak modelizatzeko eredu bat da, ARIMA eredu orokorren osagai gisa erabiltzen dena. MA(q) eredua honela definitzen da:\nnon formula_2 seriearen batezbestekoa, formula_3 balioak ereduaren parametroak eta formula_4 zarata zuriko prozesuak diren. \"q\" balioa MA ereduaren maila da.\nMA eredua AR ereduekin bateratuz, ARMA ereduak sortzen dira."}
{"id": "368974", "revid": "17", "url": "https://eu.wikipedia.org/wiki?curid=368974", "title": "Montecarlo", "text": ""}
{"id": "368975", "revid": "1659", "url": "https://eu.wikipedia.org/wiki?curid=368975", "title": "Montecarlo metodo", "text": "Matematikan eta estatistikan, Montecarlo metodoak zorizkotasunean oinarrituz zenbakizko kalkuluak burutzeko garatzen diren metodoak dira. Montecarlo metodo mota anitz badago ere, funtsean aldagai bati buruz definituriko probabilitate banaketa batetik behin eta berriz balioak zoriz erauztean datza. Jasotako balioak zorizko laginketaz jaso direnez, aldagaiak har ditzakeen balio guztien adierazgarritzat har daitezke."}
{"id": "368976", "revid": "17", "url": "https://eu.wikipedia.org/wiki?curid=368976", "title": "Montecarlo metodoa", "text": ""}
{"id": "368977", "revid": "105290", "url": "https://eu.wikipedia.org/wiki?curid=368977", "title": "Kotizazio (merkatua)", "text": "Merkatuetan, bereziki burtsetan, kotizazioa akzio edo beste aktibo bat saldu edo erosi den azken prezioa da."}
{"id": "368978", "revid": "90523", "url": "https://eu.wikipedia.org/wiki?curid=368978", "title": "Balioespen (finantza)", "text": "Finantzetan, balioespena edo tasazioa, ondasun baten balioa zehazteko prozesua da. Balioespenak aktiboetan (adibidez, balore negoziagarrietan egindako inbestimenduak, hala nola izakinak, aukerak, merkataritza-enpresak edo aktibo ukiezinak, adibidez, patenteak eta merkataritza-markak) edo pasiboetan (adibidez, konpainiak emandako bonuak) egin daitezke. Balioespenak hainbat arrazoirengatik beharrezkoak dira, hala nola inbestimenduak aztertzea, aurrekontuen kapitala, fusio eta erosketa eragiketak, finantza-txostenak, zerga-egitateak, zerga-erantzukizun egokia zehazteko eta auzietan.\nBereziki garrantzitsua da kontabilitatean, enpresa bateko aktiboak eta pasiboak behar bezala baloratu behar baitira, enpresak bere egoeraren irudi zehatza eman dezan."}
{"id": "368979", "revid": "90523", "url": "https://eu.wikipedia.org/wiki?curid=368979", "title": "Tasazio", "text": ""}
{"id": "368980", "revid": "201", "url": "https://eu.wikipedia.org/wiki?curid=368980", "title": "Inken kultura", "text": ""}
{"id": "368981", "revid": "201", "url": "https://eu.wikipedia.org/wiki?curid=368981", "title": "Neolito iraultza", "text": ""}
{"id": "368982", "revid": "512", "url": "https://eu.wikipedia.org/wiki?curid=368982", "title": "Chav\u00edn (kultura)", "text": "Chav\u00edn kultura, Antzinako Peruko kultura arkeologiko bat da, Horizonte Goiztiar izeneko garaian (k.a. 1200 -k.a. 400) garatu zena. Bere garapen zentroa Chav\u00edn de Hu\u00e1ntar hirian izan zuen, Huachecsa eta Mosna ibaien elkargunetik 2 kilometrora dagoena, Mara\u00f1\u00f3n ibaiaren goi arroan (egungo \u00c1ncash departamenduan).\nTradizioz, Chav\u00ednen garapen nagusia \u00abhorizonte kultural\u00bb gisa hartzen dute, beste kultura garaikide batzuetan dituen eragin artistiko eta erlijiosoengatik. Garapen historiko horren zati handi bat Erdi Mailako heziketa-aroari eta Goi Mailako heziketa-aroari dagokio, eta ezaugarri hauek ditu: erlijio-kultua areagotzea, zeremonia zentroekin lotura estua duen zeramika agertzea, artoaren eta patataren laborantza areagotzea, nekazaritza-teknikak hobetzea eta metalurgia eta ehungintza garatzea.\nJulio C\u00e9sar Tello arkeologoak kultura aurkitu zuen eta andetar \"jatorriko kultura\" edo \"Andeetako zibilizazioen ama\" bezala hartu zuen. Hala ere, berriki egindako aurkikuntzek, Caralgo zibilizazioa, aurrezeramiko berantiar garaikoa, Chav\u00edn baino antzinakoagoa dela iradokitzen dute.\nTellok Chav\u00edn kultura, bere adierazpen artistikoetan (bereziki zeramikan) agertzen diren oihaneko ikonografiaren adierazpen anitzen ondorioz, amazoniarra zela adierazi zuen."}
{"id": "368983", "revid": "1545", "url": "https://eu.wikipedia.org/wiki?curid=368983", "title": "Chavin kultura", "text": ""}
{"id": "368984", "revid": "1545", "url": "https://eu.wikipedia.org/wiki?curid=368984", "title": "Moche", "text": "Moche edo mochica kultura (K.a. 330- K.o. 500) kolonaurreko kultura bat izan zen, gaur egungo Peruko iparraldeko kostaldean dauden zenbait haranetan finkatua. Aztarnategien ikerketak erakusten duenez, nekazaritzako teknikak oso aurreratuak ziren eta ubide, ureztatze sistema eta akueduktu bikainak zituzten. Biztanle kopuruari dagokionez, herri handia ez izateak eta horrelako aurrerapenak izateak asko erraztu zion bizimodua mochica herriari.\nArtea eta arkitektura.\nZeramika naturalista landu zuten batez ere, eta hari esker jakin ahal izan dira heren gizarteari, arkitekturari, ohiturei eta abarri buruzko berriak. Zeramikan aipagarriak dira batez ere ontzi-erretratu deituak, gizarte klaseen ezaugarriak adierazten dituztenak. Pinturetan, buruzagiak agertzen dira eta haien inguruko trataerari buruzko berriak eskaintzen dituzte. Erlijioari garrantzi handia ematen zitzaiola dirudi, tenplu eta hilobi ugari aurkitu baita ; apaiz klase bat bazela erakusten du horrek. Gudariak ere agertzen dira arte mochicako lanetan, eta herri borrokalaria eta konkistatzailea izaki, garrantzi handiko klasea osatuko zuten seguru asko.\nArkitektura mochicari dagokionez, mochica hirietan ez da hirigintzari buruzko kezka nabarmenik ageri, ez chimu kulturako hirietakoa bezain nabarmena behintzat. Han-hemen material galkorrez eraikitako etxe multzoez osatuak ziren hiriak.\nErlijio arkitektura, dena den, zaindua eta arranditsua zen. Aztarnategi nagusia Huaca del Sol da, Trujillo hiritik hurbil. Azpimarratzekoak dira Mocheko Eguzkiaren piramidea eta Ilargiarena. Eguzkiarena kostaldeko egiturarik handiena da ; oinarria 228 ni luze eta 136 zabal da, bost terraza ditu eta orotara 18 m da garai. Gainean piramide mailakatu bat du. Ilargiarenak, aldiz, ez du piramiderik ; oinarria 80x60 m-koa du, eta 21 m da garai.\nBaina arte mochicaren erakusgarri bikainenak, esan hezala, zeramikaz eginak dira. Obra gehienak hilobietan aurkitu dira, hildakoaren oinetan. Heldulekua dute ezaugarri berezietako bat, ez baita kirten soila, alde bietatik ontziari loturiko helduleku bat baizik. Zeramikazko ontziak eskultura gisa landuak dira, eta estilo naturalista ageri dute. Heldulekuaz gainera, aho moduko bat zuten eta horrek pitxer gisako itxura ematen die, baina ikerketen arabera, ez zituzten isurkariak gordetzeko erabili, hau da, estatuatxo soilak ziren, esanahi erlijiosokoak, hileta eginkizunetarakoak agian. Zeramika mochicaren teknika aski soila da. Obra gehienak moldez egiten ziren, eta pintura bikainekikoak ere aurkitu diren arren, eskulturari edo modelatuari ematen zitzaion lehentasuna. Gaiei dagokienez, ontzi-erretratuak dira aipagarrienak, errealismo handiaz egindako gizairudiak dituztenak. Nolabaiteko erretratu ofizial gisa hartu izan dira, zenbait irudi errepikatzen baita eta gizarte hierarkiaren ezaugarriak ageri baitituzte. Baina giza irudiez gainera, animaliak, batez ere hontza, igela, jaguarra eta puma, eta urari buruzko erreferentziak ere agertzen dira. Erotismoa, eritasuna, arkitektura, arrantza eta abarri buruzko aipamenak ere badira."}
{"id": "368985", "revid": "201", "url": "https://eu.wikipedia.org/wiki?curid=368985", "title": "Moche kultura", "text": ""}
{"id": "368986", "revid": "201", "url": "https://eu.wikipedia.org/wiki?curid=368986", "title": "Mochica kultura", "text": ""}
{"id": "368987", "revid": "201", "url": "https://eu.wikipedia.org/wiki?curid=368987", "title": "Mochica", "text": ""}
{"id": "368988", "revid": "201", "url": "https://eu.wikipedia.org/wiki?curid=368988", "title": "Motxika", "text": ""}
{"id": "368989", "revid": "201", "url": "https://eu.wikipedia.org/wiki?curid=368989", "title": "Motxe", "text": ""}
{"id": "368990", "revid": "201", "url": "https://eu.wikipedia.org/wiki?curid=368990", "title": "Motxe kultura", "text": ""}
{"id": "368991", "revid": "201", "url": "https://eu.wikipedia.org/wiki?curid=368991", "title": "Motxika kultura", "text": ""}
{"id": "368992", "revid": "448", "url": "https://eu.wikipedia.org/wiki?curid=368992", "title": "New York hiria", "text": ""}
{"id": "368995", "revid": "13403", "url": "https://eu.wikipedia.org/wiki?curid=368995", "title": "Eusko Gaztedi", "text": ""}
{"id": "369000", "revid": "201", "url": "https://eu.wikipedia.org/wiki?curid=369000", "title": "Chim\u00fa kultura", "text": ""}
{"id": "369001", "revid": "201", "url": "https://eu.wikipedia.org/wiki?curid=369001", "title": "Chimu kultura", "text": ""}
{"id": "369002", "revid": "201", "url": "https://eu.wikipedia.org/wiki?curid=369002", "title": "Chimu", "text": ""}
{"id": "369003", "revid": "105290", "url": "https://eu.wikipedia.org/wiki?curid=369003", "title": "Chim\u00fa", "text": "Chim\u00fa kolonaurreko kultura bat izan zen, gaur egungo Peruko iparraldeko kostaldean garatua, Huari Inperioak gainbehera egin ondoren. Chim\u00fa kultura 900. urtearen inguruan sortu zen, mochica herria bizi izan zen inguru berean, eta haren jarraipen gisa hartu izan da zenbait alderdiri dagokionez. Tupaq Inka Yupanki inka enperadorea buru zuen kanpaina batek konkistatu zituen chimuak 1470. urtearen inguruan.\nChimuek eratutako Chimor erresuma inken eredu izan zen alor askotan. Hainbat lurralde konkistatu zuten, eta kultura aberatsa osatu zuten, kutsu aristokratiko eta autokratakoa.\nChan Chan hiriburua.\nChan Chan izan zen Chimor erresumako hiriburua. 50.000 biztanletik gora zituen, eta halako hiria eraikitzeko ofizio gizonak eta antolamendu bikaina behar zirela erakusten dute aztarnek. Gizarte klaseen artean banaketa nabarmena zela dirudi.\nChan Chan hiriak 15 km\u00b2 hartu zituen, eta hamar auzo zituen, klan bakoitzeko buruzagiak sortua horietako bakoitza. Auzoak banako osoak ziren, bizitzeko behar den guztia baitzegoen auzo bakoitzean : hilerria, tenplua, ur biltegia, etxeak... Chan Chan hiriak trazatu bikaineko kaleak, ubide bereziez ureztaturiko lorategiak, erlaitzekiko teilatuak etab. zituen, eta akueduktu sistema batez hornitzen zen urez. Auzoak 12 metro garai zen harresi batek bereizten zituen; eskulturaz apainduriko harresiak ziren, eta oro har irudi geometrikoak eta erreplikaziozkoak dira nagusi. Arkitektura zurruna, garbia eta zorrotza zen, eta hiriaren sortzaileen handitasuna azpimarratzea zen helburua, adierazten zenaren esanahia baino gehiago izaera monumentala azpimarratu nahi zen-eta.\nArtea.\nArkitekturaz gainera aipagarriak dira chimu zeramika eta bitxigintza. Moldeez egina zen, oro har, baina ez zuen mochica zeramikaren maila iritsi, nahiz molde gehienak berdinak ziren. Badira \"ontzi-erretratuak\" eta animaliak eta landareak irudikatzen dituzten ontziak, baina pieza aipagarrienak ontzi bikoitzak dira, helduleku bakarraz lotuak ; kolore beltz distiratsukoak luxuzko piezak dira, eta gorriak egunero erabiltzekoak. Urrea eta zilarra oso aintzat hartuak ziren, eta bitxiak eta hileta errituetarako gauzakiak egin ziren. Askotan urre eta zilar aleazioa erabili zuten -beste harribitxi batzuk txertatu ere egiten zituzten-, eta teknikei dagokienez, metala lantzeko erabil daitezkeen teknika gehienak erabili zituzten."}
{"id": "369004", "revid": "201", "url": "https://eu.wikipedia.org/wiki?curid=369004", "title": "Errusiar panpina", "text": ""}
{"id": "369005", "revid": "1545", "url": "https://eu.wikipedia.org/wiki?curid=369005", "title": "Paracas", "text": "Paracas kultura antzinako Peruko zibilizazio bat zen, Paracas penintsulan garatu zena K.a. 700 eta K. o. 200 artean. Iparraldeko kostaldean garatu zen Chav\u00edn kulturarekin garaikidea da. Kultura honi buruzko berriak haiek egindako tresnen ikerketatik jaso dira. Aztarnen eta arkitektura hondakinen arabera, bi gune nagusi bereizi dira Paracas kulturaren barnan : \"Cavernas\" eta\" Necropolis\".\nArkitektura.\nParacasko arkitekturan aipagarriak dira lauki zuzen formako etxe txikiak, erdi lurperatuak eta adobez edo zurezko habez eginak, eta piramideak, adobez eta arto alez eginak ; herri asko harresiz inguratuak ziren.\nBaina Paracasko aztarna garrantzizkoenak Ica eskualdeko hilobiak dira, Cavernas (K.a. 500-300) eta Necropolis (K.a. 300-200) deituriko guneetan aurkitutako hilobiak hain zuzen. Lurralde oso lehorra zenez, egoera onean aurkitu dira bai hilobietako momiak eta bai haiekin batera lurperaturiko gauzakiak, oihalak barne. Cavernasko hilobiak, gaztelaniazko izenak adierazten duen bezala, lur barnean zulatutako haitzulo modukoak dira. Putzu edo hodi moduko bat zuten hilobi ganberara sartzeko ; ganberak botila itxurako lur barneko hutsuneak dira, eta 30-40 bat gorpu dago ganbara. Gorpu batzuk oihal batez estalita daude eta beste batzuk, berriz, hainbat mantu eta estalkiz eta bitxi apaingarriez. Oro har zeramika bikaina eta oihal arruntak aurkitu dira era honetako hilobietan. Nekropoliko hilobiak ere lurpean zabalduak dira, baina harrizko hesi batez zeuden inguratuta eta eskailerak zituzten sarreran; laurehun momia aurkitu dira han lurperaturik. Aurrekoetan ez bezala, zeramika arrunta da hilobi hauetan baina oihalak bikainak dira ; 100 oihaletik gora dituzte gorpu batzuek -gizarte mailaren arabera-, errusiar panpinen moduan gorputzaren inguruan bildurik. Azken oihala ez beste guztiak irudi eta kolore ikusgarrikoak dira.\nOihalak.\nHilobiek erakusten dutenez, Perun garrantzi handia izan zuen oihalgintzak, eta hori da hain zuzen ere Paracasko kulturaren jarduera bereizgarriena. Oihalak egiteko kotoia, llama, alpaka edo guanako artilea, saguzar larrua, giza ilea eta lumak erabiltzen zituzten, garaiaren arabera. Kotoia ez zuten tindatzen, oro har, baina artilean kolore eta nabardura bikainak lortu zituzten ; tindagai begetalak erabili zituzten batez ere, baina mineraletatik eta animalietatik atereak ere baziren. Teknikari dagokionez, hainbat teknika desberdin erabiltzen ziren, hasi hari bakarra txirikordatuz egiten zirenetatik, eta hainbat motatako ehundegietan eginetara. Diseinuetan marrazki konplexuko oihalak aurkitu dira, brodatu bikainekoak eta kolore bizikoak, Necropolisen batez ere (Cavernasko oihalak soilagoak dira, lerro zuzenekikoak eta sepia kolorekoak, oro har) ; hainbat eratara konbinaturiko elementu abstraktuak irudikatzen dituzte, eta gehienek simetria bertikala dute."}
{"id": "369006", "revid": "201", "url": "https://eu.wikipedia.org/wiki?curid=369006", "title": "Paracas kultura", "text": ""}
{"id": "369007", "revid": "201", "url": "https://eu.wikipedia.org/wiki?curid=369007", "title": "Parakas kultura", "text": ""}
{"id": "369008", "revid": "201", "url": "https://eu.wikipedia.org/wiki?curid=369008", "title": "Parakas", "text": ""}
{"id": "369009", "revid": "201", "url": "https://eu.wikipedia.org/wiki?curid=369009", "title": "Matrioska", "text": ""}
{"id": "369010", "revid": "119347", "url": "https://eu.wikipedia.org/wiki?curid=369010", "title": "Harun al-Rashid", "text": "Harun al-Rashid (, \"H\u0101r\u016bn ar-Rash\u012bd\"; Ray, 763ko martxoaren 27a edo 766ko otsaila - Tus, 809ko martxoaren 24a) Abbastar Kalifa-herriko bosgarren kalifa izan zen. Al-Rashiden agintaldian, 786ko irailaren 14tik hil zen arte, abbastarren inperioa bere gorenera iritsi zen. Bagdad, hiriburuan, zientzia, kultura, arte, musika eta erlijioa loratu ziren. Mendebaldean ezaguna da, batez ere, \"Mila gau eta bat gehiago\" liburuko protagonistetako bat delako.\nBizitza.\nAl-Mahdi kalifaren eta Al-Khayzuranen, yemendar esklabo ohiaren, semea zen. 786an, Al-Hadi anaia zendu zenean, kalifa bilakatu zen. Agintaldiaren aurreneko urteetan amak eragin handia izan zuen beregan. Bere erreinaldia Abbastar Kalifa-herriaren distiratsuenetako bat izan zen, Ipar-Mendebaldeko Afrikan eta Transoxianan galerak izan zituen arren. Haren ospea Mendebaldeko Europara iritsi zen eta behin baino gehiagotan trukatu zituen enbaxadak Karlomagnorekin (797-801). Bagdaden jakintsu eta poetak, legelari eta gramatikalariak, kadi eta idazlariak, artista eta musikariak bildu zituen. Bertan ezarri zuen Jakintzaren Etxea, liburutegi bikaina. Erlijio kontuetan oso hertsia zen, egunean ehun aldiz ematen zen ahuspez eta Mekako erromesaldia bederatzi edo hamar aldiz egin omen zuen. Inperioaren administrazioa bizirren eskuetan utzi zuen (garrantzitsuena Yahya ben Khalid izan zen).\n808an Khorasanen matxinada bat sortu zen. Al-Rashid harantz abiatu zen armadaren buru baina, Tusera iritsi zirenean, gaixotu zen. Hiri horretan hil zen, 809ko martxoaren 24an."}
{"id": "369019", "revid": "512", "url": "https://eu.wikipedia.org/wiki?curid=369019", "title": "Oberon", "text": "Oberon izan daiteke:"}
{"id": "369022", "revid": "1545", "url": "https://eu.wikipedia.org/wiki?curid=369022", "title": "Titan (ilargia)", "text": ""}
{"id": "369027", "revid": "201", "url": "https://eu.wikipedia.org/wiki?curid=369027", "title": "Chimor", "text": ""}
{"id": "369029", "revid": "336", "url": "https://eu.wikipedia.org/wiki?curid=369029", "title": "Transformice", "text": "Transformice (ingelesez literalki, \"sagu aldatuak\") online plataformetako bideo-joko independente bat da. Jokua Frantziako diseinagailu batzuetatik sortua da, Tigrounette eta Melibellule ezizenetik ezagutzen dira jokoan. Tigrounette-ek funtzioak eta mekanismoak programatzen ditu, eta Melibellule-ek grafikoak produzitzen ditu. Jokoa 2010eko maiatzaren 1ean bota zen.\nJokoan, jokalari bakoitzak bere sagu birtuala kontrolatzen du eta gazta-pieza bat irabazi behar du, azkenean sagutegirantz ekarriz. Behin jokalaria taularen kalifikaziorik altuenera heltzen denean, jokalaria hurrengo mapako Xaman bihurtzen da. Xamana bezala, jokalariak objetuak eta mekanismoak eraiki ditzake beste saguei gazta lortzera laguntzeko mapa desberdinetan.\nAbiadura erabakigarria da lehenengo postura iristeko, lehenengo hirurak puntu gehiago lortzen baitute; besteak, berriz, hamar puntu. Puntu hauek taulan jartzeko balioko dute eta sistemak erabaki dezan nori egokituko zaion xamana izatea hurrengo txandan.\nJokalariaren profilan ere agertzen da zenbat aldiz lehenengoa geratu den, zenbat sagu salbatu dituen, zenbat titulu desblokeatu dituen... eta aukera du \u201cemotikonoak\u201d erabiltzeko (dantzatu, musu eman, barre egin, negar egin, haserretu, txalo egin, eseri, konfetia bota..).\nJokoan saguak talde batean egon daitezke beste sagu batzuekin. Pertsona batek gonbidatu ahal zaitu tribuan sartzeko edo zuk tribu berri bat sortu ahal dezakezu 500 gazta gastatuz.\nZenbait minijoku garatu egin dira gela berezietan eta hainbat mota daude. Adibidez: survivor, racing, bootcamp, fight\u2026 aurkitu ahal ditzakegu.\nTeknikak.\nTeknika batzuk menperatzeak abantailak proportzionatzen ditu beste jokalari batzuen gainetik. Adibidez: gaztarekin lehenengoa izatea iristen sagutegira.\nNahiz eta joko sinplea dela iruditu, jokalari batzuk zenbait teknika garatu dituzte denborarekin, kontuan izanda zein den asmoa. \u201cWall Jump\u201d-a (\u201chormatik igotzen\u201d) oinarrizkoa da ondo jokatzeko eta \u201cCorner Jump\u201d-a (bultzada lortu azal bateko izkinarekin) erabili ahal daiteke abantailak lortzeko.\nMapak.\n2 mapa mota daude: ofizialak eta jokalariek sortuak. Azken hauek \u201cmapako editorean\u201d sortu ahal dira. Mapa batzuk interakzio bereziak dituzte.\nMapak 2 minutuko limitea dute, eta, amaitzean, mapa berri bat kargatzen da. Iraupena aldatu daiteke 20 segundora xamana hiltzen bada edo sagu gutxi geratzen badira bizirik.\nDenda.\nJokoan, saguak arropa propioak eduki ditzakete: kapelak, eguzkitako betaurrekoak, belarritakoak, ahorako eta leporako gehigarriak... Hauek guztiak gazta edo marrubiekin erosi behar dira. Artikulu batzuk ezin dira erosi, desblokeatu egiten baitira gertakizun batzuetan: Gabonak, Halloween, Inozenteen eguna, Inauteriak, etab. Arropak personalizatu ahal daitezke koloreak aldatuz.\nTroll-ak.\nTransformice nabarmentzen da jokalari asko \u201ctroll\u201d direlako. Jokalari hauen helburua beste jokalariak edo xamana haserretzea da. Oso gorrotagarria izan arren, arauek ez dute baimentzen moderatzaileek baneatzea (ingeleseko ban aditza) troll-ak, nahiz eta jokalariek boto popularraren bidez kanporatu ahal dezaketen.\nXamana troll-ak daude, saguak hiltzen saiatzen direnak, ez dute laguntzen edo sagutegia ixten dute, hau azkena gehien erabiltzen dena izanda eta txarto ikusia jokalarien partetik.\nHizkuntzak.\nJokoa hainbat hizkuntzetara jokatu ahal da, lehenengokoak frantsesa eta ingelesa izanda. Sortu zenetik orain arte hizkuntza hauek daude, ordenean: frantsesa, ingelesa, errusiera, portuguesa-brasildarra, turkiera, txinatarra, gaztelania, norvegiera, suediera, daniera, poloniera, hungariera, nederlandera, errumaniera, indonesiera, alemana eta arabiera."}
{"id": "369030", "revid": "119347", "url": "https://eu.wikipedia.org/wiki?curid=369030", "title": "Love Me Do", "text": "Love Me Do John Lennon eta Paul McCartneyren abesti goiztiar bat da, McCartneyk egindakoa 1958 eta 1959 artean. Singlea izan zen hasiera batean, Erresuma Batuan, 1962ko urriaren 5ean eta \"P.S. I Love You\" abestiak hartu zuen B aldea. 17. postuan geratu zen britainiar zerrendetan.\n1982ko bigarren bertsio batek 4. postura iritsi zen.\nAEBetan, bigarren bertsioa editatu zen hasieratik eta singlea 1. zenbakia izan zen 1964an.\nKonposizioa eta grabazioa.\nAbestia John Lennonen blueserako armonikarekin hasten zen eta Lennon eta McCartneyren ahotsak sartzen ziren bat-batean. George Harrisonek ere parte hartu zuen harmonia bokalean. Hasiera batean, Lennonek bakarrik abestu behar zuen, baina McCartney ere sartzea erabaki zuten, Lennonek armonika ere jo behar zuelako.\nAskotan grabatu beharreko abestia izan zen eta 3 bateria ezberdin izan zituen:\nBeatles bandaren lehen siglea baterian Ringo Starr zeraman eta honek lortu zuen 17. postua \"Record Retailer\" zerrenda ospetsuan. Andy Whiten bertsioa ez zen \"Please Please Me\" albuma editatu arte aterako eta Pete Besten bertsioa, berriz, \"Anthology 1\" bilduman sartu zuten.\nPartaideak.\n1962ko ekainaren 6an grabatutako bertsioan eta \"Anthology 1\" albumean atera zenean:\n1962ko irailaren 4an grabatutako bertsioan eta urte horretako urrian aterako zen singlean joan zenean:\n1962ko irailaren 11n grabatutako bertsioan eta \"Please Please Me\" albumean argitaratuko zutenean:"}
{"id": "369041", "revid": "1545", "url": "https://eu.wikipedia.org/wiki?curid=369041", "title": "Leipzigeko Gudua", "text": ""}
{"id": "369045", "revid": "1545", "url": "https://eu.wikipedia.org/wiki?curid=369045", "title": "Gaugamelako Gudua", "text": ""}
{"id": "369046", "revid": "1545", "url": "https://eu.wikipedia.org/wiki?curid=369046", "title": "Sumatrako tigrea", "text": ""}
{"id": "369047", "revid": "1545", "url": "https://eu.wikipedia.org/wiki?curid=369047", "title": "Poltavako Gudua", "text": ""}
{"id": "369048", "revid": "1545", "url": "https://eu.wikipedia.org/wiki?curid=369048", "title": "Rhineko Konfederazioa", "text": ""}
{"id": "369049", "revid": "90204", "url": "https://eu.wikipedia.org/wiki?curid=369049", "title": "Ziriako Llodio", "text": "Ziriako Llodio Goikoetxea (XIX. mendearen erdialdea, Lezama - ????, ????; gaztelaniaz \"Ciriaco de Llodio\") euskal abertzale eta jeltzale bat izan zen. Sabin Arana eta Luis Arana Goiriren adiskidea izan zen.\n1894ko uztailaren 15an \"Euzkeldun Batzokija\" elkarteko lehendakariorde hautatu zuten, Sabin Arana lehendakaria izan zelarik. \nSabin Aranak burututako \"Bizkaia bere independentziaren alde\" liburuxkaren aurkezpenean egon zen pertsonetako bat ere izan zen. Bestalde, Sabin eta Luis Arana Goiri anaiekin batera lehenbiziko Bizkai Buru Batzarreko mahakidea ere izan zen. 1897an espainiar agintaritzak Euzkeldun Batzokija elkartea itxitzera behartuarazi zutenean, batzorde kitatzaileko kidetako bat ere izan zen."}
{"id": "369050", "revid": "13403", "url": "https://eu.wikipedia.org/wiki?curid=369050", "title": "Ciriaco de Llodio", "text": ""}
{"id": "369054", "revid": "13403", "url": "https://eu.wikipedia.org/wiki?curid=369054", "title": "Euskeldun Batzokija", "text": ""}
{"id": "369056", "revid": "1545", "url": "https://eu.wikipedia.org/wiki?curid=369056", "title": "Galesko printzea", "text": ""}
{"id": "369057", "revid": "1545", "url": "https://eu.wikipedia.org/wiki?curid=369057", "title": "Hego Osetiako Gerra 2008koa", "text": ""}
{"id": "369058", "revid": "336", "url": "https://eu.wikipedia.org/wiki?curid=369058", "title": "Javier Eskalza", "text": "Javier Eskalza Ellakuria (1952ko abenduaren 10a, Arrankudiaga, Bizkaia - 2007ko azaroaren 16a, Getxo, Bizkaia) euskal herritar futbolari bat izan zen. Atzelari gisa jokatu ohi zuen.\n2009ko azaroaren 7an Arrankudiaga jaioterrian bere izena daraman \"Javier Eskalza Futbol Zelaia\" inauguratu zen."}
{"id": "369059", "revid": "1545", "url": "https://eu.wikipedia.org/wiki?curid=369059", "title": "Burbank (Kalifornia)", "text": ""}
{"id": "369060", "revid": "1545", "url": "https://eu.wikipedia.org/wiki?curid=369060", "title": "Autodesk AutoCAD", "text": ""}
{"id": "369061", "revid": "1545", "url": "https://eu.wikipedia.org/wiki?curid=369061", "title": "France-Presse", "text": ""}
{"id": "369062", "revid": "40595", "url": "https://eu.wikipedia.org/wiki?curid=369062", "title": "Stralibu", "text": ""}
{"id": "369064", "revid": "336", "url": "https://eu.wikipedia.org/wiki?curid=369064", "title": "Posizionamendu", "text": "Marketinean, posizionamendua kontsumitzaleeen buruan ondasun edo zerbitzu batek duen kokapena eta balorazioa da, lehiakideen beste produktuen aldean. Bi posizionamendu mota bereizten da: posizionamendu erreala, kontsumitzaileek une jakin batean beste produktuekiko egiten duten balorazioa, eta helburuzko posizionamendua, enpresak merkatuan produktuari buruz eratu nahi dituen pertzepzio orokorraren zehaztapena, produktu edo zerbitzuaren ezaugarriak, prestazioak eta osatu nahi den irudia finkaturik."}
{"id": "369066", "revid": "119347", "url": "https://eu.wikipedia.org/wiki?curid=369066", "title": "Joey Ramone", "text": "Jeffrey Ross Hyman edo Joey Ramone (New York, AEB, 1951ko maiatzaren 19a - \"ib.\", 2001eko apirilaren 15a) estatubatuar musikari bat izan zen, punk rock banda ospetsua izan zen Ramones taldearen sortzaile eta abeslaria.\nAmaren zaletasunaren oinordeko, punk rockaren ikono bihurtuko zena, txikitan The Who edo The Stoogesen musika entzuna zen. Hasieran bateria jo zuen bandan eta, Tommy Ramoneren usteari jarraituz, ahotsak egiten hasi zen.\nBiografia.\nJeffry Hyman 1951ko maiatzaren 19an jaio zen New Yorken (AEB)etan. Gurasoak Charlotte Lesher eta Hyman Noel izan zituen eta New Yorkeko Forest Hillsen (Queens) bizi ziren. Hantxe ikasiko zuen Jeffryk, bere The Ramones bandakoak izango zirenak kideak bezala, Forest Hills High Schoolen.\nMutil garaia zen (1,98 m) eta ilaje beltz luze eta lisoa eraman ohi zuen, aurpegia estaliz. Ezkertiarra zen eta miopia handi bat zuen begietan. Jeffryk 18 urte zituenean, Obsesibo-Konpultsibo Nahastea diagnostikatu zioten eta gauzak behin eta berriro errepikatzen zituen, argiak piztu eta itzali, atea ireki eta itxi. Pegamentua aspiratu eta drogak hartzen zituen eta amaren aurrean ere egin ohi zuen. The Stooges edo New York Dolls bezalako banden miresle sutsua zen eta pertsonaia arloteek erakartzen zuten.\nJoey \"Sniper\" bandako kide izan zen, baina berehala bota zuten itxura txarra zuela-eta.\nThe Ramones.\nJeffry eta laguna zuen Douglas Colvin Jeffryren amaren arte galerian egon ohi ziren pegamentua arnastu eta drogatzen ziren bitartean. Tommy Erd\u00e9lyi eta John Cummings ere lagunak ziren eta, Tommyren nahiari jarraituz, banda bat sortzea erabaki zuten. Bakoitzak izen bat aukeratuko zuen eta denen abizena \"Ramone\" izango zen. Orduz gero, Jeffry \"Joey Ramone\" bihurtuko da.\nHasierako abestietako bat izan zen \"Judy Is A Punk\", baina eskaini zuten lehen kontzertua erabateko porrota izan zen.\nDenbora pasatu eta gero, lehen diskoa atera zuten: \"Ramones\". Ez zuen arrakasta handirik izan. Gero etorri ziren \"Leave Home\", \"Rocket to Russia\" eta \"Road to Ruin\", komertzialki ez oso esanguratsuak, baina, Punk Rockaren barnean, ezinbestekoak kontsidertuak.\nGeroago hasi ziren Phil Spectorrekin lanean, The Beatlesekin bostgarren albuma zen \"End of the Century\" egin zuen ekoizle handia. Joeyk harreman ona lortu zuen Philekin, baina presio handiegia egiten zuela-eta, Johnny haserretu egin zen. Albuma ez zen espero zen bezala atera eta salmentak porrota izan ziren. Abesti galantak idatzi zituen -\"Do You Remember Rock n' Roll Radio?\", \"The KKK Took My Baby Away\" edo \"She's The One\"- eta Joeyk bazuen itxaropena hurrengo albumean, baina ez zen sekula lortu.\nJoey eta Johnny Ramone gitarra ia 20 urtez egon ziren elkarri hitz egin gabe. Ideologia arrazoiak ziren tartean eta Johnnyk Joeyri andregaia Linda \"kendu\" zionean okerrera egin zuen bi musikoen arteko harremanak. Hor idatzi zuen \"The KKK Took My Baby Away\" \"Pleasant Dreams\" albumerako. KKK (Ku Klux Klan) hizkiek metafora egin nahi zuten Johnny Ramone politikoki kontserbadorea zelako. Joey, bere aldetik, liberal ezkertiarra zen eta ez zituzten sekula bere haserreak konpondu 1996an banda ez deusean geratu zen arte. Joeyk bakarlari jarraituko zuen ondoren.\nJoeyrekin ametsetako ba zen The Ramones banda \"Hall of Fame of rock\" delakoan jartzea. 2002an lortu zen hori, baina Joeyk ez zuen ikusi, hila baitzegoen jada.\nBeste proiektu batzuk.\n1994an, Sibling Rivalry taldea sortu zuen ber anaiae Mickey Leigh eta bien artean. \"In a Family Way\" EP-a atera zuten.\n1999an, The Ronettes bandakide ohia zen Ronnie Spectorren \"She Talk to Rainbows\"EP-an kantu pare bat abestu zituen eta ekoizten lagundu zuen.\n2002an, bakarkako diskoa atera zuen, \"Don't Worry About Me\", Louis Armstrongen \"What a Wonderful World\" abestiari bertsio esanguratsu bat eginez, punk-a Sex Pistolsen oinarri batzuekin (\"Pretty Vacant\"), The Clash (\"I'm so bored with the USA\"), The Who eta The Stoogesen \"1969\".\n\"Meatball Sandwich\" abestia idatzi eta grabatu zuen Youth Gone Madekin batera.\nThe Independents bandaren ekoizle eta managerra ere izan zen.\nHeriotza.\n2001eko apirilaren 15ean, linfoma batek hil zuen Joey New York-Presbyterian Hospitalean. Heriotzaren unean, U2ren \"In A Little While\" ari zen entzuten. Orduz gero, Bonok abestia amodioaren oinazeaz ari zela esaten du, baina, une hartatik aurrera, esanahi berri bat hartu zuela. Badirudi aspalditik zuela linfoma eta 90eko hamarkadaren erdialdetik tratatzen ari zela.\n2001ean, Joey hil eta gero, Johnny depresioan erori zen eta ezin izan zuen bien artean harreman txarra izatearen errua gainditu.\n2003ko azaroaren 30ean, Joey Ramone Place izena eman zioten New Yorkeko hiriaren kale bati. The Ramones hasi ziren gune berean dago, CBGB kluba dagoen tokian. Rock klub ez gutxitan bere urtemuga ospatzen da eta ama eta anaia gonbidatu izan ohi dute.\n2007ko urtarrilaren 28an, bihotzeko batek hilko zuen 80 urte zituenean Charlotte Lesher, Joeyren ama eta bere inspirazio eta laguntza musikoaren karrera osoan.\n2012ko otsailean egin zuten iragarri zuten ofizialki Joeyren hil ondorengo bigarren albuma: \"Ya Know?\". Maiatzaren 22an atera zen eta Joan Jett, Steven Van Zandt eta Richie Ramoneren lankidetzak ditu. Ed Stasium eta Jean Beauvoirrek ekoiztu zuten.\nIrudia eta eragina.\nJoey Ramone eta bere bandak sortu zuten Punk Rock-a.\nSex Pistols, The Clash eta beste banda batzuen eragin izan ziren.\nJoey bere jantziaz nabarmendu ohi zen, eszenategian zuen pose indartsuaz, energiaz lepo eta ahots boteretsua.\nJoeyren abesteko era berezia zen oso. Ez zuen sekula klaserik hartu eta, garaiko lehian, rock banda batean profesional bat bezala abestea ezinbestekoa zen. Orroek, oihu zartatuek, hausturek eta ahots gazte hark punk rock-aren barnean ezagunenetako bat izatea lortu zuen. Ahotsa sakontzen zihoakion heinean, bere abestiak idazteko era ere sakondu zen, hasierako Joey melodiko eta estilo torpe eta kurtitu gabeko hura atzean utziz.\nAzkarra eta umila zen adibide, Arturo Vega The Ramonesen logotipoaren sortzaileak kontatutako pasartea dugu:\nHorrela ikusten zituen gauzak Joeyk, garbi eta sinple, hori baitzen bere ustez punk-a, gauzak bere sinpletasunean.\nJoey eta bere bandaren abestiak oso motzak izan ohi ziren; normalean, ez ziren 2 minututik aurrerako joaten.\nJoeyk beti zeramatzan betaurreko gorri haiek soinean. Itxura arraroa zuen, ia 2 metroko gizon garaia, bakeroak eta larruzko jakak motorzale baten antzean."}
{"id": "369070", "revid": "1545", "url": "https://eu.wikipedia.org/wiki?curid=369070", "title": "Katu siamdar", "text": ""}
{"id": "369071", "revid": "1545", "url": "https://eu.wikipedia.org/wiki?curid=369071", "title": "Wushu (terminoa)", "text": ""}
{"id": "369072", "revid": "1545", "url": "https://eu.wikipedia.org/wiki?curid=369072", "title": "Kanagawa (prefetura)", "text": ""}
{"id": "369073", "revid": "1545", "url": "https://eu.wikipedia.org/wiki?curid=369073", "title": "Katrina urakana (2005)", "text": ""}
{"id": "369074", "revid": "12788", "url": "https://eu.wikipedia.org/wiki?curid=369074", "title": "Babiloniar Inperio", "text": ""}
{"id": "369076", "revid": "6327", "url": "https://eu.wikipedia.org/wiki?curid=369076", "title": "Jimenez de Rada", "text": ""}
{"id": "369077", "revid": "96586", "url": "https://eu.wikipedia.org/wiki?curid=369077", "title": "Robert B. Parker", "text": "Robert Brown Parker (Springfield, Massachusetts, 1932ko irailaren 17a - Cambridge, Massachusetts, 2010eko urtarrilaren 18a) estatubatuar idazle eta eleberrigile bat izan zen. Nagusiki nobela beltzak idatzi zituen.\nMundu mailan nagusiki Spencer ikertzaile pribatuaren sortzailea izateagatik ospetsua izan zen, 1980ko hamarkadan pertsonaia horretan oinarrituta eta Robert Urich aktoreak antzeztuta \"\" filma ospetsua filmatu zelarik. Spencer ikertzailearen pertsonaia Sam Spade, Philip Marlowe edota Mike Hammer bezalako fikziozko detektibe ospetsuen ondorengo zuzena da.\nBiografia.\nGaztetan Colby Collage ikastetxean beka bat lortu zuen, Koreako Gerran ere parte hartu zuelarik, ondoren Bostongo unibertsitatean ingeles literaturako masterra burutu zuelarik.\n1956an Joan Hall-ekin ezkondu eta bi semeen guraso izan ziren. 1962an iragarkigile gisa lan egin zuen, ondoren Bostongo Unibertsitatean lan egitera iragateko, 1972an \"Godwulf eskuizkribua\" eleberria idazten hasi zelarik, Spenser ikertzailearen serieko lehenbiziko eleberria izanen zena. Beste hainbat detektibe sagen sortzailea ere bada, tartean Jesse Stone protagonista duena, hau 1997an \"Gau paisaia\" eleberriaz hasi eta CBS hari buruzko zenbait telesaila filmatu zituen. ha realizado varios telefilmes y Sunny Randall, personaje creado en colaboraci\u00f3n de Helen Hunt para una pel\u00edcula que iba a interpretar esta y que finalmente no se llev\u00f3 acabo, no obstante Parker continu\u00f3 la saga de este personaje.\nSaga horietatik at fikziozko beste hainbat eleberri ere argitaratu izan ditu, tartean Raymond Chandler eleberrigile ospetsuak amaitu gabe laga zuen \"Poodle Springs\" eleberriaren amaiera eta eleberrigile berberaren \"Betiko loa\" eleberri ezagunaren jarraipena ere.\nZinema.\n2008an Ed Harris aktore, ekoizle eta zinema zuzendariak idazle honen izen berdineko eleberrian oinarrituta Mendebalde Urrunan girotutako \"Appaloosa\" filma burutu zuen, bertan Ed Harriz aktoreaz gain, Viggo Mortensen, Ren\u00e9e Zellweger, Jeremy Irons, Lance Henriksen eta Ariadna Gil aktoreek ere antzeztu zuten."}
{"id": "369106", "revid": "119347", "url": "https://eu.wikipedia.org/wiki?curid=369106", "title": "Howard Stern", "text": "Howard Stern (Jackson Heights, Queens, New York, 1954ko urtarrilaren 12)a - ). Aktore, umorista eta idazlea izateaz gain, irratiko eta telebistako pertsonaia esanguratsua da. Bere programa propioa du irratian, \"Howard Sternen Showa\", astelehenetik ostegunera egunero Howard 100en bidez Satelital Sirius irratian.\nBiografia.\nStern Queensen (New York) jaio zen 1954ko urtarrilaren 12)an. Gurasoak Ben eta Ray izan ziren eta austro-hungariar inperiotik eratorritako inmigranteak ziren. Arreba Ellen 4 urte zaharragoa zen. Ray etxekolanak egiten aritzen zen eta aita Ben Manhattango Aura, Inc. grabazio estudioaren jabeetako bat zen.\n1955ean, familia judua Rooseveltera joan zen, Long Islanden eta Sternek 5 urterako zaletasun handia erakutsi zuen irratiarekiko. Aitari egindako bisitetan, Wally Cox, Don Adams edo Larry Storch ikusi zituen bere marrazki bizidun gogokoenei ahotsa jartzen eta honek eragina izango du gero egingo duen lanean.\n1969an, familia Rockvillera joan zen bizitzera eta Stern South Side High School eskolara aldatu zen.\nSternen unibertsitateko hasierako urteak Bostonen eman zituen. 1973an hasi zen unibertsitateko irratian lanean eta albisteak eman edo elkarrizketan antolatu zituen. Umore programa bat ere egin zuen bere 3 kideekin: \"The King Schmaltz Bagel Hour\".\n1974an, School of Public Communications eskolan hartu zuten eta 1975eko uztailean, Fredericksburgeko Radio Engineering Institute of Electronics delakoan diplomatu zen. Lizenzia horrekin WNTN-en egin zuen debuta, Newtonen, Massachusettsen. 1976an, Cum Laude graduatu zen Bostongo unibertsitatean, Komunikazio arloko titulua atera zuelarik.\n1978ko ekainaren 4an ezkondu zen Stern bere lehen emaztearekin, Alison (Berns), Massachusettsen eta 3 alaba dituzte: Emily Beth (j. 1983), Jennifer Debra (j. 1986) eta Jade Ashley (j. 1993)\n1999ko urriaren 22an, Sternek dibortzioa iragarri zuen. 2001ean gauzatu zuten.\n2000n, Sternek harreman berria hasi zuen Beth Ostrosky modelo eta telebista aurkezlearekin. 2006ko otsailaren 14an, Stern eta bere andregaia zen Beth Ostrosky modeloaren arteko konpromisoa ofizializatu zuten. 2007an ezkondu ziren New Yorken.\nLana.\nHoward Stern izarra da AEBetako irratian. Bere karreran zehar zakila txikienen lehiaketa egin du zuzenean, Playboyko modeloak ekarri ditu inteligentzia testak egiteko xedean, Axel Roseri deitu dio goizeko seietan eta Bee Geesek bere abestia den \"To love somebody\" (Norbait maite) aldatu eta parodiatzea lortu du eta \"To lose your penis\" (Zakila galdu) abestea, John Wayne Bobbitti eskainiz -jakin beharra dago John Wayne Bobbitt ospetsua egin zela bere emaztea zen Lorena Bobbittek zakila moztu ziolako-.\nSternen irrati showa urtetan eman zuten AEBetan FMn eta AMko estazioetan, 2005eko abenduaren 25ean bertan behera geratu zen arte. 2006ko urtarrilaren 9tik aurrera, \"Sirius\" bidez zabaldu zuten showa.\nBeste hainbat esparrutan ere lan egin du: prentsa, telebista, musika eta zinema.\nBi liburu ere baditu:\nTelebistako proiektuetan ere ez da atzera geratu:\n2006an, \"Time\" aldizkariak munduan eragina duten 100 pertsonen artean kontabilizatu zuen eta \"Forbes\"ek ere 7. postua esleitu zion munduan eragina duten pertsonaia ospetsuen artean.\n\"America\u00b4s Got talent\" programako epaileetako bat da gaur egun eta bere ekonomia gorantz doa geratu gabe."}
{"id": "369108", "revid": "105290", "url": "https://eu.wikipedia.org/wiki?curid=369108", "title": "Kadi", "text": "Kadia (, \"q\u0101\u1e0d\u012b\"), mundu musulmanean, islamaren lege sistemaren (xaria) arabera justizia administratzen duen epailea da. Afera erlijiozkoak entzun ohi ditu, hala nola, ondare, legatu jainkozale (\"waqf\"), ezkontza eta dibortzioei buruzkoak, baina, teorian, auzi zibil eta penaletan ere ditu eskumenak."}
{"id": "369110", "revid": "1545", "url": "https://eu.wikipedia.org/wiki?curid=369110", "title": "Beyazid I.a", "text": ""}
{"id": "369111", "revid": "1545", "url": "https://eu.wikipedia.org/wiki?curid=369111", "title": "Suleiman Kanuni", "text": ""}
{"id": "369112", "revid": "6327", "url": "https://eu.wikipedia.org/wiki?curid=369112", "title": "Abd-ul-Hamid I.a", "text": ""}
{"id": "369113", "revid": "6327", "url": "https://eu.wikipedia.org/wiki?curid=369113", "title": "Abdul Hamid II", "text": ""}
{"id": "369114", "revid": "135540", "url": "https://eu.wikipedia.org/wiki?curid=369114", "title": "Xabier Eskurza", "text": "Xabier Eskurza Garc\u00eda (1970eko urtarrilaren 17a, Trapagaran, Bizkaia) euskal herritar futbolari ohi bat da. Erdilaria postuan jokatu ohi zuen.\nErretiratu ostean entrenatzaile baimena atera zuen baina ez du lanbide horretan jardun izan, aldiz, kirol aholkularitza bat sortu zuen."}
{"id": "369117", "revid": "6327", "url": "https://eu.wikipedia.org/wiki?curid=369117", "title": "Azov itsaso", "text": ""}
{"id": "369119", "revid": "1830", "url": "https://eu.wikipedia.org/wiki?curid=369119", "title": "Higidura paraboliko", "text": "Zinematikan, higidura parabolikoa deritzo gorputz puntual batek ibilbide parabolikoa osatzean daukan higidurari. Airera jaurtitzen diren proiektilen higidurari dagokio eta horregatik \"tiro parabolikoa edo jaurtiketa parabolikoa\" ere esaten zaio; izatez, proiektilek benetan duten higiduraren hurbilketa da, gorputza marruskadurarik gabe dagoen ingurune batean eta eremu grabitatorio konstante batean kalkulu teorikoak eginez lortzen dena.\nHigidura parabolikoa plano bertikal bateko bi norabide perpendikularretan gertatzen diren bi higidura zuzenen konposizioaz sortzen dela kontsidera daiteke: batetik, higidura zuzen uniformea norabide horizontal batean eta, bestetik, beheranzko higidura zuzen eta uniformeki azeleratua norabide bertikalean, hain zuzen ere, grabitatearen azelerazioaz. Izatez, higidura parabolikoa eredu teoriko bat da, Lurraren biraketarik kontuan hartu gabe eta \u00a0atmosferako airearen marruskadurarik gabe gorputzek izango luketen higidura deskribatzeko.\nAirera jaurtitako objektuek duten higiduraren hurbilketa teorikoa dela esan dezakegu. Proiektil edo pilota batek airean duen ibilbidea aztertzean, parabolaren antzeko forma duela ohartzen gara, eta horrela litzateke airearen marruskadurarik ez balego.\nLurrazaletik hurbil atmosferan gertatzen diren objektuen higidurari \u201c\"tiro parabolikoa\"\u201d edo \u201cproiektilen ibilbide balistikoa\u201d ere baderitzo askotan. Higidura mota hau interes handikoa izan zen garai batean arlo militarrean, kanoiek jaurtitako proiektilen ibilbideak kalkulatzeko erabiltzen baitzen. \u00a0Hortaz, gure planetaren lurrazaletik hurbil gertatzen diren higidurak aztertzean (pilota batek edo proiektil batek dituztenak), zenbait hurbilketa egin daitezke eredu teorikoan, eta orduan higidura parabolikoa dutela kontsidera daiteke.\nProiektilak alde batera utzita, Lurraren eremu grabitatorioan atmosferatik kanpo higitzen diren gorputzek ibilbide eliptikoak osatzen dituzte; esate baterako, horrelakoa da Lurraren inguruan biraka dabiltzan satelite artifizialen higidura, baita planetek Eguzkiaren inguruan dituztenak ere, Johannes Kepler-rek XVII. mendearen hasierann azaldu zuen bezala.\nHigidura parabolikoak ezaugarri hauek ditu:\nMarruskadurarik gabeko higidura parabolikoaren ezaugarriak Lurrean.\nHigidura parabolikoa bi mugimenduren konposizio gisa kontsidera daiteke: batetik \"higidura horizontal zuzen uniformea\" eta bestetik \"higidura bertikal zuzen uniformeki azeleratua\", azken honen azelerazioa grabitatearena izanik. Higidura parabolikoa plano batean gertatzen denez, bertan erreferentzia-\nsistema kartesiarra erabili ohi da, eta higidura hau analitikoki aztertzean, higidura horizontal uniformea abzisen ardatzean deskribatzen da eta higidura bertikal azeleratua ordenatuen ardatzean.\nMarruskadurarik gabeko eta eremu grabitatorio uniformedun egoeretan, ezaugarri bereizgarri hauek ditu higidura parabolikoak:\nHigidura parabolikoaren ekuazioak.\nKontuan izanik Lurraren grabitatearen eraginpeko higidura parabolikoa plano bertikal batean gertatzen dela, higidura hori analitikoki aztertzeko erreferentziarako formula_2 plano bertikal kartesiarra erabiliko dugu: formula_3 ardatz horizontala eta formula_4ardatz bertikala aukeratuz. Alboko irudian ageri denez, norabide horizontaleko bektore unitarioa formula_5izango da (irudian eskuineranzko noranzkoaz), eta norabide bertikalekoa, formula_6 (goranzko norankoaz).\nAzelerazio konstantea, grabitatearena.\nAzelerazioak osagai bakarra izango du, grabitatearena hain zuzen, eta \"konstantea\" da ibilbide osoan. Balio hau du:formula_7Osagai hau norabide bertikalari dagokio eta beheranzkoa da; hortik zeinu negatiboa. Azelerazioa konstantea izateak erraztu egingo du higiduraren analisia, abiaduraren balioa integrazioz lortzeko. Baina horretarako, lehenik eta behin higiduraren hasierako baldintzak zein diren finkatu beharko dugu.\nHasierako baldintzak.\nKalkuluak sinplifikateko, partikularen abiapuntua koordenatu-sistema kartesiarraren \"jatorri-puntua\" izan dela kontsideratuko dugu. Hortaz:formula_8Eta objektuaren hasierako abiadura honako hau izango da:formula_9non formula_10 hasierako abiaduraren modulua den, eta formula_11 hasierako abiaduraren eta ardatz horizontalaren arteko angelua. Hortaz, hasierako abiadurak bi osagai hauek ditu:\nBeraz, hasierako abiadura honelaxe adieraz daiteke bektorialki:formula_14\nAbiaduraren ekuazioa.\nIbilbide parabolikoa duen objektuaren aldiuneko abiadura kalkulatzeko, azelerazioaren definizioari dagokion ekuazio hau bektorial integratu behar da:formula_15Hortik, formula_16 eta formula_17 bitartean integratuz, formula_17 aldiuneko abiaduraren bi osagaiak lortuko ditugu:formula_19Agerikoa denez, abiaduraren osagai horizontala konstantea da; eta osagai bertikala, uniformeki azeleratua, beherantz (hortik zeinu neagitboa). Guztira, abiadura bektorea honako hau da, denboraren funtzio modura emanik:formula_20 \nPosizioaren ekuazioa.\nAbiaduraren ekuaziotik abiatuz, posizioaren ekuazioa ere zehaztu daiteke ondoko ekuazioa integratuz:\n formula_21 \nbetiere kontuan izanik abiapuntuko posizioa formula_22 dela. Lehenengo mailako ekuazio diferentziala da hau ere, eta beraren soluzioa hauxe da:\n formula_23 \nEkuazio bektorial hau osagaietan bananduz, hauexek dira posizioaren bi osagai kartesiarrak:formula_24Bi ekuazio horietatik denbora eliminatuz (formula_25 aldagaia), ibilbidearen ekuazio kartesiarra lortzen da: formula_26 \nAgerikoa denez, hori bigarren ordenako kurba baten ekuazioa da formula_2 plano bertikalean, parabola batena hain zuzen ere. Horixe da ibilbide parabolikoaren ekuazio geometrikoa.\nObjektuak lortuko duen altuera maximoa.\nGorantz abiatutako higidura parabolikoan, interesgarria da jakitea zein izango den objektuak lortuko duen altuera maximoa. Puntu hori parabolako tontorra da: aurreko irudiko formula_28 puntua. Bertan, abiadura bektorea horizontala izango da; bestela esanda, abiaduraren osagai bertikala nulua izango da:formula_29Beraz, aurreko atalean lorturiko osagai bertikalaren adierazpenean balio hori ordezkatuz,formula_30izango dugu eta hortik kalkula dezakegu zein aldiunetan, \"t\"h, iristen den bertara:formula_31Eta balio hori formula_32 koordenatuaren ekuazioan ordezkatuz:formula_33formula_34\nHorixe izango da objektuak lortuko duen altuera maximoa. Bistakoa denez, balio maximoa formula_35 denean lortuko da; hau da, objektua bertikalki jaurtitzen denenan gorantz, edo gauza bera dena, formula_36 denean. \nObjektuak lortuko duen distantzia horizontala. Tiro parabolikoaren irismena.\nDistantzia horizontala lortzeko, kontuan izan behar dugu puntu hori \"y\"formula_32 ordenatu nuluari dagokiola, alegia, bertan formula_38 izango dela. Aurreko atal batean lorturiko formula hau erabiliz,formula_39Puntu horretara objektua zein aldiunetan iristen den kalkula dezakegu:formula_40formula_41Eta aldiune horri dagokion abzisa kalkulatuz, abzisa hori izango da, hain zuzen, objektuak lortuko duen distantzia horizontala: \nformula_42formula_43Kasu honetan ere, distantzia horizontala hasierako abiaduraren inklinazioaren menpekoa da, hots, formula_44 angeluaren funtzioa. Distantzia horri tiro parabolikoaren \"irismena\" deritzo.\nIrismen maximoa.\nIrismenaren balio maximoa sinu funtzioaren balio maximoarekin gertatzen da, hau da, sinuak formula_45 balio duenean.formula_46Hortaz, irismen maximoa gertatzen da hasierako abiadura bektorearen norabideak formula_1-ko angelua osatzen duenean norabide horizontalarekin. Kasu horretan hauxe da irismenaren balioa:formula_48\nAirearen marruskadura kontuan hartuz sortzen den ibilbide balistikoa.\nAtal honetan kontuan izango dugu objektuak atmosferako airearekin duen marruskadura. Fenomeno konplexua den arren, hurbilketa sinplea egingo dugu arazoa kualitatiboki azaltzeko eta orain arte aztertu dugun marruskadurarik gabeko ibilbide parabolikoan horrek izango duen eragina ulertzeko.\nAireko erresistentziak \"marruskadura-indar\" bat sortzen du, eta indar hori higiduraren noranzkoaren kontrako noranzkoan doa, eta abiaduraren moduluaren menpekoa da.Aireak higidurari jartzen dion erresistentzia \"arraste-koefizientea\" deritzon parametro baten bidez adierazi ohi da, eta lehenengo hurbilketa batean kontsideratuko dugu \"marruskadura-indarra\" abiaduraren berretura baten proportzionala dela.\nAbiadura txikien kasuan, marruskadura-indarrak gorputzaren abiadurarekiko duen menpekotasuna lineala da (formula_49) (\"Stokes-en arraste-legea\") eta abiadura handien kasuan, koadratikoa (formula_50) abiadura handietan (\"Newton-en arraste-legea\").\nPortaera horien arteko trantsizioa Reynolds-en zenbaki adimentsionalaren balioak zehazten du; zenbaki hori abiaduraren, objektuaren tamainaren eta ingurunearen biskositate zinematikoaren araberakoa da. Honelaxe definitzen da Reynoldsen zenbakia:formula_51non:\nReynolds-en zenbakia 1000 baino baino txikiagoa bada, menpekotasuna lineala da, eta 1000 baino handiagoa bada, koadratikoa. Hortaz, honelaxe adierazten da aireak proiektilari egindako marruskadura indarra:\nHori dela eta, ibilbide parabolikoa deformatu egiten da, marruskadurarren eraginez gorputzak moteldu egiten baitu bere abiadura; ondorioz, ibilbidea parabola deformatu bat da, baxuagoa norabide bertikalean eta laburragoa norabide horizontalean, forma sasiparabolikoa hartuz."}
{"id": "369120", "revid": "17", "url": "https://eu.wikipedia.org/wiki?curid=369120", "title": "Mugimendu paraboliko", "text": ""}
{"id": "369121", "revid": "56334", "url": "https://eu.wikipedia.org/wiki?curid=369121", "title": "Orhan I.a", "text": "Orhan I.a (, \"Orhan Gazi\"; S\u00f6\u011f\u00fct, 1281\u2013Bursa, 1362ko martxoa) Osmanliar Dinastiaren bigarren \"bey\" izan zen (1326-1362). Gurasoak Osman I.a eta Malhun Hatun zituen.\nBere erreinaldiaren hasieran, Orhanek ipar-mendebaldeko Anatolia konkistatzeko ahaleginak egin zituen, orduan bizantziarren eskuetan zegoena. Androniko III.a Paleologo enperadorea Pelekanongo guduan menderatu eta gero, Bal\u0131kesirreko karasidar lurraldeak okupatu zituen, Ankara inguruan.\nJoan V.a Paleologoren igoeraren gerra zibilak aprobetxatu zituen. Horrela, 1352an \u00c7impe europar gotorlekua eta urte bi geroago Gallipoliko penintsula (egungo Gelibolu) konkistatu zituen."}
{"id": "369122", "revid": "512", "url": "https://eu.wikipedia.org/wiki?curid=369122", "title": "Bayezid I.a", "text": "Bayezid I.a (otomandar turkieraz: \u0628\u0627\u064a\u0632\u064a\u062f \u0627\u0648\u0644, turkieraz: \"Beyaz\u0131t\", \"Y\u0131ld\u0131r\u0131m\" \"tximista\" ezizena zuena; 1354 \u2013 1403ko martxoaren 8a) otomandar sultana izan zen (1389-1402). Gurasoak Murad I.a eta G\u00fcl\u00e7i\u00e7ek Hatun zituen.\nKosovoko gudua eta gero, aita ordezkatu zuen eta Serbia mendean hartu zuen. Hala ere, Stefan Lazarevi\u0107 izendatu zuen bertoko gobernari autonomo. 1389 eta 1395 artean Bulgaria eta iparraldeko Grezia konkistatu zituen. Konstantinopla hartzeko saiakerak egin zituen.\n1400. urtean, Tamerlanek Anatolia menderatzeko erasoak egin zituen eta urte bi geroago Ankarako guduan Bazeyid atxilotu zuen."}
{"id": "369123", "revid": "1545", "url": "https://eu.wikipedia.org/wiki?curid=369123", "title": "Baiazid I.a", "text": ""}
{"id": "369124", "revid": "512", "url": "https://eu.wikipedia.org/wiki?curid=369124", "title": "Murad II.a", "text": " Murad II.a Kodja (Amasya, 1404ko ekaina \u2013 Edirne, 1451ko otsailaren 3a) (, \"Mur\u0101d-\u0131 s\u0101n\u012b\", turkieraz:\"II. Murat\") otomandar sultana izan zen 1421 eta 1451 artean (1444 eta 1446 artean izan ezik noiz Mehmed II.a bere semeak ordezkatua izan zen).\nMurad II.aren agintaldian gatazka luzea izan zuen Balkanetako jaun kristau eta Anatoliako turkiar emirrekin. Mehmed I.a eta Emine Hatun gurasoak izan zituen.\n1444an Varnako gudua irabazi arren, Jalowazeko gudua galdu ondoren, jenizaroek kargutik kendu zuten. Hala ere itzuli eta Kosovoko bigarren guduan kristauak menderatu zituen."}
{"id": "369125", "revid": "336", "url": "https://eu.wikipedia.org/wiki?curid=369125", "title": "Abdulmezid I.a", "text": "Abdulmezid I.a, Abdul Mejid I.a, Abd-ul-Mejid I.a edo Abd Al-Majid I.a Ghazi (otomandar turkieraz: \u0639\u0628\u062f \u0627\u0644\u0645\u062c\u064a\u062f \u0627\u0648\u0644 \"\u2018Abd\u00fc\u2019l-Mec\u012bd-i evvel\") (Istanbul, 1823ko apirilaren 23/25a \u2013 \"ibidem\" 1861eko ekainaren 25a) otomandar sultana izan zen.\nBere agintaldiak 1839tik 1861raino iraun zuen, Mahmut II.a ordezkatuz. Agintea lortu eta berehala, Gulhaneko \"Hatt-i Sharif\" edo eskutitza eman zuen, \"Tanzimat\" izeneko erreformak bultzatu zituena. Dolmabah\u00e7eko jauregia eraiki zuen neobarroko estiloan.\n1853an Krimeako Gerran sartu zen."}
{"id": "369126", "revid": "1545", "url": "https://eu.wikipedia.org/wiki?curid=369126", "title": "Mahmut II.a", "text": ""}
{"id": "369127", "revid": "1545", "url": "https://eu.wikipedia.org/wiki?curid=369127", "title": "Mahmut I.a", "text": ""}
{"id": "369128", "revid": "1545", "url": "https://eu.wikipedia.org/wiki?curid=369128", "title": "Abdul Mejid I.a", "text": ""}
{"id": "369129", "revid": "56334", "url": "https://eu.wikipedia.org/wiki?curid=369129", "title": "Abdulaziz I.a", "text": "Abdulaziz I.a ( / \"`Abd\u00fc\u2019l-`Az\u012bz\", ; Istanbul, 1830eko otsailaren 9/18a \u2013 \"ibidem\" 1876ko ekainaren 4a) otomandar sultana izan zen.\nBere agintaldiak 1861tik 1876raino iraun zuen, Abdulmezid I.a bere anaia ordezkatuz. \"Tanzimat\" izeneko erreformak bultzatu zituen baina Inperioaren gainbehera hasi zen. \nErrebolta abertzale ugariei egin behar izan zien aurre: Montenegro (1862), Errumania (1861-1868), Serbia (1867), Bosnia-Herzegovina (1875), Bulgaria (1867) eta Kreta (1866-1868). Egiptoko autonomia onartu zuen (1866).\nAbdikatzea behartu zuen 1876an Midhat Baj\u00e1k, boterea bere iloba Murad V.-i utziz. Egun gutxi beranduago erahil zuten."}
{"id": "369130", "revid": "96586", "url": "https://eu.wikipedia.org/wiki?curid=369130", "title": "Abdulmezid II.a", "text": "Abdulmezid II.a, Abdul Mejid II.a edo Abd-ul-Mejid II.a (otomandar turkieraz: \u0639\u0628\u062f \u0627\u0644\u0645\u062c\u06cc\u062f \u0627\u0644\u062b\u0627\u0646\u06cc \"Abd\u00e2lmecid el-S\u00e2ni \"; turkieraz: \"Abd\u00fclmecit\") (Istanbul, 1868ko maiatzaren 29/30a \u2013 Paris, 1944ko abuztuaren 23a) azken osmanliar kalifa eta \"de iure\"zko azken otomandar sultana izan zen.\n1922an sultanerria bertan behera izan zenean, Ankarako Biltzar Nazionalak kalifa izendatu zuen eta Istanbul hautatu zuen egoitza. 1924an, familiaren batera, Turkiatik bota zuten eta Parisen erbesteratu zen."}
{"id": "369131", "revid": "1545", "url": "https://eu.wikipedia.org/wiki?curid=369131", "title": "Abdul Mejid II.a", "text": ""}
{"id": "369132", "revid": "1545", "url": "https://eu.wikipedia.org/wiki?curid=369132", "title": "Abdul Aziz I.a", "text": ""}
{"id": "369133", "revid": "2241", "url": "https://eu.wikipedia.org/wiki?curid=369133", "title": "Baden (argipena)", "text": "Baden toponimo hauetako bat izan daiteke:"}
{"id": "369134", "revid": "105290", "url": "https://eu.wikipedia.org/wiki?curid=369134", "title": "Bisir", "text": "Bisirra (arabiera, urdu eta persieraz: \u0648\u0632\u064a\u0631; hindiz: \u0935\u091c\u093c\u0940\u0930 ; transkripzioa: \"vazir\", \"vizir\", \"vasir\", \"wazir\", \"vesir\" edo \"vezir\") gobernu islamiko bateko goi kontseilari edo ministroa da. Hitza W-Z-R (\"lagundu\") erro semitikotik dator eta Koranean jasota dago. Abbastar kalifek \"wazir\" titulua eman zieten ordura arte \"katib\" (idazkari) deitutako ministroei. Ondoren, besteak beste, arabiar, persiar, turkiar, mongol eta ekialdeko beste herrialde batzuetako goi funtzionarioak izendatzeko erabili zen.\nGaur egun Arabiar munduko eta Uzbekistan, Iran, Afganistan, Pakistan eta Indiako ministroak izendatzeko baliatzen da."}
{"id": "369136", "revid": "105290", "url": "https://eu.wikipedia.org/wiki?curid=369136", "title": "Angela's Ashes", "text": "Angela's Ashes (euskaraz \"Angelaren errautsak\") Frank McCourt irlandar-estatubatuar idazlearen eleberri bat da. 1996ko irailaren 5an argitaratu eta Pulitzer saria eta National Book Critics Circle Award sariak irabazi zituen.\nZinema.\n1999an eleberri honetan oinarrituz izen bereko \"Angela's Ashes\" filma ekoiztu zen, Alan Parker zinema zuzendariak zuzendu eta bertan Emily Watson eta Robert Carlyle aktoreek antzeztu zutelarik.\nArgumentoa.\nEleberriak Frank McCourt idazle beraren haurtzaroa eta nerabezaroa azaltzen ditu, 1930an New York hirian Malachy eta Angela McCourt irlandar etorkinen lehenbiziko semea izan zelarik. Berehala familiari beste lau haur gehitu zitzaizkion: 1931an jaiotako Malachy, 1933an Oliver eta Eugene bikiak, eta 1934an Margaret arreba txikia]. Margaret txikia aste gutxira hil bezain azkar, gurasoak Irlandara itzultzeko erabakia hartuko dute. Han bikiak ere hil egiten direlarik, aldiz, beste bi haur jaioko dira, Michael (1936) eta Alphie (1940).\n1930eko hamarkada eta 1940ko hamarkadako Irlanda eta familia bizi den Limerick hiriko bizimodua latza da, eta eleberrian bere laztasun osoan azaleratzen du. McCourt familia Shannon ibaiaren inguruko kalexka zikin eta busti bateko etxola baten bizi da, bonbilla bakar batekin eta arkakusoekin ahal bezala biziz, auzotar guztiek komun bakar bat elkarnabatzen dutelarik. Aita, nahiz eta izaera onekoa izan, alfer eta alkoholiko zurrutero hutsa da, lortutako lanik apenas mantentzeko gai ez dena, eta dirua irabazi bezain laister zurrutean xahutzeko zaletasuna duena, halere irudimen handiako gizona da, semeei irlandar abesti matxinoak eta irlandar mitologiako kondairak kontatzeko zaletasuna du, batez ere C\u00fachulainn heroiari buruzkoak. Aita iparirlandarra izanik, ez da amaren senitartekoen gogokoa, gainera jendeak \"itxura bitxia\" duela esan ohi du, bai eta ingelesaren ahoskera ezberdina ere- Honela bada, familia karitatetik bizitzen ahalegintzen da, nagusiki tea eta ogiz elikatuz.\nAzkenik, Bigarren Mundu Gerra dela eta, Ingalaterrako lantegietan gizonezkoen faltan daudenez, aita Coventry hiriko defentsa lantegi batetara lan egitera joango da, baina hara ailegatu bezain pronto bigarren astetik aurrera etxera soldata bidaltzeti lagako du, hortaz familiaren sostengu bakarra langabezian dagoen Angela ama bilakatuko da, senitartekoen laguntzari esker biziraungo dutelarik, nahiz eta amaren senitartekoak aita gaizki ikusi izan, iparrilandarra izanik ez baidute gogokoa. Frank eta Malachy anai zaharrak amari ahal duten gauzetan laguntzen saiatuko dira, kaleetan ikatz edo egur puskak jasoz, azkenik Frank mutikoa tifus eta konjuntibitisaren ondorioz gaixo jartzeraino. Ondoren, etxekonagusiak familia dirua ez ordaintzeagatik etxolatik bota eta Laman izeneko amaren senitarteko gizatxarrekin bizitzera derrigortuak egongo dira. Frankek telegrama banatzaile lana lortuko du, literaturari buruzko zaletasuna ere bereganatuko duelarik, noizbait jaio zen EEBBra bizimodu hobeago baten bila joatea amestuko duelarik. Izatez, eleberria 19 urtetako Frankek bere ametsa gauzatu eta EEBBra iristean amaituko da.\nJarraipena.\n1999an Frank McCourt idazleak eleberri honen jarraipena izan zen \"'Tis\" (\"Bada\") eleberria argitaratu zuen."}
{"id": "369137", "revid": "1491", "url": "https://eu.wikipedia.org/wiki?curid=369137", "title": "Krispeta", "text": "Krispeta edo kruspeta artoaren zenbait aldaeratik abiatuz egiten den janaurrekoa da.\nArto-haziaren azal gogorrak, haziaren endospermo gogor eta fekuladuna gordetzen du %14-20 hezetasunarekin, lurrun bihurtzen dena berotzen denean. Lurrunaren presioak gora jarraitzen du, azala hautsi arte, mamiaren jatorrizko tamaina 20-50 aldiz zabaltzea ahalduz eta, azkenik, hoztuz.\nZenbait arto barietate (\"Zea mays var. everta\", da ohikoena) erabilpen honetarako landatzen dira.\nHistoria.\nDuela 10.000 urte inguru artoa etxekotu zen orain Mexiko denean. Arkeologoak krispetak milaka urtez ezagutzen direnaz ohartu ziren. Mexikon, esate baterako, K.a. 3600 garaiko krispeta arrastoak aurkitu ziren.\nHern\u00e1n Cort\u00e9s Amerikara iritsi zenean (1519) krispetek azteken artean zuten garrantziaz ohartu zen, jateaz gain, arropa eta apaingarriak egiteko ere erabiltzen zituzten. \n1612. urtearen inguruan, esploratzaile frantziarrek Irokes indiarrek hare beroa buztineko lapikotan erabiliz artoa lehertzen zutela dokumentatu zuten. Halaber, Irokesek afari batean zehar, garagardoa eta krispetaz eginiko zopa jan zutela esan zuten. Irokesak Aintzira Handietan barna zabaldu zirenez, ondorioztatu daiteke krispetak egin zituzten lehen amerikar-europearrak New York, Vermont eta Quebectarrak izatea.\nEstatu Batuetan, Cretors izeneko gozo saltzaile batek lurrinezko makina bat asmatu zuen intxaurrak erretzeko eta makina bera erabili zuen krispetak egiteko 1890ean. Mendea aldatzerako, Cretorsek krispetak egiteko lurrunezko makinaz hornitutako karroak kaleetan zabaldu zituen, baina ez zen Depresio Handirarte krispetak jendeartean hedatu zirela, poltsa 5-10 zentimotan saltzen bait zen. II. Mundu Gerra bitartean, gozokia egiteko azukre eskasiaren ondorioz, jendeak krispetak jaten zituen, normalean baino 3 aldiz gehiago. Ordurako, krispetak antzoki eta zinemarekin lotua zegoen eta telebistaren hedatzearekin krispeten beherakada etorri zen 1950eko hamarkadan. \n1981ean, General Mills-ek mikrouhinean egiteko krispeten poltsen lehen patentea jaso zuen, ondorengo urteetan krispeten kontsumoa asko handituz.\nEztanda mekanismoa.\nZereal ale guztiek bezala, krispeta arto ale bakoitzak hezetasun eta olio kopuru jakin bat dakar. Bere endospermo edo nukleoak %90 almidoia du eta beste ale mota batzuk ez bezala, kanpoko azala edo perikarpoa oso lodi eta iragazgaitza du.\nHaziaren olioa eta ura berotzen diren heinean, hezetasuna lurrun presioan bihurtzen da. Baldintza hauetan alearen barruko almidoia bigundu eta malgu eta likatsu izatera aldatzen da. Lurrunaren barne presioak handitzen jarraitzen du azalaren haustura puntua lortu arte: 930 kPa-ko presioa eta 180\u00b0 C-ko tenperatura. Kaskoa bapatean hausten da eta nukleoa lehertzen da, haziaren barruko presioa bat-batean jeistea eraginez eta lurrunaren zabaltze azkarraren ondorioz, almidoia eta endospermoaren proteinak aparrean zabaltzen. Aparra azkar hozten den bitartean, almidoia eta proteina polimeroak konposatu kurruskarian bihurtzen dira.\nBi azalpen daude, nahiz eta tenperatura altuen eraginpean jarri, eztanda egiten ez duten aleentzat:\n- Ale batzuk ez dute nahiko hezetasun beren barnean.\n- Purdueko Unibertsitateko Bruce Hamaker doktorearen ikerketen arabera, eztanda egiten ez duten aleek azala zulatua izan dezakete, honek presio nahikoa ez lortzea eragi\u00f1ez.\nPrestaketa.\nKrispetak olio edo guri\u00f1az prestatu ahal dira; sartai edo lapiko batean jarri eta txigortu egiten dira (normalean landare olioan) eztanda egin arte. Leherketak krispetak urrutira bota ditzakenez, arrunki tapadun ontzi batean prestatzen dira. Leherketan zehar, krispetek kolpetze eta soinu berezia sortzen dute, berezko usainarekin batera.\nBadira mikrohuinean egiteko krispetak, modu berezian tolestutako paperezko poltsa batean saltzen dira, barruan egosteko beharrezkoa duten olio eta gatzarekin.\nOrokorrean gatza eta guri\u00f1az lagunduta jaten dira, edo karameluz estaliak, baina badira beste errezeta ugari txokolate, kurri eta abarrekin prestatzeko. Litxarreria hau oso gogokoa da zinema ikusleen artea eta, mundu osoko etxe eta zinematan zabaldua dago.\nNutrizo-balioak.\nKrispetak zuntz eta antioxidatzaile naturaletan kopuru altukoak dira. Kaloria eta gantz gutxikoak eta azukre eta gatzik gabeak. [27] Horrek kaloria, gantz edo sodio murrizketa dietetikoak dituen jendearentzat erakargarriak bihurtzen ditu. Zaporearen mesedetan, ordea, koipe, azukre eta gatz kopuru handiak gehitzen zaizkie sarritan, dieta murriztua dutenentzat aukera txarra bilakatuz."}
{"id": "369139", "revid": "1712", "url": "https://eu.wikipedia.org/wiki?curid=369139", "title": "Kruspeta", "text": ""}
{"id": "369143", "revid": "1545", "url": "https://eu.wikipedia.org/wiki?curid=369143", "title": "Unai Exposito", "text": ""}
{"id": "369144", "revid": "1545", "url": "https://eu.wikipedia.org/wiki?curid=369144", "title": "Angelaren errautsak", "text": ""}
{"id": "369146", "revid": "12788", "url": "https://eu.wikipedia.org/wiki?curid=369146", "title": "Bisir Handi", "text": ""}
{"id": "369147", "revid": "48990", "url": "https://eu.wikipedia.org/wiki?curid=369147", "title": "DBizi", "text": "dBizi Donostiako Udalak 2008 urteaz geroztik martxan jarrita daukan bizikletak mailegatzeko zerbitzu publikoa da. Hasiera batean 5 geltokitan banatutako 100 bizikletarekin jarri zen martxan eta 2010ean 4 geltoki berri eta 50 bizikleta gehitu zituzten. Tarte honetan CEMUSA enpresa izan zen zerbitzua kudeatu zuena eta 2012ko azaroan 5.632 pertsona zeuden izena emanda. 2012ko abenduaren 31ean zerbitzua amaitu egin zen, dBiziren lehen aroari amaiera emanez. 2008an urteko abonua 12 eurokoa zen, baina 2012rako 20 eurotara igo zuten. Lehen ordua doan egin zitekeen bizikletan, eta ondoren, euro bana ordaintzen zen erabilitako ordu bakoitzeko, gehienezko 4 ordutara iritsi arte.\n2013ko abuztuan Bonopark enpresari esleitu zitzaion eta bizikleta elektrikoak jarri ziren hiriko maldak bizikletaz aritzeko oztopo izan ez zitezen. Horretarako estazioak eta lotura sistemak eraberritu ziren. 2015ean 16 guneetara zabaldu ziren bizikletak, baina bandalismo gertaera ugariren ondorioz ia erabilezin geratu zen.\n2019an dBusi eman zitzaion zerbitzuaren kudeaketaren ardura, eta honek, 2020an Movus eta Urbaser enpresek eratutako BIZISS ABEEari esleitu zitzaion garraio zerbitzua, eta PBSCk eskainitako teknologiaren bidez egiten dute. 317 bizikleta mekaniko eta 120 elektrikorekin hasi zen, 46 geltoki ezarrita hirian zehar, guztiak mixtoak. 2022an zerbitzua Herrerara zabaldu zen eta 2023an 21 geltoki berri ireki zituzten 257 bizikleta berrirekin."}
{"id": "369148", "revid": "17", "url": "https://eu.wikipedia.org/wiki?curid=369148", "title": "Higidura zuzen uniformeki azeleratu", "text": ""}
{"id": "369149", "revid": "103793", "url": "https://eu.wikipedia.org/wiki?curid=369149", "title": "Bizikletak mailegatzeko zerbitzu publiko", "text": "Bizikletak mailegatzeko zerbitzu publikoa munduko hainbat hiritan bizikletak alokatzeko Udalek eskaintzen duten zerbitzu publikoa da, herritarrek doan edo diru kopuru txiki baten trukean bizikleta bat denbora batez erabiltzea ahalbidetzen duena. Gehienetan, bizikletak hiriko zenbait gunetan eraikitako aparkalekuetan daude loturik eta erabiltzaileak zerbitzuan izena ematean jasotzen duen txartel baten bitartez askatzen du. Erabili eta gero, hiriko beste gune batean utzi behar du, txartela berriz ere erabiliz bizikleta lotu ahal izateko.\nEuskal Herrian.\n2018an hurrengo zerbitzuak daude martxan Euskal Herrian:"}
{"id": "369150", "revid": "336", "url": "https://eu.wikipedia.org/wiki?curid=369150", "title": "Erdibitze", "text": "Erdibitzea, mikrobiologian, prokariotoen (bakterio eta arkeobakterioen) eta hainbat eukarioto zelulabakarren (protozoo eta legamien) zatiketa zelularra da, zelula batetik abiatuta bi zelula isomorfoak (itxura eta neurri berekoak) sortzen dituena. Sexugabeko ugalketa mota bat da.\nErdibitzea zelularen luzapenarekin hasten da. Gero, zatiketagune bat agertzen da, eta hortik bi zelula alaba sortzen dira. Hori gertatu aurretik DNAren erreplikazioa gertatzen da, eta erdibituko den bakterioak bi kromosoma biribil sortzen ditu, zelula alaben artean banatuko direnak. Zatiketa gertatzen den bitartean, DNA molekula biribil bakoitza zelula mintzari atxikitzen da. Mintz zitoplasmatikoa eta zelula horma barrurantz hazten dira, harik eta bi zelula alabak eratzen diren arte.\nBakterio batzuk, egoera optimoan eta elikagai eskura, oso azkar ugaltzen dira. Esaterako, Escherichia coli 20 minutuero erdibitzen da (hori izanik bere \"sortze-denbora\"; hots, zelula batetik bi zelula sortzeko behar den denbora). Hainbat bakteriok sortze-denbora txikiagoa badute ere, bakterio gehienak E. coli baino geldoago ugaltzen dira. Mycobacterium tuberculosis, esaterako, 20 ordu behar ditu erdibitzeko, eta Treponema pallidum 24 ordu. Paramecium caudatum protozooak, aldiz, 10 orduero zatitzen da."}
{"id": "369151", "revid": "6327", "url": "https://eu.wikipedia.org/wiki?curid=369151", "title": "Bipartizio", "text": ""}
{"id": "369154", "revid": "105290", "url": "https://eu.wikipedia.org/wiki?curid=369154", "title": "Ashura", "text": "Ashuraren eguna ( ; ; ; ) islamiar egutegiko Muharramaren 10. egunean ospatzen den eguna da, eta Muharrameko Doluaren klimaxa markatzen du.\nMusulman xiitarrek ospatzen dute Husayn ibn Aliren martirioaren dolu gisa. Husayn Mahomaren biloba zen eta Karbalako guduan hil zen hejiraren osteko 61. urteko Muharrameko 10ean (hau da, 680. urteko urriaren 9 edo 10ean, erabiltzen den egutegiaren arabera). Sunitar musulmanek beste esanahi bat ematen diote. Ibn Abbasek dioenez Mahoma Medinara iritsi zenean juduak \"Ashoora\" izeneko eguna ospatzen ari zirela ikusi zuen. \"Hau zer da?\" galdetu zien eta erantzun zioten \"Hau egun on bat da, egun honetan Allahk Israelen Semeak salbatu zituen eta Musak baraua egin zuen egun horretan\". Orduan bere jarraitzaileei esan zien eurak \"Moisengandik gertuago zeudela\" eta egun horretan baraua egin behar zela.\nXiiten populazio handia dagoen eskualdetan, adibidez Afganistan, Iran, Irak, Turkia, Azerbaijan, Pakistan, Libano eta Bahrainen egun hau jai egun ofiziala da, eta talde etniko ezberdinek parte hartzen dute. Indian, non gehiengoa Hindua den baina estatua sekularra den, jai-egun ofiziala da."}
{"id": "369155", "revid": "336", "url": "https://eu.wikipedia.org/wiki?curid=369155", "title": "Axura", "text": ""}
{"id": "369156", "revid": "512", "url": "https://eu.wikipedia.org/wiki?curid=369156", "title": "Arnoldo Alem\u00e1n", "text": "Jos\u00e9 Arnoldo Alem\u00e1n Lacayo (Managua, Nikaragua, 1946ko urtarrilaren 23a) nikaraguar enpresari eta politikaria da. 1997tik 2002ra Errepublikako presidentea izan zen.\nBizitza.\nManaguaren hegoaldean kafe sail bat zeukan familia batean jaio zen; aitak kargu garrantzitsuak bete zituen Anastasio Somoza diktadorearen garaian. Eskubidezkoa ikasi zuen Le\u00f3ngo Unibertsitate Autonomoan eta 1979 arte abokatu jardun zuen. Urte horretan, Anastasio Somoza kargutik kendua izan ondoren, sandinistek atxilotu eta jarduera kontrairaultzaileak egitea egotzi zioten. Hori zela eta, 9 hilabetez espetxean egon zen.\nPresondegitik atera ondoren, familiaren kafe negozioetan aritzeaz gain, sandinisten politikei kontra egin zien. 1989an, hiru lagunekin batera, Alderdi Liberal Konstituzionalista sortu, eta ondoko urtean Uni\u00f3n Nacional Opositorarekin bat egin zuen. 1990an Managuako alkate hautatu zuten. 1996an, berriz, Errepublikako presidentetzarako hauteskundeak irabazi zituen.\nUstelkeria kasuek markatu zuten haren agintaldia. Izan ere, denbora gutxian, Erdialdeko Amerikako gizonik aberatsenetakoa bihurtu zen, eta \"Transparency International\" erakundeak Munduko hamar estatuburu ustelenen zerrendan sartu zuen. Alderdi Liberal Konstituzionalistak Enrique Bola\u00f1os aukeratu zuen 2001eko hauteskundeetako presidentegai, Alem\u00e1nen ordez.\n2003an 20 urteko espetxe zigorra ezarri zioten, legez kanpoko ekintzetatik lortutako dirua zuritzea, iruzurra egitea, gaizkile elkarteko kide izatea eta diru publikoa bidegabeki erabiltzeagatik, baina 2009an Auzitegi Gorenak zigorra ezeztatu zuen."}
{"id": "369160", "revid": "336", "url": "https://eu.wikipedia.org/wiki?curid=369160", "title": "Antikristo", "text": "Antikristoa, kristau teologian, Kristoren antagonista da. Antikristoa da arduraduna Bibliako profezia batzuk betetzeko. Antikristo hitzaren erabilera Joanen gutunetan baino ez da egiten. Bertan \"garaien bukaera\"n egon behar den manifestazioari egiten dio erreferentzia, Kristoren arerio garrantzitsuena dela aipatuz, eta apostasian manifestazio honen antizipazioa gertatzen dela esaten zuen."}
{"id": "369162", "revid": "336", "url": "https://eu.wikipedia.org/wiki?curid=369162", "title": "Altair", "text": "Altair (Alpha\u00a0Aquilae, Alpha\u00a0Aql, \u03b1\u00a0Aquilae, \u03b1\u00a0Aql, Atair) Aquila konstelazioko izarrik distiratsuena da, eta gaueko zeruko 12. izarrik distiratsuena. Gaur egun G-hodeian dago. Altair A-motako izar bat da, izarren sekuentzia nagusian. Bere itxurazko magnitudea 0,77 da, eta Udako Hirukiaren hiru erpinetako bat da, Deneb eta Vegarekin batera.\nAltairrek errotazio abiadura handia du, ekuatorean gutxi gorabehera 286 km/s. Palomar Testbed Interferometroarekin eginiko neurketa batekin ikusi zen Altair ez dela esferikoa, baizik eta poloetatik laburragoa zela, abiadura azkar hori dela medio. Beste neurketa interferometriko batzuetan, infragorrielkin eginak, fenomeno honen irudiak agertu dira."}
{"id": "369169", "revid": "512", "url": "https://eu.wikipedia.org/wiki?curid=369169", "title": "Avenpaze", "text": "Ibn Bajja (), izen osoz Abu Bakr Muhammad ibn Yahya ibn al-Sa'ig ibn Bayyah (; Zaragoza, 1095 - Fez, 1139) al-Andalusko filosofoa izan zen, Avenpaze izenez ezagunagoa. Medikuntza, poesia, fisika, botanika, musika eta astronomia ere landu zituen.\nBere pentsamenduak eragin handia izan zuen Ibn Rushd (Averroes) eta Alberto Magnorengan. Bere idazki gehienak ez zituen bukatu edo antolatu, goiz hiz baitzen.\nHainbat arlotan ezagutzan zituen, baita zientziatan ere. Bere obra nagusia \"Bakartiaren erregimena\" da. Bertan materialismoaren aurkako protesta morala egiten zuen, hala nola goi klaseen bizitzaren kultutasun ezari. Gizartearen korrupzioa dela eta, bere benetako egoera ulertu duen gizakia albo batera geratu behar zela esaten zuen, gutxienez pentsamenduan."}
{"id": "369171", "revid": "9431912", "url": "https://eu.wikipedia.org/wiki?curid=369171", "title": "Bakartiaren erregimena", "text": "Bakartiaren erregimena (arabieraz \"Tadbir al-mutawahhid\") Avempace filosofoaren obrarik garrantzitsuenetako bat da. Bertan bere utopia sozial eta filosofikoa deskribatzen du. Hiri ideal bat aipatzen du (\"al-madina al-fadila\"), inspirazio platonikokoa."}
{"id": "369173", "revid": "336", "url": "https://eu.wikipedia.org/wiki?curid=369173", "title": "Basilikak", "text": "Basilikak (grezieraz: (\u03c4\u03b1) \u0392\u03b1\u03c3\u03b9\u03bb\u03b9\u03ba\u03ac, \"basilikos\", \"lege inperialak\") Bizantziar Inperioko lege bilduma izan zen, Basilio I.a Mazedoniarrak hasia eta Leon VI.a eta Konstantino VII.a Porfirogeneta ondorengo enperadoreek amaitua. 905. urtean agertu zen, eta 945ean berritu, 60 liburutan banatua eta grekoz idatzia. Justinianoren Kodea jaso eta berregituratzen zuen \"Basilikak\" bildumak."}
{"id": "369174", "revid": "6327", "url": "https://eu.wikipedia.org/wiki?curid=369174", "title": "Ibn Bayyah", "text": ""}
{"id": "369175", "revid": "512", "url": "https://eu.wikipedia.org/wiki?curid=369175", "title": "Alexandro Bizantziokoa", "text": "Alexandro (, \"Alexandros\"; 866ko irailak 19 \u2013 913ko ekainak 6), batzuetan Alexandro III.a Bizantziokoa deitua, 912\u2013913 bitartean Bizantziar Inperioko enperadorea izan zen.\nBasilio I.aren hirugarren semea zen. 879an Leon VI.a Jakituna anaiaren enperadorekide izendatu zuten. 912ko maiatzean Leon hil zenean, Alexandro Bizantzioko enperadore eta Leonen seme Konstantinoren enperadoreorde bilakatu zen. Bulgariarrei urteroko zerga ordaintzeari uko egin zionez gero, bi erresumen arteko gerra piztu zen. 913ko ekainean hil zen."}
{"id": "369176", "revid": "12788", "url": "https://eu.wikipedia.org/wiki?curid=369176", "title": "Alexandro III.a Bizantziokoa", "text": ""}
{"id": "369177", "revid": "90204", "url": "https://eu.wikipedia.org/wiki?curid=369177", "title": "Alfredo Baeschlin", "text": "Alfredo Baeschlin (1883ko apirilaren 28a, Schaffhausen, Schaffhausen kantonamendua - 1964ko urtarrilaren 29a, Schaffhausen, Schaffhausen kantonamendua) suitzar arkitekto, margolari, eskultore, olerkari eta idazle bat izan zen.\nBiografia.\nBasilean bigarren mailako heziketa ikasi zuen. Zurich hirian arkitektura ikasi zuen, ondoren baita Alemanian ere, oraindik gazte zela Bernako kantonamenduko Arte eta Lanbide Eskolako zuzendaria izendatu zutelarik. Bere herrialdeko kultur aldizkarietan idatzi zuen. Suitza herrikoiaren kontserbazioarako Ligaren sortzaileetako bat izan zelarik, bai eta Suitzar Arkitektoen Federazio Berriarena ere. Alemania, Herbehereak, Suedia, Frantzia eta Espainian barna hainbat ikerketa bidai egon zituen. Parisen bizitzeaz gain, bertan landetxe ugari eraiki zituen.\nLehen Mundu Gerra hastean, Bartzelonara lekualdatu eta Suitzar Eskola eta hainbat landetxe eraiki zituen, denak ere eskualdeko arkitektura herrikoian eginak.\nEuskal Herriak asko erakarri zuen. Batez ere Biarritz hiriak, bertan euskara ikasi zuelarik. Bilbo bizitzeaz gain, euskal baserriari buruzko idazlana argitaratu zuen (\"El caser\u00edo vasco\", Bartzelona, 1930), honetan baserria eta bere arkitektur mota ezberdinei buruz idatzi zuelarik. Eskualdeetako nahiz euskal arkitekturaren defendatzaile sutsua, neoeuskal estiloaren belaundaladiarekin bat lan egin zuen eta 1920an Gasteizko Ajuria Enea jauregia eraiki. \"La tarde\" bilbotar egunkariarentzat ere lan egin zuen, arkitektura herrikoian sakonduz artikuluak idatziz. 1927-1952 bitartean Euskal Herriari buruzko beste hainbat artikulu idatzi zituen."}
{"id": "369183", "revid": "1340", "url": "https://eu.wikipedia.org/wiki?curid=369183", "title": "Eusko Jaurlaritzako Osasun eta Kontsumo Saila", "text": ""}
{"id": "369184", "revid": "1340", "url": "https://eu.wikipedia.org/wiki?curid=369184", "title": "Eusko Jaurlaritzako Ingurumen, Lurralde Plangintza, Nekazaritza eta Arrantza Saila", "text": ""}
{"id": "369185", "revid": "512", "url": "https://eu.wikipedia.org/wiki?curid=369185", "title": "Christmas in Killarney", "text": "Christmas in Killarney (euskaraz \"Eguberriak Killlarneyen\") Irlandako gabon kanta herrikoi bat da. ohn Redmond, James Cavanaugh eta Frank Weldon musikariek idatzi eta 1950an argitaratu zuten. Lehenbizikoz 1950ko hamarkadan Ruby Murray abeslariak abestu zuelarik. Bing Crosby estatubatuar abeslari ospetsuak ere abestu zuen, 1950ko hamarkadan Dennis Day abeslariak abestutako bertsioa Billboard sailkapeneko hamargarren postuan egon zen.\nAbesti honen bertsioak moldatu izan dituzten beste abeslari eta musika talde batzuk honako hauek dira: Bobby Vinton (1964), Anne Murray (1981), Barra MacNeils eta Irish Rovers folk musika taldea. It was featured prominently in the Rankin/Bass 1981 Christmas TV special, The Leprechaun's Christmas Gold. It has also been performed by the Barra MacNeils."}
{"id": "369187", "revid": "1340", "url": "https://eu.wikipedia.org/wiki?curid=369187", "title": "Eusko Jaurlaritzako Hezkuntza, Unibertsitate eta Ikerketa Saila", "text": ""}
{"id": "369188", "revid": "1545", "url": "https://eu.wikipedia.org/wiki?curid=369188", "title": "Prefetura", "text": ""}
{"id": "369189", "revid": "1545", "url": "https://eu.wikipedia.org/wiki?curid=369189", "title": "Hiriburua", "text": ""}
{"id": "369191", "revid": "336", "url": "https://eu.wikipedia.org/wiki?curid=369191", "title": "Hassan ibn Ali", "text": ""}
{"id": "369192", "revid": "336", "url": "https://eu.wikipedia.org/wiki?curid=369192", "title": "Hasan ibn Ali", "text": "Al-Hasan ibn Al\u012b ibn Ab\u012b T\u0101lib (; 625eko martxoaren 8a (3ko HA, Ramadanaren 15.a - 670eko martxoaren 9 edo 30a (50eko Safarraren 7a edo 28a), Hasan ibn Ali izenaz ezaguna, Islameko figura garrantzitsu bat da. Ali eta Fatimaren semea izan zen, hau da, Mahomaren biloba. Bere aitaren heriotzaren ostean berau izendatu zuten kalifa, Medinara erretiratu eta bertan lehen Omeiatar agintariarekin akordioa egin aurretik. Bere ostean Muawiyah ibn Abi Sufyanek hartu zuen kaliferriaren ardura. Sunitar eta xiitarrek hartzen dute Hasan martiri gisa. Hasan izan zen Ahl al-Kisako bost pertsonetako bat, hala nola Ahl al-Bayteko kide. Xiitentzat Hasan ibn Ali da 2. imama."}
{"id": "369194", "revid": "336", "url": "https://eu.wikipedia.org/wiki?curid=369194", "title": "Dipnoo", "text": ""}
{"id": "369195", "revid": "1545", "url": "https://eu.wikipedia.org/wiki?curid=369195", "title": "Ch\u016bbu", "text": ""}
{"id": "369196", "revid": "1545", "url": "https://eu.wikipedia.org/wiki?curid=369196", "title": "San'in-San'y\u014d eskualdea", "text": ""}
{"id": "369197", "revid": "1545", "url": "https://eu.wikipedia.org/wiki?curid=369197", "title": "Nansei uharteak", "text": ""}
{"id": "369210", "revid": "1545", "url": "https://eu.wikipedia.org/wiki?curid=369210", "title": "El pont\u00f3n", "text": ""}
{"id": "369211", "revid": "81544", "url": "https://eu.wikipedia.org/wiki?curid=369211", "title": "Ugarte (Gordexola)", "text": "Ugarte Gordexolako auzoa da, Gue\u00f1eseko Sodupe auzotik hurbilago dagoena.\nUgarte aurkitzeko Okondorentzako bidea hartu behar da."}
{"id": "369214", "revid": "336", "url": "https://eu.wikipedia.org/wiki?curid=369214", "title": "Teflon", "text": ""}
{"id": "369243", "revid": "336", "url": "https://eu.wikipedia.org/wiki?curid=369243", "title": "Poliploidia", "text": "Poliploidia zelula edo organismo batek kromosoma kopuru normalaren ordez kopuru horren multiploa den kromosoma-hornidura duenean gertatzen den mutazioa da. Esaterako, kromosoma-hornidura diploide normala 2n bada (eta zelula haploidea: n), zelula edo organismo poliploide batek hiru aldiz kromosoma gehiago (3n) izan ditzake, edo lau aldiz (4n) gehiago. Ohiko kromosoma-hornidura (2n) handitzen da, eta kopuru poliploidea zenbaki haploidearen multiplo bat da (3n, 4n, 5n...).\nPoliploidia meiosirik ezaren ondorioz gertatu ohi da. Hori dela eta, gametoek ez dute n kromosoma, 2n baizik. Gameto anormal batek (2n) gameto normala (n) ernaltzen badu sortutako zigotoa triploidea izango da (3n); ernalketa hori bi gameto anormalen (2n) artean gertatzen bada, sortutako zelula tetraploidea (4n) izanen da.\nPoliploidia ez da urria bizidunen artean, askoz ohikoagoa izanik landareetan animaliengan baino. Landare poliploideek nekazaritza errendimendu handiagoa dutenez, modu artifizialean eragiten da sarritan poliploidia. Era horretan zereal, tomate eta fruta poliploide ugari lortu dira, ohikoak baino etekin handiagokoak.\nBi poliploide mota daude: autopoliploideak (poliploidea sortuko duten bi gametoak espezie berekoak direnean) eta alopoliploideak (gameto horiek espezie ezberdinetakoak direnean)\nPoliploidia ez da oso ohikoa animalien artean: igelak, hainbat intsektu, zizareak eta arrain batzuk poliploideak izan daitezke."}
{"id": "369311", "revid": "336", "url": "https://eu.wikipedia.org/wiki?curid=369311", "title": "Vladimir Ashkenazy", "text": ""}
{"id": "369739", "revid": "105290", "url": "https://eu.wikipedia.org/wiki?curid=369739", "title": "Kupula karratu giroelongatu", "text": "Geometrian, kupula karratu giroelongatua Johnsonen solidoetako bat da (\"J\"23), kupula karratu (\"J\"4) baten oinarriari antiprisma oktogonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 25 aurpegi ditu: 8 kometa, 4 erronbo eta 8 lauki."}
{"id": "369740", "revid": "105290", "url": "https://eu.wikipedia.org/wiki?curid=369740", "title": "Kupula pentagonal giroelongatu", "text": "Geometrian, kupula pentagonal giroelongatua Johnsonen solidoetako bat da (\"J\"24), kupula pentagonal (\"J\"5) baten oinarriari antiprisma dekagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 25 aurpegi ditu: 10 kometa, 5 erronbo eta 10 lauki."}
{"id": "369741", "revid": "105290", "url": "https://eu.wikipedia.org/wiki?curid=369741", "title": "Errotonda pentagonal giroelongatu", "text": "Geometrian, errotonda pentagonal giroelongatua Johnsonen solidoetako bat da (\"J\"25), errotonda pentagonal (\"J\"6) baten oinarriari antiprisma dekagonal bat lotuz eraiki daitekeena\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nPoliedro duala.\naren dualak 30 aurpegi ditu: 12 kometa, 6 erronbo eta 12 lauki."}
{"id": "369742", "revid": "105290", "url": "https://eu.wikipedia.org/wiki?curid=369742", "title": "Girobifastigio", "text": "Geometrian, girobifastigioa Johnsonen solidoetako bat da (\"J\"26), bi prisma triangeluar haien aurpegi karratutik lotuz eta bi prismetako bat aurpegi komunarekiko 90 gradu biratuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\naren dualak 8 aurpegi ditu: 4 hiruki isoszele eta 4 lauki."}
{"id": "369743", "revid": "512", "url": "https://eu.wikipedia.org/wiki?curid=369743", "title": "Erroman II.a", "text": "Erroman II.a (, \"R\u014dmanos II\"; 938 \u2013 963ko martxoaren 15a) 959-963 bitartean Bizantziar Inperioko enperadorea izan zen. Konstantino VII.aren eta Elena Lekapenoren semea zen. Bere bigarren emazte Teofanoren eta Bringas eunukoaren esku utzi zuen aginpidea. Enperadorearen agintaldian musulmanen mende zegoen Kreta uhartea konkistatu zuen Nizeforo Fokasek. Emazteak pozoindua hil zela uste da."}
{"id": "369746", "revid": "75584", "url": "https://eu.wikipedia.org/wiki?curid=369746", "title": "Judith Butler", "text": "Judith Butler (Cleveland, 1956ko otsailaren 24a) estatubatuar filosofo postestrukturalista da, bereziki generoari, etikari eta politikari buruzko ikerketak eta hausnarketak egin dituena. Batez ere, \"Gender Trouble: Feminism and the Subversion of Identity\" (1990) eta \"Bodies That Matter: On the Discursive Limits of Sex\" (1993) liburuek egin dute ezagun; generoaren bitasuna zalantzan jarri, eta generoaren teoria performatiboa proposatzen du\n1993 urteaz geroztik, Judith Butlerrek irakaskuntzan dihardu Kaliforniako Unibertsitatean (Berkeley); Maxine Elliot katedraduna da Literatura Konparatua Sailean eta Teoria Kritikoaren Programan. Horrez gain, Hannah Arendt katedraduna eta filosofia-irakaslea da Suitzako European Graduate School (EGS) unibertsitatean.\nBizitza.\nJudith Butler Ohion (Cleveland) jaio zen, 1956ko otsailaren 24an. Guraso baten aldetik arbaso hungariar-juduak ditu, eta bestearenetik, ostera, errusiar-juduak; izan ere, amaren amonaren familiaren zati handi bat Holokaustoan hil zen. Umetan eta gaztetan hebreera-eskolak eta etika juduarenak jaso zituen; azken horietan izan zuen lehenengo kontaktua filosofiarekin. 1978an Filosofian lizentziatu zen Yale Unibertsitatean, eta 1984an doktoretza lortu zuen unibertsitate berean. Zenbait unibertsitatetan (Wesleyan University, George Washington University, Johns Hopkins University) irakasle jardun ondoren, 1993an Berkeley hiriko Kaliforniako Unibertsitatera iritsi zen, eta gaur egun ere han jarraitzen du lanean. 2002an, Amsterdamgo Unibertsitateak Spinoza Filosofia Irakasle izendatu zuen. Geroztik, beste izendapen batzuk ere jaso ditu hainbat unibertsitatetan.\nGeneroaren teoria performatiboa.\nJudith Butler bi liburuk egin dute ezagun, nagusiki, biak ere hogei hizkuntzatara baino gehiagotara itzuliak: \"Gender Trouble: Feminism and the Subversion of Identity\" (1990) eta \"Bodies That Matter: On the Discursive Limits of Sex\" (1993). Bi lan horietan, zalantzan jartzen du sexu-generoaren dikotomia, bere aurretik hainbat autorek egin moduan, hala nola, Monique Wittig feminista materialistak eta Maria Mies marxista-feministak eta, horrekin batera, generoaren teoria performatiboa garatzen du, subjektuaren identitatea nola eratzen den azaltzen duena. Teoria horren arabera, genero-identitatea ez da biologikoa edo naturala, ez da barne-esentzia baten adierazpena, ezpada eraikuntza sozial eta kultural bat, garaian garaiko ekintza eta jarrera estilizatuen errepikapenaren ondorio; hau da, performatibitatearen ondorio. Horrela, bada, teoria performatiboak genero-identitatearen izaera esentziala deseraikitzen du.\nTeoria performatiboak arrasto sakona utzi du ikerketa akademikoan. Hainbat akademiko eta aktibista politikoren ustez, generoaren dikotomiatik erabat aldendu eta generoaren ikuskera ez-esentzialista aldarrikatzeak teoria feministek beren oinarriak birformulatzea eragin zuen; horrez gainera, Butlerren testu batzuk \"queer\" mugimenduaren zutabetzat jotzen dira.\nFeminismoan abiarazitako iraultzaz gain, Butlerren lanak eragin handia izan du kulturaren ikerketan eta filosofia kontinentalean. Horrekin batera, beste diziplina batzuetan ere ekarpen garrantzitsuak egin ditu, hala nola psikoanalisian, literaturan, zinemagintzan, \"performance\"-an eta arte bisualetan, besteak beste.\nGeneroa eta sexua.\n1990an \"Gender Trouble\" argitaratzen duenean, bi ideia bloke bereiz zitezkeen, generoa sexuaren interpretazio kultural gisa ulertzea eta sexu ezberdinketa duala bezala ulertzea. Bi ikuspegiek \"sexua\" ez kuestionatzea, alor anatomikotik begiratuta, zerbait \"natural\" gisa ulertzen dute eta ez duela historiko-sozialen eraginik.\nButlerrek planteatzen duena zera da, \"sexua\" generoaren oinaritzat hartzea kontzeptu soziologiko edo kulturala dela eta generoaren arauen barnean sortzen den sistema sozialak sortzen duela. Sexua zerbait naturala bezala azaltzen da eta hori bilakatzen da arau, ondorioz, binarismoa ezartzen da. Bere lanak subjetuaren kategoria kuestionatzera animatzen gaitu.\nButlerren ondoren, generoa jada ez da izango sexuaren aurretik dagoen etiketa bat. Generoa eraikuntza soziala da, sexualitatearen barnean arautegi bat eratu duena, eta ez dago gorputzaren materialitatearekin zuzenean konektatuta.\nEstatubatuarrak ez dio sexua existitzen ez denik, baizik eta gure gizarteen ezaugarria den \"sexu natural\" ideia okerra dela eta matrize heterosexualaren ondorioa dela. \"Bodies That Matter\" gorputzaren inguruko eraikuntzen genealogia bat da.\nAktibismoa.\nButlerrek hainbat gairi buruzko iritzia agertu du publikoki. Lesbianen eta gayen eskubideen defendatzaile aktiboa da, eta feminismoaren aldeko eta gerraren aurkako mugimenduetan parte hartu izan du. Bestalde, sionismoaren eta Israelgo Gobernuaren politikek israeldar eta palestinarren arteko gatazkan duten eraginari buruzko iritzi kritikoa agertu du. Gainera, ezberdintasun sozial eta ekonomikoaren aurka eta demokrazia-eredu berrien alde 2011n sortutako \"Occupy\" mugimenduan parte hartu du.\n2015eko urtarrilean, \"Black Lives Matter\" (Beltzen Bizitzak Axola Du) mugimenduari buruz galdetu zioten The New York Times egunkariko elkarrizketa batean, 2004ko \"Precarious Life: The Powers of Mourning and Violence\" liburuan idatzitakoak aintzat hartuta."}
{"id": "369747", "revid": "17", "url": "https://eu.wikipedia.org/wiki?curid=369747", "title": "Postestrukturalista", "text": ""}
{"id": "369748", "revid": "1830", "url": "https://eu.wikipedia.org/wiki?curid=369748", "title": "Estrukturalismo", "text": "Estrukturalismoa XX. mendean sortutako eskola filosofikoa eta giza eta gizarte-zientzien metodologia eta korrontea da, gizarte errealitatea objektuen arteko erlazio multzo moduan aztertzen duena, objektuak euren esentziaz haraindi beste objektu batzuekin harremanetan duten zeinuak definituz. Humanismo, subjektibismo, enpirismo eta historizismoaren aurkako joera da, nia baztertuz, objektu bakoitzaren egitate partikularrak ukatuz eta azterketa sinkronikoa aldeztuz hurrenik hurren. Estrukturalismoaren jatorria Ferdinand de Saussurek 1916 urtean plazaraturiko \"Cours de linguistique g\u00e9n\u00e9rale\" liburuan dago, non hizkuntza elementuen arteko baliokidetasun eta aurkakotasun harremanen bitartez definitzen duen. Beste pentsalari estrukturalista nabarmen batzuk Claude L\u00e9vi-Strauss, antropologia arloan,\nRoland Barthes eta Louis Althusser izan dira."}
{"id": "369749", "revid": "17", "url": "https://eu.wikipedia.org/wiki?curid=369749", "title": "Estrukturalista", "text": ""}
{"id": "369750", "revid": "105290", "url": "https://eu.wikipedia.org/wiki?curid=369750", "title": "Kataluniako Historiaren Museoa", "text": "Kataluniako Historiaren Museoa (katalanez \"Museu d'Hist\u00f2ria de Catalunya\") Kataluniako Bartzelona hiriburuan dagoen museo bat da. Ciutat Vella barrutiko El G\u00f2tic auzoan kokatua dago, Bartzelonako portu zaharrean eta La Barceloneta auzoaren alboan.\nEgoitza Palau de Mar eraikinean du. 1996an Kataluniako Generalitatearen eskutik sortua izan zen. Museo honen helburua bisitariei Kataluniako historia hainbat objektu eta agirien bidez ezagutaraztea da."}
{"id": "370236", "revid": "105290", "url": "https://eu.wikipedia.org/wiki?curid=370236", "title": "Kilkenny GAA", "text": "Kilkenny GAA edota Kilkenny County Board of the Gaelic Athletic Association (irlanderaz Cumann L\u00fathchleas Gael Coiste Cill Channaigh) Irlandako hego-ekialdean dagoen Leinster probintzian kokatuko Kilkenny konderriko gaeldar jokoetako talde bat da. Taldearen koloreak beltza eta horia dira, konderriaren kolore ofizialak hain zuzen ere.\nIrlandako 32 konderrien artean Futbol gaelikoan aritzen ez den bakarra da baina hurlingari dagokionez talde oso indartsua du, All-Ireland Senior Hurling Championship txapelketa nagusia gehienetan irabazi duen taldea izanik (34 aldiz) eta National Hurling League ligan bigarrena da garaileen sailkapenean, 15 garaipenekin. Aipatzekoa da 2000 urtetik hona 9 aldiz irabazi duela txapelketa nagusia.\nElkarte Atletiko Gaelikoaren barnean dagoen Kilkennyko kirol saila 1887an sortu zen."}
{"id": "370237", "revid": "512", "url": "https://eu.wikipedia.org/wiki?curid=370237", "title": "Tipperary GAA", "text": "Tipperary GAA edota Tipperary County Board of the Gaelic Athletic Association (irlanderaz Cumann Luthchleas Gael Coiste Contae Tiobraid \u00c1rann) Irlandako hego-mendebaldean dagoen Munster probintzian kokatuko Tipperary konderriko gaeldar jokoetako talde bat da. Taldearen koloreak urdina eta urrea dira, konderriaren kolore ofizialak hain zuzen ere.\nGizonezko zein emakumezko futbol gaeliko eta hurling taldeak baditu ere hurlingarengatik da ezaguna, hortik bere \"Hurlingaren etxea\" ezizena. Liga gehien irabazi dituena da (19) eta txapelketa nagusiko garaileen sailkapenean hirugarren dago (27 garaipenekin, azkena 2016an).\nFutbol gaelikoari dagokionez txapelketa nagusia lau aldiz irabaztea lortu du, guztiak ere txapelketaren lehenengo urteetan, azken garaipena 1920koa baitu.\nElkarte Atletiko Gaelikoaren barnean dagoen Tipperaryko kirol saila 1884ko azaroaren 1ean sortu zen."}
{"id": "370524", "revid": "105290", "url": "https://eu.wikipedia.org/wiki?curid=370524", "title": "Azkarai", "text": "Azkarai Gordexolako auzoa da, Ugartetik hurbil dagoena."}
{"id": "370568", "revid": "105290", "url": "https://eu.wikipedia.org/wiki?curid=370568", "title": "Berbikiz", "text": "Berbikiz Gordexolako auzoa da, El Molinar eta Aranguren arteko bidean dagoena.\nSan Joan Berbikizkoa baseliza du."}
{"id": "370609", "revid": "105290", "url": "https://eu.wikipedia.org/wiki?curid=370609", "title": "Rodayega", "text": "Rodayega Gordexolako auzoa da, Allende auzotik hurbil dagoena.\nUrdanegi jauregia du."}
{"id": "370649", "revid": "119347", "url": "https://eu.wikipedia.org/wiki?curid=370649", "title": "Herrer\u00edas", "text": "Herrer\u00edas Bizkaiko ibaia da, Cadaguaren ibaiadarra dena. Gordexolan sortu eta Gue\u00f1esen ahoa du.\nHerriko erdigunea zeharkatzen duenez Herrer\u00edas ibaiaren urek eroamen altua dute; isurkinen eraginez, 1.870 \u00b5S/cm-rainoko baloreak hartzen dituzte Cadagua ibaiarekiko elkargunera heldu aurretik."}
{"id": "370748", "revid": "1545", "url": "https://eu.wikipedia.org/wiki?curid=370748", "title": "Ekialdeko Latindar Estatuak", "text": ""}
{"id": "370759", "revid": "1545", "url": "https://eu.wikipedia.org/wiki?curid=370759", "title": "Estatu gurutzatuak", "text": ""}
{"id": "370863", "revid": "6327", "url": "https://eu.wikipedia.org/wiki?curid=370863", "title": "Omeiatarren Kaliferria", "text": ""}
{"id": "370876", "revid": "1545", "url": "https://eu.wikipedia.org/wiki?curid=370876", "title": "Muawiya ibn Abi Sufyan", "text": ""}
{"id": "370909", "revid": "1545", "url": "https://eu.wikipedia.org/wiki?curid=370909", "title": "Napoleondar gerrak", "text": ""}
{"id": "371084", "revid": "1545", "url": "https://eu.wikipedia.org/wiki?curid=371084", "title": "Vietnamgo banaketa administratiboa", "text": ""}
{"id": "371098", "revid": "1545", "url": "https://eu.wikipedia.org/wiki?curid=371098", "title": "Vo Nguyen Giap", "text": ""}
{"id": "371099", "revid": "1545", "url": "https://eu.wikipedia.org/wiki?curid=371099", "title": "Phan Boi Chau", "text": ""}
{"id": "371101", "revid": "1545", "url": "https://eu.wikipedia.org/wiki?curid=371101", "title": "Illicium verum", "text": ""}
{"id": "371104", "revid": "512", "url": "https://eu.wikipedia.org/wiki?curid=371104", "title": "Erroman I.a Lakapetarra", "text": "Erroman I.a Lakapetarra (, \"R\u014dmanos I Lakap\u0113nos\"; , \"Romanos I Lakapenos\"; Lecape, 870 aldean \u2013 948ko ekainaren 15a) 920-944 bitartean Bizantziar Inperioko Konstantino VII.aren enperadorekidea izan zen.\nArmeniarra zen jatorriz eta Alexandroren itsas armadako drongario eta komandante zen hura hil zenean (913). Konstantino VII.a adin txikikoa zela baliatuz, bere alaba Elenarekin ezkontarazi zuen eta bere burua, lehenik Zesar eta, geroago, (920ko irailaren 14an) enperadorekide izendatu zuen. Jabe handien lapurretak zigortu zituen, musulmanen aurkako erasoak gidatu zituen Asian, bakea izenpetu zuen bulgariarrekin eta errusiarren aurka borrokatu zen Konstantinoplan. Bere semeek egotzi zuten aginpidetik 944an, eta Proti uhartera erbesteratu behar izan zuen."}
{"id": "371154", "revid": "1545", "url": "https://eu.wikipedia.org/wiki?curid=371154", "title": "Serravalle (San Marino)", "text": ""}
{"id": "371271", "revid": "201", "url": "https://eu.wikipedia.org/wiki?curid=371271", "title": "Kondor", "text": ""}
{"id": "371272", "revid": "59723", "url": "https://eu.wikipedia.org/wiki?curid=371272", "title": "Kondor (argipena)", "text": "Kondor honakoa da:"}
{"id": "371273", "revid": "201", "url": "https://eu.wikipedia.org/wiki?curid=371273", "title": "Gymnogyps californianus", "text": ""}
{"id": "371274", "revid": "8430111", "url": "https://eu.wikipedia.org/wiki?curid=371274", "title": "Inken Gerra Zibila", "text": "Inken Gerra Zibila Huascar eta Atahualpa anaiean arteko borroka izan zen, Huayna Capac aita hil ondoren Inken koroa nork eskuratuko. Huayna Capac 1527an hil bazen ere, gatazka 1529an piztu zen, eta 1532ra bitartean iraun zuen. Inka guztien erresumaren zilegizko oinordekoa zelakoan hasi zuen gerra Huascarrek. Zilegitasuna gorabehera, alabaina, Atahualpa nagusi atera zen, gerragintzan trebeago jokatu baitzuen.\nHuascar eta Atahualparen arteko gatazkak gainbehera markatu zuen Inken Inperioan. Atahualpak ez zuen gozatu gerraren irabazlea izateagatik, espainolek Tuhantinsuyoko lurrak konkistatuko zituztelako eta inperio oso handi bat ere menperatuko zutelako. Etxe eta herri guztietako dirua eta urrea arpilatu zituzten. Espainolen komandante Francisco Pizarro eta Diego de Almagro konkista kideak ziren.\nHuascar inken hamabigarren enperadorea izan zen, Huayna Capacen berrehun odoleko semeetako bat eta tronurako eskubidea zutenetako bat. Huayna Capac eta izendatutako ondorengoa (Ninan Cuyuchi) hil egin ziren 1527an, baztangaren ondorioz. Epidemia bat izan zen, Inken Inperioaren iparraldetik hasita, konkistatzaile espainolek ekarrita. Honen erruz Sapa Inka (enperadore) berria erabakitzea zaila izan zen. Azkenik, Huascar aukeratu zuten, Cuzkoko icap ratin (gobernariorde) izendatu zuelako Huayna Capacek. Asko ziren tronua nahi zutenak, besteak beste, Atahualpa anaia. 1532an kendu zion kargua Huascarri eta gero hil egin zuen.\nAurrekariak.\nFrancisco Pizarro 1524-26an heldu zen Hego Amerikara, 62 zaldun eta 106 soldadu lagun zituela. Huayna Capac inka nagusia (sapa inka) iparraldera joan zen gizon ezezagun horiekin topo egiteko. Ez zuen bat ere topatu, zeren europarrekin batera heldu zen baztangak jota hil baitzen, 1527an. Halaber, haren seme zaharrena eta oinordekoa, Ninan Cuyochi, hil zen handik gutxira. Biak ala biak hilda, ez zegoen argi nor zen inken koroa eskuratzekoa, ez baitzegoen jasota horrelakoetan nola jokatu behar zen. Huayna Capacek bi emakume desberdinekin izandako bi semeak ziren hautagaiak, Huascar eta Atahualpa. Huascarren odola leinua garbiagoa zen, Atahualpa sasikumetzat hartzen baitzuten. Huascarren ustez, iraingarria zen Atahulapa, haren maltzurtasuna eta jakinduria goiztiarra gorabehera, Sapa Inka izateko hautagaitzat jotze hutsa.\nGerra.\nHuascarrek agintari politiko eta erlijiosoen babesa lortu zuen, eta inken buru izendatu zuten. Atahualpak anaiaren nagusitasuna onartu bazuen ere, Huascarrek leporatu zion bere aurka matxinatu nahi zuela. Gerra piztu zenean, Atahualpa iparraldean zegoen eta Inperioko armada Quitoren inguruan bildu zuen. Huascarrek iparraldera jo eta anaiordea atzeman zuen, baina Atahualpak ihes egitea lortu zuen.\n1531n eta 1532an gudu asko egin zituzten, Atahualpak armada hegoaldera eramanda. Hasieran Huascarren gizonen leialtasuna era baketsuetan eskuratzen saiatzen zen, baina horrela erdietsi ezin bazuen, bortizki jokatzen zuen, sarraskiak eraginez. Hasierako porrota gainditu ondoren, Atahualpa garaipenez garaipen ibili zen, Cuzcotik 20 bat kilometrora ailegatu arte. Han, Atahualparen osteek irabazi zuten berriro ere, eta Huascar preso hartu.Huascar exekutatu egin zuten hurrengo urtean.\nGerrak iraun zuen bitartean, Atahuaparen armadan 250.000 gizon bildu ziren, Inperioko indar guztia. Eta Cajamarcaren inguruan bildurik zeudela, Francisco Pizarrok haiekin egin zuen topo, hiri horretara azaroaren 16an iritsita. Ondotik gertatutako borrokan, Cajamarcako guduan alegia, espainiarrek armada inka gainditu eta Atahualpa atzeman zuten.\nInbasio espainola eta izan zuen eragina.\nGerra amaitu eta gutxira espainolak heldu ziren, Francisco Pizarroren agindupean. Honek talde batetik eta bestetik aldarri serie bati ekin zion eta horrela lortu zuen Amerikan sartzea erasota izan gabe. Azkenean, Cajamarcan gertatutakoaren ondorioz, Huascar Inkaren alde egin zuten. Cajamarkan Atahualpari segada jarri zioten, eta, harrapatu ondoren, hil egin zuten.\nBitartean, Quizquizek Cusco konkistatu zuen eta Francisco Pizarrok Huascar eta Atahualparen anaia bat ezagutu zuen, Tupac Hualpa. Tupac Hualpa Inka gobernari izendatu zuen Francisco Pizarrok eta kargu horrekin bidaia bat hasi zuen Cuscora joateko. Bidaia horretan hil egin zen bi hilabete pasatu eta gutxira. Francisco Pizarrok Tupac Hualparen hilketaren erruduna Challcuchimac zela salatu zuen: pozoitu egin zuela zioen eta hiltzera kondenatu zuen. Rumi\u00f1ahui eta Quizquizek patu desberdinak izan zituzten. Lehenengoak erresistentzia egiten jarraitu zuen Sebasti\u00e1n de Benalc\u00e1zarren kontra (Pizarroren leku-tenientea), hil arte. Apo Quizquizek Hernando Soto eta Manco Inkaren kontra borrokatu zuen. Manko Inka Huayna Capacen beste seme bat izan zen eta Tupac Hualparen ordezkoa. Rumi\u00f1ahuirekin batu nahi izan zuen, baina ez zuen lortu, Huayna Palcon kapitainak hil baitzuen.\nBestalde, Cuzcoko nobleek indarra galdu zuten gerra zibilaren ondorioz eta Tupac Hualparen anaia Manco Inkaren babespean jarri ziren. Manco Inka, Cuscon izendatu zuten Inka. Manco Inkak berehala ikusi zuen nolakoak ziren hispanoak egin nahi zutenaz eta altxamendu garrantzitsu bat sustatu zuen: Inken Errekonkistaren Gerra."}
{"id": "371275", "revid": "336", "url": "https://eu.wikipedia.org/wiki?curid=371275", "title": "Cajamarcako gudua", "text": "Cajamarcako gudua inken eta espainiarren artean izandako lehenengo borroka izan zen, 1532ko azaroaren 16an. Francisco Pizarrok, soldadu gutxi baina Mundu Zaharreko armez ongi horniturik zituela, ustekabean eraso egin zion armada inka erraldoiari. Armada inka garaitu eta desegin zuten, eta Atahualpa, inken burua, preso hartu."}
{"id": "371276", "revid": "1150", "url": "https://eu.wikipedia.org/wiki?curid=371276", "title": "Inperio inka", "text": ""}
{"id": "371277", "revid": "201", "url": "https://eu.wikipedia.org/wiki?curid=371277", "title": "Inken Inperioa", "text": ""}
{"id": "371278", "revid": "336", "url": "https://eu.wikipedia.org/wiki?curid=371278", "title": "Londresko 1854ko koleraldia", "text": "Londresko 1854ko koleraldia aztertuta, John Snow sendagilea jabetu zen kolera ur kutsatuaren bidez zabaltzen dela. Aurkikuntza horrek berebiziko garrantzia izan zuen XIX. mendean saneamendu-zerbitzu hobeak egiten hasteko eta kontzientzia handiagoa hartzeko osasun publikoaren inguruan.\nKoleraldia Broad Street izeneko kalean gertatu zen (egun Broadwick Street-en), Soho barrutian."}
{"id": "371279", "revid": "1150", "url": "https://eu.wikipedia.org/wiki?curid=371279", "title": "1854 Broad Street kaleko kolera agerraldia", "text": ""}
{"id": "371280", "revid": "17", "url": "https://eu.wikipedia.org/wiki?curid=371280", "title": "Hondakin-uren tratamendua", "text": ""}
{"id": "371281", "revid": "8599291", "url": "https://eu.wikipedia.org/wiki?curid=371281", "title": "Seljuk", "text": "Seljuk (turkieraz: \"Sel\u00e7uk\", arabieraz: \u0633\u0644\u062c\u0648\u0642; batzuetan \"Seldjuk\", \"Seldjuq\" edo \"Seljuq\") (1009 aldean hila) Amu Daria ibaiaren arroan bizi ziren oghuz herri turkiarren elkarteko khan edo buruzagia izan zen. X. mendean Seljuk dinastia sortu zuen. Haren ondorengo Toghrul-Begek (1038-1063), Khurasan lurraldea konkistan hartu eta Bagdaden hartu zuen bizilekua 1055. urtean. Seljukengandik hartu zuen izena Seljuktar Inperioak, hau da, XI eta XII. mendeen artean gaur egungo Iranen, Iraken eta Anatolian zehar zabaldu zen turko-persiar estatuak."}
{"id": "371285", "revid": "105290", "url": "https://eu.wikipedia.org/wiki?curid=371285", "title": "Limerick GAA", "text": "Limerick GAA edota Limerick County Board of the Gaelic Athletic Association (irlanderaz \"Cummann Luthchleas Gael Coiste Luimneach\") Irlandako hego-mendebaldean dagoen Munster probintzian kokatuko Limerick konderriko gaeldar jokoetako talde bat da. Taldearen koloreak berdea eta zuria dira, konderriaren kolore ofizialak hain zuzen ere.\nGizonezko zein emakumezko futbol gaeliko eta hurling taldeak ditu. Hurlingean emaitza hobeak izan ditu, zazpi All-Ireland Senior Hurling Championship txapelketa eta hamaika Liga irabazi dituelarik. Futbol gaelikoari dagokionez bi aldiz irabazi du Txapelketa Nagusia, XIX mendean hala ere."}
{"id": "371287", "revid": "90609", "url": "https://eu.wikipedia.org/wiki?curid=371287", "title": "Eskisto bituminoso", "text": "Eskisto bituminosoa edo arbel bituminosoa kerogenoa duen eskisto mota bat da. Ingelesez \"shale\" deritzo arroka mota honi, eta \"schist\" izenekotik (eskistoetatik) bereizten dute: \"shale\" arrokak sedimentariotzat hartuak dira, eta \"schist\" arrokak metamorfikotzat.\nGaur egun eskisto-petrolioa ekoizteko erabiltzen da gehien bat (ez nahastu arbelean modu naturalean dagoen petrolio gordinarekin). Hala ere, kerogenoa erauztea eta arbel-petrolioa sortzea petrolio konbentzionala erauztea baino garestiagoa da, bai ikuspuntu ekonomikotik zein ingurumenaren kalteen ikuspuntutik."}
{"id": "371291", "revid": "1712", "url": "https://eu.wikipedia.org/wiki?curid=371291", "title": "Arbel-gas", "text": ""}
{"id": "371293", "revid": "1712", "url": "https://eu.wikipedia.org/wiki?curid=371293", "title": "Arbel bituminoso", "text": ""}
{"id": "371294", "revid": "1545", "url": "https://eu.wikipedia.org/wiki?curid=371294", "title": "2003ko Herrera mendateko atentatua", "text": "2003ko Herrera mendateko atentatua ETA erakundeak Herrera mendatean 2003ko irailaren 14an Ertzaintzaren patruila baten aurka buruturiko atentatua izan zen. Ezkaurre komandoko hiru etakidek auto bat lapurtu, Herrera mendatean matxura izan zutela simulatuz larrialdi zerbitzuei deitu eta patruila osatzen zuten bi ertzainen autoa lapurtutako autoa zegoen autora hurbiltzean tiro egin zuten. Ertzainekin izandako ondorengo tiroketaren ondorioz, bi ertzainak zauritu eta Arkaitz Otazua etakidea hil zen."}
{"id": "371299", "revid": "59723", "url": "https://eu.wikipedia.org/wiki?curid=371299", "title": "Ole Bull", "text": "Ole Bornemann Bull (1810eko otsailaren 5a, Bergen - 1880ko abuztuaren 17a, Lys\u00f8en, Bergen) norvegiar biolin-jotzaile eta konposatzaile bat izan zen."}
{"id": "371301", "revid": "120070", "url": "https://eu.wikipedia.org/wiki?curid=371301", "title": "Vladimir-Suzdalgo Printzerria", "text": "Vladimir-Suzdalgo Printzerria (1168\u20131389 AD) (errusieraz: \u0412\u043b\u0430\u0434\u0438\u043c\u0438\u0440\u043e-\u0421\u0443\u0301\u0437\u0434\u0430\u043b\u044c\u0441\u043a\u043e\u0435 \u043a\u043d\u044f\u0301\u0436\u0435\u0441\u0442\u0432\u043e, \"Vladimiro-Suzdal'skoye knyazhestvo\") or edo Vladimir-Suzdalgo Rusa (errusieraz: \u0412\u043b\u0430\u0434\u0438\u043c\u0438\u0440\u0441\u043a\u043e-\u0421\u0443\u0301\u0437\u0434\u0430\u043b\u044c\u0441\u043a\u0430\u044f \u0420\u0443\u0441\u044c, \"Vladimirsko-Suzdal'skaya Rus\u2019\") XII. amaieran Kieveko Rusa ordezkatu zuen printzerrietako bat izan zen, Vladimir hiriaren inguruan zegoena. Denboraren poderioz, Dukerri Handi bilakatu zen, era berean, printzerritan banaturik zegoena. Mongolen Inperioak eskualdea konkistatu zuenean, printzerria bertoko nobleek gobernaturiko estatu autonomo bilakatu zen. Hala ere, gobernatzeko Khanaren adierazpena (\"jarlik\") beharrezkoa zen, Urrezko Hordak printzerrietako leinu nobleei ematen ziona.\nTradizioak errusiera eta abertzaletasunaren sehaskatzat du Printzerria, epeka-epeka Moskuko Printzerri Handi bihurtuko dena."}
{"id": "371302", "revid": "1545", "url": "https://eu.wikipedia.org/wiki?curid=371302", "title": "Vladimir-Suzdalgo Rusa", "text": ""}
{"id": "371303", "revid": "13403", "url": "https://eu.wikipedia.org/wiki?curid=371303", "title": "The front page (1974ko filma)", "text": ""}
{"id": "371304", "revid": "512", "url": "https://eu.wikipedia.org/wiki?curid=371304", "title": "The Front Page (1974ko filma)", "text": "The Front Page (euskaraz \"Azal Nagusia\") 1974ko Billy Wilder estatubatuar zinema zuzendariaren filma bat da. 1928ko Ben Hecht eta Charles MacArthur idazleen \"The Front Page\" antzezlanean oinarritua dago, aurretik, 1931an Lewis Milestone zuzendariaren The Front Page\" eta 1940ko Howard Hawks zuzendariaren \"His Girl Friday\" filmen bertsioak ere burutu zirelarik.\nArgumentua.\nEarl Williams (Austin Pendleton) poliziak hilketa leporatu eta heriotz zigorra gauzatzeko egun bakar bat falta zaion espetzeko preso bat da. Une berean, Hildy Johnson (Jack Lemmon), Chicago Examiner egunkariko kazetaria Peggy Grant (Susan Sarandon) pianojole gaztearekin ezkontzeko zorian da. Bikoteak Philadelphiara bizitzera joateko asmoa du, baina Chicago Examiner egunkariko Walter Burns zuzendaria (Walter Matthau) ez dago asmo horrekin bat, bere kazetari onena egunkarian gelditzea nahi baitu, hortaz Hildy eta Peggy banatzen saiatuko da. Burnsek Hildyk Williams presoaren urkatzeari buruzko erreportaia egin dezan nahiko du, baina Hildyk uko eginen dio. Osasun azterketan Earl presoak espetxetik ihes egitea lortu eta halabeharrez Hildyrekin kazetarien gelan topatuko da. Hildyk esku artean albistearen esklusiba bat duela ikusiz, Earl presoari elkarrizketa baten truk \"laguntzeko\" prest agertuko da."}
{"id": "371305", "revid": "119347", "url": "https://eu.wikipedia.org/wiki?curid=371305", "title": "Wexford GAA", "text": "Wexford GAA edota Wexford County Board of the Gaelic Athletic Association (irlanderaz \"Cumann Luthchleas Gael Coiste Loch Garman\") Irlandako hego-ekialdean dagoen Leinster probintzian kokatuko Wexford konderriko gaeldar jokoetako talde bat da. Taldearen koloreak morea eta horia dira, konderriaren kolore ofizialak hain zuzen ere.\nGizonezko zein emakumezko futbol gaeliko eta hurling taldeak ditu eta kirol bietan garaipen ugari lortu ditu."}
{"id": "371306", "revid": "1545", "url": "https://eu.wikipedia.org/wiki?curid=371306", "title": "Ashura eguna", "text": ""}
{"id": "371307", "revid": "1545", "url": "https://eu.wikipedia.org/wiki?curid=371307", "title": "Acorus calamus", "text": ""}
{"id": "371310", "revid": "1545", "url": "https://eu.wikipedia.org/wiki?curid=371310", "title": "Aptenodytes forsteri", "text": ""}
{"id": "371311", "revid": "1545", "url": "https://eu.wikipedia.org/wiki?curid=371311", "title": "Aptenodytes patagonicus", "text": ""}
{"id": "371312", "revid": "17", "url": "https://eu.wikipedia.org/wiki?curid=371312", "title": "Garaikide (argipena)", "text": "Garaikide hitzak egungo garaiari edo egungo garaiari eragin dion azken aldi historikoari egiten dio erreferentzia:"}
{"id": "371313", "revid": "17", "url": "https://eu.wikipedia.org/wiki?curid=371313", "title": "Garaikide", "text": ""}
{"id": "371314", "revid": "1545", "url": "https://eu.wikipedia.org/wiki?curid=371314", "title": "Armoracia rusticana", "text": ""}
{"id": "371315", "revid": "1545", "url": "https://eu.wikipedia.org/wiki?curid=371315", "title": "Artemisia absinthium", "text": ""}
{"id": "371316", "revid": "1545", "url": "https://eu.wikipedia.org/wiki?curid=371316", "title": "Asentsio belar", "text": ""}
{"id": "371317", "revid": "1545", "url": "https://eu.wikipedia.org/wiki?curid=371317", "title": "Artemisia vulgaris", "text": ""}
{"id": "371318", "revid": "1545", "url": "https://eu.wikipedia.org/wiki?curid=371318", "title": "Atropa belladonna", "text": ""}
{"id": "371319", "revid": "1519", "url": "https://eu.wikipedia.org/wiki?curid=371319", "title": "Belladona", "text": ""}
{"id": "371320", "revid": "1545", "url": "https://eu.wikipedia.org/wiki?curid=371320", "title": "Calendula officinalis", "text": ""}
{"id": "371321", "revid": "1545", "url": "https://eu.wikipedia.org/wiki?curid=371321", "title": "Achillea millefolium", "text": ""}
{"id": "371322", "revid": "1545", "url": "https://eu.wikipedia.org/wiki?curid=371322", "title": "Camellia sinensis", "text": ""}
{"id": "371324", "revid": "1545", "url": "https://eu.wikipedia.org/wiki?curid=371324", "title": "Crocodylus palustris", "text": ""}
{"id": "371325", "revid": "1545", "url": "https://eu.wikipedia.org/wiki?curid=371325", "title": "Crocodylus niloticus", "text": ""}
{"id": "371326", "revid": "1545", "url": "https://eu.wikipedia.org/wiki?curid=371326", "title": "Fahd bin Abdelaziz", "text": ""}
{"id": "371330", "revid": "1545", "url": "https://eu.wikipedia.org/wiki?curid=371330", "title": "Saud bin Abdelaziz", "text": ""}
{"id": "371332", "revid": "119347", "url": "https://eu.wikipedia.org/wiki?curid=371332", "title": "Euskal Herriko arrantzaren historia", "text": "Arrantzak garrantzi handia izan du Euskal Herriaren historian, itsasertzeko herri gehientsuenentzako oinarrizko baliabide iturri izan baita. Alabaina, Euskal Herriko arrantzaren munta hori ez da bertako herrietara mugatu: areago doa, Frantzian eta Espainian ere jarduera horretan aitzindari izan baitzen. Bestalde, nagusitasuna are gehiago nabarmentzen da, Euskal Herriko itsaspeko plataforma kontinentala txikia delako eta muga horren barne, itsasertzetik 200 milia barne, arrain mota ia gehienak izan baitira.\nErdi Aroa.\nEuskal Herriko arrantzari buruzko lehen agiriek bale arrantza eta balekiaren komertzializazioa aipatzen dituzte. Balenketari buruzko aipamen ugari dago Erdi Aro osoan eta Aro Modernoan. Bertan azaldu ere azaltzen dute, nola euskal herritar arrantzaleek, urtero, udazken eta neguan, udaberriaren hasieran hegoalderantz abiatutako baleak kopuru handi samarrean harrapatzen zituzten Euskal Herriko kostatik igarotzean.\nBeti pentsatu izan da, nahiz eta froga argirik ez izan inon, euskaldunei bikingoek balearen arrantza nola egin irakatsi zietela, garai batean normandiarren bizilekurik Lapurdiko lurretan izan baitzen. Horrexen arabera, lapurtarrek bikingoen arpoiak eta haien ontzietako elementu nagusiak eta egiteko modua kopiatu bide zituzten eta, gerora, bizkaitar eta gipuzkoarrei irakatsi. Areago, XIX. mendea aurrera zela ere, euskaldunek erabiltzen zituzten txalupek (\"pinaza\" deituak), beren elementurik garrantzitsuenetan, ipar herrietako ontzien ereduari jarraitzen ziotela esan ohi da. Baleatik ateratzen ziren produktu guztietatik eskaririk handiena zuena koipea urtu ondoren geratzen zen olioa zen (lumera) eta itsasertzeko herri gehientsuenetan zeuden koipea urtzeko labeak. Lumera, bestalde, argia egiteko erretzen zen. Behe Erdi Arotik aurrera, Euskal Herriko arrantzaleek ateratzen zuten lumeraren komertzializazioa Euskal Herriko mugetatik irten eta Espainiako eta Frantziako merkatuetatik haratago, urrunago jo zuen. Halaber, badira Flandria eta Ingalaterrako merkatuetan saltzen zela egiaztatzen duten agiriak.\nBalenketari buruzko erreferentzia idatzi horiez gainera, XIV. eta XV. mendeetan beste arrain mota batzuen (bisiguaren, sardinaren, legatzaren) arrantzaren aipuak daude. Nolanahi ere, garai hartan lehen bi arrainak ziren, eta alde nabariaz gainera, garrantzitsuenak. Arrain horiek gure lurraldetik urrun ere komertzializatzen ziren eta fama horren lekuko da Hitako artziprestearen \"Libro de buen amor\" liburuan egiten den Bermeotik Gaztelara eramandako bisigu eta sardinen aipamena. Nolanahi ere, bisigua arrainik preziatuena zen; sardinak, berriz, gutxietsirik zeuden eta Erdi Aroko agirietan \"arrantzaleak\" eta \"sardintzaleak\" bereizten dira, bi ogibide desberdin izan balira bezala. Garai hartako arrantzalekuen artean, bi bereizi edo azpimarratu behar dira, nagusiki: \"Espainiako itsasoa\" deitua (Santanderreko itsasertzaren aurrean) eta \"el Canto\" (Lekeitio eta Bermeotik 30 miliara ipar-ekialderantz, Cap Breton deituriko itsas osinean).\nBigarren horretan, arrantzaleek egun pare bat pasatzen zuten itsasoan, batere lehorreratu gabe. Alabaina, Euskal Herriko arrantzaleak Asturias eta Galiziako itsasertzera ere joan ohi ziren eta, agirietan agertzen denez, gazitzeko arrain freskoaren bila. XIV. mendearen erdialdera, Bretainia, Ingalaterra, Irlanda eta beste hainbat lekutako arrantza lekuetan ere ageri dira euskal herritar arrantzaleak. Horietara legatz eta bakailaoaren bila joaten baziren ere, zenbait autorek dioenez, balenketara ere bai. Nolanahi ere, XV. mendearen amaieran eta XVI. mendeko lehen hamarraldietan arrantzaleak Asturias eta Galiziako uretara joaten ziren balearen bila eta paraje haietan ibiltzen ziren urtarriletik martxora bitarte.\nXVI. eta XVII. mendeak.\nMaiz aski esan izan da balea gure itsasertzean gutxitzea izan zela Euskal Herriko arrantzaleen bidaia luze haietarako arrazoia eta balearen atzetiko bidaia horiek izan zirela, azken finean, euskal marinelak Ternuara eraman zituztenak. Kondaira edo istorio batek dioenez, Kristobal Kolon Karibera iritsi aurretik lurralde haietan gipuzkoar marinel bat (Juan de Etxaide) bertan izan zen, eta horrek eragin zuen XVI. mendean, eta gerora ere bai, Amerikaren aurkikuntzaren merezimendua euskaldunei aitor zekien eskatzea. Bestalde, XVII. mendeko agirietan agertzen denez, Donibane Lohizuneko arrantzaleak izan ziren Ternuara iritsitako lehenak eta, horren ondorioz, Ameriketara. Baina, gogoa edo nahia baino ez, ez baitute baieztapen hauek inolako zorroztasun historikorik. Egungo historialariek diotenez, euskaldunak ez ziren lurralde horietara iritsitako lehenak izan eta hasiera hartan ez ziren, gainera, balearen bila joan, gertuagoko itsasoetan aurki baitzezaketen. Dirudienez, Euskal Herriko arrantzaleen aurretik beste nazioetako marinelak iritsi ziren Ternuara eta, seguraski, bretoiek lapurtarrei Kontinente Berriko arrantzalekuetarako bidea irakatsi zieten eta, haiek gero bizkaitar eta gipuzkoarrei. Lehen aldiz, 1530. urte aldera iritsi bide ziren hegoaldeko euskal herritar arrantzaleak inguru haietara bakailaoaren arrantzara. Balearen arrantza zela-eta, XVI. mendearen ondorengo hamarraldietan baino ez ziren ziur aski Ternuara eta Labrador ingurura iritsi.\nEsan izan da, irudimen handiaz, mende hartako azken urteetan itsasoko lan horretan eta inguru hartako arrantza tokietan euskaldunak erabiltzen zituzten ontzien pisua (9.000 tona inguru) Ameriketara komertzioan zebiltzan espainiar ontzi guztien parekoa zela. Baieztapen hori, jakina, neurriz goitikoa eta itxuragabekoa da, nahiz eta itsasoko jarduera hura oso garrantzitsua izan zela aitortu behar. Eta garrantzi horren lekuko da, hain zuzen ere, Euskal Herriko arrantzaleek harrapatutako balearen komertzializazioa Europako hainbat herrialdetan agertzea.\nEuskal Herriko itsas portuetatik, urtean, bakailao eta balearen bila, hogei-hogeita hamar ontzi inguru abiatzen zirela uste da. Bi arrantza motak oso desberdinak ziren: bakailaoaren arrantza udaberri-uda bitartean egiten baitzen eta balearen arrantza, berriz, ekainetik urtarrilera bitartean. Bakailao eta bale ontzien artean ere pisu diferentzia handia zegoen. Bakailaorako ontzien pisua 60 eta 300 tona bitartekoa zen bitartean, bestearena askoz handiagoa, 200 eta 600 tona ingurukoa. Nolanahi ere, ontzi handiak ziren itsasertzeko arrantzan erabiltzen ziren txalupekin konparatuz gero. Hauetan, gehienez, 15 eta 17 marinel izaten ziren eta, aldiz, 50 eta 130 marinel inguru Ternuara abiatzen zen ontzi bakoitzean. Hala, bada, XVI. mendearen bigarren erdialdean, urtean 2.000 pertsona inguruk hartzen zuen parte jarduera horretan. Euskal Herriko itsasertzeko zenbait herritako gizonezkoen heren batek (ontzi mutilak barne, 12 urterekin itsasoratzen baitziren) urtean denbora asko igarotzen zuen itsasoan.\nAurreko guztia kontuan izanik, garbi ikusten da, balea arrantza Euskal Herriko ekonomiaren barneko jarduera garrantzitsua izan zela XVI. mende osoan. Nolanahi ere, arrantza mota horretan oso jakitun ez diren historialari batzuek zabaldu dituzten mitoak gehiegizkoak izan dira. Hala ere, XIX. mendeko zenbait autoreren mailara iristea zaila da, itsasbide honetan Euskal Herriko 200 ontzi ibiltzen zela esatera ere iritsi baitziren. Bestalde, gehiegi nabarmendu dira Ternuako bertako eta euskal herritar arrantzaleen arteko borondate oneko harremanak, euren artean izandako istiluak ahaztuta, eta etengabe aipatzen da toki haiek euskaldunengandik jaso zuten altxorra. Baina, egia esan, altxor hori toponimo batzuetara (Placencia, Port aux Basques, Ile aux Basques) eta, batez ere, azkeneko urte hauetan egin diren indusketa lanetan azaldu diren aztarna arkeologikotara mugatzen da (lumera upelak gordetzen zituzten txabola hondarrak, nagusiki).\nEnfasi gehiegi jarri da, era berean, Hegoaldeko eta Lapurdiko arrantzaleen arteko harreman harmoniatsu honetan, Frantzia eta Espainiaren artean izan ziren gerren garaian ere irauten omen baitzuten giro horrek. Egia da, bai, bi herrialde horien arteko gerrate batean, Lapurdiko eta Hegoaldeko arrantzaleen elkarrenganako errespetua erabaki zela. Baina ohikoa bestelakoa izaten zen, bi estatuen arteko itsasoko borroketan esku hartzen baitzuten, bakoitza bere herrialdearen alde. Eta, are gehiago, Hego Euskal Herriko zein Lapurdiko bale ontziak sarri erabili ziren kortsario ontzi gisa, bakoitzak bere herrialdearen alde eta ondoko etsaiaren aurka. Nolanahi ere, honek ez du esan nahi beti horrela zenik, sarri izaten baitziren negu aldean Pasaiako portuan Donibane Lohizuneko edo Ziburuko ontziak (portu honek babeserako baldintza ezin hobeak baititu) edota, euskal herritar ontzijabeek, inoiz ere, Lapurdiko ontziak alokatzea Tenuara joateko (Bizkaian eta Gipuzkoan aski ez zenean) edota, XVII. mendean gipuzkoarrak edo bizkaitarrak aurkitzea Lapurdiko baleontzietan. Horrek guztiak azaltzen du, beste edonolako ustekizunen gainetik, arrazoi ekonomikoak zirela bi aldeen arteko harreman on eta elkarrenganako laguntza arrazoiak.\nEra berean, gehiegi nabarmendu da Euskal Herriko arpoilarien trebezia, eta are nabarmendu, Ingalaterrako zenbait errege-erreginak (Elisabet I.ak eta Jakue I.ak esaterako) beren bale ontzietan euskal herritar marinelak onartu ez ezik, Espainiako erregeei baimena eskatu izan zietela gipuzkoarrak eta bizkaitarrak beren ontzietan itsasoratzeko.\nEsan izan da, halaber, holandar baleontziek XVIII. mendean bigarren kapitaina euskal herritar arrantzale bat izaten zutela, edota geroxeago (XVIII. mendeko hirugarren hamarraldian) Gipuzkoako Batzar Nagusiek probintziako arrantzaleak Ingalaterra edo Holandako ontzietan legez kanpo itsasoratzea debekatu zutela. Datu horiek egiazkoak badira ere, Euskal Herriko arrantzaleek jarduera horretan zuten trebetasuna ez da, inolako zalantzarik gabe, euskal herritar arrantzaleen aldean beste nazioetakoek berezko gaitasunik ez izatea, edo geureak haienak baino ausartagoak izatea, zenbait idazlek horrela iritzi badio ere: bestelako arrazoi historiko, prosaiko eta koiunturalagoak dira tartean. Arrazoi horien artean, Euskal Herria garai hartan zurean eta burdinan aberatsa zela aipatu behar da, XVI. mendean Ternuara joaten ziren itsasontzi handiak eraikitzeko, ontziolen garapenerako ezinbesteko baldintza baitzen. Bestalde, euskaldunak bitarteko izan ziren Gaztela eta Europa atlantikoko herrialdeen arteko merkataritzan eta langintza horrek itsasgizon trebatu egin zituen. Baina, aldi berean, Gipuzkoa eta Bizkaiko goraldia Ternuako arrantzan (eta ondorengo beheraldia) Espainiako koroak Aro Modernoan izan zuen hegemoniaren bilakaerari loturik doa. XVI. mendean Espainia munduko lehen potentzia izan zen bitartean, Euskal Herriko arrantzaleak ere beste nazioetakoen aurretik ibili ziren Ipar Atlantikoan. Gainera, Gaztelako errege-erreginek, Errege-erregina Katolikoekin hasi eta Filipe II.aren erregetzara bitarte, ontzi handien eraikuntza bultzatu zuten Euskal Herrian, helburu jakin eta bakar batekin, ordea: itsasoko gerrarako ontzidi handi bat izatea.\nHala, 1540 eta 1590. urte bitartean, Euskal Herriko arrantzak hedapen handia izan zuen Ternuan baina, aldi berean, Espainiako koroak bere armada osatu eta handitzeko zuen marinel eta ontzi premia handia, arrantzaren kalterako izan zen guztiz. Marinelen derrigorrezko itsasorapen hori eta galeoien bahitura, Armada Garaiezina osatuz amaitu zena, arrantzaren inflexio puntua izan ziren.\nBestalde, baleen arrantza beste inguru berrietara aldatu behar izan zuten (hasieran Ternuaren hego eta ekialdera joaten ziren) eta geroz eta mendebalderago, San Laurendiren estuariora iritsi behar izan zuten. Armada Garaiezinaren porrotaren ondoren, Ingalaterrak eta Herbehereek euskal herritar arrantzaleei jarri zizkieten trabak medio, beste arrantzaleku batzuk bilatu behar izan zituzten eta, hala, Groenlandia, Islandia, Norvegiako itsasertzera edota Svalbard uharteetara iritsi ziren. XVII. mendeko lehenengo hamarraldietan alde berri horietan ibili zirela egiaztatzen duten agiriek diotenez, behinik behin. Espainiako koroaren beherakada hastearekin batera, Luis XIV.a erregearen garaian Frantzia Europako lehenengo potentzia izatera iritsi zen, eta horrek bale arrantza eta bakailao arrantzaren goraldia ekarri zuen Lapurdin. Garai honetan Donibane Lohizune eta Ziburuko itsas portuak izan ziren nagusi bale arrantzaren jardunean, Erdi Aroan, lehendabizi Baiona eta ondoren Miarritze izan ziren bezalaxe.\nArrantzaren gorakada, batez ere, beharrak eragin zuen. Izan ere, XVII. mendeko lapurtarrek onartu zuten bizitzeko itsasoko bidea baino ez zutela, herritarrak elikatzeko adina sortzen ez zuen nekazaritza urri eta industriarik gabeko herri txiroa baitzen. Hala, bada, balea eta bakailaoa harrapatzeko ontzidi handi bat sortu zen Luis XIV.a erregearen garaian, Frantzia osoan zeuden 300-400 tona bitarteko ontzi guztietatik herenak jabe lapurtarra zuelarik.\nBeharrak bultzatu zituen, berebat, asmakizun berri bat egitera (Sopit metodoa deitua), baleen koipea ontzietan bertan eta lehorreratu gabe urtzeko asmakizuna, alegia. Eta beharrak bultzatu, noski, Danimarkako erregeak Spitsbergen uhartean lehorreratzea galarazi zielako. Nolanahi ere, balearen eta bakailaoaren arrantzaren gorakada eten eta berehala etorri zen beherakada, XVII. mendearen amaieratik aurrera. Arrazoiak, besteak beste, Frantziako koroak ezarritako marinelen derrigorrezko itsasoratzea eta, batez ere, XVIII. mendetik aurrera, Ingalaterra igotzen ari zen bitartean, Frantzia beherakako prozesuan izatea nazioarteko harremanetan.\nBalearen arrantzarako eta bakailaoaren arrantzarako tokien bila XVI. eta XVII. mendeetan Ozeano Atlantiko osoa zeharkatzea balentria handia bazen ere, ezin genezake ahaztu, gure itsasertzean ugari ziren beste arrain mota batzuen arrantzan zebiltzan ontzi txikiak. Izan ere, itsasbazterreko arrantza zen gure itsas portu garrantzitsuenetako jarduera nagusia. Erdi Aroan bezala, arrainik preziatuena bisigua zen oraindik ere eta, ondoren, hegalaburra eta legatza. Beste arrain motek, ordea, irabazi txikia ematen zieten arrantzaleei, nahiz eta itsas aingira, XIX. mendera bitarte garrantzitsua izan zela dirudien. Aitzitik, txibiak (legatzaren arrantzarako beita gisa erabili ohi zena) edo berdelak hain zuten estima gutxi, ezen itsasertzeko herri bateko arrantzaleek beren herritarrei jateko zirela gogorarazi egin behar izan baitzieten. Tamaina txikiagoko arrainen artean sardina zen oparoena, eta pobreen otordutzat jotzen bazen ere, itsas portu gehienetan gordetzen diren agirietan, bisiguaren arrantzarako bazka gisa erabiltzen zela aipatzen da. Aro Modernoa aurrera sartuta, antxoaren arrantzak bere gorakada ezagutu zuen baina, batez ere, bisiguaren arrantzan beita gisa erabiltzeko.\nXVIII. eta XIX. mendeak.\nEuskal Herriko arrantzaren egoerak gorabehera handiak ezagutu zituen XVIII. mendean eta herrialde bakoitzak berea bizi behar izan zuen. Elkarren artean desberdintasun handi eta aldamenekoarekin zerikusi gutxi zuen egoera, alegia.\nLapurdi.\nEuskal Herri kontinentalari dagokionez, XVIII. mendearen hasieran, Utrechteko Itunean jasotakoaren arabera, Euskal Herriko arrantzaleek Ternuara joateko aukera galdu zuten, eta inguru hura Ingalaterrako itsasontzientzat geratu zen. Ondoren, eta Frantziak Zazpi Urteko Gerra galdu zuenean, San Laurendi golkorako bidea itxi zitzaien hango arrantzaleei. Eta hala, koroaren beherakadarekin batera, galera handiak izan zituzten arrantzaleek Atlantikoko arrantza lekuei zegokionean.\nHala, lapurtarrek Atlantikoko arrantza tokiak galdu ondoren, XVIII. mendearen erditik aurreratsu, itsasertzeko herritarrek beren jarduna sardinaren arrantzara eta haren transformaziora zuzendu behar izan zuten. Lehenago ere beste arrantza tokietan gertatu zen bezala, bretoiek irakatsi zieten Donibane Lohizuneko herritarrei arrain mota honi hobaria nola atera. Alabaina, 1749. urtean bertan, Donibane Lohizuneko bakailao arrantzaleentzat deitoragarria zen sardina bezalako arrain txikiaren bila atera beharra. Hamarkada gutxiren buruan erabat aldatu zen egoera eta, XVIII. mendearen amaiera aldera, 20 kontserba fabrika ziren Lapurdin, 4 eta 11 milioi sardina bitarte inportatzen zituztenak, gero, gehientsuenak, berriro Espainiara esportatzeko.\nGipuzkoa.\nEsku artean dugun dokumentazioaren bidez jakin dugu, XVIII. eta XIX. mendeetan arrantzak beherakada handia izan zuela Gipuzkoan eta itsas portu gehientsuenen helburua, XVIII. gizaldian, Ternuako arrantza toki handiak berreskuratzea zela. Garai horretako zenbait idazlek zioenez, arrantza baztertu zuten Gipuzkoako portuen egoera tamalgarria zen, Erdi Aroko garapen izugarriaren eta XVI. eta XVII. mendeetako goraldia ezagutu ondoren, batik bat. Hala bada, herri horietako marinelen irtenbide ia bakarra Caracasko Gipuzkoar Errege Konpainian itsasoko merkataritzan buru belarri murgiltzea izan zen.\nGarai batean garrantzitsuak izan ziren Gipuzkoako itsas portu batzuen (Zarautz, Zumaia edo Deba) beherakadaren arrazoia, zenbait agiritan ageri denez (XVIII. mendearen azkeneko hamarralditik XIX. mendearen amaiera bitarte), herritar gehiengoaren jarduera nagusia nekazaritza izatea eta arrantza bigarren maila batera pasatzea izan zen. Testuinguru honetan ez da harritzekoa, XIX. mendearen erdialdera Gipuzkoan zeuden arrantzale profesionalak Bizkaikoen erdia izatea edota Gipuzkoan harrapatzen zen arrain kopurua (urtearen arabera) Bizkaikoaren erdia edo laurdena izatea, eta Espainiara bidaltzen zena Bizkaikoaren laurdena edo hamarrena bitartekoa izatea. Nolanahi ere, aipatutako herri horien egoera ezin daiteke itsas portu guztietara zabaldu. Mutrikun, esaterako, arrantzaren jarduerari aurreko maila altuan eutsi zitzaion eta, berdin, arrainaren komertzializazioari.\nJarduera honen garrantzia ilustratzen dute, 1826an, Mutrikuko arraina Madrilera bi egun eskasetan iristen zela dioten agiriek. Pasaia, Hondarribia eta Donostiako itsas portuek, ordea, badirudi XVII. mendeko egoera zaila gainditu eta XIX.ean hasi zirela berriro pizten. Arrantzaren indartze horrek, berriz, eragin itzela izan zuen gatzun fabrikak Mutriku, Hondarribia edo Donostian kokatzeko eta biltzeko.\nBizkaia.\nBizkaian oso bestelakoa izan zen egoera XVIII. mendean. Itsaso handiko balea eta bakailaoaren arrantzatik itsasertzekora igarotzea Gipuzkoan baino errazagoa izan zen. Izan ere, XVI. eta XVII. mendeetan arrantza mota horiek ez zuten izan Gipuzkoan adinako garapenik. Izan ere, aro Modernoaren hasieran, Bizkaiko itsas portu batzuek beren uretan ageri ziren baleen arrantzaren eskubidea Gipuzkoako arrantzaleei ematen zieten errentan. Nolanahi ere, gizaldi horren erdialdera arte balea eta bakailao arrantzari eusten ahalegindu zen zenbait itsas portu, (Lekeitio, esaterako), baina 1750 ondoko hamarralditik aurrera, mendearen amaiera bitarte, gehitzen joan zen itsasertzeko arrantza. Eta horren lekuko da Bermeok izan zuen garapena eta goraldia. XVIII. mendearen bigarrengo erdialdean izan zen aldeko egoera hori azaltzen dute Bizkaiko kofradiek beren gatzun fabrikak edo arrain freskoaren garbitegien eraikuntzetan egin zituzten inbertsioak.\nXVI. mendearen bigarren erdialdean gertatu zenaren antzera, arrantzaren goraldia, neurri handi batean, geratu egin zen XVIII. mendearen amaierako hamarkadan. Arrazoia, orduan ere, Espainiako Koroak bere itsasoko gerratetarako zeukan marinelen beharra izan zen. Derrigorrezko itsasoratze hauek galera ekonomiko handiak ekarri zizkieten kofradiei eta, zorren eraginez, mailegu handiak eskatu behar izan zituzten. Artean XIX. mendearen lehenengo herenean, maileguak ordaintzen ari ziren, XVII. mendeko bigarren erdialdeko egoera baino latzagoa zen garaian, gainera. Izan ere, 1800-1840 bitartean, Bizkaiko itsas portu handienek krisialdia bizi izan zuten, arrantza ez baitzen XVIII. mendearen bigarren erdialdeko mailara iristen.\nArrantzaren atzerapenerako arrazoiak asko dira; baina horien artean, bereziki, gerrateak aipatu behar dira (Konbentzio Gerra, Espainiako Independentzia Gerra, Lehen Karlistaldia), zenbaitetan ontzi asko hondoratu baitzen. Baina, ez dirudi, XIX. mendearen lehenengo erdialdean, Bizkaiko arrantzaren arazoa ontzi falta zenik, gehitu ere gehitu egin baitzen kopurua. Produktibitatea, ordea, txikia zen, arrantza berdina izanik arrantzaleen kopurua handiagoa baitzen.\nEgoerari buelta XIX. mendearen erdialdetik aurrera eman zitzaion, batez ere, 1860ko eta 1880ko hamarkaden bitartean, eta horrela erakusten dute Bizkaiko itsas portu nagusietan izaten ziren arrainketek. Ezin daiteke alde batera utzi, ordea, herri arrantzale tradizionaleko marinel asko (Mundaka, Elantxobe eta Lekeitiokoak) merkataritzako ontzietan itsasoratzen zirela. Alabaina, eta Gipuzkoako itsas portuetan gertatzen zenaren kontrara, Bizkaian ez zen nekazaritzarako joerarik nabarmendu. Beraz, lehen ere esan dugunez, arrantzari dagokionez Bizkaiak aurre hartu zion Gipuzkoari.\nGauza bera esan daiteke arrain gazituari buruz. Arlo honetan ere, Bizkaia Gipuzkoari nabarmenki nagusitu zitzaion XIX. mendearen erdialdera. Mende honetako hirurogeiko hamarkadako estatistika urtekarietako datuek erakusten dute Bizkaiko itsas portuetan Gipuzkoan baino lau edo hamar aldiz gehiago gazitzen zutela arraina. Bizkaiko arrantza kofradiek beren ahalegin guztiak egin zituzten gatzunaren edo arrain gazituaren monopolioari eusteko XVIII. mendearen azkeneko herenetik XIX. mendearen lehenengo herenera bitarte. Eta, ondorioz, Euskalerriaren Adiskideen Elkarteak, 1770. urte aldera, kantauriar itsasalde osoko arrain gazitu guztia kontrolatzeko bultzatu zuen Itsas Arrantzaren Konpainia proiektuak ez zuen aurrera egin, Bizkaiko kofradiak aurka atera baitziren. Eta aurka, besteak beste eta nagusiki, ez zutelako euskal herritar argidotar haiek aldarrikatzen zuten legatz gazituaren komertzializazioan sinesten, ez baitzuten bideragarri jotzen, nahiz eta Irlanda eta Eskozian horrelako esperientziarik izan.\nKontserbako arrainaren arrakasta XIX. mendearen erdialdean hasi zen, industria ugari ireki baitzen Bizkaian, behin liberalek kofradien monopolioa hausten zuen legedia indarrean jarri zutenean. Gazitze industriaren inguruan burgesia garrantzitsu bat sortu zen itsas portuetan. Mendearen amaiera aldera Italiako kontserbagileen konpetentziari aurre egin behar izan zioten, bertako produktuen kalitateak erakarririk etorri zirelarik hona. Baina, gatzun edo olio-ozpinaren industria ez zen XIX. mendeko ideologia liberalak eraso zuen Hego Euskal Herriko arrantzaleen jarduera bakarra. Izan ere, XVIII. mendearen amaieratik aurrera, pentsalari ezagun zenbaitek gizartearen aurrerapenarekin bateraezinak ziren Erdi Aroko zenbait jokaera salatu zituen eta, XIX. mendearen erdialdetik aurrera, liberal progresistek arrantzaleen miseriaren erruduntzat jo zituzten haiek. Arrantzaleak pobreak ziren, urteko parte handi batean gosea pasatzen zuten, eta haien emazteek, trenbidea egin aurretik, 20 kilometrotik gora ibili behar izaten zituzten beren arrainak barnealdeko herrietan saldu eta diru apur bat irabazteko. Baina, egoera hori larriagoa izaten zen arrantza gutxiko urteak izaten zirenean, orduan, eta XIX. mende amaierako autoreren batek dioenez, inguruko herrietara ere joan behar izaten baitzuten eskean, beren familien mantenuaren bila.\nBizkaiko itsas portuetara XIX. mendean iristen ziren arrain motak ere ugaritu egin ziren eta baita izaten zen kopurua ere. Hala, eta aurreko mendeetan arrantzaleen ekonomiaren oinarri zen bisiguak bere arrakasta galdu eta legatzaren eta hegaluzearen pareko mailara jaitsi zen. Aurrez Lapurdin eta Gipuzkoan gertatu zen bezala, XIX. mendea izan zen, baita ere, sardinaren arrantza garrantzitsu bilakatzen hasi zen unea eta antxoaren harrapaketak berak ere geroz eta indar gehiago izango zuen.\nXX. mendea.\nXX. mendearen lehenengo erdia.\nHego Euskal Herriko arrantzak, garai honetan, XIX. mendeko zenbait ezaugarri gordetzen zituen, esaterako, Bizkaia aldeko arrantzaren nagusitasuna Gipuzkoarekin alderatuz, nabarmen ageri zena arrantzale eta ontzien kopuruan, eta baita kontserba industrian ere. Alde hori, bestalde, handitu egin zen urteen poderioz; hala, 1900. urtean arrantzale gipuzkoarren kopurua 1,5ez biderkatzen zuten bizkaitarrek eta 1936. urtean, bikoiztu.\nArrain motaren harrapaketari dagokionez, XX. mendearen lehenengo erdialde honetan behera egin zuten bisiguak eta legatzak. Hegaluzearen arrantza, berriz, ezinbesteko bilakatu zen, baita sardinaren harrapaketa ere (nahiz eta 1930 aldean bere beherakada nabarmentzen hasi). Eta antxoarena berebiziko gorakada izaten hasi zen. Baina, gorabehera guzti hauen arrazoia, zalantzarik gabe, ohiko arrainen gehiegizko harrapaketa izan zen eta honek, noski, arrantza teknologian izandako aurrerapena izan zuen oinarri. Aldaketa horien artean aipagarria da arraun eta belaontziak alboratu eta baporeak geroz eta gehiago erabiltzen hastea. Aldaketa prozesu hori handiagoa izan zen, ordea, arrain handienen harrapaketan, XX. mendeko lehenengo hamarraldietan, sardinaren arrantza, batez ere, betiko tresnez egiten baitzen. Baporeetan izandako aurrerapenek, arrasteko tresnez hornitu zirenean, neguko arrantzaren (bisigua eta legatza) berebiziko beherakada ekarri zuten, itsas portuetan deitzen zen \"gose garaia\" azarotik martxora luzatzen zelarik. Sasoi horretan kofradiak emandako maileguekin bizi behar izaten zuten arrantzaleek eta, aldi berean, handitu egiten ziren janari dendetan zituzten zorrak. Ohiko arrantzaren desagertzea arrasteko baporeen harrapaketa intentsiboaren ondorio zela salatu ohi zuten isildu gabe arrantzaleek, berezko haztegiak suntsitzen zutelako, eta arrainen errunaldia eteten. Ondorioz, arrasteko bapore handien arrantza itsasertzetik hurbil (7-12 milia bitarte) debeka zedin, eta ontzi hauek bakailaoaren harrapaketarako erabil zitezen eskatu ohi zuten sarritan arrantzaleek, horrela, herriko berezko arrantza mota berreskuratuko baitzen. Inportazio bolumen handiko gaia, bestalde.\nXX. mendeko bigarren hamarraldian, 1927an, helburu hori bete ahal izan zen Pasaian sorturiko PYSBE enpresaren bidez, Ternua, Groenlandia eta Islandiako arrantzaguneetara itzuli baitziren gure arrantzaleak. Eta garai bertsuan baporeekin eta, gerora, gasolio-motordun ontziekin Irlandako hegoaldeko arrantza tokietara itzuli ziren, behe Erdi Aroko tradizioa berreskuratuz.\nBaina, gehiegizko arrantzaren errua ez zen bakarrik arrasteko baporeena, XIX. mendeko azkeneko eta XX. mendeko hasierako hamarkadetan sardinaren harrapaketa itxura gabekoa izan baitzen. Hala, aipatu beharrekoa da, bolintxea bezalako sareak (oso zabaldua Hego Euskal Herriko arrantzaleen artean) sardinketarako kaltegarritzat jotzen zituztela Bretainia eta Lapurdiko arrantzaleek.\nGauza bera gertatu zen beste zenbait arrantza arterekin eta, batez ere, gauez itsasora harriak boteaz edo arraunak uretan sartzean sorturiko argi islak baliatuz egiten zena, sardina eta antxoa harrapaketa handiak izaten baitziren argitasunera hurbiltzen zirenean. Sardinarekin gertatzen ari zenaz aparte, hegaluzearen harrapaketa ere handituz zihoan eta, neurri handi batean, baporeei esker, Kantabria eta Asturiasko uretara azkarrago hurbiltzeko aukera zutelako. Hala, ontzi konpainiak sortu ziren eta bakarren batzuk, egunero, eta txandaka, itsas portura itzul zitezkeen arrantzatutakoarekin eta, behin ontzia hustu ondoren, berriro itzuli arrantza tokira.\nArrainkiarekin zerikusia zuten industriek aurrerapen handia izan zuten XX. mendeko lehenengo hamarraldietan, harrapatutako arrainaren %\u00a080tik gora gatzuntzeko edo kontserbatzeko baitzen. Industria honek (eta, batez ere, Bermeo, Getaria eta Ondarroa inguruan) lana ekarri zuen itsas portuetara (batez ere, arrantzaleen emazte eta alabentzat) eta gose garaiari aurre egiteko beharrezkoa zen gehigarria, soldata horren bidez eskuratzen zuten. Nolanahi ere, garai hartako adituek industria honen hutsuneak nabarmendu eta salatu zituzten. Hala, industria hau Italiako kontserbagileen esku izatea kritikatzen zen, Kantauri aldeko produktuak beren herrialdekoak izango balira bezala saltzen baitzituzten, Euskal Herriko kontserbagileen aurkako konpetentzia desleiala eginez. Bestalde, etengabe gogorarazten zen kontserba eta arraina gazitzeko instalazioek ez zutela inbertsio gehiegirik behar eta, ondorioz, kofradiek, diru iturri garrantzitsua izan zitekeenez, ahaleginak egin beharko zituztela sektorea kontrolatzeko. Baina, instituzio hauek ez zuten proiektu hauetan sartu nahi izan. Eta ez ziren gai izan, bestalde, komertzializazio bide ezegokiei irtenbide bat emateko. Ondorioz, kontsumitzaileak portuan ordain zezaketen prezioa hirukoizturik ordaintzera iristen ziren sarritan.\nHala, arrantzale kofradien aurkako kritiko asko azaldu zen, erakunde atzerakoi eta arrantzaleen bizi baldintza txarren erruduntzat jotzen zituztenak. Egia esan, arrantzaleen egoera larria zen eta arrazoia arrantza sektoreko langileek (tostartekoak) soldatarik ez izatea eta, Erdi Aroan bezala, harrapatutakoaren araberako zati proportzionala (\"partea\") irabazten jarraitzea. Arrantzale gazteek, \"txo\" deituek, kostaldeko zenbait lekutan \"partea\"ren 3/4 jasotzen zuten eta ontzietako sareak konpontzen edota arrantzaren inguruko lan osagarrietan ziharduten emakumezkoak apenas iristen ziren zatiaren laurdena irabaztera.\nOrdainketa maila txikia zen, beste zenbait lan sektoretan kobratzen zenaren oso azpitik. Egoera hori, ordea, ez zen berria, XVI. mendeko agirietan ikusten baita orduan ere arrantzaleak miseria gorrian bizi zirela, eta XVIII. mendearen amaiera aldera gizarte klase txiroentzat jotzen zen. Garai horretan, nabarmenagoa zen arrantzaleen eta beste industria sektoreetako langileen arteko aldea. Hala, XX. mendearen hasieran, arrantzaleek baino 1,6 bider gehiago irabazten zuten nekazari alokazerek. Meatzariek arrantzaleen irabazien halako bi eta fabriketako langileek hiru bider gehiago. Beraz, ez da harritzekoa, 1930. urte aldera, arrantzale gehienak (%\u00a090etik gora) bizi ziren etxearen jabe ez izatea eta kostaldeko zenbait herritan (Santurtzin, esaterako) sotoetan eta are berregokitutako upategi edo kortetan bizitzea. Bestalde, arrantzaleen arteko analfabeto proportzioa %\u00a060tik gorakoa zen. Beren arteko hilkortasun tasa ere oso altua zen eta tuberkulosia, tifus sukarra edo alkoholismoa ziren gaitzik zabalduenak. Egia esan, sarritan esan izan zaie, eta are leporatu ere, urte onetako irabaziak berehala xahutzen zituztela, etorkizunerako ez zutela ezer gordetzen, e.a. Hala eta guztiz ere, XX. mendeko hirugarren hamarkada aldera, artean gainerako sektoreetako langileek lorturiko lan baldintza hobekuntzarik lortzeko zeuden. Besteak beste, erretiroa, aseguruak (istripu, gaixotasun edo ezgaitasun aseguruak), zortzi orduko laneguna, astean ordaindutako jaiegun bat, haurren lanaren arautzea...\nIpar Euskal Herriko arrantzari dagokionez, (Donibane Lohizune eta Ziburun biltzen zen, nagusiki) bere jarduna sardinketara zuzendurik zegoen eta 1920tik 1925era bitarte Donibane Lohizuneko itsas portua lehena zen Frantzian arrantza mota honetan. Nolanahi ere, inguru honetako arrantzaren beherakada agerikoa zen. Izan ere, XX. mendearen hasieran lapurtar arrantzaleak 500 inguru ziren, XVII. mendean zirenen herena, eta gatzun fabriketan dihardutenak, beste 1.000 inguru. Sektore honek garapen handia izan zuen, batez ere, bretoiengandik jaso zituzten esperientziei esker, lapurtarren maisu izan baitziren oraingo honetan ere.\nBaina garapen horretarako beharrezkoa izan zen arrantza intentsiborako sareak erabiltzea, bolintxea esaterako, eta baita arte berriak ere. Beren gatzun fabriketarako arrain freskoa Hego Euskal Herritik inportatzen jarraitzen bazuten ere, hegalaburra batez ere, nahiko bizkor eurenganatu zuten teknologia berria eta 1866an Donibane Lohizunen sardinontzi bakarreko flota, 1914an 15ekoa bihurtu eta 1938an 66 ontzikoa izatera iritsi zen. Bizkaian eta Gipuzkoan gertatu zenaren antzera, sardinaren gehiegizko arrantza horren ordaina XX. mende erditik aurrera etorri zen. Baita ondo ordaindu ere, arrain mota hori ia erabat desagertu baitzen Euskal Herriko itsasertzean.\n1950etik 1960ra.\nBigarren Mundu Gerra amaitu zenetik 1950eko hamarkadaren amaiera bitarte, Euskal Herriko arrantzaren ekonomiak oso urte onak izan zituen eta ondoren azalduko ditugu arrazoiak. Lehenik, gerrateak beharturik, arrantza toki tradizionaletan apenas izan zen arrantzarik eta honek arrainaren ugaltzea ekarri zuenez, 50eko hamarraldian harrapaketa urte onak izan ziren. Bestalde, arrantza ahalmena ere handitu egin zen, gasolio-motordun ontziak zabaldu baitziren baporeen ordez. Hegalaburraren arrantza era ere aldatu egin zen 1947an beita bizia erabiltzen hasi zenean, asko ugaritu zelarik arrantza kopurua. Aurrez erabiltzen zen maluta (artaburuko hostoz egindakoa) beitaz ordezkatu zen (bokarta), ordurako itsasbazterreko arrantzako ontziak arrain haztegi gordailuez horniturik baitzeuden.\n1960tik 1970eko hamarkadaren erdialdera.\nGarai hartan, Euskal Herriko arrantzontzien flotaren hazkundea neurriz goitikoa izan zen, Francoren garaian ontzidiaren berrikuntza bultzatu zen Garapen Planaren eraginez, baina inolako planifikaziorik eta ikuspegi zorrotzik gabe. Plan horien ondorioz, Espainiako arrantzontzien flota munduko lehenengoetakoa izatera iritsi zen, bere arrantza tokiak urriak izan arren. Itsas Ontzidiaren Berrikuntzari buruzko Lege honen ildotik, ontzijabeak geroz eta ontzi bizkorrago eta indar handiagokoak eraikitzeko gerra zoro batean murgildu ziren, izan zezakeen errentagarritasunari begiratu gabe.\nBestalde, ontzidiaren itxuragabeko hazkunde hori, itsasoa baliabide iturri agortezina zelako ustean oinarriturik zegoen, eta arrain motaren bat desagertuz gero (sardina, esaterako) beste berri eta errentagarritasun handiagoko bat sortuko zelako ustean. Alabaina, 1960ko hamarkada honetan itsasertz inguruko arrantza sektorean (antxoa eta hegaluzearen arrantza, batik bat) gertatu zen gauzarik txarrena ez zen ontzien kopurua handitzea (%\u00a020), ontzien ahalmena handitzea baizik (%\u00a0100 igo baitzen), eta une hartan arrantza mota hau beherakako prozesuan zen. Nolanahi ere, itsasbazterreko arrantzaren beherakada beste sektoreen gorakadarekin, esaterako bakailaoaren gorakadarekin, berdindu zen. Baina, 1970eko hamarkadan, antxoa ontzien arrantza ahalmena %\u00a0250etik goiti zegoen. Neurrigabeko arrantza urteak izan ziren. Eta halako gehiegikeriak egiten ziren, ezen muga jarri baitzen antxoaren arrantzan, 8 tona egun eta ontziko. Bestalde, gehiegizko arrantza horrek arrain freskoaren prezioa jaitsi eta kontserba fabrikak eskaintzen zitzaien lehengaiari buelta eman ezinean jarri zituen. Egoera, ordea, korapilatzen joan zen 1960ko hamarraldiaren amaiera aldera, antxoaren migrazioa aldatu eta Euskal Herri kontinentaleko itsasertzean geratzen hasi zenean. Eta, orduan, istilu latzak sortu ziren bi aldeetako arrantzaleen artean.\nNahiz eta itsasbazterreko arrantzak antxoa ziurtaturik izan udaberria aldera eta hegaluzea udan, ontzien tamaina hainbeste handitu zen non ez baitzuen merezi bisigu otar gutxi batzuk arrantzatzeko erabiltzea. Hala, Gipuzkoan arrantzaleek bokartari ekin zioten negu aldean. Bizkaitarrek, berriz, hegaluzearen arrantza tokien bila jarraitzen zuten. Eta uda sasoian Galiziako itsasertzetik 500-700 miliara bazebiltzan ere, hegaluze zein hegalaburra Kanaria uharteetan, Mendebaldeko Afrikan eta Mediterraneoan harrapatzeko aukerari jarraituz, izugarri zabaldu zituzten ohiko itsasoko bideak. Arrantzaleku berrien bila, gure arrantzaleak Hego Ameriketara eta Seychelles uharteetara iritsi ziren, baina hedapen planifikatu gabea izanik, galerak larriak izan zitezkeen. Gainera, kontraesana zen, teknologikoki aurreraturiko arrantza moderno honek (ekosonda, hozkailu eta 500 zaldiko potentziako motoreak) enpresa artesanal eta industria aurrekoa baitzuen atzean. Ez zuen batere logikarik arrantza enpresak ontzi bakar batez eta familia kapitalaz osaturik egotea, arrantza sektoreko lanpostu bakoitzak 500.000 pezetako inbertsioa behar zuenean, edozein industria sektoreko batezbestekoaren oso goitiko kopurua, bestalde. Horrez gainera, enpresa horiek ez zuten kudeaketa lan modernorik egiten (kontaduria libururik ere ez zuten), Gizarte Segurantzaren tramitaziorik ez zuten egiten (kofradien bidez egiten zen) eta langileek, Erdi Aroan bezala, zegokien \"partiya\" kobratzen jarraitzen zuten. Nolanahi ere, horri esker iraun izan zuen itsasbazterreko arrantzak, ezinezkoa baizitzaien hileroko soldata finko bat eta zegozkien aseguru sozialen gastuak ordaintzea.\nAlabaina, itsasbazterreko edo itsasbazterreko arrantzontzidiaren hazkundea nabarmenagoa izan zen Bizkaian Gipuzkoan baino. Izan ere, Gipuzkoan arrantzaren ustiapena aurrekontu zentzudunagoetan oinarritu baitzen, hobari handiagoa eman zezakeen itsas zabaleko eta arrasteko arrantzan. Enpresa handiago, ontzi bakoitzeko marinel gehiago eta, azken batean, itsasoaren ustiapen modernoagoko irizpideak jarraitu ziren. Alabaina, Gipuzkoako hazkundea, neurri handi batean, itsas portu bakar bateko (Pasaia) ontzidiari lotu behar zaio, probintzia osoko arrantzaren %\u00a070 izatera iritsi baitzen.\n1970eko hamarkadaren erdialdetik 1980ko hamarkadaren erdialdera.\nEuskal Herriko arrantza sektoreak 1970eko eta 1980ko hamarkadetan izan zuen beherakada aurreko zabalpen itxuragabekoaren ondorio izan zen. Eta jakina, ondorio latzak izan zituen Euskal Herri osoan, nahiz eta Hegoaldean larriagoak izan ziren. Estatistikak erakusten duenez, Hegoaldean 1972. urtean, 1.100 arrantzale profesional zeuden eta hamar urteren buruan erdia. Gipuzkoa eta Bizkaiko arrantza 1970eko hamarraldian atzerriko uretan izaten zen hirutik biko kopuruan. Baina arazoa are larriagoa zen, aipaturiko bi probintzia hauetako ontzidia Europako Ekonomia Erkidegoko zenbait herrialdetakoa baino handiagoa zela kontuan izaten badugu (Alemania eta Ingalaterrakoa, esaterako), eta itsasbazterreko arrantzaren produktibitatea, berriz, Europako herrialde garatuenetakoaren aldean, erdia baino ez.\nHorrela bada, 1977. urtean herrialde gehienek beren lurralde urak 200 miliatara hedatu zituztenean, arrantza sektorearen zabalpena eten, moztu egin zen. Garai honi dagokionez, esan behar da Pasaiako arraste ontziak %\u00a080 murriztu zirela eta 1972an 86 bakailao ontzi izatetik 25eko ontzidia izatera pasa zela 1986an. Europako Ekonomia Erkidegoaren arrantza politikak, beren uretako arrantza kopuruaren erabateko beherapena ekarri zuen. Gure arrantzaleak bakailaora joaten zireneko zenbait herrialdek (Islandia, Norvegia eta Kanada, esaterako) murriztapen handiak jarri zizkieten. Maroko, Estatu Batuak eta Malvinetako uretan lan egiten zuten arrantzaleek ere, arrisku larrian izan zituzten erabilitako arrantza tokiak.\nGarai honetan hedapen handia izan zuen sektore bakarra hegaluze ontzi izozkailu modernoarena izan zen, beren arrantza maila 1965eko 3.200 tonatik 90.300 tonara pasa baitzen 1986an. Itsasbazterreko arrantzari dagokionez, beherakada begi bistakoa zen, legatz ontzi txikien biziraupeneko lanak erakusten du garbi asko (normalean, gainera, arrantzale zaharreko tripulazioak izaten zituzten) edota Gipuzkoako itsasbazterreko ontzidiaren egoerak, arrantzaleak azarotik martxora bitarte kaian bueltaka izaten baitziren, langabeziari zegokiona irabaziz hilabete horietan.\nEta horren guztiaren ondoren, agerikoa zen ontzidia, oro har, zahartzen ari zela (ontziek, batez beste, 1986an, 16 urte zituzten). Beraz, gehiegizko arrantza ahalmeneko sektorearen ondorio baino ez, eta ez zen erraza izango birmoldatzea, ontzidiaren murriztapen handi bat egin gabe. Egia da, baita ere, ez zela lehenengo krisialdia Euskal Herriko arrantzaren historian, lehenago ere ikusi dugunez (XVI. mendearen amaiera, XVIII. mendearen hasiera eta XIX.eko lehenengo hamarraldiak) gure gaurko arrantzaleen arbasoak ere berenak eta bi ikusiak baitziren. Baina egoerari buelta ematen jakin zuten eta hori zen, hain zuzen ere, XX. mendearen bukaerako dema.\nXXI. mendea.\nXXI. mendean, Euskal Herriko arrantza sektoreak etengabeko galera izan du arrantzontzi eta arrantzale kopuruan. 2004tik 2012aren bukaera arte, 173 itsasontzi eta 1.101 lanpostu galdu dira Euskal Herriko kostan. 2012aren bukaeran, 369 ontzik dihardute lanbidez arrantzan Euskal Herriko kostalde osoan. Horietatik guztietatik 273 itsasbazterreko arrantzakoak dira (%\u00a074), 70 itsas zabalekoak (%\u00a019) eta 26 urruneko itsas zabalekoak (%\u00a07). Euskal Herriko arrantza ontziterian, guztira, 3.050 lagunek lan egiten dute.\n2004/2012 urte bitartean, arrantza mota kaltetuena, ontzi kopuruaren aldetik, itsasbazterrekoa izan da (-118 itsasontzi; %\u00a0-30,2). Urruneko itsas zabaleko arrantzak (atunketari izoztaileak eta arraste ontzi izoztaileak) ez du aldaketarik izan itsasontzi kopuruetan, guztira 26 dira (horietatik 23, Bermeon matrikulatuak), eta 600 pertsonari lana ematen die Euskal Herriko kostatik milaka kilometrora.\nZenbait portutan, hala nola Elantxoben, azken hamarkadan ontziteri osoa galdu da; eta beste batzuk bide beretik doazela dirudi. Arrantza ontziteri handienak dituzten portuak dira Bermeo (itsasbazterreko 40 arrantzontzi eta itsas zabaleko 26), Hondarribia (itsasbazterreko 29), Getaria (itsasbazterreko 25) eta Pasaia (itsasbazterreko 15 eta itsas zabaleko 5), 2011ko datuen arabera. Bestalde, Ziburu-Donibane Lohizuneko kofradian 142 itsasontzi daude izena emanda, guztiak Lapurdiko kostan banatuta, 2012ko datuek diotenez. Horietatik 94 itsasbazterreko arrantzan dabiltza (%\u00a066,2), 46 itsas zabaleko arrantzan (%\u00a032,4), eta 2 urruneko itsas zabaleko arrantzan (%\u00a01,4).\nLanpostu kopuruaren bilakaerari begiratuta, Mundaka (+15 lanpostu), Bilbo (+1) eta Zierbenako (+0) portuek soilik ez dute galdu lan eskurik 2004/2011 aldian. Euskal Herri osoan 887 lanpostu galdu dira alor honetan (lanpostu guztien %\u00a021,4 2004n) eta gehien erasandako portuak Ondarroa (-273: guztizkoaren %\u00a0-42,8), Pasaia (-210; %\u00a0-57,2) eta Bermeo (-181; %\u00a0-17,2) izan dira.\nBermeoko kasua berezia eta paradigmatikoa da sektorean: 2004/2011 aldian atunketari izoztailetan lanpostuak ugaritu egin dira (+106 lanpostu; %\u00a0+20,5) eta itsasbazterreko arrantzan, berriz, lanpostuen erdiak baino gehiago galdu dira (-287; %\u00a0-53,6). Argigarria da lanpostuen bilakaerari erreparatzea denboran: 1995. urtean 6.304 lanpostu zuzen zeuden arrantza sektorean Euskal Herrian eta ordutik hona 3.254 galdu dira (guztizkoaren %\u00a051,6)."}
{"id": "371333", "revid": "1545", "url": "https://eu.wikipedia.org/wiki?curid=371333", "title": "Fr\u00e8re Roger", "text": ""}
{"id": "371335", "revid": "15795", "url": "https://eu.wikipedia.org/wiki?curid=371335", "title": "Josef I.a, Erromatar Inperio Santuko enperadorea", "text": ""}
{"id": "371336", "revid": "1545", "url": "https://eu.wikipedia.org/wiki?curid=371336", "title": "Leopoldo I.a", "text": ""}
{"id": "371337", "revid": "1545", "url": "https://eu.wikipedia.org/wiki?curid=371337", "title": "Karlos VII.a, Erromatar Inperio Santuko enperadorea", "text": ""}
{"id": "371338", "revid": "1545", "url": "https://eu.wikipedia.org/wiki?curid=371338", "title": "Matias Germaniako Erromatar Inperio Santuko enperadorea", "text": ""}
{"id": "371339", "revid": "15795", "url": "https://eu.wikipedia.org/wiki?curid=371339", "title": "Maximiliano I.a Germaniako Erromatar Inperio Santuko enperadorea", "text": ""}
{"id": "371340", "revid": "1545", "url": "https://eu.wikipedia.org/wiki?curid=371340", "title": "Mimosa pudica", "text": ""}
{"id": "371341", "revid": "1545", "url": "https://eu.wikipedia.org/wiki?curid=371341", "title": "Momordica charantia", "text": ""}
{"id": "371342", "revid": "1545", "url": "https://eu.wikipedia.org/wiki?curid=371342", "title": "World Meteorological Organization", "text": ""}
{"id": "371343", "revid": "6327", "url": "https://eu.wikipedia.org/wiki?curid=371343", "title": "NAFTA (North American Free Trade Agreement)", "text": ""}
{"id": "371344", "revid": "15795", "url": "https://eu.wikipedia.org/wiki?curid=371344", "title": "Museum of Modern Art", "text": ""}
{"id": "371345", "revid": "4380", "url": "https://eu.wikipedia.org/wiki?curid=371345", "title": "Estefania Beltran de Heredia Arroniz", "text": ""}
{"id": "371346", "revid": "336", "url": "https://eu.wikipedia.org/wiki?curid=371346", "title": "Oncorhynchus mykiss", "text": ""}
{"id": "371347", "revid": "1545", "url": "https://eu.wikipedia.org/wiki?curid=371347", "title": "Behe Kalifornia", "text": ""}
{"id": "371348", "revid": "1545", "url": "https://eu.wikipedia.org/wiki?curid=371348", "title": "Ophiophagus hannah", "text": ""}
{"id": "371349", "revid": "6327", "url": "https://eu.wikipedia.org/wiki?curid=371349", "title": "Oton II.a Erromatar Inperio Santuko enperadorea", "text": ""}
{"id": "371350", "revid": "6327", "url": "https://eu.wikipedia.org/wiki?curid=371350", "title": "Oto I.a", "text": ""}
{"id": "371351", "revid": "6327", "url": "https://eu.wikipedia.org/wiki?curid=371351", "title": "Oton III.a", "text": ""}
{"id": "371352", "revid": "1545", "url": "https://eu.wikipedia.org/wiki?curid=371352", "title": "Passiflora edulis", "text": ""}
{"id": "371353", "revid": "336", "url": "https://eu.wikipedia.org/wiki?curid=371353", "title": "Perca fluviatilis", "text": ""}
{"id": "371354", "revid": "1545", "url": "https://eu.wikipedia.org/wiki?curid=371354", "title": "Pistacia vera", "text": ""}
{"id": "371355", "revid": "13403", "url": "https://eu.wikipedia.org/wiki?curid=371355", "title": "Pistatxo", "text": ""}
{"id": "371356", "revid": "1545", "url": "https://eu.wikipedia.org/wiki?curid=371356", "title": "Portulaca oleracea", "text": ""}
{"id": "371357", "revid": "1545", "url": "https://eu.wikipedia.org/wiki?curid=371357", "title": "Prunus cerasus", "text": ""}
{"id": "371358", "revid": "1545", "url": "https://eu.wikipedia.org/wiki?curid=371358", "title": "Ginga", "text": ""}
{"id": "371359", "revid": "1545", "url": "https://eu.wikipedia.org/wiki?curid=371359", "title": "Rodolfo II.a Germaniako Erromatar Inperio Santuko enperadorea", "text": ""}
{"id": "371360", "revid": "15795", "url": "https://eu.wikipedia.org/wiki?curid=371360", "title": "Rosa canina", "text": ""}
{"id": "371362", "revid": "1545", "url": "https://eu.wikipedia.org/wiki?curid=371362", "title": "Salvia officinalis", "text": ""}
{"id": "371363", "revid": "1545", "url": "https://eu.wikipedia.org/wiki?curid=371363", "title": "Salvia", "text": ""}
{"id": "371375", "revid": "15795", "url": "https://eu.wikipedia.org/wiki?curid=371375", "title": "Valeriana officinalis", "text": ""}
{"id": "371376", "revid": "105290", "url": "https://eu.wikipedia.org/wiki?curid=371376", "title": "National Hurling League", "text": "National Hurling League edo NHL (irlanderaz \"Sraith Iom\u00e1na N\u00e1isi\u00fanta\"), Irlandan 35 konderriren artean jokatzen den hurling liga da. 1925-26an antolatu zen lehen aldiz eta orduan Cork GAA taldeak irabazi zuen. Tipperary GAA da garaipen gehien dituen talde, 19 hain zuzen ere. Irabazleak \"Dr. Croke Cup\" saria irabazten du.\nEgitura.\nOtsailetik maiatzera jokatzen da 1996an aldaketa egin zenetik. Final gehienak Semple Stadium (Thurles, Tipperary), Croke Park (Dublin) edo Gaelic Grounds (Limerick) zelaietan jokatu dira.\nSei taldetako sei maila antolaturik daude eta denboraldiaren bukaeran mailen arteko igoerak eta jeitsierak izaten dira.\n2019ko sasoian horrela daude taldeak egituratuta:\nHauetaz gain Fingal hurling team eta New York GAA taldeek ere parte hartu izan du."}
{"id": "371377", "revid": "512", "url": "https://eu.wikipedia.org/wiki?curid=371377", "title": "ETAren jarduna Ertzaintzaren aurka", "text": "ETAren jarduna Ertzaintzaren aurka 1983an abiatu zen, Ertzaintzaren lehen promozioa kaleratu eta hilabete gutxitara. Hain zuzen, 1983 urteko otsailean, Ertzaintzaren egoitza zen Gipuzkoako Diputaziotik 112 pistola lapurtu zuen ETAko komando batek I\u00f1aki de Juana ertzaina komando horren partaide zelarik.\nZuzeneko lehen ekintza Carlos D\u00edaz Arcocha Ertzaintzaren buru nagusiaren aurkakoa izan zen, 1985ean. Kontutan hartu behar da Espainiako Gobernuaren presiopean, ertzaintzaren lehenengo buruzagi asko Espainiako gudariak izandakoak zirela eta Eusko Jaurlaritzak horri men egin ziola. Carlos D\u00edaz Espainiako gudarostearen teniente-koronela zen eta Saharan ere egona zen kapitain moduan. CESIDean ere jardun zuen eta baita ere Donostiako Espainiako gudarostearen Loiolako koartelean. ETAk esan zuenaren arabera, Carlos Espainiako gudarostearen buruzagi bat zelako erail zuten.\nGeroztik, ETAk hainbat ekintza egin zituen Ertzaintzaren aurka. Azken atentatua 2008an egin zuen, Ondarroako ertzain etxearen aurka bonba auto bat leherrarazita. Eraso eta atentatu horien ondorioz guztira 10 ertzain eta hiru ertzainburu hil ziren, eta beste bost zauritu.\nJardun horrek bilakaera berezia izan zuen: hasiera batean, Ertzaintzaren buruen aurkako atentatuak egitera mugatu zituen bere ekintza armatuak, baina polizia autonomikoak ETAren aurka ziharduela eta horren ondorioz ertzainak nahiz etakideak ere hil zirela argudiatuta, polizia autonomikoaren aurkako diskurtsoa gogortzen joan zen, eta bere jardunaren azken urteetan ertzain arrunten aurkako ekintza zuzenak ere egin zituen."}
{"id": "371378", "revid": "1545", "url": "https://eu.wikipedia.org/wiki?curid=371378", "title": "Melissa officinalis", "text": ""}
{"id": "371380", "revid": "6327", "url": "https://eu.wikipedia.org/wiki?curid=371380", "title": "Gazte turkoak", "text": ""}
{"id": "371382", "revid": "1545", "url": "https://eu.wikipedia.org/wiki?curid=371382", "title": "Yamaha Corporation", "text": ""}
{"id": "371386", "revid": "15795", "url": "https://eu.wikipedia.org/wiki?curid=371386", "title": "Leningradoko setioa", "text": ""}
{"id": "371387", "revid": "105290", "url": "https://eu.wikipedia.org/wiki?curid=371387", "title": "Meath GAA", "text": "Meath GAA edota Meath County Board of the Gaelic Athletic Association (irlanderaz Cumann L\u00fathchleas Gael Coiste na M\u00ed) Irlandako ekialdean dagoen Leinster probintzian kokatuko Meath konderriko gaeldar jokoetako talde bat da. Taldearen koloreak berdea eta urrea dira, konderriaren kolore ofizialak hain zuzen ere.\nGizonezko futbol gaeliko talde indartsuak du eta zazpina Liga eta All-Ireland txapelketa irabazi ditu. 80 eta 90. hamarkadak izan dira taldearen urterik onenak, gaur egun ordea 3. mailan ari da.\nHurlingean ere jokatzen duen arren ez du emaitza nabarmenik lortu."}
{"id": "371389", "revid": "105290", "url": "https://eu.wikipedia.org/wiki?curid=371389", "title": "Cavan GAA", "text": "Cavan GAA edota Cavan County Board of the Gaelic Athletic Association (irlanderaz Cumann L\u00fathchleas Gael Coiste an Chabh\u00e1in) Irlandako iparraldean dagoen Ulster probintzian kokatuko Cavan konderriko gaeldar jokoetako talde bat da. Taldearen koloreak urdina eta zuria dira, konderriaren kolore ofizialak hain zuzen ere.\nGizonezko futbol gaeliko talde indartsua du, Ulsterreko txapelketa gehien irabazi duena baita, eta bost All-Ireland txapelketa irabazi zituen 1933 eta 1952 artean.\nHurlingean ere jokatzen duen arren ez du emaitza nabarmenik lortu."}
{"id": "371394", "revid": "105290", "url": "https://eu.wikipedia.org/wiki?curid=371394", "title": "Down GAA", "text": "Down GAA edota Down County Board of the Gaelic Athletic Association (irlanderaz Cummann Luthchleas Gael Coiste An D\u00fan) Ipar Irlandako Down konderriko gaeldar jokoetako talde bat da. Taldearen koloreak gorria eta beltza dira, konderriaren kolore ofizialak hain zuzen ere.\nGizonezko futbol gaeliko talde indartsua du batez ere 60. hamarkadan eta 90. hamarkadan nabarmendu dena. Ulsterrari dagokionez talde garrantzitsuenetakoa da.\nHurlingean ere jokatzen duen arren ez du emaitza nabarmenik lortu."}
{"id": "371396", "revid": "6327", "url": "https://eu.wikipedia.org/wiki?curid=371396", "title": "Belemgo Dorrea", "text": ""}
{"id": "371397", "revid": "1545", "url": "https://eu.wikipedia.org/wiki?curid=371397", "title": "Balfour Deklarazioa", "text": ""}
{"id": "371398", "revid": "1545", "url": "https://eu.wikipedia.org/wiki?curid=371398", "title": "Arthur James Balfour", "text": ""}
{"id": "371399", "revid": "105290", "url": "https://eu.wikipedia.org/wiki?curid=371399", "title": "Erresuma Batuko eta Irlandako Federazio Sionista", "text": "Erresuma Batuko eta Irlandako Federazio Sionista, batzuetan Britainiar Federazio Sionista edo sinpleki Federazio Sionista, 1899an sortutako elkartea da, judutarrentzat herrialde bat sortzeko indarrak biltzeko asmoz. Federazio Sionistak beste hainbat elkarte batzen zituen bere azpian, Erresuma Batuko 120 elkarte eta 50.000 kide baino gehiagorekin.\nHistoria.\n1917an Britainiako Kanpo Aferen Idazkaria zen Arthur Jamesek Balfour deklarazioa eman zion Lord Rothschild judutar komunitateko nagusiari Federazio Sionistari eman ziezaion. 1920 Federazio honek Nazioarteko Emakume Sionisten Elkartea sortu zuen, Keren Hayesod buru. FSak gazte mugimendua ere sortu zuen beranduago.\n2010ean bere liderra Harvey Rose da."}
{"id": "371400", "revid": "336", "url": "https://eu.wikipedia.org/wiki?curid=371400", "title": "Balfour deklarazioa", "text": ""}
{"id": "371401", "revid": "336", "url": "https://eu.wikipedia.org/wiki?curid=371401", "title": "Walter Rothschild (Rothschildeko II. baroia)", "text": "Lionel Walter Rothschild, 2. Rothschild Baroia, (Londres, Ingalaterra, 1868ko otsailaren 8 - 1937ko abuztuaren 27a) bankari, politikari eta zoologo britainiarra izan zen, Rothschild familiako kide esanguratsua.\nZoologia.\nMagdalene Collegen ikasi zuen, Cambridgen. 1889 eta 1908. urteen artean N M Rothschild and Sons familiaren enpresan lan egin zuen, nahiz eta bere pasioa zoologia izan, batez ere hegazti eta tximeleten disekzioa. Honela hainbat espedizio zoologikoen patrozinioa egin zuen eta gaiaren inguruan liburuak idatzi zituen.\nBere zelaian kanguruak zituen eta bere gurdia eramateko zebrak hezi zituen. Zoologiko pribatua sortu zuen Tring herrian, Hertfordshiren zuen erresidentziatik gertu. Zoologiko hori 1892an ireki zitzaion publikoari. 1932an, hainbat arazo ekonomiko zituela eta, Historia Naturaleko Amerikar Museoari saldu zizkion hainbat hegazti. Beste zatia Britainiar Museoari saldu zion 1936an. Bere izena darama gaur egun britainiar Historia Naturalaren Museoaren zoologikoak.\nPolitika.\nAylesburyko diputatu liberala izan zen 1899tik 1910 arte. Sionismoaren aldekoa eta Chaim Wiezmann lider sionistaren laguna izanda, Balfourren deklarazioa jaso zuen, Arthur Balfour kanpo ministroak 1917ko azaroaren 2an idatzitako gutuna, \"judutarren etxe nazionala\" sortzea propsoatzen zuena Britainiar Palestinako Mandatuaren lurretan. Rothschilden lana izan zen proposamen honen berri ematea Federazio Sionistari.\nOinordekotza.\nWalterrek bere aitarengandik jaso zuen titulua, Nathan Mayer Rothschild, 1. Rothschild Baroia, 1915ean. 1937an hil zenean Walterrek ez zuen seme-alabarik eta, beraz, bere anaia txikiena bera baino lehen hil zen. Horregatik titulua bere iloba zen Nathaniel Victor Rothschildek jaso zuen"}
{"id": "371402", "revid": "6327", "url": "https://eu.wikipedia.org/wiki?curid=371402", "title": "Walter Rothschild, Rothschild 2. Baroia", "text": ""}
{"id": "371407", "revid": "336", "url": "https://eu.wikipedia.org/wiki?curid=371407", "title": "Federazio Sionista", "text": ""}
{"id": "371408", "revid": "6327", "url": "https://eu.wikipedia.org/wiki?curid=371408", "title": "Walter Rothschild", "text": ""}
{"id": "371410", "revid": "4380", "url": "https://eu.wikipedia.org/wiki?curid=371410", "title": "Hailar Dongshan aireportua", "text": ""}
{"id": "371412", "revid": "12788", "url": "https://eu.wikipedia.org/wiki?curid=371412", "title": "Caracasko Gipuzkoar Errege Konpainia", "text": ""}
{"id": "371415", "revid": "1545", "url": "https://eu.wikipedia.org/wiki?curid=371415", "title": "Walter Rothschild, 2. Rothschild Baroia", "text": ""}
{"id": "371416", "revid": "1545", "url": "https://eu.wikipedia.org/wiki?curid=371416", "title": "Britainiar Museoa", "text": ""}
{"id": "371417", "revid": "1545", "url": "https://eu.wikipedia.org/wiki?curid=371417", "title": "Lionel Walter Rothschild", "text": ""}
{"id": "371418", "revid": "1545", "url": "https://eu.wikipedia.org/wiki?curid=371418", "title": "Rothschild familia", "text": ""}
{"id": "371419", "revid": "4380", "url": "https://eu.wikipedia.org/wiki?curid=371419", "title": "AXA Center", "text": ""}
{"id": "371420", "revid": "1545", "url": "https://eu.wikipedia.org/wiki?curid=371420", "title": "Henrike II.a Germaniako Erromatar Inperio Santuko enperadorea", "text": ""}
{"id": "371421", "revid": "1545", "url": "https://eu.wikipedia.org/wiki?curid=371421", "title": "Konrado III.a", "text": ""}
{"id": "371422", "revid": "4380", "url": "https://eu.wikipedia.org/wiki?curid=371422", "title": "American International Building", "text": ""}
{"id": "371424", "revid": "1545", "url": "https://eu.wikipedia.org/wiki?curid=371424", "title": "Fernando I.a Habsburgokoa", "text": ""}
{"id": "371425", "revid": "1545", "url": "https://eu.wikipedia.org/wiki?curid=371425", "title": "Maximiliano II.a Habsburgokoa", "text": ""}
{"id": "371427", "revid": "1545", "url": "https://eu.wikipedia.org/wiki?curid=371427", "title": "Sigismundo Luxenburgokoa", "text": ""}
{"id": "371428", "revid": "1545", "url": "https://eu.wikipedia.org/wiki?curid=371428", "title": "Sigismundo Germaniako Erromatar Inperio Santukoa", "text": ""}
{"id": "371432", "revid": "1545", "url": "https://eu.wikipedia.org/wiki?curid=371432", "title": "Canon Inc.", "text": ""}
{"id": "371437", "revid": "56334", "url": "https://eu.wikipedia.org/wiki?curid=371437", "title": "Good King Wenceslas", "text": "Good King Wenceslas (euskaraz \"Wentzeslao Errege Ona\") gabon kanta bat da. Bertan, Wentzeslao Errege Onaren istorioa kontatzen da, errege honek San Eztebe egunan (abenduaren 26a) neguko eguraldi latzari aurre eginez nekazari txiro bati limosna eman zion. Nekazariaren ibilaldian zehar hotzaren ondorioz bere asmo hori bertan behera uztekotan kinkan dago, baina erregearen elur gaineko urrats aztarnak jarrituz aurrera egiteko gai da. Kondaira Wentzeslao I.a Bohemiakoa (907-935) txekiar errege historikoaren bizitzan oinarritua dago.\nGabon kanta honen ingelesezko hitzak berez 1853an Ingalaterran John Mason Neale eta Thomas Helmore-k idatzi zituen, urte berean lehebizikoz \"Carols for Christmas-Tide\" argitarapenean agertu zelarik. Doinua aldiz, XIII. mendeko \"Tempus adest floridum\" (\"Loraldiaren garaia heldu da\") udaberri abestiarena da, 1582an \"Piae Cantiones\" izeneko finlandiar abesti bildumaren barnean argitaratu zelarik."}
{"id": "371438", "revid": "336", "url": "https://eu.wikipedia.org/wiki?curid=371438", "title": "Galeocerdo cuvier", "text": ""}
{"id": "371439", "revid": "512", "url": "https://eu.wikipedia.org/wiki?curid=371439", "title": "The Irish Rovers", "text": "The Irish Rovers (euskaraz \"Irlandar Ibiltariak\") irlandar jatorriko Kanadako folk musika talde bat da. Nagusiki irlandako musika herrikoia jo eta abestu ohi dute.\nNahiz eta 1963an Kanadako Toronto hirian sortutako musika taldea izan, taldekide guztiak bertaratutako irlandar etorkinak dira, tartean George Millar eta bere lehengusua den Ian (Ipar Irlandako Ballymena hirikoak), Wilcil McDowell (Ipar Irlandako Larne hirikoa), Sean O'Driscoll (Irlandako Errepublikako Cork hirikoa), eta John Reynolds eta Fred Graham (biak ere Ipar Irlandako Belfast hirikoak)."}
{"id": "371440", "revid": "4380", "url": "https://eu.wikipedia.org/wiki?curid=371440", "title": "Goldman Sachs New World Headquarters", "text": ""}
{"id": "371442", "revid": "4380", "url": "https://eu.wikipedia.org/wiki?curid=371442", "title": "Marsh &amp; McLennan Headquarters", "text": ""}
{"id": "371448", "revid": "1545", "url": "https://eu.wikipedia.org/wiki?curid=371448", "title": "Viktor Emanuel III.a", "text": ""}
{"id": "371451", "revid": "2241", "url": "https://eu.wikipedia.org/wiki?curid=371451", "title": "Henrike I.a", "text": "Henrike I.a izan daiteke:"}
{"id": "371452", "revid": "1545", "url": "https://eu.wikipedia.org/wiki?curid=371452", "title": "Henrike I.a Txoriehiztaria", "text": ""}
{"id": "371454", "revid": "1545", "url": "https://eu.wikipedia.org/wiki?curid=371454", "title": "Mongolen Inperio", "text": ""}
{"id": "371467", "revid": "1545", "url": "https://eu.wikipedia.org/wiki?curid=371467", "title": "Kitaky\u016bsh\u016b, Fukuoka", "text": ""}
{"id": "371468", "revid": "448", "url": "https://eu.wikipedia.org/wiki?curid=371468", "title": "Zalduneriako 7. Erregimentua", "text": ""}
{"id": "371469", "revid": "448", "url": "https://eu.wikipedia.org/wiki?curid=371469", "title": "Zalditeriako Zazpigarrena", "text": ""}
{"id": "371470", "revid": "448", "url": "https://eu.wikipedia.org/wiki?curid=371470", "title": "Zalditeriako 7. Erregimentu", "text": ""}
{"id": "371471", "revid": "12788", "url": "https://eu.wikipedia.org/wiki?curid=371471", "title": "Arrantza Euskal Herrian", "text": ""}
{"id": "371472", "revid": "6950", "url": "https://eu.wikipedia.org/wiki?curid=371472", "title": "Rayleighen sakabanaketa", "text": "Rayleighen sakabanaketa edo Rayleighen barreiatzea (Lord Rayleigh fisikariaren omenez izendatua) argiaren edo beste erradiazio elektromagnetikoren sakabanaketa elastikoari deritzo, argia baino uhin-luzera laburragoa duten partikulek eragindakoa. Partikula hauek atomo zein molekula askeak izan daitezke. Argiak solido edota likido gardenetatik zehar bidaiatzen duenean gerta daiteke, baina batez ere, argiak gasetatik zehar bidaiatzen duenean ikus daiteke.\nLurreko atmosferan gertatzen den eguzki-argiaren Rayleighen sakabanaketak eragiten du zeruak kolore urdina izatea eta eguzkiak kolore horixka izatea."}
{"id": "371473", "revid": "1545", "url": "https://eu.wikipedia.org/wiki?curid=371473", "title": "Rayleigh-en difusioa", "text": ""}
{"id": "371476", "revid": "17", "url": "https://eu.wikipedia.org/wiki?curid=371476", "title": "Gabon-gau", "text": ""}
{"id": "371477", "revid": "1982", "url": "https://eu.wikipedia.org/wiki?curid=371477", "title": "Eguberri gau", "text": ""}
{"id": "371478", "revid": "137486", "url": "https://eu.wikipedia.org/wiki?curid=371478", "title": "Detergente", "text": "Detergentea agente tentsoaktibo bat da, edo agente tentsoaktiboen nahastura bat, soluzio diluituetan garbitzeko propietateak dituena. Substantzia horiek, oro har, alkil bentzeno sulfonatoak dira, hau da, xaboiaren antzekoak diren konposatuak, baina ur gogorrean disolbagarriago direnak, zeren eta detergenteetako sulfonato polarrak ur gogorreko kaltzioari eta beste ioiei lotzeko aukera gutxiago ditu, xaboiko karboxilo polarrak baino. Etxeetako inguruneari dagokionez, gehienetan, \"detergente\" terminoak \u00abarropa garbitzeko detergentea\u00bb edo \u00abharrikoa egiteko detergentea\u00bb esan nahi du.\nDetergenteak hauts gisa edo soluzio kontzentratu gisa izaten dira eskuragarri. Detergenteek, xaboiek bezala, anfifilikoak direlako egiten dute beren lana: hots, zati batean hidrofiloak dira (polarrak), eta zati batean hidrofoboak (ez-polarrak). Bitariko izaera horri esker, detergenteak ahalbidetzen du konposatu hidrofobikoak (adibidez, olioa eta koipea) urarekin nahastea. Airea hidrofiloa ez denez, detergenteak agente apartzaile ere badira, neurri handiagoan edo txikiagoan.\nHistoria.\nErrauts eta xaboi sinpleen ondotik, lehen detergente edo garbitzeko produktu sintetikoak XIX. mendearen hasieran sortu ziren. 1813an Edmond Fr\u00e9myk oliba olioa eta errizino-olioa azido sulfurikoarekin elkartu zituen lehen xaboi sintetikoa lortzeko; hiru urte beranduago Friedlieb Ferdinand Rungek aurkitu zuen produktu hau, Turkiako Olio Gorria, eraginkorra zela garbiketarako. Euskal Herrian bi enpresa sortu ziren 1860ko hamarkadan xaboiak egiteko: lehena Lagarto, bigarrena Chimbo; mende amaieran iritsi zen Bilore. AEBn Ernst Twitchellek 1898an Twitchell prozesuaren bidez xaboi sintetiko komertziala sortzeko bidea aurkitu zuen. 1907an Otto R\u00f6hmek entzimak erabili zituen detergente batean. R\u00f6hm &amp; Haas sortu zuen eta bere aplikazioarekin 1914an jada garbiketarako detergenteak ekoizten zituen; 1920an Burnus izeneko produktua sortu zuen, Alemanian gehien erabilitako detergentea. 1910ean kotoia leuntzeko lehen produktu sintetikoak garatu ziren.\nLehen Mundu Gerrak olioaren eta gantzen murrizketa handia eragin zuen, eta enpresa asko guztiz sintetikoak ziren xaboien garapena ikertzen hasi ziren. Alemanian I.G. Farbenindustek esterrak sodio metalikoarekin erreduzituz alkohol oleikoak sortu zituen; Erresuma Batuan Imperial Chemical Industriesek Lissapol produktua sortu zuen; American Cyanamid and Chemical Corporationek azido sukzinikoaren esterrekin egiten ziren \"Aerosol\" eta \"Vatsol\" produktu komertzialak. 1930eko hamarkadan elementu tentsoaktiboak aurkitu ziren, xaboi tradizionala zokoratzen lagundu zuen asmakizuna. 1932an Procter &amp; Gamblek Dreft detergentea sortu zuen, guztiz sintetikoa; produktua arrakastatsua izan zen, baina ez zuen ondo garbitzen ur gogorretan. 1941ean David Byerlyk aurkitu zuen sodio tripolifosfato gutxi botata arropa gogor geratzen bazen ere, asko botata, garbitu eta leun geratzen zela. Honela jaio zen Tide detergentea, arrakasta itzela izan zena.\nBigarren Mundu Gerran fibra sintetikoak egiten hasi ziren, ez zegoelako kotoi eta artile nahikorik. DuPontekek nylona bezalako produktuak sortu zituen, garbitzeko prozesu ezberdina zutenak. Gerran ere, etxeko olioa birziklatzeko kanpaina jarri zen abian AEBn. 1946an arropa sintetikoek zuten elektrizitate estatikoa kentzeko produktuak garatu ziren. 1948an dietanolamidak erabilita detergente likidoak garatu ziren. Asmakuntza hauekin, 1950ko hamarkadan AEBn detergente sintetiko gehiago saldu ziren xaboi klasikoak baino. 1957an Unileverrek urea erabili zuen leuntzaile gisa. 1960an lehen leuntzaile likidoa sortu zen, eta jada hamarkada horretan marka askok antzeko produktuak atera zituzten, oihal berriak sortzearekin batera, eta 1968an amonio kuaternarioa erabiltzen zuen lehen leungailua patentatu zen; hamarkada bat beranduago Colgate-Palmolivek borohidratoa zuen konposatu bat erabilita, arropa horitzea ekiditen zuen leungailua sortu zuen. Arropa zuritzen zuen lehen leungailua 1978an patentatu zen.\nArropa zuritzeko produktuak gero eta ohikoagoak izan ziren 1990ko hamarkadatik aurrera. P&amp;Gk 1991n polimero fluoreszenteak zituen detergente bat sortu zuen, eta urte batzuk lehenago koloretan erabil zitekeen lixiba. 1998an usain ona pixkanaka askatzen zuen material solidoa patentatu zen, garbitzerakoan batera arroparen usaina hobetzeko. Downyk produktu hau orokortu zuen AEBn hamarkada bat beranduago. 2020ko hamarkadan, detergente gehienak nahasketa kimiko konplexua dira, elementu tentsoaktiboekin, ura leuntzeko kimikoekin, lixibekin, entzimekin, zuritzaile optikoekin, polimeroekin eta leuntzaileekin."}
{"id": "371481", "revid": "1545", "url": "https://eu.wikipedia.org/wiki?curid=371481", "title": "Rafa Alkorta", "text": ""}
{"id": "371482", "revid": "1545", "url": "https://eu.wikipedia.org/wiki?curid=371482", "title": "Xabier Prieto", "text": ""}
{"id": "371483", "revid": "1545", "url": "https://eu.wikipedia.org/wiki?curid=371483", "title": "Xabi Castillo", "text": ""}
{"id": "371484", "revid": "1545", "url": "https://eu.wikipedia.org/wiki?curid=371484", "title": "Rayleigh-en sakabanaketa", "text": ""}
{"id": "371486", "revid": "90204", "url": "https://eu.wikipedia.org/wiki?curid=371486", "title": "Wentzeslao I.a Bohemiakoa", "text": "Wentzeslao I.a Bohemiakoa (; Praga, 907 - Star\u00e1 Boleslav, Bohemia, 935eko irailaren 28a) 921-935 bitartean Bohemiako dukea izan zen. Eliza katolikoak eta Eliza ortodoxoak santutzat dute eta Bohemiako zaindaria da.\nBizitza.\nWentzeslao Vratislao I.a Bohemiakoa eta Dragomiraren semea zen. Garai hartan Bohemia lurralde paganoa zen eta kristautasunak hedapen txikia zuen arren, amona Ludmila Bohemiakoak kristau heziketa eman zion. 922an Bohemiako duke bilakatu zenetik, erlijio berriari babesa eman zion, Alemaniako misiolariak ekarrarazi zituen eta latindar erritua sustatu zuen antzinako eslaviarraren kaltetan.\nKristautasunaren aurka agertu ziren Bohemiako jauntxo ugariren aurka borrokatu behar izan zuen. Haien artean bere senitarteko hurbilekoenak zeuden: Dragomira, ama, eta Boleslao, anaia. Boleslao hainbat aldiz saiatu zen Wentzeslao hiltzen. Azkenik, Wentzeslao Star\u00e1 Boleslav hirian zegoela, morroi batzuk bertara bidali eta mezara zihoala hil zuten.\nGurtzea.\nKondaira baten arabera Wentzeslaoren odola egurezko lurzoruan finkatu zen, eta inoiz ez zen lortu bertatik garbitzea. Praga jaioterriko San Vito katedralean lurperatua izan zen eta gaur egun bertako San Wentzeslao kaperan gurtu ohi da. Txekiar Errepublika eta Eslovakiako santu zaindaria da. Praga hiriko erdigunean bere omenezko San Wentzeslao enparantza kokatzen da."}
{"id": "371487", "revid": "13403", "url": "https://eu.wikipedia.org/wiki?curid=371487", "title": "San Wentzeslao", "text": ""}
{"id": "371490", "revid": "1545", "url": "https://eu.wikipedia.org/wiki?curid=371490", "title": "Dawlatabad (Bahl)", "text": ""}
{"id": "371493", "revid": "1545", "url": "https://eu.wikipedia.org/wiki?curid=371493", "title": "Salt Range", "text": ""}
{"id": "371494", "revid": "6327", "url": "https://eu.wikipedia.org/wiki?curid=371494", "title": "At Ta'mim probintzia", "text": ""}
{"id": "371495", "revid": "6327", "url": "https://eu.wikipedia.org/wiki?curid=371495", "title": "Babilonia Probintzia", "text": ""}
{"id": "371496", "revid": "6327", "url": "https://eu.wikipedia.org/wiki?curid=371496", "title": "Ninawa", "text": ""}
{"id": "371499", "revid": "105290", "url": "https://eu.wikipedia.org/wiki?curid=371499", "title": "Euglena", "text": "Euglena ur gezatan bizi den protista zelulabakarra da. Algen taldean sailkatzen da, autotrofoa delako, nahiz eta ikerlari batzuek protozooekin oso lotuta dagoen iradoki, tarteka kimiorganotrofo moduan ere jardun dezakeelako. Euglenak animalia eta landareen arteko muga, hainbat kasutan, oso lausoa dela agerian uzten du. Protista erreinuan sailkatzean arazo hori ekidin egiten da.\nEuglenak bi flagelo ditu, bata oso txikia, eta beste luzea. Flagelo luzearen bidez igeri egiten du. Genero honetako espezie gehienek kloroplastoak dituzte eta landareen fotosintesia burutzen dute. Batzuetan kloroplastoak galtzen dituzte (esaterako, estreptomizina antibiotikoaren ondorioz: honek kloroplastoen ugalketa galarazten du, Euglenaren ugalketa inhibitu gabe), eta orduan materia organikoz elikatzen dira, kimiorganotrofoen antzera.\nBere luzeera 200\u00b5m-etaraino hel daiteke. Protista hau inoiz ez da patogenoa, eta 100 espezie baino gehiago ditu.\nFotosintesia burutzeko Euglenak \"a\" eta \"b\" klorofilak ditu, eta baita karotenoideak ere, landareen antzera.\nKarbonoa metatzen du paramilo izeneko molekula baten bidez; ez du, beraz, almidoirik sortzen.\nMorfologia.\nBizidun zelulabakar honek ez du benetako zelula hormarik, landareek bezala (hauek zelulosaz osaturiko zelula horma sendoa dute). Horrek malgutasuna ematen dio, uhin-mugimendua burutzeko gai izanik.\nAurreko aldean, flageloa dagoen tokian, inbaginazio bat dauka. Horren ondoan estigma izeneko fotorrezeptorea, karotenoideak dituena, Euglena argirantz mugiarazten duena.\nKloroplasto ugari ditu fotosintesia burutzeko.\nBakuolo handi batek, uzkurgarria denak, zelularen gehiegizko ura jaso eta inbaginazioan isuri egiten du. Bakuolo hori puztu eta hustu egiten da, tarteka.\nBipartizioaren bidez ugaltzen da. Genero honetako espezie gehienak ur gezatan bizi badira ere, gutxi batzuk itsastarrak dira."}
{"id": "371500", "revid": "201", "url": "https://eu.wikipedia.org/wiki?curid=371500", "title": "Lumera", "text": "Lumera edo balea-olioa zenbait zetazeo espezieren koipetik lortzen den olioa da. Erabilienak euskal balea, groenlandiar balea eta kaxalotea izan dira eta, zenbait lekutan, orkak eta belugak ere.\nLumeraren ustiapen industriala zetazeo handien gainbeheraren eragileetako bat izan zen. 1986an Nazioarteko Balea Batzordeak balea arrantzaren erabateko atzerapena erabaki zuenetik, olio mota hau ez da bideragarria."}
{"id": "371502", "revid": "98220", "url": "https://eu.wikipedia.org/wiki?curid=371502", "title": "Bog of Allen", "text": "Bog of Allen (irlanderaz \"M\u00f3in Al\u00faine\") Irlanda erdialdean dagoen zohikaztegi erraldoia da, Shannon eta Liffey ibaien artean kokatzen dena eta hainbat konderri hartzen dituena; Offaly, Meath, Kildare, Laois eta Westmeath.\nGuztira 958 km\u00b2-ko azalera badu ere ustiaketa masinoak arriskuan ipini du zohikaztegia.\nZohikaztegiak berez dituen baldintza fiziko kimikoei esker garrantzi arkeologiko handia ere badu. Erdi Aroko tresna ugari, egurrezko egiturak eta baita aintzinako bideak ere azaleratu dira zohikatza ateratzen joan den heinean."}
{"id": "371503", "revid": "1545", "url": "https://eu.wikipedia.org/wiki?curid=371503", "title": "San Eztebe eguna", "text": "San Eztebe eguna edota Doneztebe eguna urtero Done Eztebe santuaren omenez ospatu ohi den jaieguna da. Eliza Katolikoak abenduaren 26an ospatu ohi du, aldiz, Eliza Ortodoxoak abenduaren 27an. Herrialde anglosaxoietan ere eguberriaren ondorengo egunean ospatu ohi da (Boxing Day).\nMunduko hainbat herrialde eta eskualdeetan jaieguna izan ohi da: Alemania, Alsazia, Austria, Balear Uharteak, Danimarka, Errumania, Eslovakia, Estonia, Filipinak, Finlandia, Irlanda, Italia, Katalunia, Kroazia, Luxenburgo, Mazedonia, Montenegro, Mosela, Norvegia, Polonia, Serbia, Txekiar Errepublika eta Suedia."}
{"id": "371504", "revid": "336", "url": "https://eu.wikipedia.org/wiki?curid=371504", "title": "Katie Taylor", "text": "Katie Taylor (Bray, 1986ko uztailaren 2a - ) irlandar boxeolaria da, Europako eta Munduko txapelduna izateaz gain 2012ko Udako Olinpiar Jokoetan urrezko domina eskuratu zuena. 60\u00a0kg-ko txapelketan hartzen du parte.\nBiografia.\nHastapenak.\nFutbolean ere jokatu izan zuen arren (Irlandako futbol selekzio nazionalean ere bai), boxeolaria ere izan zen bere aitaren eskutik boxeoan hasi zen 1998an hamabi urte zituela.\nLehenengo tituluak.\nLehenengo garaipen handia 2005eko Europako amateur txapelketan lortu zuen \"urrezko domina\" eskuratzean. 2006an Europako txapeldun izateaz gain Munduko txapeldun ere bihurtu zen New Delhin jokaturiko 60\u00a0kg-ko finalean Annabella Farias argentinarra garaitzean. Garaipen sortak aurrera jarraitu zuen hurrengo urteetan ere Europako (2007-2011) eta Munduko (2008-2012) txapelketak irabaziz.\nJoko Olinpikoak.\nBeste hainbat garaipenen ondoren Mundu mailako famatu bihurtu zen 2012an Londresko Joko Olinpikotan urrezko domina irabaztean. Irlandan benetako fenomenoa bihurtu zen eta 2012ko kirolaria izendatu zuten.\nLehen txanda pasa ondoren Erresuma Batuko Natasha Jonas gaindituz finalerditara sartu zen. Bertan Tajikistango Mavzuna Chorievari irabazi behar izan zion.\nFinalean Errusiako Sofya Ochigavaren aurka jokatu eta 10-8 (R1: 2-2; R2: 1-2; R3: 4-1; R4: 3-3) irabazi zuen."}
{"id": "371506", "revid": "13403", "url": "https://eu.wikipedia.org/wiki?curid=371506", "title": "Doneztebe eguna", "text": ""}
{"id": "371507", "revid": "1545", "url": "https://eu.wikipedia.org/wiki?curid=371507", "title": "Razgrad Probintzia", "text": ""}
{"id": "371514", "revid": "1545", "url": "https://eu.wikipedia.org/wiki?curid=371514", "title": "Shumen probintzia", "text": ""}
{"id": "371515", "revid": "1545", "url": "https://eu.wikipedia.org/wiki?curid=371515", "title": "Shumen", "text": ""}
{"id": "371517", "revid": "1545", "url": "https://eu.wikipedia.org/wiki?curid=371517", "title": "Rafael goiangerua", "text": ""}
{"id": "371518", "revid": "1545", "url": "https://eu.wikipedia.org/wiki?curid=371518", "title": "Mikel goiaingerua", "text": ""}
{"id": "371519", "revid": "69477", "url": "https://eu.wikipedia.org/wiki?curid=371519", "title": "Gabriel goiangerua", "text": ""}
{"id": "371520", "revid": "1545", "url": "https://eu.wikipedia.org/wiki?curid=371520", "title": "San Rafael", "text": ""}
{"id": "371522", "revid": "105290", "url": "https://eu.wikipedia.org/wiki?curid=371522", "title": "Ortobikupula triangeluar", "text": "Geometrian, ortobikupula triangeluarra Johnsonen solidoetako bat da (\"J\"27), bi kupula triangeluar (\"J\"3) haien oinarrietatik lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\nraren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5\nPoliedro duala.\nraren dualak 12 aurpegi ditu: 6 erronbo eta 6 trapezio."}
{"id": "371523", "revid": "105290", "url": "https://eu.wikipedia.org/wiki?curid=371523", "title": "Ortobikupula karratu", "text": "Geometrian, ortobikupula karratua Johnsonen solidoetako bat da (\"J\"28), bi kupula karratu (\"J\"4) haien oinarri oktogonaletatik lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an."}
{"id": "371524", "revid": "42829", "url": "https://eu.wikipedia.org/wiki?curid=371524", "title": "Santiago Alda", "text": "Santiago Alda Jubera (1863ko maiatzaren 24a, Bilbo - 1926ko abuztuaren 10a, Bilbo) euskal herritar politikari abertzale bat izan zen.\nBiografia.\nBere aita arabarra zen, Anto\u00f1ana udalerriko nekazaria, etorkizunean Bizkaiko Labe Garaiak izango zirenaren lantegietan zerrendagilea izateraino iritsi zen langilea izan zelarik. Santiago Aldak kontabilitatea ikasi eta enpresen administraritza lanetan jardun zuen, Hulleras Vasco-Leonesas de Fabero meatz-konpainiako administratzailea izan zelarik, gerora Aznar familiako eta administrazailea izanik.\nSabin eta Luis Arana Goiri anaien lehenbiziko jarratzaileetako bat izan zen. Jada, 1893ko ekainaren 3an gerora eusko abertzaletasunera bilduko ziren taldekoa izan zelarik, tartean Ramon de la Sota enpresaburua zegoelarik. Larrazabalgo otordua edo Larrazabalgo Zinan ere egon zen. 1898an Sabin Aranaren hautagaitza Bizkaiko Batzar Nagusietarako hauteskundeetarako bermatu zuen. \"Claridad\" egunkariko laguntzailea ere izan zen. Eusko Alderdi Jeltzaleko Durangorako hauteskunde-batzordeko lehendakaria ere izan zen, alderdiari bere laguntza eta diru ondasunak eskeiniz.\nSabin Arana hil ondoren, 1908ko apirilaren 20ko Zumarragako eskualde batzordeko lehendakaria izan zen, bertan alderdi honetako lehenbiziko Gipuzko Buru Batzarra hautatu zelarik.\nSantiago Alda izaera alai, ireki, \"txirene\" eta festazalea zuen gizona zen, \"El Saguzar\" elkarteko lehendakaria izan zen, bere egoitzan solasaldiak gauzatu ohi zituztelarik, bertan jakitegia eta sotoa zutelarik, gainera \"La Voz de Vizcaya\" egunkariko lehendakaria ere izan zen, honetan gerora politikari sozialista garrantzitsu eta ministro izango zen Indalecio Prieto bilbotar-asturiar kazetariak bere ibilbidea hasi zuelarik.\nSantiago Alda zena lehenbizikoz Sixta Gorostiola-rekin ezkondu zen, eta bigarrengoz Klaudia Senosiain-ekin. Lehenbiziko emaztearekin Milagros alaba izan zuuen, alaba hau EEBBra joan eta Smith 's College ikastetxean irakatsi zuen, Adolf Meyer-ekin ezkondu ostean, munduan barna egiptologo gisa ibili zen. Aldaren alaba zaharrena, Rakel \"Kattali\", eusko abertzaletasunaren lehenbiziko emakume iragarkigileetako bat izan zen, 1932-1934 bitartean, Espainiako Bigarren Errepublikan, Emakume Abertzale Batza erakundeko lehendakariordea izan zelarik.\n1926ko abuztuaren 10an 63 urterekin zendu zen."}
{"id": "371525", "revid": "3829", "url": "https://eu.wikipedia.org/wiki?curid=371525", "title": "Juan de la Cierva", "text": "Juan de la Cierva y Codorn\u00edu (Murtzia, Espainia, 1895eko irailaren 21a - Croydon, Erresuma Batua, 1936ko abenduaren 9a) asmatzaile eta zientzialari aeronautiko espainiarra, bide, kanal eta portu ingeniari eta hegazkin pilotua izan zen. Autojiroa asmatu zuen, gaur egungo helikopteroaren aitzindaria.\nAita Juan de la Cierva y Pe\u00f1afiel abokatu kriminalista, politikari eta enpresaria izan zuen, hainbat alditan ministro izatera heldu zena eta Murtziako alkatea. Ama, berriz, Maria Codorn\u00edu Bosch izan zen eta amaren aldeko aitona Ricardo Codorn\u00edu mendi ingeniari ezaguna zuen. Haurtzarotik interes handia erakutsi zuen hegazkinetan eta, bere lagun Tom\u00e1s de Mart\u00edn-Barbadillorekin batera, hegan egin zezaketen hegazkin txikiak eraiki zituen.\nGerra Zibila hasi zenean, De la Cierva altxatutako armadaren alde jarri zen eta De Havilland DH.89 Dragon Rapide lortzen lagundu zien, Franco Kanarietatik Tetuaneraino bidaia zezan, han Afrika iparraldeko armadaren agintea hartzeko xedean.\nJuanen anaia, Ricardo, armada errepublikarrak fusilatu zuen Paracuellos de Jaraman.\nAutojiroa.\nBeste bi kiderekin batera -ikaskide izan zuen Jos\u00e9 Barcala eta arotz baten semea zen Pablo D\u00edaz- B.C.D elkartea eratu zuen -siglek beren deituren lehen hizkia adierazten zuten-. Enpresa hau aitzindari izan zen Espainiako aeronautikaren garapenean eta, 1912an, 16 urte besterik ez zituenean, Juan de la Ciervak hegazkin biplano bat eraiki eta hegaldarazi zuen. Mauvais frantsesa pilotu eta bidaiaria ere barne izango zuelarik, BCD-1,3 izena jarri zitzaion eta \"el Cangrejo\" (Karramarro) goitizena.\nHegazkinak hegalak fuselajeari lotuak dituen bitartean, de la Ciervaren autojiroaren hegalak errotorean finkatzen ziren. Autogiroa hegazkingintzan agertu zen, Wright anaien asmakuntzatik 20 urte besterik pasatu ez zirenean.\nCierva C.1.\nJuan de la Ciervak Madrilen eraiki zuen lehen autogiroa 1920an. \"Cierva C.1\" deitu zionari 1911ko \"Deperdussin\" monoplano frantsesaren fuselajea, gurpilak eta egonkortzaile bertikala jarri zizkion. Horren gainean ezarri zituen bi 4 paladun errotoreak eta xafla bertikal bat alboetako kontrola lortzeko xedean. 60 hp-ko Le Rh\u00f4ne motorra ezarri zion, baina gailu hark ez zuen sekula hegan egin, beheko errotoreak uste baino motelago egiten zuelako bira eta irauli egiten zelako.\nC.2 eta C.3.\nHonen ondoren, beste 2 eraikin etorri ziren, C.2 eta C.3, baina haiek ere porrota izan zuten. De la Cierva saiatu zen bi pala artean gertatzen zen diferentziaren arazoa konpontzen, baina, alferrik. Hala ere, C.2ren saiakeretan, metro pare bateko saltoak lortu ziren eta asmakizunaren bideragarritasunak itxaropenen bat eskaini zuen.\nCierva C.4.\nC.4 prototipoak emango zion soluzioa, de la Ciervak errotorearen palak erroan kokatu zituenean. 1922an eraikitako gailu honen entseguak hasiera batean antzuak izan ziren. Arazoa konpondu nahian, de la Ciervak saiakera serie oso bat egin zuen Emilio Herrerak eraikitako Cuatro Vientos aerodromoko zirkuitu itxiko tunelean, Europako hoberena, garai hartan.\nZuzenketak egin ondoren, 1923ko urtarrilean probatu zuten arrakastaz Getafeko aerodromoan. Alejandro G\u00f3mez Spencer tenientea izan zen pilotu eta 183 metroko saltoa besterik ez zen izan, baina hegazkinaren erabilgarritasuna frogatu zuen.\nHilabete bukaeran, C.4a 4 km egiteko gai izan zen 4 minutuan, Cuatro Vientosen zirkuitu itxian, 30 metroko altueran. 110 hp-ko \"Le Rh\u00f4ne 9Ja\" motorra zuen honako honetan.\nCierva C.5.\n1923ko uztailean, motor bera erabili zuen C.5 batean, Getafen. Juan de la Ciervak berak finantzatu zituen orain arteko esperimentuak, baina, ordutik aurrera, gobernu espainiarraren diru-laguntzak jasotzen hasi zen.\nHeriotza.\n1936ko abenduaren 9an hil zen, 41 urte zituenean, Londres-Amsterdam hegaldian zihoan eta lur hartzerakoan Douglas DC-2-ak, istripua izan zuen.\nJuan de la Ciervaren memorian.\n2001az geroztik, Espainiako Hezkuntza eta Zientziako ministerioak \"Premio Nacional de Investigaci\u00f3n Juan de la Cierva\" delakoa ematen du, teknologiaren transferentziara eskainia. Ikerketaren sari nazional hauen helburua zientzialari eta ikertzaile espainiarren merituen errekonozimendua da.\nSari honetaz gain, 2004an, Hezkuntza eta Zientzia ministerioak programa bat hasi zuen, \"Programa Juan de la Cierva\" izenekoa, eta ikertzaile doktoreak kontratatzen dira, bai espainiar eta bai atzerritarrek beren jarduera garatzeko aukera dutelarik.\nJuan de la Cierva oroimena hiri ezberdinetan banatzen da:"}
{"id": "371526", "revid": "646", "url": "https://eu.wikipedia.org/wiki?curid=371526", "title": "Antibiotikoekiko erresistentzia", "text": "Antibiotikoekiko erresistentzia bakterio batzuek antibiotikoei aurre egiteko garatu duten gaitasuna da. Bakterio sentikorren aldean bakterio erresistenteak ez dira deusestatzen antibiotikoen jardueraren ondorioz, eta hori egundoko arazo bihurtu da osasungintzarako.\nAntibiotiko batekiko sentikorra den bakterioa erresistente bihur daiteke bi bide hauetatik: mutazioaren bidez edo beste bakterio batetik hartutako gene berezi baten bidez (erresistentzia ematen duen gene baten bidez, hain zuzen ere). Gaur egun ohikoa da hainbat bakterio erresistenteak izatea antibiotiko askorekiko: aipatu dira zortzi antibiotikorekiko erresistenteak diren bakterio batzuk, \"superbakterio\" edo \"erresistentzia anitzeko bakterio\" deritzonak.\nErresistentziako mekanismoak.\nMutazioaren bidez edo hartutako gene bereziren bidez agertzen den erresistentziak hainbat mekanismotatik indargabetu dezake antibiotiko baten jarduera:\nBakterio bateko DNA mikroorganismoan sartu eta bakterioaren DNAko zati izatera igarotzeko moduak.\nTransformazioa.\nBakterio batek bere ingurunean aske (zelula baten apurketarengatik adibidez) dagoen DNA zati bat bakterio baten barnean sartzea da. DNA zati hauek bakterio hartzailearen DNA-arekin birkonbinatzen da, bere informazioa genetikoan eraldakuntzak sortuz eta horrela ezaugarri berriak jasoz (gene berrien ekarpena gerta daiteke eta).\nEsan beharra dago bakterio gutxi batzuek besterik ez dutela transformatzeko ahalmena.\nTransdukzioa.\nBirus bakteriofago (bakterioak bakarrik kutsatzen dituzten birusak) batek zelula bakteriano bat erasotzen duenean gertatzen da, bakterioak DNA birikoaren, hau da birusaren DNA, kopia berriak egiten ditu. Muntai fasean bakterioaren DNA zatiak sar daitezke birusaren kapside proteinikoan. Birus berriek beste bakterio batzuk infektatuko dituzte.\nMekanismo honen bitartez, zelula bakteriano batek beste bakterio baten geneak jaso ditzake eta bere informazio geniko berritzen da.\nKonjugazioa.\nBi bakterioen arteko trukaketa genetikoa da, zeinean bakterio emaile batek DNA zati bat ematen dio bakterio hartzaile bati, plasmidoa dena.\nF plasmidoa duten zelulek egin dezakete, plasmido honek erresistentzia ematen duten geneak eramateaz gain, pili izeneko egitura eratzeko informazio genetikoa du. Plasmidoa duen zelula F+ deitzen da eta ez duena, berriz F-.\nF+ bakterioak (emailea) bere plasmidoa bikoiztu ondoren F- bakterio batekin (hartzailea) lotzen da pili baten bidez eta honetan zehar plasmidoaren kopia pasatzen dio bakterio hartzaileari, azken hau F+ bakteria bihurtuz.\nMekanismo desberdinen arabera lortutako erresistentziak.\nMikroorganismoek 2 bide nagusi dituzte antibiotikoen aurrean bizirauteko, hau da, erresistenteak bihurtzeko, batetik mutazio bidezkoa eta bestetik gene berrien transferentzia horizontala, alegia, ADN zatiak beste organismoetatik hartzea.\nMutazio bidezko erresistentzia.\nMutazioak material genetikoan gertatzen diren aldaketa heredagarriak dira. Gerta daiteke ausazko mutazio batek erresistentzia ematea bakterio bati; honek erresistentzia hori pasatuko die bere ondorengo guztiei. Bakterioen sortze-denbora oso txikia denez (20 minutuoro erdibiditzen baitira gehienak), mutazioak azkar zabaltzen dira bakteriar populazio batean, eta egun gutxitan erresistentzia ematen duen mutazioak egundoko zabalkundea lor dezake.\nMutazio bidezko erresistentzia bakterioaren genomaren sekuentzian emandako aldaketa baten ondorio da. Mutazio horrek antibiotikoak erasotuko lukeen proteina eta honekin zerikusia duen beste proteina bat kodifikatzen duen generen batengan eragingo luke, dagokion proteinen egitura aldatuz. Bakterio zelulak etengabe eta oso azkar bikoizten direnez eta mutazioa heredagarria denez berehala zabaltzen da mutazioa bakterio populazioaren artean. Hautespen naturalaren bidez mutaziorik ez duten bakteriak desagertzen joango lirateke, mutazioa jasan duten bakterioei antibiotikoak eragin egiteari utziko liekeen bitartean.\nErresistentzia mota honek arrakasta handia lortzen du hautespen naturalaren ondorioz. Antibiotiko baten aurrean, bizirik iraungo dute bakterio eraginkorrenak, hots, erresistentzia hartu dutenak. Hauek izango dira, gainera, ugalduko diren bakarrak. Hautespen prozesu horretan antibiotikoak dira presio hautakorra egiten dutenak, hauek hautatzen baitituzte bizirik iraungo duten bakterioak. Zenbat eta handiagoa izan presio hautakorra, orduan eta gehiago hautatuko dira bakterio mutanteak.\nMutazioa agertuko balitz baina presio hautakorrik (antibiotikoa) ez balego, jatorrizko andui sentikorrek gehiengoa izaten jaraituko lukete. Baina antibiotikoen erabilera masiboak mutante erresistenteak aukeratzen ditu, bakterioen artean azkar eta zabal nagusitzen direnak.\nAntibiotiko batek eraginkor izateari uzten dio barra-barra erabiltzen den une beretik, presio hautakorra egiten baitu sortze-denbora oso txikia duten bakterioen gain. Osasungintzan ez ezik, albaitaritzan ere (eta abereak gizentzeko pentsuetan erabiltzen diren antibiotiko pila ere) antibiotikoen gehiegizko erabilerak bakterio erresistenteen kopurua etengabe igotzen du. Labur esanda, antibiotikoen erabilera desegokiak erresistentzia maila handiko bakterioen agerpena errazten du.\nPlasmido baten bideko erresistentzia.\nPlasmidoak, agente patogeno moduan ere ezagunak, bakterioek trukatzen dituzten material genetikoaren zatiak dira, kromosoma nagusitik kanpo daudenak. Plasmido askok erresistentzia ematen duten gene ostalariak eramaten dituzte eta horri esker erresistentzia eragiten dute jasotako ezaugarri berrien eraginez. Gene ostalaria duten plasmidoei \"R plasmido\" deritze, plasmido normaletatik bereizteko.\nKonjugazioa izeneko prozesuan R plasmidoak bakterio batetik beste batera pasatu daitezke. Hedapen horizontal honen bidez antibiotikoekiko erresistentzia zabaldu daiteke espezie bereko bakterioen artean, arazo larria sortzen duena infekzioak tratatzeko orduan. Konjugazioaren bidez ez ezik, transdukzioaren bidez ere zabal daiteke erresistentzia ematen duten geneak bakterioen artean.\nOhikoa da plasmido askok betalaktamasa entzima sortzen duten geneak eramatea. Goian aipatu den bezala, betalaktamasa horrek antibiotiko betalaktamikoen egitura molekularra desegiten du, antibiotiko horiekiko erresistentzia eraginez.\nHonek orokorrean arazo larriak sor ditzake infekzioak tratatzeko orduan, antibiotikoekiko erresistentzia zabaldu dezakeelako espezie bereko bakterien artean eta horrez gain, aukera gehiago daude erresistentzia-geneak bakterio erresistente batetik erresistentziarik gabeko bakterio batera igarotzeko.\nErresistentzia duten patogenoak.\n\"Staphylococcus aureus\" da antibiotiko askorekiko erresistentzia garatu duen patogenoetako bat. Patogeno izan arren, mikrobio hau sarritan sudurreko mukosetan zein larruazalean egon daiteke pertsona askorengan gaixotasunik sortu gabe (mikrobioaren eramaile osasuntsuak dira). Erresistentzia garatu zuen lehen mikrobioa izan zen, 1947an -penizilina plazaratu eta lau urte geroago- penizilinarekiko erresistenteak ziren andui batzuk agertu baitziren. Penizilinaren ordez metizilina eta oxazilina erabili ziren bakterio honen andui erresistenteen aurka, baina urte batzuk geroago bi antibiotiko horiek ere ez ziren kaltegarriak patogeno horrentzat. Egun, bankomizina da \"Staphylococcus aureus\"en aurka erabiltzen den antibiotikorik eraginkorrena, 2002. urtean erresistente berriak agertu baziren ere.\n\"Streptococcus pneumoniae\", neumonia bakteriarraren eragilea, penizilinaren aurkako erresistentzia garatu du 1967az geroztik. \"Proteus\" generoaren espezie batzuek ere hainbat antibiotikoekiko lortu dute erresistentzia.\n\"Pseudomonas aeruginosa\", azkenik, ez da arazo makala klinika eta ospitaleetan. Mikrobio hau patogeno oportunista da, eta infekzio nosokomial askoren atzean dago. Mutazioen bidez eta plasmidoen bidez andui asko antibiotikoekiko erresistenteak bihurtu dira. Mikrobio honek sortutako infekzioak tratatzeko antibiograma bat egin behar da beti."}
{"id": "371527", "revid": "119347", "url": "https://eu.wikipedia.org/wiki?curid=371527", "title": "Lotte Town Tower", "text": "Lotte Town Tower (koreeraz: \ubd80\uc0b0\ub86f\ub370\ud0c0\uc6b4), Hego Koreako Busan hirian eraikitzen ari den erabilera anitzeko etxeorratza da.\nEraikuntza lanak 2010ean hasi ziren eta egitura 2016rako amaitzea aurrikusten da. 510 metro eta 107 solairu izango ditu."}
{"id": "371529", "revid": "105290", "url": "https://eu.wikipedia.org/wiki?curid=371529", "title": "Girobikupula karratu", "text": "Geometrian, girobikupula karratua Johnsonen solidoetako bat da (\"J\"29), ortobikupula karratuaren (\"J\"28) kasuan bezala, bi kupula karratu (\"J\"4) haien oinarrietatik lotuz eraiki daitekeena. Baina, girobikupula karratuaren diferentzia da kupula karratuetako bat 45 gradu biratuta dagoela bestearekiko.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5"}
{"id": "371531", "revid": "105290", "url": "https://eu.wikipedia.org/wiki?curid=371531", "title": "Ortobikupula pentagonal", "text": "Geometrian, ortobikupula pentagonala Johnsonen solidoetako bat da (\"J\"30), bi kupula pentagonal (\"J\"5) haien oinarri pentagonaletatik lotuz eraiki daitekeena.\n\"Ortobikupula pentagonala\" hirugarrena da ortobikupulen multzo infinituan.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5"}
{"id": "371532", "revid": "6327", "url": "https://eu.wikipedia.org/wiki?curid=371532", "title": "Karlomagnoren Inperioa", "text": ""}
{"id": "371533", "revid": "105290", "url": "https://eu.wikipedia.org/wiki?curid=371533", "title": "Girobikupula pentagonal", "text": "Geometrian, girobikupula pentagonala Johnsonen solidoetako bat da (\"J\"31), ortobikupula pentagonalaren (\"J\"30) kasuan bezala, bi kupula pentagonal (\"J\"5) haien oinarri pentagonaletatik lotuz eraiki daitekeena. Baina, girobikupula pentagonalaren diferentzia da kupula pentagonaletako bat 36 gradu biratuta dagoela bestearekiko.\n\"Girobikupula pentagonala\" hirugarrena da girobikupulen multzo infinituan.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5"}
{"id": "371536", "revid": "1545", "url": "https://eu.wikipedia.org/wiki?curid=371536", "title": "Pesti\u00f1o", "text": "Pesti\u00f1o edo borrachuelo Espainiako eskualde zenbaitetan, bereziki Andaluzian, Eguberrietan eta Aste Santuan prestatzen den oreki gozo mota bat da, irina, ardo zuri, olio eta anisetez prestaturiko ore mehe bat zati txikitan tolestuz eta oliotan frijituz sukaldatu eta ondoren eztiz estaltzen dena."}
{"id": "371537", "revid": "17", "url": "https://eu.wikipedia.org/wiki?curid=371537", "title": "Borrachuelo", "text": ""}
{"id": "371538", "revid": "1659", "url": "https://eu.wikipedia.org/wiki?curid=371538", "title": "Kaiser", "text": "Kaiser (emakumezkoak Kaiserin) alemanez \"enperadorea\" izendatzeko erabili ohi den hitza da. Errusieraz ko tsar hitza bezala, latinezko \"Caesar\" (Zesar) hitzetik eratorria da, honela alemanez enperadore hitzaren parekide gisa edozein testuinguru edo egoeratan erabili ohi da, adibidez, alemanez Txinako Pu Yi enperadorea zenaren autobiografiari \"Ich war Kaiser von China\" deritzo (\"Ni Txinako enperadorea izan nintzen\"), alemanezko \"Liste der byzantinischen Kaiser\" (\"bizantziar enperadoreen zerrenda\") historia liburuan bezala.\nAldiz, euskaraz, alemana ez beste gainontzeko hizkuntzetan bezala, kaiser tituluaz 1871-1918 arteko Alemaniako enperadoreak izendatzen dira, hots, Otto von Bismarcken gidaritzapean gauzatutako Alemaniaren bateratzetik hasi eta 1918-1919ko Alemaniako Iraultza arte, azken hau 1919-1933ko Weimar Errepublikaren aurrekaria izango zelarik. Honela, euskaraz, kaiser izendapena honako hauek daramate:"}
{"id": "371539", "revid": "119347", "url": "https://eu.wikipedia.org/wiki?curid=371539", "title": "Berrozi Berezi Taldea", "text": "Berrozi Berezi Taldea (BBT) Ertzaintzaren talde berezia da, arrisku handiko egoeretan parte hartzeko prestatua, bereziki su-armak erabili behar diren edota bahituak dauden egoeretan. Eskolta lanak ere egiten dituzte. Izena euren prestakuntzarako erabiltzen duten Berrozi herriko instalakuntzetatik dator."}
{"id": "371545", "revid": "105290", "url": "https://eu.wikipedia.org/wiki?curid=371545", "title": "Reich", "text": "Reich alemanez maiz inperio, erresuma edota nazio bat izendatzeko erabili ohi den hitza da, berez estatu inperial subirano baten esanahia du. Hitz hau historian zehar hainbat erakunde subirano izendatzeko erabilia izan da, tartean Alemaniar Inperioa bera, bai eta hitz-konposatuetan ere, adibidez \"K\u00f6nigreich\" (\"Erresuma\") eta herrialde batzuk izendatzeko ere \"Frankreich\" (\"Frantzia\"), literalki \"frankoen erresuma\" edota \"\u00d6sterreich\" (\"Austria\"), \"Ekialdeko Erresuma\". Erlijioan ere \"Reich\" izena erabili ohi da, batipat \"Zeruetako Erresuma\" izendatzekoan.\nHerri anglo-saxoietan eta ondorioz, orokorrean mundu mailan hiru Reich aipatzen dira bereziki, hirurak herri germaniarrei lotuak. Lehen Reicha Aro Modernotik XIX. mendera doana. Bigarren Reicha 1870etik Lehen Mundu Gerrara doana eta azkenik, naziek bere buruari deitu zioten Hirugarren Reicha."}
{"id": "371546", "revid": "119347", "url": "https://eu.wikipedia.org/wiki?curid=371546", "title": "Shane Embury", "text": "Shane Embury (Broseley, Shropshire, 1967ko azaroaren 27a - ) musikari britainiarra eta \"Napalm Death\" bandaren baxua da.\nBiografia.\nShane Embury Shropshiren jaio zen, Erresuma Batuan, 1967ko azaroaren 27an.\nLana.\nShane baxu-jotzailea da \"Napalm Death\" bandan eta, aurretik, \"Abbotoir of Death\" eta \"Azagthoth\" bandetako kide izan zen.\nShane proiektu paralelo ugariren parte-hartzailea da:\nNapalm Death bandako gainerako kideek bezala, Wolverhamptonen bizi da, Erresuma Batuan. Terrorean zaletua da eta zientzia fikzioko filmak eta komikiak gustuko ditu."}
{"id": "371547", "revid": "119347", "url": "https://eu.wikipedia.org/wiki?curid=371547", "title": "Gorey", "text": "Gorey (irlanderaz \"Guaire\"), Irlandako Wexfordeko konderrian dagoen udalerri bat da. 2011ko erroldaren arabera 9.114 biztanle ditu, hauetatik 3.463 baino ez hirigunean.\nHistoria.\nGoreyko eliza 1861ean eraiki zen. Herri txikia izan da orain gutxi arte, izan ere 1996an lau mila biztanletara ez baitzen iristen. Konderriaren iparraldean dagoenez, autoz ordubete eskasera dagoen Dublinen lan egiten dutenen lo-hiri bihurtu da eta honek ekarri du populazioaren hazkuntza nabarmena. hauei zerbitzua emateko bost supermerkatu eta bi hotel moderno eraiki dira.\nIkuskizunak.\nAntzerki talde oso aktiboa sortu da hirian. Astero bi emankizun egiten dituzte herriko lokaletan eta urtero astebeteko Antzerki Jaialdia antolatzen dute. Bi urtean behin pantomima jaialdia ere antolatzen dute.\nGoreyko Musika Elkarteak ere urtero emankizun handi bat prestatzen du eta hainbat lehiaketa irabazi ditu. Musika taldeak ere ugari dira, batez ere irlandar folk tradizionala jotzen dutenak."}
{"id": "371549", "revid": "119347", "url": "https://eu.wikipedia.org/wiki?curid=371549", "title": "Puyi", "text": "Puyi (; Pekin, 1906ko otsailaren 7a - \"ib.\" 1967ko urriaren 17a) Txinako nahiz Qing dinastiako azken enperadorea izan zen, \"Azken Enperadorea\" ezizena jaso zuelarik.\nBere enperadore agintaldi laburra 1908-1912 bitartean jazo zelarik, 1912an Txinako Errepublika aldarrikatu zuten arte, orduan tronua uztera beharrarazi zuten, nahiz eta Hiri Debekatuan bizitzen jarraitu zuen. 1917ko uztailaren 1a eta uztailaren 12 artean Zhang Xun jauntxoaren eskutik egun gutxi batzutan berrezarria izan zen.\n1934 eta 1945 bitartean Japoniaren kontrolpean zegoen Mantxukuo lurraldeko enperadorea izan zen. Txinako Herri Errepublikan Puyi Aixinjueluo izena jaso zuen, eta komunismora bilakatzeko derrigorrezko ikastaroak jaso ondoren, 1964 eta bere heriotza artean Txinatar Herri Politika Aholkularitzaren Biltzarreko kide izan zen.\nZinema.\n1987an Bernardo Bertolucci zinema zuzendariak Puyiren bizitzan oinarritutako \"The Last Emperor\" (\"Azken Enperadorea\") filma zuzendu zuen."}
{"id": "371899", "revid": "1519", "url": "https://eu.wikipedia.org/wiki?curid=371899", "title": "Solac", "text": ""}
{"id": "372111", "revid": "535", "url": "https://eu.wikipedia.org/wiki?curid=372111", "title": "Valdespinako markeserria", "text": ""}
{"id": "372125", "revid": "105290", "url": "https://eu.wikipedia.org/wiki?curid=372125", "title": "Berrizko markesgoa", "text": "Berrizko markesgoa Alfontso XIII.a Espainiakoa erregeak 1900eko ekainaren 28an sorturiko titulu nobiliario espainiarra da, Eduardo Aznar de la Sota enpresaburuari eman ziona. Tituluaren izenak, Berriz udalerri bizkaitarrari egiten dio erreferentzia."}
{"id": "372129", "revid": "535", "url": "https://eu.wikipedia.org/wiki?curid=372129", "title": "Berrizko markesa", "text": ""}
{"id": "372222", "revid": "512", "url": "https://eu.wikipedia.org/wiki?curid=372222", "title": "Joan I.a Tzimiskes", "text": "Joan I.a. Tzimiskes (, \"I\u014dann\u0113s I Tzimisk\u0113s\"; Hierapolis, Armenia, 925 aldean - Konstantinopla, 976ko urtarrilaren 10a) 969-976 urteetan Bizantziar Inperioko enperadorea izan zen.\nJenerala zen eta Asiako kanpainetan nabarmendu zen. Teofano, Nizeforo II.a Fokas enperadorearen emaztearen maitalea zen, eta harekin elkar hartuta hil zuen enperadorea. Ondoren, maitalea utzi eta Teodora printzesarekin ezkondu zen. Eslaviarren aurka borrokatu eta ekialdeko Bulgaria menderatu zuen (970). Palestina ia osorik hartu zien musulmanei (974-975). Basilio II.a, bere ondorengoak pozoituta hil zen."}
{"id": "372226", "revid": "12788", "url": "https://eu.wikipedia.org/wiki?curid=372226", "title": "Joan Tzimiskes", "text": ""}
{"id": "372530", "revid": "105290", "url": "https://eu.wikipedia.org/wiki?curid=372530", "title": "Usera", "text": "Usera Madrilgo hiria osatzen duten 21 barrutietako bat da, Orcasitas, Orcasur, San Ferm\u00edn, Almendrales, Moscard\u00f3, Zof\u00edo eta Pradolongo auzoek osatzen dutena.\nManzanares ibaia, Praga zubia, Santa Mar\u00eda de la Cabeza pasealekua, Fern\u00e1ndez Ladreda enperantza eta A-42 eta M-40 errepideak ditu mugak."}
{"id": "372531", "revid": "105290", "url": "https://eu.wikipedia.org/wiki?curid=372531", "title": "Puente de Vallecas", "text": "Puente de Vallecas Madrilgo hiria osatzen duten 21 barrutietako bat da, Entrev\u00edas (131), San Diego (132), Palomeras Bajas (133), Palomeras Sureste (134), Portazgo (135) eta Numancia (136) auzoek osatzen dutena.\nMadrilgo hego-ekialdean dago, mendebaldean M-30, iparraldean A-3, Democracia Etorbidea eta Madril-Zaragoza trenbidea, hego-ekialdean M-40 eta hego-mendebaldean Manzanares ibaia izanik."}
{"id": "372532", "revid": "105290", "url": "https://eu.wikipedia.org/wiki?curid=372532", "title": "Moratalaz", "text": "Moratalaz Madrilgo hiria osatzen duten 21 barrutietako bat da, Pavones, Horcajo, Marroquina, Media Legua, Fontarr\u00f3n eta Vinateros auzoek osatzen dutena.\nMadrilgo ekialdean dago, lau autopista (mendebaldean M-30, ekialdean M-40, hegoaldean A-3 eta iparraldean M-23) mugetan izanik.\nGarraioak.\nMadrilgo metroak auzoan 4 geltoki ditu, 9. linearen barruan: Estrella, Vinateros, Artilleros eta Pavones."}
{"id": "372533", "revid": "105290", "url": "https://eu.wikipedia.org/wiki?curid=372533", "title": "Ciudad Lineal", "text": "Ciudad Lineal Madrilgo hiria osatzen duten 21 barrutietako bat da, Ventas, Pueblo Nuevo, Quintana, Concepci\u00f3n, San Pascual, San Juan Bautista, Colina, Atalaya eta Costillares auzoek osatzen dutena.\nArturo Soria ingeniariak proposatu zuen auzoa sortzea, lorategi-hiriaren aitzandieratako bat izanik."}
{"id": "372534", "revid": "105290", "url": "https://eu.wikipedia.org/wiki?curid=372534", "title": "Hortaleza", "text": "Hortaleza Madrilgo hiria osatzen duten 21 barrutietako bat da, Palomas, Piovera, Canillas, Pinar del Rey, Ap\u00f3stol Santiago eta Valdefuentes auzoek osatzen dutena.\nMadrilgo ipar-ekialdean dago eta Barajas, San Blas, Ciudad Lineal eta Fuencarral-El Pardo barrutiak eta Alcobendas udalerria ditu mugakideak."}
{"id": "372535", "revid": "71145", "url": "https://eu.wikipedia.org/wiki?curid=372535", "title": "Villaverde (Madril)", "text": "Villaverde Madrilgo hiria osatzen duten 21 barrutietako bat da, San Andr\u00e9s (171), San Crist\u00f3bal (172), Butarque (173), Los Rosales (174) eta Los \u00c1ngeles (175) auzoek osatzen dutena.\nMadrilgo hegoaldean dago eta mendebaldean Legan\u00e9s, hegoaldean Getafe, ekialdean Villa de Vallecas eta iparraldean Usera ditu mugakideak."}
{"id": "372536", "revid": "71145", "url": "https://eu.wikipedia.org/wiki?curid=372536", "title": "Villaverde", "text": "Villaverde izenak hainbat adiera ditu:"}
{"id": "372537", "revid": "512", "url": "https://eu.wikipedia.org/wiki?curid=372537", "title": "Villa de Vallecas", "text": "Villa de Vallecas Madrilgo hiria osatzen duten 21 barrutietako bat da, Vallecasko Alde Zaharra eta Santa Eugenia auzoek osatzen dutena.\nKokapena.\nMugakide hauek ditu:\nKirolak.\nRayo Vallecano futbol taldea da auzoko kirol elkarte ezagunena."}
{"id": "372538", "revid": "105290", "url": "https://eu.wikipedia.org/wiki?curid=372538", "title": "Vic\u00e1lvaro", "text": "Vic\u00e1lvaro Madrilgo hiria osatzen duten 21 barrutietako bat da, Vic\u00e1lvaroko Alde Zaharra, Ambroz, Valderrivas, El Ca\u00f1averal eta Vallescasko Zabalgunea auzoek osatzen dutena.\nMendebaldean Moratalaz, iparraldean San Blas, hegoaldean Puente de Vallecas eta Villa de Vallecas eta ekialdean Coslada, San Fernando de Henares eta Rivas-Vaciamadrid ditu."}
{"id": "372539", "revid": "105290", "url": "https://eu.wikipedia.org/wiki?curid=372539", "title": "San Blas-Canillejas", "text": "San Blas-Canillejas Madrilgo hiria osatzen duten 21 barrutietako bat da, Simancas (201), Hell\u00edn (202), Amposta (203), Arcos (204), Rosas (205), Rejas (206), Canillejas (207) eta Salvador auzoek osatzen dutena.\nIparraldean Hortaleza eta Barajas, ekialdean San Fernando de Henares, Coslada eta Vic\u00e1lvaro eta mendebaldean Ciudad Lineal ditu."}
{"id": "372540", "revid": "1545", "url": "https://eu.wikipedia.org/wiki?curid=372540", "title": "San Blas (Madril)", "text": ""}
{"id": "372542", "revid": "105290", "url": "https://eu.wikipedia.org/wiki?curid=372542", "title": "Barajas", "text": "Barajas Madrilgo hiria osatzen duten 21 barrutietako bat da, Alameda de Osuna, Aireportua, Barajasko Alde Zaharra, Tim\u00f3n eta Corralejos auzoek osatzen dutena.\n1949an ordurarte udalerri independienteak ziren Hortaleza, Canillas, Canillejas, Vallecas, Vic\u00e1lvaro, Carabanchel Alto, Carabanchel Bajo, Aravaca, El Pardo eta Fuencarralekin batera Madrilen barnean sartu zen. Ordurako jadanik eraikia zegoen Madril-Barajas aireportua berarekin batera eraman zuen."}
{"id": "372543", "revid": "98220", "url": "https://eu.wikipedia.org/wiki?curid=372543", "title": "Galtymore", "text": "Galtymore (irlanderaz \"Cnoc M\u00f3r na nGaibhlte\") Irlandako Limerick eta Tipperary konderrien arteko mugan dagoen mendia da. 919 metrotako altuera du eta Galtee mendietan kokaturik dago.\nIzena irlanderazko \"Cnoc M\u00f3r na nGaibhlte\"-tik dator, zeinak \"Galtee mendietako muinorik garaiena\" esan nahi duen. Bide batez bi konderrietako mendirik altuena ere bada.\nIparraldeko aurpegiak glaziarren higadura handia airatu zuen Izotz Aroan ea gaur egun aintzira edo \"Lough\" ugari daude bertan."}
{"id": "372544", "revid": "98220", "url": "https://eu.wikipedia.org/wiki?curid=372544", "title": "Kippure mendia", "text": "Kippure mendia (irlanderaz \"Cipi\u00far\") Irlandako Wicklowko konderrian izen bereko mendietan kokaturiko granitozko media da.\nEz da mendizerrako mendirik garaiena baina Dublindik oso gertu dagoenez irlandar ugarik igotzen duten mendia da. Horretaz gain hiriburura doazen Liffey eta Dodder ibaien iturburuak bertan daude.\n50. hamarkadan Dublinerako irrati-telebista repetidorea ezarri zuten tontorrean. Irlandako Telebista 1961ean hasi zen antena hau erabiltzen."}
{"id": "372545", "revid": "98220", "url": "https://eu.wikipedia.org/wiki?curid=372545", "title": "Lugnaquilla", "text": "Lugnaquilla edo Lugnaculliagh (irlanderaz \"Log na Coille\") Irlandako Wicklowko konderrian dauden izen bereko mendietako mendirik garaiena da bere 925 metroekin. Dublindik gertu dagoenez jende askok igotzen du mendia.\nIkuspegi itzelak ditu, izan ere egun argi batean Irlandako itsasoa, Galesko Snowdonia mendiak eta Munster mendebaldeko mendiak ere ikus baitaitezke.\nGlen of Imaal, Glenmalure eta Aghavannagh dira mendia igotzeko abiapuntuak. Ohikoena Glen of Imaaletik hasi eta Camara Hill muinoa pasatuz igotzea da."}
{"id": "372546", "revid": "15795", "url": "https://eu.wikipedia.org/wiki?curid=372546", "title": "Nafarroako ibaien zerrenda", "text": ""}
{"id": "372548", "revid": "1491", "url": "https://eu.wikipedia.org/wiki?curid=372548", "title": "Jexuxmari Zalakain", "text": "Jexuxmari Zalakain Garaikoetxea (Tolosa, 1947ko abenduaren 22a - ) euskal herritar irakaslea, kazetaritzan doktorea, euskaltzalea, idazlea eta kazetaria da. Zinematografian diplomatua ere bada. Euskarazko prentsako bultzatzaile gisa eta kazetaritzako gaiak euskaraz ezagutarazteko testuak egiteko lanean nabarmendu da. Horren adibidea da 1992an defendatu zuen bere doktorego tesia, \u201cEuskal prentsa herri proiektua da\u201d izenekoa, Nikolas Xamardoren zuzendaritzapean. Euskal komunitate zientifikoaren Inguma datu-basean, berak idatzitako 30 lan baino gehiago dira.\nEgin egunkarian (1982-1986), Anaitasuna, Jakin, Argia, Misi\u00f3n Abierta (1978-1987), Herria 2000 Eliza eta Uztaro aldizkarietan parte hartu zuen. Udako Euskal Unibertsitateko Kazetaritzako sailburua izan zen hainbat urtetan, Euskaldunon Egunkaria egunkaria sortu zuen Egunkaria Sortzen ekimeneko sustatzailea ere bai.\nBeste irakasle batzuekin batera, 1992-2007 bitartean EHUtik kaleratua izan zen, haren kontratazio-sistema onartu ez eta derrigorrez funtzionario izan beharrean kontratu laborala eskatzeagatik. Hamabost urteko borroka egin ondoren lortu zuten gaur egun indarrean dagoen kontratu-mota hori. Bizitako esperientzia \"Historia de una pancarta\" (Pankarta baten istorioa, Arabera arg., Gasteiz 1999) liburuan jaso zuten.\nZalakain Egin egunkariko administrazio-kontseiluko kide izateagatik preso egon zen. 18/98 auzian epaitu eta zortzi urteko zigorra jarri zioten. Espetxean egon zen bitartean, Herria 2000 Eliza aldizkarian idatzi zituen \"Espetxeko Kronikak\". 2015eko irailaren 27an utzi zuten aske.\nJexux Mari Zalakain aske geratu zen espetxe-zigorra osorik bete ondoren. Kartzela-atarian itxaroten izan zituen berarekin batera zigortu zituzten Pablo Gorostiaga, Murga anaiak eta Jose Luis Elkoro.\nEnara Goikoetxea zinema-zuzendariak Jexuxmari Zalakainen esperientzia kontatu du Barrura begiratzeko leihoak film dokumentaleko atal batean."}
{"id": "372550", "revid": "448", "url": "https://eu.wikipedia.org/wiki?curid=372550", "title": "Luzaide (ibaia)", "text": ""}
{"id": "372551", "revid": "336", "url": "https://eu.wikipedia.org/wiki?curid=372551", "title": "Batez besteko heltze-aro", "text": "Enpresaren ekonomian, batez besteko heltze-aroa enpresa baten ustiapen zikloaren iraupena da, enpresak lehengai baten unitatea ekoizpen prozesuan baliatzen duenetik bezero batengandik produktu bukatu baten trukean egindako ordainketa jasotzen duenera arte luzatzen den denbora, alegia. Labur esanda, dirua-izakinak-ekoizpena-salmenta-kobratzea-dirua ziklo osoaren iraupena, jarduera ekonomikoan dirua inbertitzen denetik kobratzen denera arteko denbora alegia. Oro har, heltze-aroa ahalik eta laburren izatea komeni da, enpresak bere ustiapen zikloan inbertiturik dituen aktibo zirkulatzaileak ahalik eta txikienak izan eta horrela bere finantza beharrak murrizteko. Horrela, maniobra-fondoarekin lotura estua duen kontzeptua da: heltze-aroa luzea denean, heltze-aro osoko aktibo zirkulatzailea nolabait finantzatu beharreko maniobra-fondo handia beharko du enpresak.\nHeltze-aro ekonomikoa lau zikloen baturaz sortzen da: enpresa industrialen kasuan, biltegiko denbora, ekoizpen denbora, salmenta denbora eta kobratze-denbora gehituz kalkulatzen da; merkataritza-enpresen kasuan berriz, heltze-aroa salmenta-denborak eta kobratze-denborak osatzen dute. Heltze-aro finantzarioa kalkulatzeko berriz, hornitzaileei hornikuntzak ordaintzeko denbora kendu behar zaio heltze-aro ekonomikoari, lehengaiak eta enpresak darabiltzan beste izakinak enpresak jasotzen dituen unean hornitzaileei ordaintzen ez zaizkienean, beranduago baizik."}
{"id": "372552", "revid": "17", "url": "https://eu.wikipedia.org/wiki?curid=372552", "title": "Sexu harreman esporadiko", "text": ""}
{"id": "372553", "revid": "535", "url": "https://eu.wikipedia.org/wiki?curid=372553", "title": "Erriberako merkatua", "text": ""}
{"id": "372554", "revid": "512", "url": "https://eu.wikipedia.org/wiki?curid=372554", "title": "Afektibitate", "text": "Afektibitatea sentiberatasuna, maitasuna, amodioa, adiskidetasuna, filiazioa eta pareko emozioak biltzen dituen termino orokorra da.\nAfektibitatean gizakiak izaten dituen eta atseginak edo desatseginak izan daitezkeen afektu-egoera edo emozio guztiak biltzen dira.\nAfektibitatea gizakiak bere buruarenganako, inguru fisikoarekiko eta, batez ere, gizarte-inguruarekiko (hurbilen dituen pertsonenganako, bereziki) bizi eta adierazten dituen afektu-egoerak dira.\nZenbait teoriak, psikoanalisiak, afektibitatea eta nortasuna lotu egiten dituzte, baina beste zenbait ikertzailerentzat, afektibitatea ez da nortasun hori eratzeko funtsezko elementua bada ere.\nSpinozaren deskribapena.\nBaruch Spinozaren arabera, ekintza afektibo nagusiak hiru dira: zoriontasuna, tristura eta desira.\nHoriek alde fisikora murrizten saiatu zen, apetituaren mailan egon zitezen; hau da, kontzientzia inplikatuta ez dagoenean. Emozioak objetu baten ideia suposatzen dute; adibidez, maitasunak maitearen objetuaren ideia dakar berarekin.\nSpinozak tipologia honetan sailkatu zituen:\nEmozioak eta afektibitateak.\nNeurobiologian, emozioak eta horiei harremandutako erreakzioak gorputzarekin lotuta daude; aldiz, afektibitateak garunari elkarlotuta daude. Autore batzuk diote, emozioak prozesu indibidualak direla eta afektibitateak bi edo pertsona gehiago erlazionatzen dituen prozesua dela. Beste autore batzuk, Spinozak bezala, emozioak garunarekin lotzen dituzte eta afektibitateak gorputzari.\nEra berean, Antonio Damasiok zuhaitz moduko bat proposatzen du, non sentimenduetara eramaten gaituen mailak azaltzen diren:"}
{"id": "372555", "revid": "56334", "url": "https://eu.wikipedia.org/wiki?curid=372555", "title": "Zakil-moko", "text": "Zakil-moko, zakil-baba edo glandea zakilaren muturra da, zakilaren beste zatia baino zabalxeagoa izaten dena eta azal finagoa duena, mukosaren antzekoa. Anatomikoki homologoa da gizaki emeen klitoriaren glandearekin.\nNormalki zakil-mokoa moko-azalarekin osorik edo partzialki estalita dago, ez bada erdainkuntzarik egin. Moko-azala atzerantz eraman daiteke, edo zakil-mokoa baino aurrerago ere, eta erekzioa gertatzen denean, automatikoki atzera egin dezake."}
{"id": "372556", "revid": "1491", "url": "https://eu.wikipedia.org/wiki?curid=372556", "title": "Jesus Mari Zalakain", "text": ""}
{"id": "372559", "revid": "512", "url": "https://eu.wikipedia.org/wiki?curid=372559", "title": "Adolfo Arejita", "text": "Adolfo Arejita O\u00f1arte-Etxebarria (Bilbo, ) euskal hizkuntzalari eta da. 1980tik Deustuko Unibertsitatean dihardu irakasle lanean. Hori baino lehenago, 1977an, Labayru Ikastegiaren Euskal Hizkuntza Arloaren zuzendari hasi zen. Euskal testu zaharren azterketan aditua da, eta Pedro Antonio A\u00f1ibarro, Juan Mateo Zabala, Juan Antonio Mogel eta beste autore batzuen testu zaharrak aztertu eta argitaratu izan ditu. Euskal gramatikari buruzko lanak ere argitaratu ditu, bakarka edo elkarlanean."}
{"id": "372561", "revid": "1545", "url": "https://eu.wikipedia.org/wiki?curid=372561", "title": "EasyJet", "text": "easyJet Europan dagoen kostu baxuko hegaldi konpainia da. Bere egoitza nagusia Londresko Luton aireportuan dago, eta Euskal Herrian Bilboko aireportutik lan egiten du."}
{"id": "372563", "revid": "4380", "url": "https://eu.wikipedia.org/wiki?curid=372563", "title": "Easy Jet", "text": ""}
{"id": "372564", "revid": "9130891", "url": "https://eu.wikipedia.org/wiki?curid=372564", "title": "Air Berlin", "text": "Air Berlin Europan zegoen hegaldi konpainia zen. Bere egoitza nagusia Berlinen zegoen, eta Euskal Herrian Bilboko aireportutik lan egiten zuen."}
{"id": "372565", "revid": "77002", "url": "https://eu.wikipedia.org/wiki?curid=372565", "title": "Air Europa", "text": "Air Europa Europan dagoen hegaldi konpainia da. Bere egoitza nagusia Llucmajorren dauka, eta Euskal Herrian Bilboko aireportutik lan egiten du."}
{"id": "372566", "revid": "1545", "url": "https://eu.wikipedia.org/wiki?curid=372566", "title": "Brussels Airlines", "text": "Brussels Airlines Europan dagoen hegaldi konpainia da. Bere egoitza nagusia Bruselako aireportuan dauka, eta Euskal Herrian Bilboko aireportutik lan egiten du."}
{"id": "372567", "revid": "336", "url": "https://eu.wikipedia.org/wiki?curid=372567", "title": "Norwegian Air Shuttle", "text": "Norwegian Air Shuttle Europan dagoen hegaldi konpainia da. Bere egoitza nagusia Norvegiako B\u00e6rum hirian dauka, eta Euskal Herrian Bilboko aireportutik lan egiten du uda garaian.\nBaseak.\nAirelineak honako aireportuetan dauka basea:"}
{"id": "372569", "revid": "512", "url": "https://eu.wikipedia.org/wiki?curid=372569", "title": "Konstantino VIII.a", "text": "Konstantino VIII.a (, \"K\u014dnstantinos VIII\"; 960 \u2013 1028ko azaroaren 11) 1025\u20131028 urteetan Bizantziar Inperioko enperadorea izan zen.\n976an enperadore egin zuten bere anaia Basilio II.arekin batera, baina hari utzi zion agintzen hil zen arte. 1025. urtean, Basilio II.a hil eta enperadore bakar geratu zen Konstantino VIII.a. Haren gobernua ezin txarragoa izan zen: gorteko eunukoen eta administrazioko funtzionarioen esku utzi zuen aginpidea eta gehiegizko zergen bitartez inolako baliabiderik gabe utzi zituen lurjabe txikiak. Zoe haren bigarren alabaren eskutik etorri zen Bizantzioko inperioaren gainbehera."}
{"id": "372570", "revid": "1545", "url": "https://eu.wikipedia.org/wiki?curid=372570", "title": "Turkish Airlines", "text": "Turkish Airlines Turkian egoitza duen hegaldi konpainia da, zehazki Atat\u00fcrk nazioarteko aireportuan. Euskal Herrian Bilboko aireportutik lan egiten du."}
{"id": "372576", "revid": "535", "url": "https://eu.wikipedia.org/wiki?curid=372576", "title": "Norwegian Air Suttle", "text": ""}
{"id": "372577", "revid": "512", "url": "https://eu.wikipedia.org/wiki?curid=372577", "title": "Zoe Porfirogeneta", "text": "Zoe (, \"Z\u014d\u0113\"; 978aldean \u2013 1050eko ekaina), izengoitiz Porfirogeneta, 1028-1050 urteetan Bizantziar Inperioko enperatriza izan zen.\nKonstantino VIII.aren bigarren alaba zen. Aitak Erroman III.a Argirorekin ezkonarazi zuen. 1028an enperatriz izendatu zuten. Senarrak, ordea, gorroto zuen Zoe, eta hau Mikel IV.a Paflagoniarra hartu zuen amorantetzat. 1034an Mikelek Erroman hilarazi zuen eta, orduan, Mikel eta Zoe ezkondu ziren. Elkarrekin egon ziren aginpidean 1041 arte. Zoek senarrari gustu ematearren, haren iloba Mikel izendatu zuen enperadoregai.\nMikel IV.a hil zenean, honen ilobak, enperadore izateko nahiaz, monasterio batean sartu nahi izan zuen Zoe. 1042ko apirilaren 19an Konstantinoplako herria Mikel V.aren erabaki horren aurka matxinatu zen, eta Zoek bere ahizpa gaztea, Teodora, izendatu behar izan zuen enperadoregai. Bi ahizpen artean konponezinak sortu zirelarik, Zoe berriz ezkondu zen, Konstantino IX.a Monomakorekin, eta harekin egon zen aginpidean hil zen arte."}
{"id": "372578", "revid": "512", "url": "https://eu.wikipedia.org/wiki?curid=372578", "title": "Erroman III.a", "text": "Erroman III.a Argiro (, \"R\u014dmanos III Argyros\") (968 \u2013 1034ko apirilaren 11) 1028-1034 urteetan Bizantziar Inperioko enperadorea izan zen.\nKonstantino VIII.ak bere alaba Zoerekin ezkonarazi zuen eta hala, enperadore bihurtu zen. Esperientzia gutxikoa zen bai politikan bai gai militarretan eta garaitu egin zuten Sirian 1030. urtean. Biztanleak bere alde jartzen saiatu zen eta zergak murriztu zituen. Emazteak aginduta bihurtu zioten lepoa eta haren maitale zen Mikel izan zen hurrengo enperadorea."}
{"id": "372583", "revid": "6327", "url": "https://eu.wikipedia.org/wiki?curid=372583", "title": "Molotov-Ribbentrop Hitzarmena", "text": ""}
{"id": "372585", "revid": "1545", "url": "https://eu.wikipedia.org/wiki?curid=372585", "title": "Kirgizistango Sobietar Errepublika Sozialista", "text": ""}
{"id": "372589", "revid": "1545", "url": "https://eu.wikipedia.org/wiki?curid=372589", "title": "TAP Portugal", "text": "TAP Portugal Europan dagoen hegaldi konpainia da. Bere egoitza nagusia Lisboako aireportuan dauka, eta Euskal Herrian Bilboko aireportutik lan egiten du."}
{"id": "372594", "revid": "336", "url": "https://eu.wikipedia.org/wiki?curid=372594", "title": "SmartWings", "text": "SmartWings Europan dagoen hegaldi konpainia da. Bere egoitza nagusia V\u00e1clav Havel Praga aireportuan dauka, eta Euskal Herrian Bilboko aireportutik lan egiten du uda garaian."}
{"id": "372595", "revid": "336", "url": "https://eu.wikipedia.org/wiki?curid=372595", "title": "Orbest Orizonia Airlines", "text": "Orbest Orizonia Airlines Europan zegoen hegaldi konpainia izan zen. Bere egoitza nagusia Palma Mallorcakoan izan zuen, eta Euskal Herrian Bilboko eta Iru\u00f1eko aireportuetatik lan egin ohi zuen."}
{"id": "372596", "revid": "512", "url": "https://eu.wikipedia.org/wiki?curid=372596", "title": "Volotea", "text": "Volotea (IATA: V7, NAZE: VOE) Asturiasen egoitza nagusia duen Espainiako kostu baxuko airelinea bat da. Carlos Mu\u00f1oz eta L\u00e1zaro Roz enpresaburuek sortu zuten 2011n, aurretik Vueling airelinea sortu zuten sortzaile berak, eta 2012ko apirilaren 5ean hasi zituen operazioak. Euskal Herrian Bilboko eta Biarrizko aireportuetan operatzen du.\nVoloteak A kategoriako Hegazkin Operatzaileen Ziurtapena dauka, Espainiako Aire Segurtasuneko Estatu Agentziak (AESA) emana. Ziurtapen horrek bidaiariak, zamak eta posta garraiatzeko baimena ematen dio, 20tik gorako bidaiarientzako hegazkinetan.\n2017ko irailean 875 langile zituen.\nHistoria.\nKonpainia hiru arrisku kapital entitatek parte hartua da, horietatik bi europarrak eta hirugarrena, \"CCMP Capital\", Estatu Batuarra. Azken honen presidentea, Greg Brenneman, Volotearen presidente ere da, eta aurretik Continental Airlines airelinearen presidente ere izan zen. Konpainia 30 milioi euro baino gehiagoko kapitalarekin jaio zen.\nAirelinea zerbitzu ematen hasi aurreko hilabeteetan kontratazio prozesuen inguruan polemika sortu zen. Behin operazioak hasita, Voloteak 230 lanpostu zuzen sortu zituen, aire tripulazioa, lurreko eta administrazio pertsonala gehituta, 5.000 hautagaitza baino gehiago jaso zituela.\n2012an Europa mailan hazkuntza handieneko airelinea izan zen, hasierako bi hilabeteetan 72 ibilbide eskainita. Hori dela eta, hegazkin sektorearen inguruko anna.aero argitalpenak Volotea saritu zuen.\nAktibitatea hasi eta hilabete gutxira hegaldi batzuen ezeztapena gertatu zen, konpainiaren arabera udako sasoian aireportuen libre egoteko arazoak zirela medio.\n2017ko urriaren 19an administrazio kontseiluak egoitza soziala Bartzelonatik Asturiasko Printzerrira mugitzea erabaki zuen, non 2012tik operatzen duen eta garai hartan airelineak Espainian zuen aireportu base bakarra zegoen.\nFlota.\nVoloteak Boeing konpainiarekin hitzarmena du sinatuta, Boeing 717 hegazkinak alokatzeko. 2018ko ekainean Voloteako flota hurrengo hegazkinez osatuta dago:"}
{"id": "372598", "revid": "336", "url": "https://eu.wikipedia.org/wiki?curid=372598", "title": "Moko-azal", "text": "Moko-azala zakil-mokoa estaltzen duen larruazala eta mintza da, zakila lasai dagoenean. Zakila gogortuta eta zutik dagoenean, berriz, moko-azala atzera egin eta moko azala agerian uzten du."}
{"id": "372599", "revid": "448", "url": "https://eu.wikipedia.org/wiki?curid=372599", "title": "Armeniako Errepublika Menditsua", "text": ""}
{"id": "372601", "revid": "512", "url": "https://eu.wikipedia.org/wiki?curid=372601", "title": "Zakil-hari", "text": "Zakil-haria moko-azala eta zakil-mokoa lotzen dituen azal-tolesa da, moko-azala zakil-mokoaren gainetik ateratzen eta sartzen laguntzen duena."}
{"id": "372602", "revid": "105290", "url": "https://eu.wikipedia.org/wiki?curid=372602", "title": "Bizantziar arkitektura", "text": "Bizantziar arkitektura Bizantziar Inperioan garatu zen arkitektura da. Batez ere inperioko hiriburu Konstantinoplaan garatu zen, egungo Istanbulen (Turkian), eta ekialdeko Mediterraneoko lurretan hedatu zen: Grezia (Tesalonika, Mistra), Italia (Ravenna, Venezia), Sizilia (Monreale, Cefalu, Catania). Eragin handia ere izan zuen Mendebaldeko Europako arkitekturan (Akisgrango jauregia) eta Islam hasierakoan (Jerusalemeko Arrokaren Kupula).\nEraikin nagusia Hagia Sofia eliza da, Konstantinoplan, bizantziar estiloaren arketipoa eta gauzatze ospetsuena.\nArkitektura honen bereizgarri nagusia kupula da, adreiluzko petxina gainean eraikia. Kanpoaldea soilki zarpeatua dago, barnealdea ordea, kolore biziko mosaikoz eta haitzurdinezko marketeriaz apainduak.\nErlijio arkitektura.\nBizantzioko arkitektura besteetatik bereizten duten elementu nagusiak kupulak eta gangak dira. Espazio luzaranak estaltzeko kanoi ganga erabiltzen zen eta lau angeluko espazioak estaltzeko, berriz, kanoi ganga eta kupula. Estalki horiek erabiltzeak bi arazo handi ditu : alegia, batetik, eraikuntzaren oinaren espazio karratutik estalkien espazio biribilera nola igaro eta, bestetik, estalkiak kanporantz egiten duen indarrari, bultzadari, nola eutsi. Bizantzioko arkitekturak erromatarren garaiko zenbait eraikuntzatan (Karakalaren Termak) erabilitako konponbide bera erabili zuen lehenengo arazoa konpontzeko: petxinak eta kupulako eraztuna. Bultzadaren arazoa konpontzeko, berriz, material arinak erabiltzeaz gainera kupula txikiagoak jarri ziren kupula nagusiaren albo banatan eta horien alboetan are txikiago batzuk, kupula nagusiaren bultzada beste guztien artean banatzeko. Azkeneko kupula horiei hormek eusten zieten eta, behar izanez gero, hormabularrak edo ostikoak jartzen ziren kanpotik hormei eusteko. Hormek, gainera, puntu erdiko arkuak zituzten, horien bidez arkuen zutabe zilindrikoetan deskargatzeko bultzada.\nHagia Sofia.\nBizantzioko arkitekturak Justinianoren garaian (527-565 bitartean enperadore) iritsi zuen heldutasuna. Konstantinoplako Hagia Sofiaren eliza da haren erreinaldian egin zen arkitektura lan inportanteena. Antemio Tralleskoak asmatu zuen proiektua eta Isidoro Miletokoak burutu zituen eraikitze lanak. Hain zoragarria iruditu zitzaion jendeari eraikuntza ezen Jainkoak berak asmatu zuela eta Justiniano enperadoreari aingeru baten bidez jakinarazi ziola zabaldu baitzen. Ohiko basilika oinaren arabera egin zen eraikuntza, baina kupula handi batekin eta bultzada berdintzeko sistema batekin : luzera ardatzean jarritako bi kupula erdi, ardatz horri buruz diagonal jarritako bi nitxorekin. Zama banatzeko sistema hori zela-eta, ez zen zutaberik jarri beharrik izan basilikaren habearteak bereizteko. Erromatarren eta paleokristauen garaiko basiliketan, berriz, ezaugarri nagusietako bat zutabeak ziren.\nBarruan, 1.000 metro koadro baino gehiago dituen areto batean, nitxorik gahe, airean zintzilik dagoela ematen du kupulak (31 metroko diametroa). Zutabeak, eraikuntzaren euskarri nagusiak, harriz egin ziren, adreilu-morteroetan izaten diren uzkurtze eta zabaltze efektuak ez izateko. Zutabe nagusiek 44 metroko karratu bat eratzen zuten eta haien gainean lau arku handi eraiki ziren. Arku horien erpinen eta arkuak elkartzen dituzten petxinen gainean eraiki zen kupula nagusia, berrogei nerbiok ataldua barrutik eta beste hainbeste nerbio laburrek sendotua kanpotik ; nerbioetan tartekaturik leiho txiki batzuk egin ziren kupula argitzeko.\nKupulak kanporantz egiten duen indarrari eusteko bi kupula erdi egin ziren luzerako ardatzean. Kupula erdiek kupula nagusiaren diametro berdina dute eta, arestian esan den hezala, ardatzari buruz diagonal jarrita dauden bina nitxotan deskargatzen dute beren bultzada. Zehar ardatzean, berriz, iparraldeko eta hegoaldeko arkuen tinpano hormetan deskargatzen da bultzada, hormaotan zulatuta eta elkarren gainean jarrita dauden bi arku ilaren (sei arku txiki goikoan eta lau handi behekoan) arkuen zutabeen bitartez.\nEraikitze lanean arazo handiak sortu ziren eta sortu ahala konpondu behar izan zituzten arkitektoek. Lau arkuen bultzada zela-eta, eraiki ahala okertu zen eraikuntza, eta kupula egiten hastean hark estali beharreko espazioa uste baino gehiago zabaldu zela ohartu ziren. 558an kupula lurrera erori zen, lurrikara batzuen ondoren, eta berriro eraiki zuten 563an, aurrekoa baino bost metro altuago (65 metro). 975ean, lurrikara baten ondoren, mendebaleko kupula erdia lurreratu zen eta berriro eraiki behar izan zuten. Gero, atari handi bat erantsi zioten mendebalean, eta 10.000 metro koadrotik gora hartzeraino handitu zen azkenerako.\nTurkiarrek, gero, lau minarete gehitu zizkioten, eta itxura hori gorde du gaur egun arte.\nBizantzioko arkitekturaren xedea barne espazioak sortzea zen, eta Hagia Sofiako eraikitzaileek ere, joera horri jarraiki, barneari eman zioten lehentasuna, kanpoaldearen kaltean, Hagia Sofia kanpotik ez baita oso ikusgarria. Kupula, kupula erdi eta nitxoen arteko loturak espazioa horizontalean eta, areago oraindik, bertikalean luzatzen delako urtua ematen du. Kupula sail horri eusteko ez hormarik ez, itxuraz, zutaberik izateak areagotu egiten dute barrunbearen efektua. Zutabeak alboko habearteetatik ikusita baizik ez dira nabarmentzen, baina fustearen marmolezko azal polikromoa hondoko hormaren zokaloarekin nahasten eta berdintzen da.\nBarneko dekorazioaren eginkizuna espazioari handitasun efektua ematea zen. Lehenago esan den bezala, marmol kolore askotako azalek estaltzen zituzten zutabeak, pilareak eta horma zokaloak. Zorua, berriz, marmol gris ilunezkoa zen. Horma garaiak, gangen azpia eta kupulak, berriz, mosaikoz hornitu ziren : gurutzeak eta izarrak urrezko hondo batean. Kupula handiaren erdian, apaingarri gisa, mosaiko bat zegoen : gurutze handi bat zirkulu batean sartua. Gainerakoan, aldarearen eta koruaren artean, urrezko lanparak eta zilarrezko xaflak zeuden apaingarri gisa.\nDekorazioak sortzen zuen efektua argiak areagotzen zuen. Leihoak estrategikoki banatuak eta beira koloreztatuez estaliak zeuden. Argitasuna handituz-handituz zihoan alboko habearteetatik erdikora. Han,erdiko habeartean, kupula nagusiko leihoek eta alboetako tinpanoetakoek oso ondo argiztatzen zuten eraikuntzaren erdigunea.\nRavennako San Vitale.\nBizantzioko artea Ravennatik hasi zen zabaltzen Mendebaldeko Europan, Ravenna baitzen Bizantziok Italian zuen gotorleku nagusia. San Vitale 526-547 urte bitartean eraiki zen. Hagia Sofiaren garaikoa da, beraz, eta haren eraikuntza patroien arabera egina.\nHala ere, oinplano oktogonala du, eta Erromako Santa Konstantzaren eragina izango du segur aski, honek ere oin oktogonala baitu, baina handiagoa da eta espazio efektuan aberatsagoa. San Vitaleren barne espazioaren efektua bizantziar arkitekturaren patroiaren araberakoa da : horma oktogonal batek eusten dio erdiko kupulari, kupularen zama deskargatzen laguntzeko nitxo erdizirkularretan eraldatua ; nitxoak deanbulatorioan barruratzen dira eta horien bidez forma berri nahasi batean elkartzen dira erdiko gunea eta deanbulatorioa. Gangen zama deskargatzeko sistema horrek leiho handiak zabaltzeko aukera eman zuen, hala behealdean nola goialdean ; San Vitaleren barrualdea, beraz, oso ondo argiztatua dago.\nDekorazioari dagokionez, aipagarriak dira aldarearen alde banatako mosaikoak : batean Justiniano eta bestean Teodora irudikatzen dira, nor bere zerbitzariez inguraturik.\nVeneziako San Marko.\nBizantzioko arkitektura Italiako inperioaren bi gotorleku nagusietan errotu zen : Venezia eta Sizilia. Bi leku horietako eliza bizantziar gehienak ez dira oso aipagarriak, bat izan ezik : Veneziako San Marko basilika.\nBata bestearen gainean jarritako arkitektura molde ezberdinen konbinazioaren emaitza da San Marko : 1073an sagaratu zen, baina XVII. mendea arte iraun zuten eraikuntza lanek. Lauki batean sartuta dagoen gurutze grekoa du oina. Bost kupula ditu guztira, erdian bat eta gurutzearen beso bakoitzaren gainean beste bana. Kupula hauek ez daude danborren gainean jarriak ; horren ordez, erraboil itxurako zurezko oskolak ezarri zizkieten gainean, kobre urreztatuzko xaflez estali zituzten oskolok, eta lanterna bana ipini zieten gainean ; hori guztia kupulari handitasun itxura emateko eta urrutitik bistarazteko. Eta hala, San Markoko kupula urreztatuak erreferentzia puntu ezin hobeak izan ziren Veneziara hurbiltzen ziren itsasontzientzat. Monasterioetako bizantziar elizak ez bezala, barrualdea, mosaikoz apaindua, oso zabala da, ahalik eta eliztar kopuru handiena hartu ahal izateko.\nErrusiako bizantziar elizak ere zurezko egiturak dituzte kupuletan. Horien adibiderik ospetsuena Moskuko San Basilio katedrala da, Kremlinaren ondoan.\nBeste eraikinak.\nSan Vitale eta Hagia Sofiaren ondoren, Bizantzioko erlijio arkitekturak ez zuen haien adinako monumenturik eraiki. IX. eta XI. mendeen bitartean monasterioetan eraiki ziren elizak, aurrekoen handitasun irrika gabe, eta haiek baino txikiagoak, beraz.\nGarai hartako elizek greziar gurutzearen itxurako oina dute, nartexa alde batean eta absidea bestean. Erdiko kupula danbor zilindriko eta leihodun batek eutsita dago, elizako gainerako atalak baino jasoagoa.\nBizantzioko lehenengo elizak ez bezala, kanpotik erliebe koloretsuekin eta adreilua jartzeko moduarekin berarekin apainduta dago. Eraikuntza molde berri horren erakusgarri dira, adibidez, Hosios Loukasko monasterioko elizak eta Athos mendiko monasterioetakoak.\nDekorazioa.\nBizantziar elizen barruko mosaikoak eta pinturak ez ziren ez apaingarri hutsak ez helburu didaktiko hutsez eginak ere. Dekorazioak jainkoaren erreinuaren distira adierazi behar zuen, batetik, eta liturgia ospatzeko giro egokia eskaini, bestetik. Dekorazioak aparteko garrantzia zuen bizantziar arkitekturan, barrualdeak sortzeko asmatua baitzen. Mosaikoez, margoez eta gur egiteko gauzez betea zegoen barrualdea, eliztarren arreta haietara erakartzeko.\nBizantziar mosaikoetan eta pinturetan arketipoen arabera irudikatu zen gizakia. Proportzioak eta formak aldez aurretik erabakitzen ziren, arau finko batzuen arabera.\nMosaikoak eta ikonoak egiteko prozedurak, batetik, eta erabili beharreko kanonek, bestetik, zehaztasunez definitzen zuten margolanaren nolakotasuna, eta baziren gainera pintoreentzako gida bereziak. Gorputzak bederatzi bururen altuera izan behar zuen eta hirurena gorputz enborrak. Aurpegiak hiretan zatitua egon behar zuen, eta sudurraren luzera hartzen zen banakotzat. Irudiak, beraz, erabateko perfektotasuna adierazi behar zuen.\nOso margo distiratsuak erabili ziren. Mosaikoen koloreek ez dute errealitatea erakutsi nahi, begiralea hunkitu baizik. Ez dago itzalik, eta argi-itzalak arropa zimurren efektua egiteko eta gorputzei bolumena emateko erabiltzen dira, baina ez dute argiaren norabide bakarraren logika betetzen. Hondo urrezkoek irudiaren eta arkitekturaren arteko muga markatzen dute, eta argitasun gutxi dagoenean irudia nabarmentzen dute.\nElizako ikonografia Pantokratorraren edo Ama Birjinaren inguruan antolatzen zen. Kupulan edo absidearen sakongunean irudikatzen ziren hauek, absidean, Pantokratorraren aldamenean, aingeruak edo profetak irudikatzen ziren eta erdiko kupulako petxinetan berriz, lau ebanjelariak.\nErlijio gaiak ez ezik gai profanoak ere irudikatu ziren, San Vitaleko mosaikoetan, adibidez. Gai horiek, eta orobat landare edo lerro hutsezko dekorazio geometrikoa, ikonoklasten aroan zabaldu ziren batez ere."}
{"id": "372603", "revid": "201", "url": "https://eu.wikipedia.org/wiki?curid=372603", "title": "Arkitektura bizantziar", "text": ""}
{"id": "372604", "revid": "201", "url": "https://eu.wikipedia.org/wiki?curid=372604", "title": "Arkitektura bizantziarra", "text": ""}
{"id": "372608", "revid": "56334", "url": "https://eu.wikipedia.org/wiki?curid=372608", "title": "Srinivasa Aiyangar Ramanujan", "text": "Sriniv\u0101sa Aiyang\u0101r R\u0101m\u0101nujan, tamileraz : \u0bb8\u0bcd\u0bb0\u0bc0\u0ba9\u0bbf\u0bb5\u0bbe\u0bb8 \u0b90\u0baf\u0b99\u0bcd\u0b95\u0bbe\u0bb0\u0bcd \u0bb0\u0bbe\u0bae\u0bbe\u0ba9\u0bc1\u0b9c\u0ba9\u0bcd, (Erode, 1887ko abenduaren 22a - Kumbakonam, 1920ko apirilaren 26a) indiar matematikari oso enigmatiko bat izan zen. Zenbaki-teoriaren alorrean eragin handiko lana egin zuen. Ramanujan jakinduria handiko matematikaria izan zen, baina ezagutza gehiena irakaslerik gabe lortu zuenez gero, zenbait gaitan ezjakina zen, eta beste batzuei buruz inork baino gehiago zekien. Familia apalekoa izanik, zazpi urte zituela beka bati esker eskola publikora joan ahal izan zen. Bere eskolako ikaskideei formula matematikoak eta \u03c0 zenbakiaren zifrak errezitatzen zizkien.\nHamabi urterekin trigonometria ongi bazekien, eta hamabostekin frogarik gabeko 6.000 teorema zituen liburu bat maileguz utzi zioten. Hori zen matematikaren gainean zeukan oinarrizko prestakuntza. 1903 eta 1907 urteetan unibertsitateko azterketetan huts egin zuen, \"jolas\" matematikotan baino ez baitzen aritzen.\n1912. urtean, lortutako emaitzak hiru matematikari ospetsuri komunikatzera bultzatu zioten. Horietako bik ez zioten erantzun, baina Cambridgeko Godfrey Harold Hardy-k bai. Hardy eskutitza botatzeko zorian egon zen, baina eskutitza jaso zuen gau hartan, bere lagun John Edensor Littlewood-ekin eseri zen eta Ramanujanen 120 formulak eta teoremak deszifratzen saiatu ziren. Ordu batzuk geroago, jenio baten lanaren aurrean zirela uste zuten. Hardyk bere balioztapen-eskala bazuen: 100, Ramanujan jenio matematikoak; 80, David Hilbert-ek; 30, Littlewoodek; eta 25, berak. Ramanujanen hainbat formulak Hardy gainditu zuten, baina idatzi zuen... \"nahitaezko da egia izatea, bestela, inork ez zuen izango irudimen nahikorik asmatzeko\". 1914an, Hardyk gonbidatua, Ramanujan Ingalaterrara joan zen, eta elkarrekin hasi ziren lanean. 1918an, Ramanujan onartu zuten Londoneko Royal Society-n eta Trinity College-n, ohore hori lortzen zuen lehenengo Indiarra izanez. Osasunez oso ahula, bi urte geroago hil zen.\nHardyk Ramanujani buruz hauxe idatzi zuen:\nRamanujanen lan nagusiak haren \"koadernoetan\" daude, nomenklatura eta notazio berezian berak idatzita, frogarik gabe; eta horrek deszifratze eta eraikitze lan zaila eragin du, oraindik bukatu gabea. \u03c0 zenbakiak liluratuta, algoritmo indartsu batzuk garatu zituen hura kalkulatzeko.\nRamanujan lan egin zuen, batez ere, zenbakien teoria analitikoan eta famatu egin zen hainbat formula batukariengatik; esaterako, \u03c0 gisako konstanteei eta logaritmo naturalen oinarriari dagozkionak, hala nola, zenbaki lehenei eta Godfrey Harold Hardy-rekin batera lortutako parte osoko funtzioari ere.\nBiografia.\nSrinivasa Aiyangar Ramanujan 1887an Madrasetik gertu jaiotako matematikari indiarra izan zen, Indiak Ingalaterrarekiko independentzia lortzeko borrokan ziharduenean. Eskolaz aldatu zen behin baino gehiagotan, eta puntu batean Madrasen (Chennai, gaur egun), India hegoaldean, egon zen. Ez zitzaion gustatzen hara joatea, eta ahal zuen neurrian joatea saihesten zuen, harik eta familiak egunero polizia bat kontratatu zuen arte joaten zela ziurtatzeko. Hasiera batean ez zituen emaitzarik onenak lortu, baina hau aldatu egin zen Kangayanera aldatu zenean, non barrutiko onena zen, eta gero goi mailako bigarren hezkuntzan sartu zen, non, lehen aldiz, matematika formalarekin topo egin zuen.\n11 urte zituenetik matematikarekiko interes handia agertzen hasi zen, unibertsitateko ikasleengandik ikasiz eta liburu aurreratuen gaiak menderatuz. Eskolan emaitza akademiko bikainak lortzeaz gain, oso teorema interesgarriak aurkitu eta berraurkitu zituen, horien artean, Eulerren formula; eta 16 urterekin, Carren izeneko liburu batek asmamena piztu zuen Ramanujanen. Liburu honek ia demostraziorik gabeko 6.000 teorema baino gehiago zituen, Ramanujanek berreraiki zituenak. Harrezkero, matematikako hainbat gai landu zituen bere kabuz, eta Government Arts Collegerako beka bat lortu zuen, hurrengo urtean matematikarekin zuen obsesio handiagatik galdu zuena; ia ezinezkoa zirudien berarentzat beste zerbaitetan aritzea. Beste saiakera batzuk egin zituen unibertsitate-ikasketak egiteko, baina gauzak ez ziren bere alde eman, eta unibertsitatea utzi eta matematikan modu independentean aritu zen, muturreko pobrezian eroriz.\n1909an ezkondu zen 10 urteko Srimathi Janakirekin, unibertsitateko ikasleen tutore bihurtu zen eta etxeetan tinbre joka ibiltzen zen lan bila, ezagutu zuen arte, Indiako Matematika Elkartearen (SMI) sortzaileetako bat, eta berari bidali zizkion koadernoak. Ramanujanen jakinduria aitortu zuen, eta bere ezagun batzuei gomendatu zien. Hala, bere aurkezpen-gutuna k, Indiako Matematika Elkartearen idazkariak, eman zuen. Ez zuen Ramanujanen talentuan sinesten, eta uste zuen lana ez zela berea, baina harekin hitz egin ondoren konbentzitu egin zen eta laguntza finantzarioa eman zion ikerketarekin jarraitzeko. Horren zati bat Indiako Matematika Elkarteko egunkarian argitaratu zen. Rao txundituta geratu zen, besteak beste, serie dibergenteekin egindako lanaz hitz egiten entzun zuenean. Orain arte, gai hori ez zegoen inongo liburu edo artikulu akademikotan.\n1912 inguruan, Raoren laguntzarekin, lana lortu zuen Madraseko portuan, kontabilitate-buruaren agindupean. Hark ere haurtzaroa pobrezian bizi izan zuen, matematikan maisutasuna zuen eta berarekin geratu zen ikasten aritu ondoren, eta Indiako Matematika Elkarteko egunkarian artikulu pare bat argitaratu zituen Ramanujanen emaitza batzuekin. C. L. T. Griffith ingelesak, Madras-eko Ingeniaritza Eskolako irakasleak, Ramanujanen matematikarako habilezia ikusi zuenean, Micaiah John Muller Hill-i, ko matematika irakasleari, idatzi zion bere emaitzak Bernoulliren zenbakiei buruz bidaliz. Honek erantzun zuen ez zituela lanaren zati batzuk ulertzen, eta urrats asko ez zeudela behar bezala justifikatuta, hau da, gaztearen heziketa matematiko faltagatik. Serie infinituei buruzko liburu bat gomendatu zuen eta bere artikuluak argitara zitezen aholkatu zion. Portuko intelektualek asko estimatzen zuten pertsona bihurtu zenez, Ramanujanek lortu zuen Britainiar Inperioko Meteorologia Behatokietako Zuzendari Nagusiak Madraseko Unibertsitatearekin esku hartzea 2 urterako beka bat emateko, eta berriz ere matematikako ikasketa independenteak egin zituen.\n1913an, Narayanaren laguntzarekin, Ramanujanek bere formula eta teoremetako 120 zituen gutun bat bidali zien Cambridgeko Unibertsitateko hiru irakasleri, eta horien artean Godfrey Harold Hardy zegoen, bera izan baitzen hura aztertzea erabaki zuen bakarra, eta John Edensor Littlewood bere laguntzailearekin egin zuen. Azkar konturatu ziren mirari bat aurkitu zutela, eta idatzi zuten beren formuletako batzuk beste matematikari batzuek argitaratuak zituztela, beste batzuk berak frogatu ahal izan zituela zailtasunez, eta beste batzuk garaituak izan zirela, baina hain harrigarriak zirenez, egiazkoak izan behar zuten, inork ezin baitzuen imajinaziorik izan haiek asmatzeko. Oso modu positiboan erantzun zuten eta teorema batzuen frogapena eskatu zuten, batez ere zenbaki lehenen banaketari buruzkoa. Erantzuna jaso zutenean, bigarren Newton bat aurkitu zutela uste zuten, edo, Littlewooden arabera, gutxienez Jacobi bat.\nHardyk eta Littlewoodek ahaleginak egin zituzten Ramanujan beraiekin Cambridgen lan egitera ekartzeko eta bere trebetasun ikaragarria mendebaldeko ezagutzarekin aberasteko, bazirudien isolatuta zegoela. Narayanaren laguntzarekin errealitate bihurtzea lortu zuten 1914an, bere familia Indian ekonomikoki mantentzeko aukera emanez eta bere ikerketan lan eginez diruagatik kezkatu gabe. Ramanujanen azkartasunaz konbentzituta ez bazeuden ere, bere koadernoa hasierako gutuneko 120 formulak baino askoz gehiago ikusi ondoren konbentzitu ziren, eta nahiz eta batzuk okerrak izan eta beste batzuk argitaratuak izan, ezin uka zitekeen lana harrigarria zela. Matematika modu sekuentzialean irakasten saiatu ziren, ez baitzuen Carren liburua argitaratu ondoren emandako garapen matematikoaren berri, baina matematika ulertzeko zuen modua guztiz intuitiboa eta tradizionalarekiko desberdina zen; horregatik, bere frogapenetako bat jarraitzea oso zaila izan zitekeen, eta ez zuten arrakasta handirik izan.\n1914an, Littlewood lehen mundu gerran parte hartzera joan zen, Hardy Ramanujanekin bakarrik utziz. Egunero ikusten ziren eta lan asko argitaratu zituzten elkarrekin, horien artean 1915ean \"\" izeneko artikulua, zeinaren bidez Cambridgeko Unibertsitateko graduatu titulua eman zioten eta funtzio horren hazkundea aztertzeko modu berri bat proposatzen zuen \u03c3(n) = n-ren zatitzaile kopurua. ko kide izendatu zuten 1917an, eta Royal Societyko eta Trinity Collegeko Fellow 1918an.\nOro har, oso osasun txarra izan zuen bere bizitzan, baztanga hartu zuen 2 urte zituela, eta hilabete batzuk igaro ondoren, mediku batek doako ebakuntza egiteko eskaintza egin zion, ez baitzuen dirurik, eta ebakuntza berak arazoak eragin zizkion aurrerago. Hesteetako infekzio bat hartu zuen Indian, eta, mundu-gerran Ingalaterran barazki-faltak eta bere begetarianismoak eragindako bitamina-urritasunaz gain, tuberkulosi sendaezina zuen. Bere azken urte gehienak ospitalean eman zituen, baina etengabe matematika egiten zuen Hardyren konpainian. 1919an Madrasera itzuli zen klima lehorrago baten bila, Ingalaterrako klimak bere tuberkulosia baino ez baitzuen okertzen. Ahalik eta tratamendu medikorik onena eman zioten, eta etxe on bat, bere gainerako egunak igarotzeko, 1920ko apirilean hil zen arte.\nRamanujanek aurkikuntza eta ekarpen garrantzitsuak egin zituen matematikaren hainbat arlotan, batez ere zenbakien teorian. Nahiz eta formula batzuk okerrak izan, beste batzuk oso baliagarriak eta garrantzitsuak izan ziren zenbait arazori aurre egiteko ikuspegi desberdinak garatzeko, eta haien aurkikuntzetako batzuek zientziaren beste arlo batzuetan dituzte aplikazioak, fisikan adibidez. Delignek 1974an berretsi zuen aieru bat egin zuen, usteak frogatzean. Beraz, azken horrek Fields domina irabazi zuen, eta Madras-eko unibertsitateko matematika sailak izena du orain, bere omenez. Istorio inspiratzailea, dudarik gabe.\nTeoremak eta aurkikuntzak.\nHona hemen Ramanujanen aurkikuntza batzuk, eta XX mendearen hasieran Hardyrekin elkarlanean lortutako emaitzak:\nAurrerapen eta aurkikuntza nabarmenak egin ditu arlo hauetan:\nRamanujanen aierua eta haren garrantzia.\n\"Ramanujanen aierua\" deitzen diren adierazpen ugari dauden arren, badago bat, batez ere, ondorengo lanak eragin dituena. Ramanujanen aieru hori Tau funtzioaren koefizienteen dimentsioei buruzko baieztapen bat da, forma modularren teorian erpin tipikoa. Eta, azkenik, Weil-en aieruaren frogaren ondorioz, prozedura korapilatsu baten bidez, frogatu da.\nFormulak.\nBeste askoren artean, Ramanujanek formula hauek ekarri ditu:\nArtelan matematiko mota bat da, non serie matematiko infinitu bat eta frakzio jarraitu bat elkartzen diren, bi konstante matematiko ospetsuen arteko erlazio bat emateko.\nBeste bigarren formula bat 1910an aurkitu zuena da, geroago, 1985ean Jonathan-ek eta Peter Borwein-ek frogatu zutena:\nOso eraginkorra da, iterazio bakoitzean, 8 hamartar ematen duelako.\nRamanujan zenbakia.\nHardy-Ramanujan zenbakia zenbaki arrunt bat da, bi modu ezberdinetan bi kuboren batura gisa adieraz daitekeena. Hardyk anekdota hau azaltzen du:\nIzan ere, formula_3.\n- Propietate hori daukaten beste zenbaki batzuk ere aurkitu zituen Bernard Fr\u00e9nicle de Bessy (1602-1675) matematikari frantsesak:\n- Bi modu ezberdinetan bi laugarren potentzien batura gisa deskonposa daitekeen zenbakirik txikiena 635.318.657 da, eta Euler-ek (1707-1763) aurkitu zuen:\nN-garren Taxicab zenbakia, Ta(\"n\") edo Taxicab(\"n\") adierazita, \"n\" modu desberdinetan, eragigaien ordena aldaketak kontuan hartu gabe, bi kubo positibo ez nuluen batura gisa adieraz daitekeen zenbakirik txikienari deritzogu. Horrela, Ta(1) = 2 = 1\u00b3 + 1\u00b3, Ta(2) = 1729 y Ta(3) = 87539319. Taxicab-aren aldaera cabtaxi-a da (cabtaxi zenbakia zenbaki osorik txikiena da, \"n\" eratara (terminoen ordena, gutxi gorabehera) bi kubo positiboren, nuluren edo negatiboren batura bezala definitzen dena)."}
{"id": "372609", "revid": "3460126", "url": "https://eu.wikipedia.org/wiki?curid=372609", "title": "San saru", "text": ""}
{"id": "372611", "revid": "12788", "url": "https://eu.wikipedia.org/wiki?curid=372611", "title": "Erroman III.a Argiro", "text": ""}
{"id": "372612", "revid": "448", "url": "https://eu.wikipedia.org/wiki?curid=372612", "title": "Mikel IV.a", "text": "Mikel IV.a Paflagoniarra (, \"Mikha\u0113l ho Paphlag\u014dn\"; 1010 \u2013 Konstantinopla, 1041eko abenduaren 10a) 1034-1041 urteetan Bizantziar Inperioko enperadorea izan zen.\nZoe Porfirogeneta enperatrizaren ganberazaina eta maitalea zen. 1034an Erroman III.a Argiro enperadorea Zoek pozoiturik hil zen. Mikel alargunarekin ezkondu eta tronura iritsi zen. Hala ere, Mikel izaera ahulekoa eta epileptikoa zenez gero, Konstantino VIII.arekin eta Erroman III.arekin Lehen Ministro izana zen Joan Eunukoa anaiaren esku utzi zuen aginpidea.\nJoanek armadan eta finantza sisteman egin zituen erreformek Bizantziar Inperioaren susperraldia ekarri zuten, etsaien erasoaldiei aurre eginez. Inperioaren ekialdeko mugan, setio luze baten ostean, Edesa hiria askatua izan zen. Mendebaldean, berriz, Jurgi Maniakesek 1037 eta 1040 bitartean egin zituen kanpainetan, musulmanak ia erabat egotziak izan ziren Siziliatik. Baina Italiako normandiarrren aurkako espedizioak porrot egin zuen eta, 1041ean Maniakesek alde egin ondoren, Siziliako konkista gehienak galdu ziren. Iparraldean serbiarren 1040ko matxinadak arrakasta izan zuen baina, enperadoreak berak gidatutako kanpaina bati esker, Trazia eta Mazedoniako hiriak mehatxatzen zituen bulgariarren eta Balkanetako eslaviarren errebolta, zapaldua izan zen (1041)."}
{"id": "372626", "revid": "336", "url": "https://eu.wikipedia.org/wiki?curid=372626", "title": "Georgiako Sobietar Errepublika Sozialista", "text": "Georgiako Sobietar Errepublika Sozialista (georgieraz: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e1\u10d0\u10d1\u10ed\u10dd\u10d7\u10d0 \u10e1\u10dd\u10ea\u10d8\u10d0\u10da\u10d8\u10e1\u10e2\u10e3\u10e0\u10d8 \u10e0\u10d4\u10e1\u10de\u10e3\u10d1\u10da\u10d8\u10d9\u10d0, \"sakartvelos sabch'ota socialist'uri resp'ublik'a\"; errusieraz: \u0413\u0440\u0443\u0437\u0438\u043d\u0441\u043a\u0430\u044f \u0421\u043e\u0432\u0435\u0442\u0441\u043a\u0430\u044f \u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430, \"Gruzinskaya Sovetskaya Sotsialisticheskaya Respublika\"), edo Georgiako SES Sobietar Batasuna osatzen zuten errepubliketako bat izan zen.\nEgungo Georgiako Errepublikan zegoen, 1810ean Errusiar Inperioak konkistaturiko errepublika autonomoa ordezkatu zuen eta 1991n independentzia lortu zuen.\n1922. urteko martxoaren 12tik errepublika Transkaukasiako Sobietar Errepublika Sozialista Federatiboaren parte zen (Armeniako Sobietar Errepublika Sozialistarekin eta Azerbaijango Sobietar Errepublika Sozialistarekin batera), harik eta 1936. urteko abenduaren 5ean Transkaukasiako errepublika desegin zuten arte. Une horretatik aurrera, abenduaren 30etik aurrera zehazki, Sobietar Batasuna osatzen zuten errepubliketariko bat izan zen. Hiriburua Tbilisi zuen."}
{"id": "372627", "revid": "1545", "url": "https://eu.wikipedia.org/wiki?curid=372627", "title": "Transkaukasiako Sobietar Errepublika Sozialista Federatiboa", "text": ""}
{"id": "372628", "revid": "336", "url": "https://eu.wikipedia.org/wiki?curid=372628", "title": "Transkaukasia", "text": "Transkaukasia edo Hegoaldeko Kaukasia Kaukasia Handiaren eta Kaukasia Txikiaren arteko eskualde menditsua da. Politikoki Armenia, Georgia eta Azerbaijan estatuak eta eztabaidaturiko Abkhazia, Hego Osetia eta Karabakh Garaia ditu barnean. Historian zehar eskualdea bitan izan da batua:\nEuskarazko izena errusierazko \"zakavkazie\" hitzetik eratorria da, \"Kaukasoz haraindiko eskualdea\" esan nahi duena (erromatar transalpinoarekin gertatu zen moduan)"}
{"id": "372629", "revid": "336", "url": "https://eu.wikipedia.org/wiki?curid=372629", "title": "Abkhaziako Sobietar Errepublika Sozialista", "text": "Abkhaziako Sobietar Errepublika Sozialista (errusieraz: \u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430 \u0410\u0431\u0445\u0430\u0437\u0438\u044f), edo Abkhaziako SES Sobietar Batasuna osatzen zuten behin-behineko errepubliketako bat izan zen.\nEgungo Abkhazian zegoen 1921 eta 1931 artean. 1931n Georgiako Sobietar Errepublika Sozialistaren barnean zegoen Abkhaziako Sobietar Errepublika Sozialista Autonomo bilakatu zen."}
{"id": "372630", "revid": "336", "url": "https://eu.wikipedia.org/wiki?curid=372630", "title": "Bukharako Sobietar Herri Errepublika", "text": "Bukharako Sobietar Herri Errepublika (uzbekeraz: \"Buxoro Xalq Sho'ro Jumhuriyati\"; errusieraz: \u0411\u0443\u0445\u0430\u0440\u0441\u043a\u0430\u044f \u041d\u0430\u0440\u043e\u0434\u043d\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430, \"Bukharskaya Narodnaya Sovetskaya Respublika\") Sobietar Batasuna osatzen zuten behin-behineko errepubliketako bat izan zen. 1920an Bukharako Emirerria ordezkatu zuen Urriko Iraultza eta gero. 1924an Bukharako Sobietar Errepublika Sozialista (errusieraz: \u0411\u0443\u0445\u0430\u0440\u0441\u043a\u0430\u044f \u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430) bihurtu zen. Urtebete geroago desegin eta Uzbekistango Sobietar Errepublika Sozialista eta Turkmenistango Sobietar Errepublika Sozialistaren artean zatitu zuten."}
{"id": "372631", "revid": "1545", "url": "https://eu.wikipedia.org/wiki?curid=372631", "title": "Bukharako Sobietar Errepublika Sozialista", "text": ""}
{"id": "372632", "revid": "1545", "url": "https://eu.wikipedia.org/wiki?curid=372632", "title": "Bukharako Sobietar Errepublika Popularra", "text": ""}
{"id": "372633", "revid": "336", "url": "https://eu.wikipedia.org/wiki?curid=372633", "title": "Khwarezmgo Sobietar Herri Errepublika", "text": "Khwarezmgo Sobietar Herri Errepublika (uzbekeraz: \"Xorazm Xalq Sho'ro Jumhuriyati\"; errusieraz: \u0425\u043e\u0440\u0435\u0437\u043c\u0441\u043a\u0430\u044f \u041d\u0430\u0440\u043e\u0434\u043d\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430, \"Khorezmskaya Narodnaya Sovetskaya Respublika\") Sobietar Batasuna osatzen zuten behin-behineko errepubliketako bat izan zen. 1920an Khivako khanerria ordezkatu zuen Urriko Iraultza eta gero. 1923an Khwarezmgo Sobietar Errepublika Sozialista (errusieraz: \u0425\u043e\u0440\u0435\u0437\u043c\u0441\u043a\u0430\u044f \u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430, \"Khorezmskaya Sotsialisticheskaya Sovetskaya Respublika\") bihurtu zen. Bi urte geroago desegin eta Uzbekistango Sobietar Errepublika Sozialista eta Turkmenistango Sobietar Errepublika Sozialistaren artean zatitu zuten."}
{"id": "372634", "revid": "1545", "url": "https://eu.wikipedia.org/wiki?curid=372634", "title": "Khwarezmgo Sobietar Errepublika Sozialista", "text": ""}
{"id": "372635", "revid": "1545", "url": "https://eu.wikipedia.org/wiki?curid=372635", "title": "Korasmiako Sobietar Herri Errepublika", "text": ""}
{"id": "372636", "revid": "1545", "url": "https://eu.wikipedia.org/wiki?curid=372636", "title": "Korasmiako Sobietar Errepublika Sozialista", "text": ""}
{"id": "372640", "revid": "12788", "url": "https://eu.wikipedia.org/wiki?curid=372640", "title": "Henrike I.a Guisakoa", "text": ""}
{"id": "372642", "revid": "201", "url": "https://eu.wikipedia.org/wiki?curid=372642", "title": "San Basilio Katedrala", "text": ""}
{"id": "372643", "revid": "69477", "url": "https://eu.wikipedia.org/wiki?curid=372643", "title": "Athos mendi", "text": ""}
{"id": "372645", "revid": "58701", "url": "https://eu.wikipedia.org/wiki?curid=372645", "title": "Bizantziar artea", "text": "Bizantziar artea Bizantziar Inperioan garatu zen artea, eta era zabalago batean, inperio honen oinordekoena. Horrela, eta nahiz eta inperioa Erromaren gainbeherarekin hasi eta Konstantinoplaren hartzearekin 1453an amaitu, Europa Ekialdeko estatu ortodoxoek, eta hein batean Mediterraneo ekialdeko estatu musulmanek, inperioaren kultura eta artea gorde zuten mendeetan zehar.\nArtea eta arkitektura.\nBizantziar arkitekturako arlo jorratuena erlijiozkoa zen, hau da, elizak eta monasterioak. Bizantziar elizen barruko mosaikoak eta pinturak ez ziren ez apaingarri hutsak ez helburu didaktiko hutsez eginak ere. Dekorazioak jainkoaren erreinuaren distira adierazi behar zuen, batetik, eta liturgia ospatzeko giro egokia eskaini, bestetik. Dekorazioak aparteko garrantzia zuen bizantziar arkitekturan, barrualdeak sortzeko asmatua baitzen. Mosaikoez, margoez eta gur egiteko gauzez betea zegoen barrualdea, eliztarren arreta haietara erakartzeko.\nBizantziar mosaikoetan eta pinturetan arketipoen arabera irudikatu zen gizakia. Proportzioak eta formak aldez aurretik erabakitzen ziren, arau finko batzuen arabera.\nMosaikoak eta ikonoak egiteko prozedurak, batetik, eta erabili beharreko kanonek, bestetik, zehaztasunez definitzen zuten margolanaren nolakotasuna, eta baziren gainera pintoreentzako gida bereziak. Gorputzak bederatzi bururen altuera izan behar zuen eta hirurena gorputz enborrak. Aurpegiak hiretan zatitua egon behar zuen, eta sudurraren luzera hartzen zen banakotzat. Irudiak, beraz, erabateko perfektutasuna adierazi behar zuen.\nOso margo distiratsuak erabili ziren. Mosaikoen koloreek ez dute errealitatea erakutsi nahi, begiralea hunkitu baizik. Ez dago itzalik, eta argi-itzalak arropa zimurren efektua egiteko eta gorputzei bolumena emateko erabiltzen dira, baina ez dute argiaren norabide bakarraren logika betetzen. Hondo urrezkoek irudiaren eta arkitekturaren arteko muga markatzen dute, eta argitasun gutxi dagoenean irudia nabarmentzen dute.\nElizako ikonografia Pantokratorraren edo Ama Birjinaren inguruan antolatzen zen. Kupulan edo absidearen sakongunean irudikatzen ziren hauek, absidean, Pantokratorraren aldamenean, aingeruak edo profetak irudikatzen ziren eta erdiko kupulako petxinetan berriz, lau ebanjelariak.\nErlijio gaiak ez ezik gai profanoak ere irudikatu ziren, San Vitaleko mosaikoetan, adibidez. Gai horiek, eta orobat landare edo lerro hutsezko dekorazio geometrikoa, ikonoklasten aroan zabaldu ziren batez ere.\nMosaikoa.\nMosaiko bizantziarra mosaiko erromatarraren bilakaeraren ondorio da. Erromatarrek hasieran zoruak apaintzeko erabili zituzten mosaikoak, eta gero, I. mendetik aurrera, baita hormak apaintzeko ere. Bizantziarrek ere hormak eta zoruak, biak apaindu zituzten mosaikoz, baina bigarrenetatik apenas gorde den aztarnarik. Gorde diren horien artean aipagarrienak Konstantinoplako Jauregi Handikoak dira ; geometria eta ehiza, eta mitologia gaiak irudikatzen dituzte, eta Afrika Erromatarrean IV. mendean egin ziren mosaikoen antzekoak dira.\nHormetako mosaiko bizantziarra originala izan zen gaietan nahiz koloreak eta formak tratatzeko moduan. Hala ere, ez estiloan ez gaietan ere ez zen aldaketa handirik izan mendeetan zehar. X. mendea baino lehenago egindakoetatik ez dira asko gorde. Horien artean aipagarrienak Ravennako San Vitalekoak dira. Hagia Sofiakoak eta Veneziako San Marko basilikakoak X. mendeaz gerokoak dira, Siziliako eliza batzuetakoak bezala. Paleologoen dinastia bitartean (1261- 1453) mosaikoen arteak halako berpizte bat izan zuen Konstantinopla eta Tesalonikako elizetan eta Athos mendiko, Bulgaria eta Serbiako monasterioetan. Gai gehiago landu ziren, irudiak adierazkorragoak bilakatu ziren eta elementuez inguratu ziren, paisaia baten barruan irudikatutako eszena bat bezala itxuratuz mosaikoa.\nFreskoak.\nArrazoi ekonomikoak zirela medio freskoek mosaikoen lekua hartu zuten pixkana-pixkana. Mosaikoak garestiak ziren eta denbora asko behar zen haiek egiteko. Freskoak, berriz, azkarrago egiten ziren eta eremu handi eta zabalagoak hartzen zituzten.\nHasieran sinbolo hutsez egin ziren, mosaikoak bezala, haina hormak zabalera handiagoa hartu ahala gertaerak kontatzeko erabili ziren. Pintura eskola desberdinak izan ziren, zein bere estiloarekin.\nIkonoak.\nIkonoa euskarri eramangarrian egindako erlijio pintura da. Bizantzioko artearen ezaugarri berezia dira, eta pintura helenistikoan eta erromatarrean eta Egipto greziarren eta erromatarren mende egon zen garaiko momien erretratuetan ditu erroak. Ikonoak igeltsuzko geruza mehe batez eta batzuetan lihozko oihal batez estalitako zurezko oholetan eginak daude. Marrazkia zizel txiki batez egiten da, eta tenpera edo argizarizko margo opakoez estaltzen da gero.\nIkono batzuek urrezko, zilarrezko eta esmaltezko apaingarriak zituzten. Ikonoen estiloaren bilakaera horma margoenarena parekoa izan zen, baina horietan ez bezala ikonoetan gai bakarra landu zen : Kristoren irudia eta Ama Birjina Haurrarekin.\nGur egiteko objektuak zirenez, arau zorrotzak bete behar zituzten formaz. Ikonoak, beraz, ez dira egilearen asmamen artistikoa agerrarazten duten objektuak, eskulangintzako piezak baizik, trebetasun handiz eginak.\nIkonoen pintura erlijio ortodoxoarekin batera zabaldu zen Balkanetan eta Errusian. Azken herrialde horretan bizi-bizirik iraun zuen ikonoak egiteko antzeak, baita Bizantzioko inperioa desagertu ondoren ere.\nEztabaida ikonoklasta.\n726an Leon III.a enperadoreak erlijio irudien gurtza debekatu zuen, eta irudi guztiak suntsitzeko agindu. Ediktu harekin hasi zen aro ikonoklasta erlijio irudien aurkakoen eta aldekoen artean. Eztabaida gogorra izan zen, mende luze iraun zuen, eta elkarren aurkako bi taldetan banarazi zuen gizartea. Batetik ikonoklastak zeuden, alegia, nobleak eta goi mailako elizgizonak, enperadorearen gidaritzapean ; Bibliaren erlijio irudien debekuaren interpretazio hertsia egiten zuten, horrek guztiak idolatria ekarriko zuelakoan. Ikur abstraktuetara eta animalia eta landare formetara murriztu nahi zuten erlijio artea. Haien aurkariak, berriz, fraideen gidaritzapean zeuden, eta erlijio irudien aldekoak zirren. Indar handia izan zuten inperioaren sartaldean, eta hori zela-eta enperadorean ediktuak apenas izan zuen eraginik han. Liskar hura, teologia eztabaidak gorabehera, enperadorearen eta Elizaren arteko borrokaren isla zen, aginpidea nork bereganatuko. Liskarrak, azkenean, eliza bereiztea eragin zuen : sartaldeko eliza edo erromatarra, batetik, eta sortaldekoa edo ortodoxoa, bestetik. Konstantino V.a enperadorean garaian bere gorenean zegoen liskarra. Era guztietako erlijio irudiak suntsitu ziren, ikonoak erre, igeltsuz estali ziren mosaikoak, hormetako freskoak suntsitu, eta Kristoren irudien ordez loreenak edo enperadoreenak jarri ziren leku askotan.\nLiskarra inperio osora hedatu izan balitz, desagertu egingo zen bizantziar artea, baina, batetik, inperioaren sartaldean irudiak osorik iraun izanak eta, bestetik, ikonoklastek borroka galtzeak (843an), berehala suspertu zuten erlijiozko dekorazio artea."}
{"id": "372647", "revid": "15795", "url": "https://eu.wikipedia.org/wiki?curid=372647", "title": "Arte bizantziar", "text": ""}
{"id": "372648", "revid": "15795", "url": "https://eu.wikipedia.org/wiki?curid=372648", "title": "Arte bizantziarra", "text": ""}
{"id": "372649", "revid": "6327", "url": "https://eu.wikipedia.org/wiki?curid=372649", "title": "Epiroko Despotatua", "text": ""}
{"id": "372650", "revid": "6327", "url": "https://eu.wikipedia.org/wiki?curid=372650", "title": "Epiroko printzerria", "text": ""}
{"id": "372651", "revid": "6327", "url": "https://eu.wikipedia.org/wiki?curid=372651", "title": "Artako despoterria", "text": ""}
{"id": "372654", "revid": "102118", "url": "https://eu.wikipedia.org/wiki?curid=372654", "title": "Donatella Versace", "text": "Donatella Versace (Reggio di Calabria, Italia, 1955eko maiatzaren 2a - ) moda diseinatzaile italiarra da, Gianni Versaceren arreba.\nBiografia.\nDonatella Versace Reggio di Calabrian jaio zen, Italian, 1955eko maiatzaren 2an. Aita goi mailako finantzaria zen eta ahizpa zaharrago bat, Tina, hil egin zitzaion 12 urte besterik ez zituenean.\n70eko hamarkada erdian, Donatellak anaia zaharragoa zen Giovanniren (\"Gianni\") pausoak jarraitzea erabaki zuen. Hasieran harentzako Harreman Publikoko arloa eramatea pentsatu zuen, baina baliagarriagoa izango zen musa eta kritiko paperean. Horrela murgildu zen Donatella modaren munduan.\nHurrengo hamarkadan, 80koan, Giannik hari dedikaturiko lurrina atera zuen eta zigilu propioa ere ireki zuen, \"Versus\", \"Versace\"ren lerro ospetsua izaten jarraitzen duena.\n1997ko uztaileko Gianniren hilketa baino lehen, Donatella eta Santo Versacek bigarren mailako lanak besterik ez zituzten egiten, baina Gianni hil zenean, Donatella eta Santok hartu zuten anaiaren negozioen ardura. Gaur Donatellak diseinatzen du eta Santo, berriz, finantzaz arduratzen da. \"Versace\" firmak urte zailak izan zituen, modak norabide zurrunagoa hartu zuelako, baina bizirautea lortu zuten eta berriro oso estimatua den zigilua da. Donatellak \"H&amp;M\" etxearekin ere elkarlana egin du, bilduma merkea ateraz, 80 eta 90eko \"Versace\"ren bertsio berria eginez.\n2005ean, Madonna aukeratu zuen firmaren bozeramale izateko eta 5 milioi dolarretako akordioa egin zuten.\n2007ko udaberriko bilduma Benedikto XVI.a aitasantuaren idazkari pribatua den Georg G\u00e4nswein dotorearen irudian oinarritu zuen, \"Bel Giorgio\" deitua eta \"Vanity Fair\" aldizkariaren esanetan, \"Monse\u00f1or George Clooney\".\nDonatella Versacek musika eta ikuskizuneko espurruko emakume esanguratsu askoren soinekoak diseinatu ditu, Britney Spears, Christina Aguilera, Beyonc\u00e9, Angelina Jolie, Cher, Janet Jackson, Madonna, Kylie Minogue eta Lady Gaga beste askoren artean.\nOso beltzarana eta ile horia den irudi bereziko emakumea, prentsa arrosan agertzen da maiz. Donatella eta bere senar ohia den Paul Beck modeloak bi seme-alaba dituzte: Allegra (1986) - honek jaso zuen osaba Gianniren jabetzaren erdia - eta Daniel (1991). Dirua erruz izan badute ere, gauzak ez dira errazak izan Versace familian:"}
{"id": "372656", "revid": "1545", "url": "https://eu.wikipedia.org/wiki?curid=372656", "title": "Ilkhanerri", "text": ""}
{"id": "372657", "revid": "1545", "url": "https://eu.wikipedia.org/wiki?curid=372657", "title": "Kamako Bulgaria", "text": ""}
{"id": "372658", "revid": "1545", "url": "https://eu.wikipedia.org/wiki?curid=372658", "title": "Mikolaiveko oblasta", "text": ""}
{"id": "372665", "revid": "1545", "url": "https://eu.wikipedia.org/wiki?curid=372665", "title": "Egiptoko Kedivatoa", "text": ""}
{"id": "372667", "revid": "1545", "url": "https://eu.wikipedia.org/wiki?curid=372667", "title": "R\u00fbmeko Sultanerria", "text": ""}
{"id": "372668", "revid": "201", "url": "https://eu.wikipedia.org/wiki?curid=372668", "title": "Ikonokasia", "text": ""}
{"id": "372669", "revid": "1982", "url": "https://eu.wikipedia.org/wiki?curid=372669", "title": "Berpizkundeko humanismoa", "text": ""}
{"id": "372670", "revid": "201", "url": "https://eu.wikipedia.org/wiki?curid=372670", "title": "Abstraktu", "text": ""}
{"id": "372674", "revid": "49431", "url": "https://eu.wikipedia.org/wiki?curid=372674", "title": "Eugenio Etxebeste", "text": "Eugenio Etxebeste Arizkuren, Antxon ezizenez ere ezaguna (Donostia, 1951ko martxoaren 9a - ) ETA kide ohia da.\nDatu biografikoak.\nAmaren aldetik, Baglietto familia eibartar-italiarreko kidea da.\nEnpresa-teknikari ikasketak burutu zituen.\nEntomologia zalea, 1973 urtean argitaraturiko \"Euskalerriko tximeletak\" karta-jokoaren sortzailea izan zen.\nETAren baitan.\n1975 urtean Ipar Euskal Herrian errefuxiatu zen eta Bereziak taldeko buru izan zen. ETA politiko-militarretik ETA militarrerako bidea egin zuen. 1984 urtean Frantziako poliziak atxilotu eta Santo Domingora deportatu zuten eta handik Ekuadorrera 1986 urtean. 1980ko hamarkadan espainiar gobernuaren eta ETAren arteko Aljerko negoziaketetan parte hartze zuzena izan zuen. 1997 urtean Espainiara ekarri eta kartzelatua izan zen. 2004 urtean aske utzi zuten."}
{"id": "372677", "revid": "3276", "url": "https://eu.wikipedia.org/wiki?curid=372677", "title": "Kaiarriba Bandera", "text": ""}
{"id": "372678", "revid": "336", "url": "https://eu.wikipedia.org/wiki?curid=372678", "title": "Kaiarriba bandera", "text": ""}
{"id": "372708", "revid": "201", "url": "https://eu.wikipedia.org/wiki?curid=372708", "title": "Damaskoko meskita nagusia", "text": ""}
{"id": "372709", "revid": "201", "url": "https://eu.wikipedia.org/wiki?curid=372709", "title": "Damaskoko Meskita Handia", "text": ""}
{"id": "372710", "revid": "109565", "url": "https://eu.wikipedia.org/wiki?curid=372710", "title": "Islamiar arkitektura", "text": "Islamiar arkitektura edo arkitektura islamikoa Islamaren kultura duten edo izan dutenen arkitektura da, erlijio honen sorreratik gaur arte, batez ere Al-Andalus eta India arteko eskualdeetan garatu dena. Horrela, arkitektura mota honen eraikinak Espainian, Afrikaren iparraldean, Ekialde Hurbilean, Iranen, Indian eta Txinan aurkitzen dira.\nArkitektura honen eraikin nagusiak meskita, jauregia, hilobia eta gotorlekuak dira, nahiz eta beste hainbat tipo garatu, hala nola, bainutegi publikoak, iturriak eta etxebizitzak.\nArkitektura-kultura honen elementu nagusiak zutabea, arkua eta kupula dira, hiru elementu hauen konbinaziotik lortzen baitu bere originaltasuna. Jatorria persiar arkitekturan, batez ere Partiakoan, duela esan ohi da, nahiz eta inguruko kulturetako eragin ugari izan, adibidez bizantziar arkitekturak eragindakoa.\nHistoria.\nIslamaren zabalkundearen garaiko arteak kristau eta bizantziar estiloak hartu zituen bere baitan -forma helenistikoen eta erromatarren isla-, eta baita Pertsiako tradizio artistikoak ere. Islamaren aurreko Arabiak ez zien ezer berezirik utzi hurrengo belaunaldiei, idazkera apaingarria izan ezik.\nArabiarrak herri nomadak zirenez gero, ez zuten monumenturik eraikitzen. Mahomet profeta hil eta hurrengo mendean, edozein leku izan zitekeen islamiarren otoitz gune, berdin zion eliza kristaua izan, musulmanek otoitzerako hartua, edo lauki formako soro bat, harresi batez mugatua. Baina VII. mende bukaeratik aurrera, islamiar buruzagiek, erabat erroturik zeudelarik beren mendean hartutako lurraldeetan ordurako, meskita eta jauregi handiak eraikitzen hasi ziren, beren boterearen adierazgarri, beren eraikuntza berriak islamaren aurreko eraikuntza guztien gainetik nabarmentzea nahi baitzuten, bai tamainaz bai distiraz.\nEsan liteke arkitektura musulmana Sirian sortu zela omeiarren garaian eta joera elkarren oso desberdinak bildu zituen, bizantziarra, pertsiarra eta egiptoarra esaterako. Arkitektura horrek ez zuen simetriarik ia, aurretik proiektu bat egin gabe eraikitzen zirela lanak dirudi. Bestalde, musulmanen eraikuntzek ez zioten berrikuntzarik ekarri arkitekturari, eta eraikuntza horietan apaingarriak dira osagai nagusiak, eraikuntzen barrualdekoak batez ere. Eraikuntzetako beste osagai aipagarrietako bat kupulak dira, ekialdeko musulman arkitekturan erabiliak gehienbat. Ferra arkua, erdi puntuko arkua, arku zorrotza, etab. erabiltzen ziren, baina Al-Andalusen ferra arku bisigodoa erabili zen gehiena.\nMeskitak.\nArkitektura eraikin nagusiak erlijiozkoak ziren, meskitak, hilobiak eta madrasak, hain zuzen ere. Baina meskita zen eraikuntza guztien artean nagusia.\nSeljuktarrak islamiar munduko herri nagusi bihurtu zirenean meskita eredu berri bat osatu zuten ; garai berri horren adibide da Ispahango meskita (XI. mendea). XV. mendean, ordea, Tabrizeko Meskita Urdinarekin, eredu berri bat sortu zen, zabalkunde handia izan zuena. Patiorik gabeko meskitak ziren, erdian areto zabal bat eta estalki gisa kupula handi bat zutenak. Garai hartan minareteak gero eta garaiagoak eraikitzen zituzten: oinarria oktogonala zuten, eta zilindro ikusgarri bat izaten zen dorrea. Otomandar turkiarrek, Konstantinopla mendean hartu ondoren, Hagia Sofia tenplu kristaua meskita bihurtu zuten eta harekin eredu berri bat sortu zuten, bizantziar tenpluaren tankerakoa. Eredu horren adibide dira Istanbuleko Suleiman Handiaren Meskita (XVI. mendea) eta Meskita Urdina (XVII. mende hasiera).\nJerusalemgo Arrokaren Kupularen meskita handia (692an amaitua) izan zen musulmanen lehenengo eraikuntza handia. Deanbulatorioaren gainean du kupula. Hormak eta arkuak mosaikoz apaindurik daude goitik-behera, landare gaiez eta ordu arte ohikoak ez ziren beste zenbait osagaiez ere: bitxiak eta koroak, iraniar jatorrizko teilatu hegalak, zuhaitz handiak.\nDamaskoko Meskita Handia 706-715 urteetan eraiki zen gutxi gora-behera, omeiarren garaian alegia. Meskita hori ereduzko meskita gisa har daiteke. Antzinako erromatar santutegi baten gainean eraiki zen. Hauek dira meskita horren atal nagusiak : arkupez inguratutako patioa (sala), erdian iturri bat duena, otoitz aretora (harani) sartu aurretik fededunak garbi daitezen ; santutegia (mihrab) otoitz aretoan dago, kanpoko harresira erantsia ; eta dorrea edo minaretea, patioko harresian, Mekarantz begira. Hormak Bizantzioko mosaiko beiratu ederrez daude apainduak. Gaur egun arte iritsi diren mosaiko horietako zatiak paisaia eta arkitektura ikuspegiak dira, inguruan apaindura ugariak dituztenak urrearen gainean eginak.\nSamarrako Meskita Handia da lehenengo kalifen arkitektura lan aipagarrietako bat (848-852), munduko meskita handienetako bat tamainaz ; 38.000 m\u00b2-ko eremua du. Eremu horren ia erdia 464 zutabek eutsitako zurezko teilatu batek estaltzen zuen. Teilatua eta antzina hormak apaintzen zituzten mosaikoak desagertu egin dira ia erabat. Minaretea da eraikuntza horren ezaugarri nagusia. Eskailera kiribil batek inguratzen du minarete, eta horretatik igotzen da tontorreko plataformara ; egitura horrek antzinako Mesopotamiako ziguratak ekartzen ditu gogora.\nKordobako Meskita hartu behar da eredutzat Samarrako Meskita Handia nolakoa zen irudikatzeko (786an eraikitzen hasia). Kordobako meskitak, 1236an hiria konkistatu ondoren gurtza kristaura egokitu bazen ere, egitura islamiarra du oinarri-oinarrian. Jatorrizko oina Samarrakoaren antzekoa zuen. Eraiki eta berrogeita hamar urtera handitu egin zuten meskita, eta arkuak erantsi zitzaizkion ; 961-965 bitartean arkupea zabaldu zen berriz ere, eta zortzi habearte erantsi zitzaizkion handik hogei urtera. Eranskin ugari horien bidez, ikus daiteke argi eta garbi antzinako meskitak zenbateraino ziren malguak, eraikuntza laukoiztu baitzitekeen oinarrizko eredutik baztertu gabe. Sarreran zutabe sail bat ikusten da ; arku behereenak ferra arkuak dira, zutabe apal eta mehetatik sortuak. Zutabe horiek arkuez gainera harrizko habeak eusten dituzte, eta horiek bigarren arku ilara bati eusten diote.\nMadrasak.\nMadrasak ikasteko guneak ziren (Korana ikasteko guneak, batez ere) eta meskitari erantsita egoten ziren ; liburutegiak, irakurketa aretoak, gelak eta zenbaitetan ikasleentzat logelak ere izaten zituzten. Lehenengo madrasak XI. mendean eraiki ziren, eta meskitako patioaren ondo-ondoan egoten ziren. Madrasa nagusietako bat Hasan sultanaren Kairokoa da, seljuktarren garaikoa.\nJauregiak.\nJauregiak kalifen edo emirren bizilekua ziren, eta ez zegoen jauregi eredu jakinik.\nOro har, lorategi eta iturri ugari izaten zituzten. Aipatzekoa da Granadako Alhambra Jauregia, estilo guztiz moriskoan eraikia. Hura izan zen Behe Erdi Aroan Iberiar Penintsulan eraiki zen azken gotorleku musulmana. Jauregiko alderdi aberatsena, Lehoien Patioa eta haren inguruko pabiloiak, 1354-1391 bitartean eraiki ziren. Zutabeak fin-finak dira eta oso forma berezietako arku goratuak eusten dituzte ; hain dira bereziak arkuetako formak, eta hain daude era berezian elkarri loturik, ezen amaraun bat osatzen dutela esan daitekeen. Jauregiaren barrualdeko geletan ere apaindura edenak eta landuak daude igeltsuaren gainean, simetria eta erritmo handikoak.\nHilobiak, bainutegiak eta beste.\nHilobiak Ekialdean eraiki ziren batez ere. Askotan, meskitekin batera eraikitzen ziren ; lauki formakoak izaten ziren, kupula batez amaituak. Era horretakoa da Samarkandako Tamerlanen Hilobia (XV. mende hasiera).\nBestalde, bainutegiak eraikuntza publikoak ziren ; Bagdaden esate baterako, bi nola bat bainutegi zeuden, eta Kordoban bostehun inguru.\nHirietan ohikoak ziren, bestalde, ostatuak, karabanetan batetik bestera joan-etorrian ibiltzen zirenentzat eraikiak. Oina lauki-zuzena zuten, eta patio baten inguruan eraikiak egoten ziren ; beheko solairuan gordelekua zuten, eta goiko solairuetan logelak."}
{"id": "372711", "revid": "69477", "url": "https://eu.wikipedia.org/wiki?curid=372711", "title": "Arkitektura islamiar", "text": ""}
{"id": "372712", "revid": "69477", "url": "https://eu.wikipedia.org/wiki?curid=372712", "title": "Arkitektura islamiarra", "text": ""}
{"id": "372713", "revid": "69477", "url": "https://eu.wikipedia.org/wiki?curid=372713", "title": "Arkitektura islamdarra", "text": ""}
{"id": "372714", "revid": "69477", "url": "https://eu.wikipedia.org/wiki?curid=372714", "title": "Arkitektura islamdar", "text": ""}
{"id": "372716", "revid": "69477", "url": "https://eu.wikipedia.org/wiki?curid=372716", "title": "Arkitektura islamiko", "text": ""}
{"id": "372717", "revid": "69477", "url": "https://eu.wikipedia.org/wiki?curid=372717", "title": "Arkitektura islamikoa", "text": ""}
{"id": "372725", "revid": "1545", "url": "https://eu.wikipedia.org/wiki?curid=372725", "title": "Schengen (herria)", "text": ""}
{"id": "372726", "revid": "1545", "url": "https://eu.wikipedia.org/wiki?curid=372726", "title": "Schengeneko Hitzarmena", "text": ""}
{"id": "372733", "revid": "1545", "url": "https://eu.wikipedia.org/wiki?curid=372733", "title": "Solanum nigrum", "text": ""}
{"id": "372734", "revid": "1545", "url": "https://eu.wikipedia.org/wiki?curid=372734", "title": "Solanazeo", "text": ""}
{"id": "372735", "revid": "2048", "url": "https://eu.wikipedia.org/wiki?curid=372735", "title": "Xiberta", "text": "Xiberta Angeluko (Lapurdi) iparraldean dagoen auzo bat da, Xibertako basoa, Aturri ibaiaren eta Bizkaiko golkoko kostaldearen artean hedatzen da.\n2020ko uztailaren 30.ean sute batek baso erdia erre zuen, 165 hektarea. Bertan kokatuta zegoen Izadi Naturaguneko eraikina guztiz kiskalita geratu zen. Claude Olive Angeluko alkateak handik astebetera jakinarazi zuen Xibertako basoa berriz oihaneztatzeko plana garatu nahi zuela baina zuhaitz mota desberdinak landatuz, kualitatiboki aldatu nahi zuela, segurtasun arauak eta egoera klimatikoa kontuan hartuz.\nLeku izen hau antzinako \"Gibraltar\" toponimotik eratorritakoa dela planteatu izan da (Xibaltar(re)). Izen honekin Xibertako aintzira eta inguruko golf zelaia, auzoa eta Xibertako basoa ere izendatzen dira. Aintzira horretan bertan Izadia Parke Ekologikoa dago.\n1977an, auzo honetan dagoen Xiberta hotelean egin ziren euskal alderdi abertzaleen arteko Xibertako elkarrizketak.\nIzadia parke ekologikoa.\nAturri ibaiaren bokalean, Izadia parke ekologikoak kostaldeko hezeguneen biodibertsitatea erakusten du. 14 hektareako parke eder honetan, 1,7 kilometroko aurkikuntza-bidexka batean ibil daiteke, ekosistemen, faunaren eta floraren arteko oreka eta harremanak ulertzeko. Parkearen sarrerako eraikinean itsasertzaren funtzionamendu ekologikoa erakusten duen eszenografia ludiko eta pedagogikoa bisita daiteke.\n2020ko uztailaren 30eko suteak erabat suntsitu zuen Izadia parke ekologikoa."}
{"id": "372736", "revid": "90523", "url": "https://eu.wikipedia.org/wiki?curid=372736", "title": "Errege-opil", "text": "Errege-opila tradizio kristauko herrialde zenbaitetan urtarrilaren 6an Epifania edo Errege Eguna ospatzeko prestatu eta jaten den opil gozoa da, eraztun edo koroa itxurakoa, brioxa-oreaz egina, fruitu melatuekin apaindua eta batzuetan esne-gain, krema edo trufaz barrubetea.\nOhikoa da barruan sartzea kutun moduko objektu txiki bat (zeramikazko edo plastikozko panpinak) eta baba bat, normalean. Garai batean baba aurkitzen zuena egun horretako errege izendatzen zen. Gaur egun, tradizio berriaren arabera, ohikoa da kutuna aurkitzen duena errege izendatzea eta baba aurkitzen duenari opila ordainaraztea.\nOhiko osagaiak hauek dira: indar-irina, gurina, esnea, azukrea, legamia, arrautzak, gatza. Nahieran: laranja eta limoi azala, likoreren bat, kanela, laranja-lorearen ura, mazapana. Apaintzeko: fruitu melatuak, almendrak, pinaziak, azukrea.\nIzena.\nPortugalen, Bolo Rei; Espainian, oro har, rosc\u00f3n de reyes eta rosco de reyes; Katalunian, tortell de reis; Galizian, Rosc\u00f3n de Reis. Frantzian, berriz, hegoaldean, G\u00e2teau des rois, Couronne des rois, Royaume des rois eta Coque des rois (okzitanieraz: reialme, reiaume, corona, tort\u00e8l dels reis) izenekin ezaguna da eta errege-opilaren berdin-berdina, baina iparraldean eta Belgikan Galette des Rois izenekoa jaten da, itxura eta elaborazio desberdinekoa: hostorezko opil bat da, frangipanez (almendra-kremaz), kremaz edo txokolatez betea. Amerikako herrialde batzuetan ere jaten da, batez ere Mexikon (rosca de reyes) eta Estatu Batuetako Luisianan (King\u2019s cake).\nHistoria.\nErrege-opilaren jatorria erromatarren Saturnalia festekin lotuta dagoela dirudi, baina beste batzuen iritziz Abenduko koroarekin lotzen dute. Festa horiek Saturno jainkoaren omenez egiten ziren, erromatarrek ospa zezaten egunak luzatzen hastea, neguko solstizioa atzean utzita. Egun haietan opil biribil batzuk prestatzen zituzten, piku, datil eta eztiz hornituak. Jada III. mendean bazen barrenean baba lehor bat sartzeko ohitura, eta aurkitzen zuena errege izendatzen zuten aurrez ezarritako denbora epe baterako.\nJulio Caro Barojak El Carnaval liburuan dioenez, antzinako bi testigantza daude Errege-opilari edo Fabaren Erregeari buruz. Bata Nafarroako Erresumakoa da, bertan 1361ean tradizioa baitzegoen opilean baba aurkitzen zuena \u201cFabaren Errege\u201d izendatzeko; bestea Ben Quzman poeta andalus\u00edk emana da, Cancionero lanean antzeko tradizio bat deskribatzen baitu, urte berriko opil batena, barrenean txanpon bat zuena. Bi tradizio horiek mendetan gorde dira."}
{"id": "372737", "revid": "17", "url": "https://eu.wikipedia.org/wiki?curid=372737", "title": "Errege opil", "text": ""}
{"id": "372738", "revid": "105290", "url": "https://eu.wikipedia.org/wiki?curid=372738", "title": "Umbriel (satelitea)", "text": "Umbriel, edo Urano III, Urano planetaren satelite naturaletariko bat da.\nAurkikuntza.\nWilliam Lassellek aurkitu zuen 1851ko urriaren 24an, Ariel satelitearekin batera. Bi satelite horiek aurkitu baino lehen, Uranoko bi satelite baino ez ziren ezagutzen: Titania eta Oberon.\nIzendapena.\nAlexander Poperen \"Ile-xerlo lapurtua\" (\"The Rape of the Lock\") poemaren espiritu baten izenaz bataiatua izan zen."}
{"id": "372739", "revid": "1545", "url": "https://eu.wikipedia.org/wiki?curid=372739", "title": "Umbriel", "text": ""}
{"id": "372740", "revid": "1545", "url": "https://eu.wikipedia.org/wiki?curid=372740", "title": "Titania (satelitea)", "text": ""}
{"id": "372741", "revid": "336", "url": "https://eu.wikipedia.org/wiki?curid=372741", "title": "Nereida (satelitea)", "text": "Nereida (grezieraz: \"\u039d\u03b7\u03c1\u03b7\u0390\u03b4\u03b1\") Neptunoren satelite bat da. 340 Km diametroa du. Gerard Kuiperrek aurkitu zuenean, Neptunoren azken satelitea zela uste zuten baina gero Psamata aurkitu eta postua kendu zion. Azalean metanoa du.\nAurkikuntza eta izendapena.\nNereida 1949ko maiatzaren 1ean aurkitu zuen Gerard P. Kuiperrek McDonald behatokiko 82 hazbeteko teleskopioarekin hartutako plaka fotografikoetan. Bere aurkikuntzaren berri eman zuenean proposatu zuen izena. Nereiden izena darama, greziar mitologiako itsas ninfak eta Neptuno jainkoaren menpekoak. \"Voyager 2\" iritsi aurretik aurkitu zen Neptunoren bigarren ilargia eta azkena izan zen."}
{"id": "372743", "revid": "17", "url": "https://eu.wikipedia.org/wiki?curid=372743", "title": "Borobila eta puntua", "text": ""}
{"id": "372749", "revid": "336", "url": "https://eu.wikipedia.org/wiki?curid=372749", "title": "Mikel Albizu Iriarte", "text": ""}
{"id": "372750", "revid": "336", "url": "https://eu.wikipedia.org/wiki?curid=372750", "title": "Jose Luis Alvarez Enparanza", "text": ""}
{"id": "372751", "revid": "336", "url": "https://eu.wikipedia.org/wiki?curid=372751", "title": "Jos\u00e9 Miguel Be\u00f1ar\u00e1n", "text": ""}
{"id": "372753", "revid": "336", "url": "https://eu.wikipedia.org/wiki?curid=372753", "title": "Domingo Iturbe Abasolo", "text": ""}
{"id": "372762", "revid": "201", "url": "https://eu.wikipedia.org/wiki?curid=372762", "title": "Mogol", "text": ""}
{"id": "372763", "revid": "42829", "url": "https://eu.wikipedia.org/wiki?curid=372763", "title": "Islamdar arte", "text": "Islamdar artea edo arte islamikoa Islamaren kultura duten edo izan dutenen artea da, erlijio honen sorreratik gaur arte, batez ere Al-Andalus eta India arteko eskualdeetan garatu dena.\nArte islamiarraren eremua izugarri zabala da, eta lurralde hauek hartzen ditu: Afrikaren iparraldea, Egipto, Palestina, Siria, Turkia, Arabia, Irak, Pertsia, India eta Txina. Horiez gainera aipatzekoak dira arte mudejarra Espainian (Errekonkistaren ondoren) eta Siziliako printze normandiarren artea, berez islamiar artea izan gabe ere, arte horren eragina oinarrizkoa duena.\nZabalkundea.\nIslama bizkor hedatu zen bai Ekialde Hurbilera baita Afrikako iparraldera ere. Kristautasunak hiru mendetan baino lurralde zabalagoa eta jarraitzaile gehiago bereganatu zituen islamak ehun bat urtetan. Musulmanek beren mendeko herrietan ez zituzten herritarrak beren erlijioa hartzera behartzen: bestela baizik, \u00abLiburuko\u00bb (Biblia) beste bi herrien sinesteak -kristau eta juduenak- errespetatzen zituzten. Hori horrela izanik ere, VII. mendearen erdialdeaz geroztik, gero eta jende gehiago bihurtu zen islam erlijiora.\nArte musulmanak bateratu zituen, batetik, elkarren oso desberdinak ziren herri menderatuak (Espainia edo Asia, adibidez), eta, bestetik, bertako ohiturei buruz independente zen sinesmen sistema, bizitzeko modua, politika eta gizarte ideologia berri bat. Sintesi hori da, hain zuzen, arte musulmanaren bereizgarria, alegia, hainbat eskualdeetako arteak, korne errolata r-helenistikoarekin bateraturik ez zeudenak, bateratzea. Omeiar eta abbastar kalifek lekuan lekuko artistei eskatzen zizkieten arte lanak, eta artistek betidanik ezagutzen zituzten osagaiak erabiltzen jarraitu zuten.\nHorrek azaltzen du zergatik ez zen ia tekniken eta lanbideen antolakuntzan aldaketarik izan, eta, hortaz, islamak mendean hartu aurreko arteek ehun urtez bizirik iraun zuten, eta ez zen arte musulmanaren hatsik soinatu.\nKoranak zehatz-mehatz gaitzesten zuen gizakia irudietan adieraztea, eta hori delaeta arte musulmanak oso gutxi landu zituen bai eskultura bai pintura. Hala ere, zientzia eta literatura liburuak miniatura ederrez apaintzen zituzten. Eskultura, bestalde, etxeko gauzak apaintzeko erabiltzen zen bakarrik ; bada, ordea, eskultura gaien adibideren bat edo beste, Lehoien Patioko lehoiak (Grananda) adibidez. Arkitektura izan zen, hortaz, arte islamiarraren adierazpen nagusia .\nArkitektura.\nIslamaren zabalkundearen garaiko arteak kristau eta bizantziar estiloak hartu zituen bere baitan -forma helenistikoen eta erromatarren isla-, eta baita Pertsiako tradizio artistikoak ere. Islamaren aurreko Arabiak ez zien ezer berezirik utzi hurrengo belaunaldiei, idazkera apaingarria izan ezik.\nArkitektura honen eraikin nagusiak meskita, jauregia, hilobia eta gotorlekuak dira, nahiz eta beste hainbat tipo garatu, hala nola, bainutegi publikoak, iturriak eta etxebizitzak. Arkitektura-kultura honen elementu nagusiak zutabea, arkua eta kupula dira, hiru elementu hauen konbinaziotik lortzen baitu bere originaltasuna. Jatorria persiar arkitekturan, batez ere Partiakoan, duela esan ohi da, nahiz eta inguruko kulturetako eragin ugari izan, adibidez bizantziar arkitekturak eragindakoa.\nApaingarriak.\nMusulmanek landu zituzten apaingarriak izan ziren ziur asko originaltasun eta aberastasun handiena lortu zuten adierazpen artistikoak. Landareak, irudi geometrikoak eta idazkera arabiarra (epigrafeak) erabili zituzten batez ere apainketarako osagai nagusi gisa. Osagai horiek era askotako tekniken bidez adierazten zituzten : mosaikoak, zeramika beiratuak, lauzak, saretak, etab., eta horien bidez apaingarri aberastasun paregabea lortu zuten. Dekoratzaile musulmanek trebetasun handiz ezkutatzen zituzten eraikuntzan erabiltzen ziren material aurreak.\nArte aplikatuetan ere lorpen handiak egin zituzten musulmanek. Horien artean aipatzekoak dira ehunetan egindako lanak (tapizak eta jantzietarako ehunak), bolia (xehetasun handiaz zizelatua), zilar damaskinatua, eta bolia edo nakarra zurean txertatua.\nMiniaturak.\nVIII. eta XIII. mendeen bitartean pintura musulmanak izan zuen bilakaera ezezaguna da erabat, oso aztarna gutxi iritsi baitira gaur egun arte. Musulmanek, omeiarren eta abbastarren garaian, pergaminoa eta papiroa erabili zuten beren kultura zabaltzeko. Baina berehala ikasi zuten papera egiten, eta material merkea izaki zabalik, zuten beren kultura eskuizkribuen bidez hedatzeko bidea. XIII. mendea arte gai zientifikoak bakarrik lantzen ziren. Arabiarrek bizantziarrengandik jaso zituzten eskuizkribu horiek Ekialde Hurbilean, eta arabierara itzultzen zituzten. Testuarekin batera irudiak ere kopiatzen zituzten, diagramak nahiz irudi figuratiboak izan. Kaligrafo trebe batek erraz marraz zitzakeen irudiak, testuak horretara behartuz gero, eta horregatik ez zuen pentsatzen pintore zenik, alegia, Alaren aurrean higuingarri zenik. Baina 1230etik aurrera sormenezko lanak ilustratzen hasi ziren, eta horrek aukera handiagoak ematen zizkien. Era horretako ilustrazioek 1230-1350 urte bitarteetan lortu zuten goreneko maila. Garai horretan bi liburu dira aipagarriak : \"Magamat\" eta \"Izalila iun-Drnanta\"."}
{"id": "372764", "revid": "6327", "url": "https://eu.wikipedia.org/wiki?curid=372764", "title": "Islamiar artea", "text": ""}
{"id": "372765", "revid": "6327", "url": "https://eu.wikipedia.org/wiki?curid=372765", "title": "Islamdar artea", "text": ""}
{"id": "372767", "revid": "6327", "url": "https://eu.wikipedia.org/wiki?curid=372767", "title": "Arte islamdar", "text": ""}
{"id": "372768", "revid": "6327", "url": "https://eu.wikipedia.org/wiki?curid=372768", "title": "Arte islamdarra", "text": ""}
{"id": "372769", "revid": "6327", "url": "https://eu.wikipedia.org/wiki?curid=372769", "title": "Arte islamiarra", "text": ""}
{"id": "372770", "revid": "6327", "url": "https://eu.wikipedia.org/wiki?curid=372770", "title": "Arte islamiar", "text": ""}
{"id": "372771", "revid": "6327", "url": "https://eu.wikipedia.org/wiki?curid=372771", "title": "Arte islamiko", "text": ""}
{"id": "372772", "revid": "6327", "url": "https://eu.wikipedia.org/wiki?curid=372772", "title": "Arte islamikoa", "text": ""}
{"id": "372773", "revid": "105290", "url": "https://eu.wikipedia.org/wiki?curid=372773", "title": "Espagetizazio", "text": "Astrofisikan, espagetizazioa oso grabitazio-eremu indartsu baten eraginpean dauden objektuek izaten duten tenkaketa bertikala eta konpresio horizontalari deritzo. Fenomeno hau izugarrizko marea-indarren eraginez gertatzen da. Muturreko kasuan, zulo beltzen inguruan, tenkaketa hain da indartsua, ezen inolako objekturik ezin duen jasan, objektuaren erresistentzia edozein dela ere."}
{"id": "372776", "revid": "1545", "url": "https://eu.wikipedia.org/wiki?curid=372776", "title": "2013ko Tasmaniako suteak", "text": "2013ko Tasmaniako suteak 2013ko urtarrilean Australiako hego ekialdean izandako beroaldi baten eraginez sortutako sute multzoa izan zen. Suteak urtarrilaren 4ean hasi ziren eta 20.000tik gora hektarea erretzeaz gainera, hainbat etxe eta instalakuntza erre zituzten."}
{"id": "372779", "revid": "512", "url": "https://eu.wikipedia.org/wiki?curid=372779", "title": "Baskonizazio berantiarra", "text": "Baskonizazio berantiarra, baskoitze berantiarra, beranduko baskonizazioa edo euskalduntze berantiarra euskaldunen eta euskararen historiari buruzko hipotesi bat da, gaur egungo zientzia komunitatean bazterrekoa dena, onarpen handirik gabea. Hipotesi horrek gaur egun dioenez, euskara Hego Euskal Herrira Goi Erdi Aroan heldu zen, jatorria Akitanian \u2014bereziki Bigorran edo Commingesen\u2014 izan zuen migrazio baten ondorioz. Lehenago, baskonizazio berantiarraren hipotesiak zioen baskoiak gaur egungo Euskal Herriko ipar-mendebaldeko lurraldeetara Goi Erdi Aroan, bereziki V. eta VI. mendeetan, heldu zirela, eta haiekin batera euskara. Hipotesi hau aldezteko, aztarna arkeologikoen, toponimiaren eta onomastikaren interpretazio jakin bat egiten da.\nClaudio S\u00e1nchez-Albornoz, Manuel G\u00f3mez-Moreno, J\u00fcrgen Untermann, Francisco Villar Li\u00e9bana, Joseba Abaitua eta H\u00e9ctor Iglesias historialari eta hizkuntzalariak daude hipotesi hori agertu eta aldeztu dutenen artean. Aitzitik, aurka azaldu dira Ram\u00f3n Men\u00e9ndez Pidal, Koldo Mitxelena, Julio Caro Baroja, Jose Maria Jimeno Jurio edota Joakin Gorrotxategi.\nErromatarren aurreko tribuak.\nEstrabonek, Plinio Zaharrak, Pomponio Melak eta Klaudio Ptolomeok eman zuten egungo Euskal Herriaren eremuan bizi ziren herrien berri. Hala ere, egile guztiek ez zuten sailkapen berdina egin. Iparraldean akitaniarrak zeuden, Garonaraino gutxienez hedatuak eta, Estrabonen arabera, hainbat tributan banatuak. Gipuzkoaren ipar-ekialdea, Nafarroa Garaia, Errioxaren ipar-ekialdeko muturra, Jazetania eta Zaragozako Cinco Villas hartzen zituen baskoien lurraldeak. Mendebalderago, Ptolomeoren arabera, herri hauek zeuden:\nGarai hartan \"lurralde bat\" = \"hizkuntza bat\" binomioa ez zen beti gertatzen. Baskoien lurraldean, dirudienez, hiru hizkuntza zeuden erromatarrak iritsi zirelarik: euskararen arbasoa, zeltiberiera eta iberiera. Joakin Gorrotxategiren arabera, euskararen arbasoa erabat nagusi zen iparraldeko eta mendialdeko eremuetan, eta beste bi hizkuntzak gehiago ageri ziren bakoitzaren eremu nuklearretara hurbildu ahala. Akitaniarrak akitanieraz mintzatzen zirela onarturik dago, eta beroiak zeltatzat jotzen dira, baina ez dago adostasunik barduliarren, karistiarren eta autrigoien ahaidetasunari eta mintzairari dagokienez.\nBaskoitze berantiarraren aldeko ikertzaileek autrigoien, karistiarren eta barduliarren jatorri zelta edo indoeuroparra erabiltzen dute arrazoibide nagusi gisa. Haien ustez herri horiek zerikusi gehiago izanen zuten kantabriarrekin baskoiekin baino, hizkuntzari dagokionez batez ere, eta, horregatik defendatzen dute baskoien hedapena mendebalderantz. Baskoitze haren sorburua Comminges izan zela diote, gutxi gorabehera gaur egungo Frantziako Saint-Gaudenseko barrutiarekin bat zetorren Pirinioetako eskualde bat, eta handik mendebaldera jo zuela migrazioak. Alabaina, ez da ulertzen zergatik ez zen mendebaldera baizik zabaldu migrazio hipotetiko hura, zergatik ez zuten ekialdera ere jo, edo noranahi; orobat, ez da ulertzen zergatik galdu zen euskal hizkuntza jatorrizko lurralde hartan.\nAldeko eta aurkako arrazoibideak.\n\"Vascongado\" terminoaren erabilera.\nBaskonizazio berantiarraren hipotesi klasikoaren defendatzaileen iritziz, \"vascongado\" eta \"bascongado\" terminoek frogatuko lukete baskoiek Euskal Herriaren mendebaldea, eta baita Ipar Euskal Herria ere, inbaditu zutela, alegia, lurraldea \"baskoitu\" zela. Izan ere, autrigoi, barduliar, beroi eta karistiar etnonimoak ez dira agertzen III. mendetik aurrerako iturrietan, eta IV. mendetik aurrera baskoi deitzen zaie lurralde horietako biztanleei. Arnaut Oihenartek proposatu zuen teoria hori \"Notitia utriusque Vasconiae, tum Ibericae, tum Aquitanicae\" liburuan (1638), XVII. mendean oso zabaldurik zegoen eusko-kantabrismoa kritikatuz. Adolf Schulten eta Claudio S\u00e1nchez-Albornoz dira tesi hori aldeztu zuten historialaririk ospetsuenak.\nHala ere, gaztelaniazko \"vascongado\" terminoaren lehenbiziko lekukotasunetan garbi geratzen da ez zuela \"baskonizatua\" esan nahi, \"euskalduna\" baizik. Adiera horrekin agertzen da, esate baterako, XIII. mendeko Nafarroako Foru Orokorrean: \"esta zena es clamada en los bascongados on bazendu avaria\", \"la cayll que dize el bascongado erret bide\", eta Aiara Etxearen genealogian (1371): \"e los que vinieron a poblar la tierra de Ayala, dellos eran vascongados e dellos latinados. E los vascongados llamaban a \u00e9ste don Vela, Jaun Velasco; e los latinados, don Belaco\".\nEuskal itxurako lekukotasunen urritasuna.\nBaskonizazio berantiarraren hipotesiak nabarmentzen du Goi Erdi Aroa baino lehenagoko Hego Euskal Herriko euskal itxurako lekukotasunak urriak eta zalantzazkoak direla. \"Oiasso\", \"Pompelon\" eta \"Iturissa\" alde batera utzirik, iturri klasikoetan aipatzen diren toponimoak ezin dira azaldu euskararen bitartez, eta mendebaldeko gehienek hizkuntza zelten ezaugarriak dituzte. Francisco Villar hizkuntzalariaren arabera, Hego Euskal Herriko onomastika zaharrak agerian uzten du hizkuntza indoeuroparrak oso antzinatik hitz egiten zirela bertan. Esate baterako, Mesolitoko indoeuropar jatorria izanen lukete Nerbioi, Deba, Urola eta Kadagua hidronimoek. Nafarroa Garaian gune \"proto-euskaldun\" batzuk zeudela onartzen badu ere, gutxiengoa izanen ziren. Baina Akitaniako mendebaldean, alegia, Lapurdin, Bearnon edota Landetan ere urriak eta zalantzazkoak dira berdin-berdin, eta hala ere segurutzat jotzen da horietan guztietan akitanieraz mintzo zirela.\nHaatik, 1960ko hamarkadatik aurrera, euskara zaharraren lekuko izan daitezkeen idazkun batzuk agertu dira baskoien eta karistiarren lurretan. Aipagarriak dira Lergako hilarriko izenak, \"Umme\", \"Sahar\", \"Narhunges\", \"Abinsunhar\", eta baita Nafarroako mendebaldean eta Zaragozako Cinco Villas inguruan aurkitutakoak ere (\"Serhuhoris\", \"Loxsa\", \"Larrahe\", \"Selatse\", \"Itsacurrinne\"...). Interes handikoak dira Lizarraldekoak, hizkuntza zelten eremuan sartu baitzuten eskualde hori, Araba bezala, Manuel G\u00f3mez-Morenok eta haren jarraitzaileek. Azkenik, 2001etik aurrera Soriako Tierras Altas eskualdean agertu diren zenbait hilarritan ere daude euskara zahar horren aztarnak: \"Sesenco\", \"Onse\", \"Onso\"... Bestalde, Gorrotxategiren arabera, Gipuzkoan eta Bizkaian aurkitzen ditugun mailegatutako toki izen batzuek (Getaria, Sondika, Gernika...) oso mailegu goiztiarrak izan behar dute, euskararen barneko bilakaera garbia erakusten baitute.\nBestalde, oraindik argitu gabe dago zein den akitanieraren eta euskara historikoaren arteko erlazio genetikoa, alegia, akitaniera euskara historikoaren arbasoa den edo arbasoaren ahaidea. Izan ere, antzekotasun handiak dauden arren, nekez uztartu daitezkeen zenbait ezaugarri ere atzeman dituzte euskalariek. Hori dela-eta, Joakin Gorrotxategik akitaniera eta baskonikoa bereizten ditu; Akitaniako lekukotasunak lehenbizikoaren barnean sartzen ditu, eta baskoien lurraldekoak bigarrenaren barnean.\nEuskara batu zaharra eta euskalkiak.\nBaskonizazio berantiarraren aldekoek defendatzen dute euskara baturik zegoela Antzinate berantiarrean (V-VII. mendeak). Beraz, euskalkiek ez lukete zerikusirik Antzinateko euskal tribuekin, baizik eta VI. eta XI. mendeen artean sortu izanen ziren, hizkuntza mendebalderantz hedatu ahala. Euskalkiak Antzinateko euskal tribuekin lotzen zituen hipotesia Arnaut Oihenartek plazaratu zuen XVII. mendean eta, besteak beste, Julio Caro Barojak zabalpen handia eman zion. Baina azken urteetako ikerketek nabarmendu dute euskalkien arteko desberdintasunak oso urriak direla, eta Goi Erdi Aroaren hasierako hizkuntza komun batetik datozela. Joseba Abaituak proposatzen du euskara komun hori V-VI. mendeen inguruan iritsi zela Akitaniatik Iru\u00f1ea aldera, eta handik mendebalderantz hedatu zela Iru\u00f1ea-Gasteiz ardatzean barrena. Euskalkien sorrera hedapen prozesu horren ondorioa izanen zen.\nEgungo euskalari gehienek baztertu dute euskal tribuak eta euskalkiak lotzen dituen teoria. Izan ere, azken urteetako ikerketek nabarmendu dutenez, Antzinate berantiarraren eta Goi Erdi Aroaren artean mintzatu zen Euskara Batu Zahar batetik datoz euskararen dialekto historikoak. Koldo Mitxelenak proposatu zuen ideia hori 1981eko \"Lengua com\u00fan y dialectos vascos\" lanean. Agian, Joakin Gorrotxategik dioenez, Erromatar Inperioaren azken mendeetako aldake\u00adta politiko eta sozialen ondorioz gertatu izanen zen euskararen eraberritzea. Inperioa desegin osteko mendeetan joera hori indartu izanen zen, eta euskararen nagusitasuna sendotu edo zabaldu, bai lurraldean, bai gizartean (prestigioa, erabilpena, hiztunen kopurua gehitu, etab.). Hori azaltzeko, ordea, ez da behar migrazioaren hipotesia.\nAztarna arkeologikoak.\nBaskonizazio berantiarraren aldekoek diotenez, XX. mende amaierako aurkikuntza arkeologiko batzuk ere hipotesiaren aldekoak izanen lirateke. Zehazki, VI. eta VII. mendeetako nekropoli batzuetako (Aldaieta, San Pelaio Dulantzi Araban; San Martin Finaga eta Santimami\u00f1e Bizkaian) ostilamenduek eta hilobiratze-errituek, bereziki hilobietan armak agertzeak, ez dute zerikusirik Iberiar penintsulan ohikoa zenarekin, eta iparraldeko eragin nabaria daukate. Aztarna horiek frogatuko lukete garai hartan migrazio bat izan zela Akitaniatik Euskal Herrira.\nAlabaina, Aldaietako nekropoliari dagokionez, DNA analisiek frogatu dute gizaki haiek bertakoak zirela, ez zirela urrunetik helduak, eta emaitza berdinak eman dituzte San Martin Dulantzin egindako ikerketek. Agust\u00edn Azkarate eta I\u00f1aki Garc\u00eda Camino historialariek azpimarratu dutenez, armak agertzeak zentzu sinbolikoagoa dauka, funtzionala baino: ez ziren gerlarien hilobiak, baizik eta estatus eta izaera sozialaren adierazpen erritualizatuak, kanpoko hilobiratze ereduak hartuz egindakoak."}
{"id": "372780", "revid": "201", "url": "https://eu.wikipedia.org/wiki?curid=372780", "title": "Euskal Herri Hegoaldeko herri elkargoa", "text": ""}
{"id": "372782", "revid": "448", "url": "https://eu.wikipedia.org/wiki?curid=372782", "title": "Aglomerazio elkargo", "text": ""}
{"id": "372784", "revid": "512", "url": "https://eu.wikipedia.org/wiki?curid=372784", "title": "The Boys of Belfast", "text": "The Boys of Belfast (euskaraz \"Belfasteko Mutilak\") Irlandako abesti herrikoi bat da, jatorria izenburuak ongi adierazten duen gisa Belfast hirian duelarik.\nIpar Irlandako beste abesti batzuk ez bezala, abesti hau herrikoia eta kutsu politikorik ez duenez, irlandar nazionalista edo errepublikarrek nahiz loialista edo orangistek jo eta abestu ohi dute."}
{"id": "372785", "revid": "512", "url": "https://eu.wikipedia.org/wiki?curid=372785", "title": "John Kelly of Killanne", "text": "Kelly The Boy From Killane (euskaraz \"Kelly Killaneko Mutila\") irlandar folk abestia da."}
{"id": "372786", "revid": "336", "url": "https://eu.wikipedia.org/wiki?curid=372786", "title": "Ilia Ehrenburg", "text": "Ilia Grigorievitx Ehrenburg (errusieraz: \u0418\u043b\u044c\u044f\u0301 \u0413\u0440\u0438\u0433\u043e\u0301\u0440\u044c\u0435\u0432\u0438\u0447 \u042d\u0440\u0435\u043d\u0431\u0443\u0301\u0440\u0433, ; Kiev, Errusiako Inperioa, gaur egungo Ukraina, 1891ko urtarrilaren 26agreg./urtarrilaren 14ajul. - Mosku, SESB, gaur egungo Errusia, 1967ko abuztuak 31) sobietar idazle, kazetari, itzultzaile eta intelektuala izan zen.\nEhrenburg Sobietar Batasuneko idazlerik garrantzitsuenen artean dago, ehun idazlan baino gehiagorekin. Ezagunago bilakatu zen eleberriengatik eta kazetaritza laneangatik, baina batez ere Lehen Mundu Gerra, Espainiako Gerra Zibila eta Bigarren Mundu Gerran egindako lanengatik. Azken hauek eztabaida handia sortu zuten Mendebaldeko Alemanian 1960ko hamarkadan zehar."}
{"id": "372789", "revid": "17", "url": "https://eu.wikipedia.org/wiki?curid=372789", "title": "Utopiko", "text": ""}
{"id": "372790", "revid": "119347", "url": "https://eu.wikipedia.org/wiki?curid=372790", "title": "Euskal Hiria", "text": "Euskal Hiria Bernardo Atxaga idazleak 1990eko hamarkadaren bukaeran sorturiko kontzeptu soziopolitikoa da, Euskal Herriko lurraldean bizi diren komunitateen arteko bizikidetza eta elkartasuna helburu utopiko moduan ezartzen duena, identitate anitzeko Euskal Herria proposatuz eta nazionalismo joerek ustez proposatzen duten nazio-kontzeptu esentzialistaren aurkakoa. Urteen poderioz, erakunde ofizialetatik alegoria hori jaso eta lurraldearen antolakuntza eredu jakin bat sustatzeko marketin-goiburutzat baliatu izan dute. Kritika horiek ere jaso ditu, Xabier Montoiaren \"Euska Hiria sutan\" lanean esaterako."}
{"id": "372793", "revid": "105290", "url": "https://eu.wikipedia.org/wiki?curid=372793", "title": "Ortokupularrotonda pentagonal", "text": "Geometrian, ortokupularrotonda pentagonala Johnsonen solidoetako bat da (\"J\"32), kupula pentagonal bat (\"J\"5) eta errotonda pentagonal bat (\"J\"6) haien oinarri dekagonaletatik lotuz eraiki daitekeena.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5"}
{"id": "372796", "revid": "512", "url": "https://eu.wikipedia.org/wiki?curid=372796", "title": "Santo Domingoko merkatua", "text": "Santo Domingoko merkatua Iru\u00f1eko Alde Zaharrean dagoen udal merkatu bat da.\nKokalekua.\nIru\u00f1eko udaletxearen atzealdean kokatua dago, izen bereko Santo Domingoko aldaparen alboan dagoen Done Jakue plaza, Merkatuaren kalea eta Burguen plazaren artean, eta Santo Domingoko eliza eta San Fermin Aldapakoaren elizaren alboan.\nOrdutegia.\nOrdutegia: Astelehenetik larunbatera, 8:00etatik 14:00etara. Ostiral arratsaldean, 16:30etik 20:00etara.\nSaltokiak.\n45 saltoki dauzka honela banatuak:\nHalaber, merkatuak Caprabo supermerkatu bat ere badu, 1.307,30 metro koadrokoa. Merkatuak etxez etxeko banaketa-zerbitzua dauka, eta aparkalekua ordaintzen die eremu urdinean autoa uzten duten bezeroei.\nGarraioa.\nGarraio publikoa: 14. autobus lineak geltokia merkatuaren atean du."}
{"id": "372798", "revid": "119347", "url": "https://eu.wikipedia.org/wiki?curid=372798", "title": "Luis II.a Germaniarra", "text": "Luis II.a \"Germaniarra\" baita ere Ludwig deitua (804 aldean - Frankfurt, 876ko abuztuaren 28a) Bavariako erregea izan zen 817-843 urteetan, eta Ekialdeko Frantziako erregea 843-876 bitartean.\nBizitza.\nLuis I.a \"Errukitsua\"-ren semea zen. Karlos \"Burusoila\" anaiarekin batean borrokatu zen Lotario beste anaiaren aurka. Gatazka honi amaiera eman zion Verdungo Hitzarmenak (843) Ekialdeko Frantzia (Germaniako Erresuma ere deitua) sortu zuen, Rhin ibaiaren ekialdean zeuden Karolingiar Inperioko lurraldeak hartzen zituena. 843tik 876an hil zen arte, Luis Germaniarra izan zen Ekialdeko Frantziako erregea. Luis III.a \"Gaztea\" eta Karlos III.a \"Gizena\" semeak izan zituen ondorengo.\nEzkontza eta seme-alabak.\n876ko urtarrilaren 31n Emma Bavariakoarekin ezkondu zen; zazpi seme-alaba izan zituzten:"}
{"id": "372804", "revid": "88969", "url": "https://eu.wikipedia.org/wiki?curid=372804", "title": "Asun Garikano", "text": "Asun Garikano Iruretagoiena (Tolosa, Gipuzkoa, 1962ko abuztuaren 15a) literatura-itzultzailea, idazlea eta irakaslea da. Euskal Filologia ikasi zuen Euskal Herriko Unibertsitatean eta, gaur egun, Eusko Jaurlaritzaren Hezkuntza, Hizkuntza Politika eta Kultura Sailaren IRALE programako irakaslea da Gasteizen. Lan ibilbidean atzera, \"Garziarena\" (1992-1994) eta \"Garziarena berria\" (1997-1998) fanzineen editore izan zen eta Euskaltzaindiaren babespean argitaratutako \"Erlea\" (2009-2018) aldizkari literarioa editatzeaz ere arduratu zen. Horrez gain, Euskaltzaindiak berak euskaltzain urgazle izendatu zuen 2021ean.\nIdazlanak.\n\"Far Westeko Euskal Herria\"-n (Pamiela, 2009), XIX. mendearen erdialdetik aurrera Estatu Batuetako Mendebaldera emigratutako euskaldunen historia kontatu zuen, protagonistek edo haien ondorengoek utzitako ondare idatzian oinarrituta. \"Far Westeko Euskal Herria\" obra argitaratu berritan HABEren Ikasbil atarian elkarrizketa egin zioten eta bertan honakoa adierazi zuen: \"Oso harrera ona izan zuen, oso iritzi onak jaso ditut. Nik liburu hori zorion handiz egin nuen, oso pozik egin nuen, eta irakurleak hori antzeman du\". Halaber, beste elkarrizketa ugari ere egin zizkioten, hala nola Hasier Etxeberriak ETB1eko \"Sautrela\" saioan, Arantxa Iturbek Euskadi Irratian eta Jon Martijak Herri Irratian.\nDenboran atzera joanez, bigarren liburuan, \"Kaliforniakoak\" (\"1533-1848)\" (Pamiela, 2013), euskaldunek Kaliforniaren esplorazioan eta kolonizazioan izandako parte-hartzea aztertu zuen, jatorri euskalduneko esploratzaile, misiolari, agintari eta bestelako protagonisten lehen eskuko dokumentuetatik abiatuta.\nItzulpenak.\nLiteratur lan ugari ditu itzuliak Garikanok; batetik, Bernardo Atxagaren lan gehienak itzuli ditu gaztelaniara; bestalde, hainbat autore euskaratu ditu ingelesetik, besteak beste Robert Louis Stevenson, Patricia Highsmith, John Steinbeck, William Faulkner eta Carson McCullers.\nBernardo Atxagaren lanen itzulpenak.\nEgilearekin elkarlanean jardun du honako obren gaztelaniazko itzulpenak egiteko:"}
{"id": "372806", "revid": "17", "url": "https://eu.wikipedia.org/wiki?curid=372806", "title": "Anjel Zelaieta", "text": ""}
{"id": "372808", "revid": "105290", "url": "https://eu.wikipedia.org/wiki?curid=372808", "title": "Girokupularrotonda pentagonal", "text": "Geometrian, girokupularrotonda pentagonala Johnsonen solidoetako bat da (\"J\"33), ortokupularrotonda pentagonalaren (\"J\"32) kasuan bezala, kupula pentagonal bat (\"J\"5) eta errotonda pentagonal bat (\"J\"6) haien oinarri dekagonaletatik lotuz eraiki daitekeena. Baina, girokupularrotonda pentagonalaren diferentzia da zati erdietako bat 36 gradu biratuta dagoela bestearekiko.\nJohnsonen solidoak 92 dira; eta Norman Johnson-ek izendatu eta deskribatu zituen, 1966an.\nFormulak.\naren aurpegi guztiak erregularrak badira, eta ertzaren luzera formula_1, gainazalaren azalera (formula_2) eta bolumena (formula_3) formula hauen bidez kalkula daitezke:\nformula_4\nformula_5"}
{"id": "372810", "revid": "12788", "url": "https://eu.wikipedia.org/wiki?curid=372810", "title": "Luis Germaniarra", "text": ""}
