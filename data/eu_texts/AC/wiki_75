{"id": "578732", "revid": "119347", "url": "https://eu.wikipedia.org/wiki?curid=578732", "title": "Mikroalga", "text": "Mikroalga edo mikrofitak alga mikroskopiko ikusezinak dira begi hutsez. Ur geza eta sistema itsastarretan aurkitu ohi diren fitoplanktona eta perifitona dira, ur-zutabean eta sedimentuan bizi direnak. Espezie zelulabakarrak dira, banaka ala kateak edo taldeak osatuz aurkitzen direnak. Espeziearen arabera, haien tamaina mikrometro (\u03bcm) gutxi batzuetatik ehunka mikrometrotara joan daiteke. Goi-landareek ez bezala, mikroalgek ez dute sustrai, zurtoin ezta hostorik ere. \nMikroalgak fotosintesia egiteko gai direnez garrantzitsuak dira Lurreko bizitzarako; atmosferako oxigenoaren erdia sortzen dute gutxi gorabehera, eta berotegi-efektuko gasa den karbono dioxidoa erabiltzen dute modu autotrofikoan hazteko. Fotosintesi itsastarrean mikroalgak dira nagusi, eta, zianobakterioekin batera, fitoplanktona osatzen dute. Mikroalgak, bakterioekin batera, elikadura-sarearen oinarria osatzen dute eta haien gainetik dauden maila trofikoei energia ematen diete. Mikroalgen biomasa, maiz, \"a\" klorofilaren kontzentrazioaren bidez neurtzen da, eta produkzio potentzialaren indize erabilgarria eman dezake.\u00a0 \nMikroalgen biodibertsitatea izugarria da eta ia ustiatu gabeko baliabidea dira. Genero askotan 200.000 eta 800.000 espezie bitarte daudela zenbatetsi da, eta horietatik 50.000 espezie inguru deskribatu izan dira. Algen biomasatik datozen 15.000 konposatu kimiko berri baino gehiago zehaztu izan dira. Adibide batzuk karotenoideak, antioxidatzaileak, gantz-azidoak, entzimak, polimeroak, peptidoak, toxinak eta esterolak dira. Metabolito baliotsu horiek emateaz gain, mikroalgak bioerregaietarako lehengai potentzialtzat hartzen dira, eta bioerremediazioan etorkizun handiko mikroorganismotzat hartzen da. Mikroalgen salbuespen bat klorofilarik ez duen eta, beraz, koloregabea den \"Prototheca\" da. Alga horiek parasitismora aldatzen dira, eta, hala, proteotekosia eragiten dute gizakietan eta animalietan.\nLurraren ezaugarri klimatologikoengatik ez dira mikroalgak leku guztietan landatzen. Espainia hegoaldean, Kanarietan, AEBetako hegoaldean, Mexikon eta Israelen daude mikroalgen industria gunea nagusiak, hau da, eguzki ordu gehien dagoen lekuetan. Herbehereetan eta Alemanian ere badaude proiektuak. Tartean, I+G Flexipho proiektua dago eta bertan Estudios e Ingenieria Aplicada XXI S.A. eta Gaiker-Ik4 daude. Euskal Herrian, aldiz, askotan hodeitsu egoten da, eta, horregatik, mikroalgek ezin dute beren egitekoa behar bezala egin. Horregatik, Gaiker-Ik4 fotobioerreaktore malgu bat eraikitzen ari da, uretako landare mikroskopikoak argi gutxiko eremuetan hazteko eta industria eremuetako gas isuriak xurgatu ahal izateko. Mikroalgen bigarren funtzioa, hau da, bioosagaiarena ere ikertzen ari dira, izan ere, mikroalgak haztean eta beren funtzioa betetzean, landareak uretatik bereiziko lirateke, beren osagaiak atera ahal izateko; ikerketaren lehen faseetan atera dituzten ondorioak aplikatu ahal izango dira.\nErabilerak.\nElikadura.\nMakroalgak nutrizioan aspalditik erabiliak izan arren, mikroalgak haztearen kontzeptua, elikagaiak edo elikagai-gehigarriak ekoizteko nahiko ideia berria da, 1960ko hamarkadan ezagutarazi baitzen.\nMikroalgak elikaduran ezinbestekoak diren hainbat konposatuen iturri naturalak dira, hala nola, bitaminak (\u03b1- \u03b2- eta \u03b3-tokoferola, azido askorbikoa eta erriboflabina), proteinak, gantz azido asetu zein asegabeak, polisakaridoak, azido nukleikoak, klorofilak edo karotenoideak bezalako pigmentuak, entzimak eta zuntza. Hala ere, elikadura segurtasunari buruzko araudi zorrotzengatik, merkatuaren eskari faltagatik eta faktore komertzialengatik mikroalga espezie gutxi batzuk erabiltzen dira elikaduran.\nNutrizio arloan, mikroalgak ohiko janariaren balio nutrizionala handitzen duten osagarri moduan erabiltzen dira. Askotan, zuzenean irentsi daitezkeen kapsula eta likido moduan, edo pasta, gozoki, txikle eta edarietan gehigarri zein koloratzaile natural gisa agertzen dira. Gainera, mikroalgen biomasaren gehikuntzak janariaren testura eta zaporea biziki hobetzen ditu.\nSektore honetan gehien erabiltzen diren mikroalgak\u00a0 \"Chorella vulgaris\" eta \"Dunalliella salina\" bezalako mikroalga berdeak edo \"Arthrospira\", \"Spirulina\",\u00a0 \"Nostoc\" eta \"Aphanizomenon\" generoko zianobakterioak dira. Izan ere, \"Chorella vulgaris\" eta \"Spirulina pacifica\" giza elikaduran gehien erabiltzen diren mikroalgak dira, duten balio nutrizional altuagatik eta kultibatzeko errazak direlako. \nMikroalgen osagai erabilgarriak.\nProteinak eta aminoazidoak.\nProteinen erabilera nahiko interesgarria da, mikroalgetan aminoazido ez-esentzial eta esentzialen kantitatea oso altua delako. Gehien erabiltzen direnen artean, \"Chlorella vulgaris\" eta \"Spirulina\" spp. agertzen dira, zeinen pisu lehorraren %60-%70 proteinak diren. Baina, \"Chlorella\" generoko mikroalga batzuek pareta gogorra izateak proteinen erauzketa oztopatzeaz gain hauen digestioa zailtzen du.\nBitaminak eta mineralak.\nMikroalgen biomasak bitamina esentzialen (A, B2, E, adibidez) zein mineralen (Na, K, Fe, adibidez) kantitate altuak ditu. Mikroalga berde eta gorrietan esaterako, kobalamina oso ugaria da. Gainera, mikroalgak funtzio antioxidatzailea duten bitaminen iturri egokiak dira. Azken hauen adibide arrunta \u03b1-tokoferola izango da.\nKarbohidratoak.\nMikroalgek pisu lehorraren %50-a karbohidratoz osatuta eduki dezakete. Merkataritzan gehien erabiltzen den mikroalga \"Porphyridium cruentum\" da, sulfatatutako galaktano exopolisakaridoa duena, karragenanoaren ordezkoa izan daitekeena, elikagaiak loditu, emultsionatu eta kontserbatzeko.\nGantz azidoak.\nGizakiak ezin dituzte 18 karbono baino gehiagoko gantz azidoak sintetizatu eta beraz, dietaren bidez hartu behar dituzte. Normalean, gantz azido asegabe hauek, azido eikosapentoikoa eta azido dokosahexaenoikoa, arrainetatik eskuratzen diren arren, mikroalgetatik eratorritako gantzak kontaminazio kimiko gutxiago dute. Gainera, kontuan hartu behar da arrainak gantz azidoetan aberatsak direla, konposatu hauetan aberatsak diren mikroalgetaz elikatzen direlako.\nPigmentuak.\nMikroalgen pigmentuek (fikobiliproteinak, \u03b2-karotenoa, astaxantina, eta klorofila ) propietate antioxidatzaileak, bitaminen aitzindari funtzioa, neurobabesle eta sistema immunologikoaren indartzaile funtzioa dituztenez, koloranteak zein farmakoak egiteko eta akuikulturan erabiltzen dira. \u00a0Hala ere, gaur egun gehigarri dietetiko bezala duten funtzioa modan jarri da.\nEsaterako, \"Rhodellophyceae\" klaseko mikroalgak, fikozianinak eta fikoeritrinak dituzte. Pigmentu fotosintetiko osagarriak dira eta fikobiliproteinak bezala ezagunak dira. Konposatu hidrodisolbagarri, konplexu eta proteikoak dira, eta kolore gorri edo urdinak dituztenak. Horregatik, koloratzaile moduan erabili ohi dira janari, kosmetiko eta farmazia industrian. \"Porphyridium\" eta \"Rhodella\" mikroalga gorrietatik eskuratutako fikobiliproteinak, adibidez, immunologia klinikoan edo ikerkuntzan erabiltzen dira, propietate fluoreszenteak dituztelako eta oso sentikorrak direlako.\n\"Spirulina\" mikroalgatik, \"Lina blue\" izeneko janari koloratzaile urdina\u00a0 lortzen da, txikle, izotz-aluza, gozoki, edari, wasabi eta esnekietan erabiltzen dena.\nBestalde, \"Dunaliella salina\"-tik eratorritako \u03b2-karotenoa, merkatuan gehien erabiltzen den kolorante naturala da, izan ere, gazta eta\u00a0 gurina bezalako produktuei gehitzen zaie. Gainera, bestelako algen\u00a0 \u03b2-karoteno kontzentrazioa %0,1-2 den bitartean, \"Dunaliella salina\"n, argi intentsitate eta gazitasun handiko baldintzetan bizi dena, kontzentrazioa %14koa da. Horrek, pigmentuaren iturri egokiena bihurtzen ditu.\nAzkenik, \"Haematococcus pluvialis\"-etik eratorritako astaxantina kolorante bezala erabiltzen da maiz \u03b2-karotenoarekin alderatuta, honen antioxidatzaile aktibitatea hamar aldiz handiagoa delako.\nIzan ere, astaxantina algetatik lor daitekeen beste karoteno mota bat da, arrain-hazkuntzan eta elikadura-osagarri edo antioxidatzaile moduan erbiltzen dena.\nGanaduarentzako elikagaiak.\nMikroalgak elikagai iturri gisa erabiltzeak hainbat abantaila suposatzen ditu ganaduarentzat, hala nola, erantzun immunea indartzea. Gauzak horrela, maskoten, txerrien zein oiloen bazkan mikroalgetatik eratorritako konposatuak ager daitezke.\n\"Chlorella pyrenoidosa\" eta \"Spirulina platensis\" Bovinae familiako animaliak elikatzeko erabili ohi dira, hauen errumena hobetzen baitute. Bestalde, \"Desmodemus\" sp. oiloen dietan gehitu egiten da maiz, pisua hobetzeaz gain, gibel eta arrautzen osagai antioxidatzaileen kopurua emendatzea eragiten baitu.\nIndustria farmazeutikoa.\nMikroalgak\u00a0 \u03b2-karotenoidearen, astaxantinaren,\u00a0 gantz-azido poliasegabeetan (PUFA), fikozianinan eta beste konposatu kimikoen iturri dira, hori dela eta, industria farmazeutikoan erabiltzen dira. Hala nola, minbiziaren aurka, antioxidatzaile bezala eta hanturaren aurkako jardueretan. Bestetik, gaixotasunen prebentziorako zein tratamendurako erabili daitezke. \nMikroalgak molekula bioaktibo naturalen iturri gisa garrantzitsuak dira, konposatu bioaktiboak prozesu biologikoen bidez sintetizatzeko gai direlako, bestela metodo kimikoak erabili beharko ziren hauen lorpenerako.\nMikroalgak, algizida, antibiotikoak, toxinak, landareen hazkuntzaren erregulatzaileak eta konposatu farmazeutikoak sortzeko gai dira. Gauzak horrela, mikroalga desberdinek kimikoki desberdinak diren antibiotikoak (alkoholak, polisakaridoak, gantz azidoak, etab.) produzitzeko gai dira. Askotan, mikroalgetatik eskuratutako \u03b1-tokoferola antioxidatzaile lipofiliko bezala erabiltzen da, DNA, amino azidoak eta gantz azido poliaseganeak estres oxidatibotik babesten baititu. Horretaz gain, aipatu beharra dago, antioxidatzaile sintetikoak ez bezala, mikroalgetatik ateratako \u03b1-tokoferola ez dela toxikoa eta elikagaien osagarri gisa erabili daitekeela.\nBestetik, konposatu hepatotoxikoak eta neurotoxikoak sintetizatzeko gaitasuna dute eta \"Ochromonas\" sp., \"Prymnesium parvum\" eta alga urdin-berde askok industria farmazeutikoan erabilienak diren toxinak sortzeko gai dira. Hala ere, erabilera hedatua kaltegarria izan daiteke, bereziki zianobakterioak eta dinoflagelatuak erabiltzen direnean, toxina potenteak sortzen dituztelako, mikrozistina esaterako; gibel eta giltzurrunetan eragin kaltegarriak izaten dituztenak.\nHari beretik, minbiziaren aurkako eta GIB-aren aurkako propietateak, baita propietate antibiriko, antimikrobialak dituzte.\u00a0 Alga sulfolipidoak in vitro GIB-aren aurkako propietateak dituzte eta \"Nostoc ellipsosporum\" alga urdin-berdea, esaterako, zianobirin proteina sortzen du, GIB-a desaktibatu ditzakeena ostalari zelulak kaltetu gabe.\nAsko erabiltzen diren konposatuak azido eikosapentoikoa eta azido dokosahexaenoikoa dira,\u00a0 giza metabolismoan funtzio garrantzitsua betetzen dutenak, kolesterolaren eta lipoproteinen dentsitatea gutxituz. Azido dokosahexanoikoa (DHA), \"Crypthecodinium cohnii\" dinoflagelatuatik lortzen da. Helduetan, garunaren funtzionamendu egokirako beharrezkoak dira eta nerbio-sistema zein ikusmen-gaitasunak garatzeko bizitzako lehen 6 hilabeteetan. Hortaz gain, badituzte omega-3 gantz-azidoak dieta osasungarri baten parte direnak, eta bihotzeko gaixotasunak izateko arriskua txikitzen dutenak. \"Phaeodactylum tricornutum\" ur gaziko diatomeoa, aldiz, azido eikosapentanoikoa (EPA) metatzen du, hiperlipidemia batzuen tratamendurako erabiltzen dena. \nEra berean, mikroalgek gaixotasun kardiobaskularrak sendatzeko erabiltzen diren esterolak sortzen dituzte. \"Spirulina\" sp., astaxantina moduko konposatu antioxidatzaileak sintetizatzeaz gain, klionasterola sintetizatzen du; zelula baskularren gaixotasunak prebenitzen laguntzen duena. Bestetik, elikagai iturri bezala erabiltzean immunitate sistema hobetzen du eta traktu gastrointestinalean dauden azido laktiko bakterio kopurua handitzen du, gorputzeko hormonak hobetzera ematen duena.\nAplikazio guzti hauetaz gain, mikroalgak immunitate erantzuna, fertilitatea eta azala hobetzen dute, besteak beste.\u00a0 \"Dunaliella salina\" mikroalgatik eratorritako \u03b2-karotenoaren A probitamina aktibitateari esker, funtzio antioxidatzailea bereganatzen du eta UV izpiek larruazalean eragindako kalteetatik babesteko propietateak ditu.\nAgente antimikrobianoak.\nMikroalga estraktua edota\u00a0 zelulaz kanpoko produktuak aktibitate antimikrobianoak dituzte, eta antifungikoak, bakterioen aurkakoak, antiprotozoikoak eta antialgalikoak diren konposatu kimikoak sortzen dituzte. Konposatu antimikrobiano hauek, antibiotiko berrien sintesirako ez ezik, nekazaritzan ere erabil daitezke.\nAntibirikoak.\nMikroalgek antibiriko bezala duten ahalmena ez dago guztiz ikertuta, hala ere, esperimentu batzuk eraman dira aurrera. Cyanobacteria arnas birus sintzitiala, HSB-2\u00a0 eta GIB-1 infekzioak inhibitzeko ahalmena du. Gainera, zianobakterioak zianobirin-N konposatua sintetizatzen du, GIB-aren aurkako agente biruzida dena, gp20 glikoproteina eta CD4 arteko interakzioak blokeatzen dituelako.\n\"Spirulina platensis\" kaltzio espiral polisakarido sulfatatua sintetizatzen du, aktibitate antibirikoa duena. Horrela, estalkidun birusen sarrera zelulan inhibitzen dute. Honen antzera, alga gorriek, \"Porphyrium\" esaterako, polisakarido sulfatatuak sintetizatzen ditu, HSB-1, HSB-2 eta \"Varicella zoster\" birusen adsortzioa inhibitzen dutenak.\nMinbiziaren aurka.\nMikroalgen konposatu bioaktiboak minbiziaren aurka jarduteko ahalmena dute. Ikerketa batzuetan ondorioztatu da ingurune desberdinetatik isolaturiko Cyanobacteria propietate antineoplastikoak dituztela, hau da, neoplasmen sorrera inhibitzen dute, apoptosia induzitzen duten konposatuak sintetizatuz.\nKosmetika.\nMikroalga estraktuak aurpegi eta azala zaintzeko produktuetan erabiltzen dira gehien. Horrez gain, ilea zaintzeko produktuetan eta eguzki-babesa emateko produktuetan erabiltzen dira, honen adibide \"Arthrospir\"a eta \"Chlorella\" generoak dira. Kosmetikan mikroalgen osagaiak antioxidatzaile eta lodigarri gisa erabiltzen dira. Esate baterako, \"Arthrospira\"-tik proteinetan aberatsa den estraktu bat ateratzen da, antizahartze produktu gisa erabiltzen dena. \"Chlorella vulgaris\", azalean kolagenoaren sintesia estimulatzen du, hortaz,\u00a0 azalaren ehunaren berriztapena ematen da eta zimurren agerpena murrizten da.\nGehien erabiltzen diren espezieen artean, \"Alaria esculenta\", \"Spirulina platensi\", \"Dunaliella salina\" eta \"Nannochloropsis oculata\" aurkitzen dira.\nKarbono dioxidoaren finkapena.\nMikroalgak fotosintetikoki oso eraginkorrak dira (goi-mailako landareak baino eraginkorragoak), eta beraz, atmosferako CO2 edukia arintzeko oso aproposak izan daitezke. Hiru modu desberdinetara haz daitezke: autotrofia, heterotrofia eta mixotrofia. Metabolismo mixotrofikoa bi etapetan bana daiteke: lehenengo etapa heterotrofikoa da, hau da, karbono organikoaren edukia handia denean gertatzen da; bigarren etapa autotrofikoa da eta fotosintesiaren bidezko CO2-aren finkapena du ezaugarri (eskuarki, karbono organikoaren edukia txikia denean gertatzen da). Hazkuntza mixotrofikoak CO2 finkatzeko metodorik onena suposatzen du, izan ere, hazkuntza autotrofikoaren eragozpen handiena gainditzen du, hots, argi-iturri baten etengabeko beharra, eta gainera, bide batez, biomasaren ekoizpen handiagoa lortzen da.\nMikroalga jakinek CO2 ezabatzeko duten potentziala ebaluatzeko beharrezkoa da finkapenaren eraginkortasuna eta/edo finkatze-tasa estimatzea. Estimazio horiek zuzenean ala zeharka egin daitezke. Estimazio zuzena fotobioerreaktore batean sartutako mikroalgek CO2 ezabatzeko duten eraginkortasuna neurtuz egin daiteke. Hori kalkulatzeko, CO2-aren sarrerako eta irteerako kontzentrazioen arteko aldea hartzen da kontuan, ekuazio honetan adierazten den moduan:\nformula_1\nJarraian mikroalga batzuek xurgatutako karbono dioxido kantitatearen azterketa baten emaitzak aurkezten dira. Taula honetatik ondoriozta dezakegu \"Chlorella\" sp. dela karbono dioxidoaren finkapen eraginkorrena gauzatzen duena.\nCO2 finkatzeko beste metodo batzuk ere badaude, CCS (ingelesezko \u201cCarbon Capture and Storage\u201d-tik) metodoak bezala ezagutzen direnak. Hurrengo taulan CCS metodoen eta mikroalgen bidezko CO2 finkapenaren arteko konparazioa agertzen da, bakoitzaren abantailak eta mugak adieraziz.\nBioenergia.\nMikroalgetan oinarritutako prozesuak garatzeko interes nagusietako bat mikroorganismo horiek beren zeluletan lipidoak sortzeko eta metatzeko duten gaitasuna da. Mikroalga jatorriko olioa triazilglizerolean oinarritzen da, gantz-azido aseak eta asegabeak dituena, eta gorputz lipidiko zitosolikoetan eta/edo plastidikoetan metatzen dena. Ingurumeneko baldintzak manipulatuz mikroalgek lipido gehiago metatzea eragin daiteke, horietatik lortzen den energiaren ekoizpena handitzeko. Biodiesela, biohidrogenoa, bioetanola eta, berrikiago, konposatu organiko lurrunkorrak lortzea da mikroalgetatik abiatuta gaur egun dagoen energia-ustiapenaren helburu nagusia. Bioerregai horiek merkatura zabaltzeko oztoporik handiena mikroalgak kultibatzeak kostu handia suposatzen duela da.\nBioerregaia lortzeko mikroalgen andui egokienak honako hauek dira: \"Botryococcus braunii\", \"Nannochloropsis\" sp., \"Chlorella vulgaris\", \"Chlorella protothecoides\", \"Chlorella emersonii\", \"Spirulina platensis\", \"Spirulina maxima\", \"Dunaliella\" \"tertiolecta\", \"Phaeodactylum\" \"tricornutum\", \"Scenedesmus\" \"obliquus\", \"Chlorococcum\" sp., \"Crypthecodinium\" \"cohnii\", \"Chlamydomonas\" \"reinhardtii\", \"Schizochytrium\" sp., \"Dunaliella\" \"salina\" eta \"Microcystis\" \"aeruginosa\".\nBiofertilizazioa.\nMikroalgetatik abiatuta ekoitzitako bioongarri eta bioestimulatzaileak hainbat modutan eragin dezakete laboreen hazkuntza eta garapenean. Lurzoruari mikroalgen biomasa lehorra gehitzeak lurzoruaren ezaugarri eta propietateak hobetu ditzake, lurzoruaren jarduera entzimatiko eta mikrobiologikoa areagotu dezake, eta askatze abiadura moteleko mantenugaien iturri organiko gisa jokatu. Gainera, mikroalgek beste ezaugarri bioestimulatzaile batzuk izan ditzakete, hala nola exopolisakaridoen eta aminoazidoen askapena, eta landarearen jarduera entzimatikoa handitzea.\nBioongarri modura erabili daitezkeen mikroalga batzuk hurrengoak dira: \"Chlorella vulgaris\" , \"Spirulina platensis\" , \"Nostoc\" , \"Anabaena\" , \"Scenedesmus\" , \"Asterarcys quadricellulare\" .\nBioongarriak.\nBioongarrien erabilera landareen garapenean laguntzen duten material organikoa eta mantenugaiak lurzorura gehitzean datza, normalean biomasa moduan.\nMikroalgen bioongarriak onurak ekartzen dizkie labore desberdinei, eta landareen ezaugarri morfologikoak hobetzen ditu, hala nola hosto kopurua, zurtoin eta sustraien luzera eta pisua, eta landarean mantenugai kantitate handiagoa egotea, nitrogenoa eta fosforoa esaterako. Horretaz gain, mikroalgen biomasak lurzoruaren mikrobioen aniztasuna eta lurzoruaren jarduera entzimatikoa areagotzen ditu ere, eta horrek lurzoruaren eta laboreen garapena hobetzen du.\nBioestimulatzaileak.\nBioestimulatzaileak mikroalgen estraktuetatik abiatuta lortzen dira, eta laboreen hazkuntzan eta garapenean laguntzen duten mikroalgen konposatuak dituzte. Hauek hainbat eragin izan ditzakete: mantenugaien xurgapenean laguntzea, laboreen eraginkortasuna handitzea, mantenugaien galera prebenitzea, egoera fisiologikoa hobetzea, eta faktore abiotikoei aurre egitea. Mikroalgen estraktuak teknika desberdinen bidezko zelulen lisiari esker lortzen dira, konposatu bioaktiboak eta bioestimulatzaileak askatuz, hala nola proteinak, aminoazidoak, hormonak eta konposatu antimikrobianoak. Ondoren, likido-egoeran lurzoruan edo aerosol moduan hostoetan aplikatzen dira.\nEspezie erabilienak.\n\"Dunaliella salina\".\n\"Dunaliella salina\", mikroalga berde unizelularra, \u03b2-karotenoaren ekoizle bikaina da. Muturreko baldintza espezifiko batzuekiko esposizioa izatean; argi intentsitate altua, gazitasun maila altua, muturreko tenperaturak edo/eta mantenugaien gabezia besteak beste,\u00a0 \"D. salina\" \u03b2-karotenoide kantitate handia ekoizten du, laranja-koloreko zelulak sortuz. Karotenoidea antioxidatzaile eta koloratzaile giza, kosmetikan eta janari industrian eta farmazia industrian erabiltzen da, kontzentrazio txikiagotan sintetizatzen dituen beste karotenoekin (hots, \u03b1-karotenoa, luteina eta likopenoa) batera lipidoen peroxidazioa eta entzimen desaktibazioa eragozten dutelako . Bestetik, espezie honek lipido, glizerol, proteina eta karbohidrato ugari ditu.\n\"Arthrospira\" generoa.\n\"Arthrospira\" generoaren barruan gehien erabiltzen diren espezieak \"Arthrospira platensis\" eta \"Arthrospira maxima\" dira. Hauek, arrainentzako elikagai, kolorante, bitamina-gehigarri, farmako eta\u00a0 nutrazeutiko bezala erabili ohi dira. Espirulinari dietetikaren munduan ematen dion garrantzia, proteina-eduki handia da, pisu lehorraren %60-a izan ohi dena. Proteina hauen artean, fikozianina, alofikozianina eta fikoeritrina aurki daitezke, aurretik aipatutako aplikazioez gain, ehungintzan ere erabili daitezkeenak. \nKarotenoei dagokienez, \u03b2-karotenoa izango da, beste alga askotan bezala, antioxidatzaile giza erabiliko dena. \nHorretaz gain, aipagarria da, espirulinak propietate antibiralak, antifungikoak eta antibakterianoak izateaz aparte, antigorputz espezifikoak sor ditzakeela, depresioa eta arreta-defizita tratatzeko. Gainera, beste iturri natural batzuekin alderatuta, B12 bitamina kontzentrazio altua dute eta hortaz, anemia melanoblastikoa ekidin dezakete.\n\"Chlorella\" generoa.\n\"Chlorella\", alga berde unizelularra, proteinen gehigarriak sortzeko baliagarria izan daiteke, baldintza egokietan proteinetan aberatsa baita. Proteina hauek oso baliagarriak dira gizakientzat ezinbestekoak diren aminoazido esentzial guztiak dituztelako .\nAre gehiago, genero honetako mikroalgak karetenoideetan, bitaminetan (landareetatik eratorritako produktuetan absente dauden D eta B12 bitamina) eta beste bioaktiboetan aberatsak dira. \n\"Chlorella\" hainbat abantaila izango ditu medikuntza arloan, hemoglobina maila areagotzea eragiten duelako eta era berean, odoleko azukre zein kolesterol kontzentrazioa txikitzea eragiten duelako. Gainera, gosete aldi baten ondoren edo etionina intoxikazio baten aurrean, giltzurrunak babesten dituen konposatuak ditu eta hesteetako bakterioen hazkundea ere handitzen du. Hori dela eta, interesgarria izan daiteke \"Chorella\" generoko mikroalgetaz baliatzea munduko gosetearen aurka egiterako orduan.\u00a0\nMikroalgen konposatu onuragarriak.\nFitohormonak.\nMikroalgen bioestimulatzaileek fitohormonak izan ditzakete, edo fitohormonekin erlazionaturiko mekanismo baten bidez jardun. Fitohormona garrantzitsuenak giberelinak, auxinak eta zitokinak dira. Giberelinek hazien germinazioan eta zurtoinaren luzapenean parte hartzen dute, auxinak sustraien formazioan garrantzitsuak dira eta elongazioa bultzatzen dute, eta zitokinek zelula-zatiketa, kimuen garapena eta hostoen garapena kontrolatzen dute. Mikroalgek sortutako fitohormona hauek landareei igaro ahal zaizkie, algen zelulak edo haien estraktuen bidez, eta horrek eragina du landareen ezaugarri morfologikoetan, baita landarearen klorofila eta proteina kopuruan.\nMikroalgen bioestimulatzaileek poliaminak ere izan ditzakete. Poliaminek fitohormonen antzera jokatzen dute, eta landareen hazkuntza hainbat modutan sustatzen dute, hala nola proteinen sintesia eta jarduera entzimatikoen modulazioaren bidez.\nMikroalgetan agertzen diren gantz-azidoek landare-hazkuntza sustatzeko hainbat jardueratan parte hartzen dute. Konposatu horiek oxidatu egin daitezke eta fitohormonen aitzindariak izan daitezke, adibidez, azido jasmonikoa, landareen defentsan jarduten duena.\nExopolisakaridoak.\nMikroalgak exopolisakaridoen iturri izan daitezke, eta bioestimulatzaile begetal gisa jardun dezakete, ekoizpena hobetuz eta eragin abiotikoei aurre eginez, hala nola gatzak eragindako estresa.\nPolisakaridoek landareen hostoetako jarduera entzimatikoa areagotu dezakete, nitrato erreduktasa eta NAD-glutamato deshidrogenasarena esaterako. Fitosterolen eta alkanoen kopurua ere handitu dezakete; fitosterolek zelulen zatiketan, zelulen elongazioan, zelulosaren biosintesian eta pareta zelularraren eraketan parte hartzen dute, eta alkanoek landareen kutikularen osagai garrantzitsuak dira. Horretaz gain, zenbait bakterio eta onddoen aurkako inhibizioa eragin dezakete.\nProteinak eta aminoazidoak.\nLandareek proteinak jaso ditzakete mikroalgetatik, eta horrek prozesu metabolikoetan energia aurreztea ahalbidetzen die. Modu honetan landareak ez ditu aminoazido horiek sintetizatu behar, eta jasotzen duen gainerako nitrogenoa beste konposatu batzuk sintetizatzeko erabili dezake. Aminoazidoek aktiboki parte hartzen dute landareen klorofila-maila handitzen, eta horrek landare-hazkundea bultzatzen du. Gainera, aminoazidoek poliaminen biosintesian parte hartzen dute; landare-hazkundea sustatzen duen beste konposatu batzuk. Aminoazidoetatik abiatuta fenilamina bezalako konposatu fenolikoak sintetiza daitezke, landareen defentsa-ahalmena handitzen dutenak.\nAraztegiko uren garbiketa.\nUra ezinbesteko baliabidea da gizakiarentzat, ez bakarrik bere kontsumorako, baita mota guztietako prozesu industrialetarako eta ondasunen ekoizpenerako ere. Gure jarduerak bere egoera naturala aldatu eta kutsatu egiten du, eta horrek kalte larriak eragiten ditu ibai eta itsasoetan, eta nekazaritza bezalako jardueretarako erabiltzea eragozten du. Horregatik, funtsezkoa da ura behar bezala tratatzea, berrerabiltzeko eta ingurumenera itzultzeko. Hondakin-uren tratamendua prozesu fisiko, kimiko eta biologiko batzuetan datza. Prozesu horiek uraren kutsatzaileak ezabatzen dituzte, gizakiak ura erabili dezan. Hori horrela, hiriguneetatik edo industrietatik datozen hondakin uren arazketa araztegi batean egiten dira.\nProzesu Biologikoak.\nUra arazteko prozesurik garrantzitsuena da, baina baita prozesu konplexua ere. Hau, substantzia organiko biodegradagarriez elikatzen diren bakterio eta mikroorganismo jakin batzuk erabiltzean datza, jarduera biologikoko urak garbi ditzaten. Prozesu biologikoen adibidea: zohikaztegiak eta\u00a0 urmaelak dira. \nMikroalgak: araztegi eraginkorrak eta iraunkorrak.\nKlima aldaketaren garaian, hondakin urak birsortzea oso garrantzitsua da garapen iraunkorrerako. Egoera horren aurrean, mikroalgak baliabide hidrikoen kudeaketa integraturako gakoetako bat bilakatu dira.\u00a0 Energia gutxiago kontsumitzen duten hondakin-urak arazteko eta, aldi berean, prozesuaren jasangarritasuna handitzeko aukera ematen dute. Hau da, energia gutxiago kontsumitzen dute fotosintesia egiten dutelako eta, beraz, eguzki-argia erabiltzen dute.\nBestalde, mikroalgek karbono dioxidoa kontsumitzen dute interes biologikoa duten konposatuak sortzeko eta metatzeko. Izan ere, gas honek klima aldaketaren eragile nagusietako bat da. \nHondakin-uraren mantenugaiak eta kutsatzaileak ohiko prozesuetan baztertzen diren bitartean, mikroalgek berreskuratzeko gaitasuna dute.\u00a0 Mikroorganismo horiek karbonoa, nitrogenoa eta hondakin-uren fosforoa berreskuratzen dituzte, ugaltzeko eta banako gehiago ekoizteko, hau da, biomasa.\u00a0 Ekoitzitako biomasa ongarri ekologiko eta jasangarri gisa edo animalia-pentsuetarako osagai gisa erabil dezakegu.\nMikroalgetan oinarritutako bioestimulatzaileak iraunkortasunaren bermatzen dute.\u00a0 Beraz, ekoizpenean karbono dioxidoa kontsumitzen dute, eta ongarri fosilen eta uraren kontsumo txikiagoarekin kalitatezko frutak eta barazkiak lortzen dituzte. \nMikroalgen bioteknologia uraren arazketa masiboari aplikatzeko oraingoz ezin da hondakin-uraren emari handirik planteatu, arazoak sortuz. Hau, fotosintesia egiteko gaitasunaren ondorioa da.\u00a0 Algek eguzki-argia behar dute, eta oso koloreztatuta daudenez, oso opakuak direnez, elkarren artean itzal egiten dute.\u00a0 Hori dela eta, araztu beharreko ura ohiko urak baino sakonagoak ez diren tankeetara isuri behar da, eta, beraz, azalera handitzea beharrezkoa da, arazketa-emari handiak lortzeko.\nMikroalgak nitrogenoa, fosforoa, CO2 -a, argia eta zenbait mikroelikagai behar dituzte haien hazkuntza emateko. Beraz, hauek, nitrogenoa eta fosforo ez-organikoa deuseztatzeko gai direnez, bioerremediazo-tresna gisa erabil daitezke hondakin-urak tratatzeko, modu honetan, jarduera ekonomikotzat eta etorkizun oparokotzat jotzen dira.\nMikroalgen bidezko hondakin-uren arazketak onurak ekar ditzake, hala nola fotosintesi mikroalgalaren ondorioz disolbatutako oxigenoa handitzea, bakterio patogenoen populazioa murriztea eta metal astunak eta konposatu organiko toxiko batzuk ezabatzea.\nUrak arazteko sistemak ohikoak edo naturalak izan daitezke. Sistema konbentzionalak hiriko hondakin-uren arazketan gehien erabiltzen direnak dira, batez ere biztanlegune handietan, eta azalera txikia behar dutelako abantaila dute. Hala ere, desabantaila nagusia materia organikoa degradatzeko energia asko kontsumitu behar dela da, hondakin-urak tratatzeko landare konbentzionaletan oinarritzen diren prozesu aerobioen bidez. Aitizitik, ikusi da mikroalgen bidezko hondakin-uren bioerremediazia, ohiko sistemek baino askoz energia gutxiago kontsumitzen duela. Gainera, mikroalgen bidez sortutako biomasa aberatsa da energetikoki, eta, ondorioz, bioerregaiak, bioongarriak, biopolimeroak, bioplastikoak edo elikagai naturalen koloratzaileak ekoizteko prozesatu daiteke.\nHondakin-urak tratatzeko prozesuetan gehien erabiltzen diren mikroalgak \"Chlorell\"a eta \"Scenedesmus\" generoak dira, baina \"Botryococcus\" anduiak ere probatu dira.\nUrak mikroalgen bidez arazteko orduan, kontuan izan behar da normalena mikroalgen eta bakterioen arteko harreman sinbiotiko bat ezartzea dela: mikroalgek CO2 kontsumitzen dute, eta baita bakterioek materia organikoaren degradazio aerobikoaren bidez sortutako konposatu mineralak. Honen ekoizkina oxigeno fotosintetikoa da, beharrezkoa dena bakterioek degradazioa gauzatzeko.\nMateria organikoa ezabatzeko gaitasuna.\nMateria organikoa ezabatzea funtsezkoa da uren tratamenduan; izan ere, honen kopuru gehiegi izateak uretan disolbatutako oxigenoa desagerraraz dezake, eta baldintza anaerobioak sor ditzake, espezieak garatzeko hilgarriak izan daitezkeenak. Mikroalgek materia organikoa ezabatzeko gaitasuna dute, karbono-iturri gisa erabiltzen dutelako eta karga kutsatzailea gutxitzen dutelako.\nMantenugaiak ezabatzeko gaitasuna.\nHauek nagusik N-NH4, N-NO2 , eta N-NO3 eran agertzen dira nitrogenoaren kasuan eta\u00a0P-PO4 eran fosforoaren kasuan. Konposatu horiek uretatik ezabatzen ez badira, interferentzia sor dezakete ondorengo desinfekzio-prozesuetan, eta toxikotasuna eragin dezakete arrainentzat eta uretako beste organismo batzuentzat. Mikroalgek gaitasun handia dute mantenugaien asimilazioa burutzeko eta nitrogenoa eta fosforoa ezabatzeko.\nGenero erabilienak eta ezagunenak hondakin-uren arazketan \"Scenedesmus, Spirulina, Monoraphidium\" eta\u00a0\"Chlorella\" dira.\nCO2-a ezabatzeko gaitasuna.\nMikroalgek CO2 karbono-iturri gisa hartzen dute hazteko. Honen ondorioz, berotegi-efektuari aurre egiteari laguntzen dute, CO2 emisioak arintzen dituzte eta airearen kalitatea hobetzen paper garrantzitsua burutzen dute.\nMetal astunak ezabatzeko gaitasuna.\nMikroalgek metal astunak forma kaltegabe bihurtzeko mekanismoak dituzte, ioiak zelulari lotutako materialetara eta zelula hormaren osagaietara adsortzioaren bidez edo inguruko metalekin lotzen diren konposatu organikoen jariatzearen bidez. Mikroalgak metatzeko gai diren metalik ohikoenak hauek dira:\u00a0 Co, Ca, Mg, Cu, Zn, Cr, Pb eta Se. \nHondakin uretatik patogenoak ezabatzeko gaitasuna.\nPatogenoek eragindako kutsadura etxeko isurketekin lotuta dago. Arazketa tratamenduek mikroorganismo horiek ezabatu behar dituzte, hainbat prozesu konbentzionalen bidez, hala nola, ozonoa eta erradiazio ultramoreak aplikatuz. Mikroalgak haztea ohiko tratamendu horien alternatiba da. Izan ere, mikroalgen hazkuntza errazten duten ingurumen faktoreak \"Escherichia coli\", \"Salmonella\", \"Legionella\", \"Shigella\", \"Yersinia\", \"Leptospira\", \"Vibrio\" edo \"Klebsiella\" mikroorganismo patogenoen biziraupenerako kaltegarriak direla ikusi da. Jarduera fotosintetikoaren ondorioz ingurunean gertatzen den pH-aren gorakadarekin bakarrik, bakterio fekalen kopurua nabarmen murrizten da. \nSortzen ari diren kutsatzaileak ezabatzeko gaitasuna.\nMikroalgak konposatu horiek biodegradatzeko aukera dira, deskonposaketa erreakzioen bidez, hidrolisiak eta oxidazioak konposatuaren toxikotasuna murrizten dute. Biodegradazio hori, zelularen barruan edo kanpoan gerta daiteke, iraitzitako konposatuen eraginez. Horretarako, \"Chlamydomonas\", \"Scenedesmus\" edota \"Chlorella\" generoak oso eraginkorrak dira."}
{"id": "578733", "revid": "336", "url": "https://eu.wikipedia.org/wiki?curid=578733", "title": "Kynthos mendia", "text": "Kynthos mendia () Delos uhartearen hegoaldean dago, Ziklada uharteetan, Egeo itsasoaren ekialdean, Grezian. 113 metro ditu.\nMitologia.\nGreziako mitologian Zeus eta Letoren arteko harremanek Heraren maiterrea eragin zuen; horregatik Letok izan behar zituen bikiei jaiotzea ekiditen saiatu zen. Izan ere, Letok, Zeusen laguntzaz, K\u00fdntos mendian babesa aurkitu zuen eta han Apolo eta Artemisa jaio ziren.\nTurismoa.\nEgeoko Zikladeen erdian kokatuta, K\u00fdntos mendiak uharteen panoramika orokorra erakuste du, besteak beste, Mikonos, Naxos, Paros, Siros eta Rhenia. Horregatik oso leku turistikoa da gaur egun."}
{"id": "578734", "revid": "1545", "url": "https://eu.wikipedia.org/wiki?curid=578734", "title": "Javier Eseverri Barace", "text": ""}
{"id": "578735", "revid": "105290", "url": "https://eu.wikipedia.org/wiki?curid=578735", "title": "La Maladie de Sachs (filma)", "text": "La Maladie de Sachs 1999ko frantziar pelikula da, Michel Devillek zuzenduta eta Martin Wincklerek idatzitako izen bereko eleberrian oinarriturik.\nSinopsia.\nDr. Bruno Sachs doktoreak bakarrik lan egiten du Frantziako herri txiki batean. Lanean errukitsua eta dedikazio handikoa dela ematen du, baina pribatuan bere lanarekin ez dago pozik eta paziente gehienak ez ditu gustuko. Diru-sarrerak handitzeko, abortuak egiten ditu ondoko herri batean. Hor Pauline Kasser emakume gaztea ezagutuko du, eta harremana hasiko dute.\nSariak.\nDonostiako Zinemaldian zilarrezko maskorra lortu zuen 1999an, zuzendari onenari Michel Devillerentzat."}
{"id": "578738", "revid": "17", "url": "https://eu.wikipedia.org/wiki?curid=578738", "title": "Optimizazio", "text": ""}
{"id": "578743", "revid": "17", "url": "https://eu.wikipedia.org/wiki?curid=578743", "title": "Hobereneratze", "text": ""}
{"id": "578744", "revid": "17", "url": "https://eu.wikipedia.org/wiki?curid=578744", "title": "Hoberenerapen", "text": ""}
{"id": "578745", "revid": "105290", "url": "https://eu.wikipedia.org/wiki?curid=578745", "title": "Monobolumen", "text": "Monobolumena aurrealdea, bidaiarientzako lekua eta atzealdea bolumen bakar batean, gune horien arteko bereizketa nabarmenik gabe, integratzen dituen automobila da, bereziki espazioa maximizatzeko helburuarekin. Familia ugarientzako auto gisa erabilitzen da, bidaiari kopuru handiak hartzeko gai delako."}
{"id": "578746", "revid": "105290", "url": "https://eu.wikipedia.org/wiki?curid=578746", "title": "Chlamydomonas acidophila", "text": "Chlamydomonas acidophila mikroalga mota bat da.\nErabilera.\nNekazaritza elikagaietako hondakinen kudeaketan sortzen den nitrogeno amoniakal kutsagarria xurgatzeko gaitasuna du. Nekazaritzako elikagaien hondakinen deskonposizio prozesuan, oxigenorik gabeko baldintzetan, nitrogeno amoniakal askoko efluenteak eratzen dura. Hondakinok asko sortzen dira abeltzaintzako ustiategietan eta biogas fabriketan. Mikroalga honen bidez, amoniakoa ez lurruntzea eta akuiferoetara eta azaleko uretara ez joatea lortzen saiatzen ari dira.\nMikroalga hau likido horietan eta amonioa asimilatuko egoeretan hazteko gaitasun du. Horregatik, gas hori amoniako moduan lurruntzea eta atmosfera kutsatzea eragozten du.\nBeste erabilera batzuk ere baditu. Biomasa ekoizteko lehengai moduan erabil daiteke; baita animalientzako elikagai, konpost edo ongarri gisa ere. Luteinaren iturria ere bada."}
{"id": "578747", "revid": "512", "url": "https://eu.wikipedia.org/wiki?curid=578747", "title": "Sean Rowe", "text": "Sean Rowe (Troy, New York, AEB, 1975eko otsailaren 16a -) estatubatuar kantaria da.\nBiografia.\nRowe 2004an egin zen ezagun bere kabuz argitaratutako 27 diskoarekin. Bost urte geroago \"Magic\" (2009) argitaratu zuen. 2011n \"Magic\" berrargitaratu zuenean kantariaren bigarren aroa hasi zen. Gero, \"The Salesmen and The Shark\" (2012) diskoa argitaratu zuen eta 2014an, berriz, \"Madman\".\nDiskografia.\nSingle.\n2006: Mudfunk \u2013 \"Wrong Side of the Bed\"\n2012: \"Downwind\"\n2013: \"To Leave Something Behind\""}
{"id": "578748", "revid": "336", "url": "https://eu.wikipedia.org/wiki?curid=578748", "title": "Google News", "text": "Google News albiste batzaile eta gehitzailea da.\nGoogle News Espainian.\n2014ko abenduaren 11ean jakin zenez, Google News itxi egingo zen abenduaren 16an, 2015eko urtarrilean martxan jarriko zen Jabetza Intelektualaren Legearen ondorioz. Honek bi kolektiboei, hedabideei eta erabiltzei, ekarriko zizkioten ondorioak.\nOndorioz, Google Newsen eta Espainiaren arteko gatazkak AEBtan sekulako garrantzia hartu zuen. Espainian inon baino lehen utzi zuten bertan behera eta horrek sortu zuen ikusmina.\nAzkenik, abenduaren 16an, Google News itxi zuten Espainiako Estatuan. Neurriak ez zien euskaraz idatzitako albisteei eragiten, bilaketen ez zirelako agertzen."}
{"id": "578750", "revid": "1491", "url": "https://eu.wikipedia.org/wiki?curid=578750", "title": "Izturi\u00adtzeko al\u00adtxor higigarria", "text": "Izturitzeko altxor higigarria Izturi\u00adtzeko harpeko aur\u00adkikun\u00adtzak taldekatzeko erabiltzen den izena da. Euskal Paleolitoko arte higigarriaren aztarnategian azaldutakoak, itzal handiko eta enblematikoenak dira, eta europarren mailan ospe\u00adtsuenetarikoa. Bestalde, homogeneotasun gu\u00adtxienekoa dugu Euskal Herriko beste aztarnategiekin.\nDuela mende bat baino gehiago aur\u00adkitua da, 1885ean, Nafarroa Behereko Izturi\u00adtze eta Arberoako San Martinen tartean. Indusketa nagusiak Emmanuel Passemardek egin zituen 1913tik 1922ra bitartean, eta 1928tik 1956ra, berriz, Saint\u2011P\u00e9rier konde-kondesaren eskutik. Zori\u00adtxarrez, materialak oso sakabanatuak daude museo eta bilduma partikularretan; horietako batzuk baino ez dira ekarri Baionako Museora, eta ekarri direnak inola ere ez, esangura\u00adtsuenak.\nIzturi\u00adtzeko aztarnategiak oso kultur maila garran\u00adtziz\u00adkoen segidak ditu, musteriense mailetatik hasi eta erromatar Erdi Arora bitartekoak eta baita beranduagokoak ere. Horien artean, badira, Goi-Paleolitoko aldiko hamar maila gu\u00adtxienez, denak ere harrian eta hezurrean egini\u00adko ostilamendu ugari dutenak.\nArte higikorreko lanetan, mailarik abera\u00adtsenen artean Erdi Madeleine aldikoa nabarmen\u00adtzen da, bai kopuruarengatik, bai adierazpenetan duten kalitatearengatik.\nUgaritasuna langaietan.\nBerauen barruan aipa di\u00adtzagun, kontutan eduki beharrekoak baitira, lehendabizi, elur orein baten adarrean erliebe txikiz landutako haga\u00adtxo erdizir\u00adkularrak, okerdurak eta lerromakurrak deskribatuz, estetika faktore modura, erritmoaren, paralelismoaren eta kontrastearen zen\u00adtzu oso garatu bat adierazten dutenak. Breuilen ustez, objektu hauen eskematismo apaingarria, animalien (arrain eta oreinen) benetako adieraz\u00adpen-garapenean az\u00adken zatia izan zen, hau da, dekorazio errealista baten degradaziozko ondorioekin, behin eta berriz errepika\u00adturik gure\u00adtzat esanahirik gabeko marra bilakatzen direnak.\nMakilak izenekoak ere erliebe txikian landuak dira, eta hauen artean badira forma naturalak begiratu eta errepika\u00adtzeko gaitasun deigarria erakusten duten grabatuak. Zulatu eta dekoraturiko makila guztien artetik nabarmen\u00adtzen da erliebe txikian bikainki landutako bisonte burua daramana. Moldatuan dituen marraduragatik, Leroi\u2011Gourhanek adierazi du Niauxko kobazuloko marraz\u00adkiekin baduela zerikusirik. Badira makila ba\u00adtzuk zaldiak, elur\u2011oreinak eta arrainak grabaturik dituzten ere. Horietako ba\u00adtzuk, azagaiak makilarekin lo\u00adtzeko bitarteko pieza bezala erabiliko ziren.\nArtelanetan hirugarren mota da animalia buruen silueta txapalena, zaldiena bereziki; animalia-espezie horren hioides hezurrean moztu eta grabaturikoak. Hioidesa oso hezur txapala da eta silueta horien egitura laua baldin\u00adtza\u00adtzen du. Zin\u00adtzilika\u00adtzeko zulo bat edo bi izan di\u00adtzakete, tokiren batean zin\u00adtzilikatu ala koka\u00adtzeko ziur asko. Izturi\u00adtzen elur\u2011orein, hartz eta izokinen siluetak ikus daitez\u00adke, halaber.\nKobazulo honetako beste artelan mul\u00adtzo bat, hezur, adar eta hareharrietan landutako animalien eskulturak osa\u00adtzen dute. Sartaldeko Paleolitoko arte agerpenetan oso ugariak dira irudi txiki hauek, animalien adierazpenak dituztenak. Hala ere, ugariagoak dira Europa erdialde eta ekialdean. Sartaldeko esparrukoen barruan Izturi\u00adtze gailen\u00adtzen da, ezagunak diren gehienak kobazulo honetakoak baitira. Nabarienak dira, besteak beste, hartz baten irudi\u00adtxoa, lehoi batena eta bisonte batena.\nAz\u00adkenik, Izturi\u00adtzetik aipa\u00adtzekoak ditugu hezurrez\u00adko ala harriz\u00adko xaflak (beren egitura laua dela eta sarritan \u201cespatulak\u201d esaten zaienak), bisonte, elur\u2011orein, zaldi, ahuntz eta antropomorfo irudiz apainduak.\nUste guztien arabera, delako estatua\u00adtxo hauek, aurreko garaietan xafla modura grabaturikoak, ez ziren erabilgarriak, azagaiak eta arpoiekin gertatu ohi zen mailan, ezta norberaren apaingarriko zin\u00adtzilikarioekin gerta\u00adtzen zen moduan ere. Horrexegatik hartu izan dira erlijioz\u00adko artelantzat. Labar-artearen egituratan an\u00adtzik handiena dutenak plaketak direlako egiten da, hain zuzen ere, baieztapen hau eta horiei ar\u00adkeologo guztiek esanahi erlijioso bat ematen diote.\nTestuingurua espaziala eta artistikoa.\nBestalde, espazioari dagokionean beste testuinguru batean kokatuta, Pirinio erdialdeko aztarnategi handiekin hobeto uztar\u00adtzen da Izturi\u00adtze Euskal Herriko sartaldeko besteekin baino. Kantauri erdialdeko eta sartaldeko \u2013berriro adieraz\u00adpen bikainak azaldu diren Santander eta Asturiaskoak\u2013 artearekin duen an\u00adtzekotasuna halaber, askoz txikiagoa da Pirinioetako erdialdekoarekin baino. Beraz, \u201cesan daiteke Paleolito garaian Pirinio erdialdean erlijioan eta artean garatu zen bizi\u00adtza bikain honen sartalderan\u00adzko ai\u00adtzinamendua dela Izturi\u00adtze, baina berezitasun batekin, oraingo honetan hedaduraren er\u00adtzak beronen erdigunea gaindi\u00adtzen duela\u201d.\nIzturi\u00adtzeko harpea, beraz, oso garran\u00adtzitsua da Paleolito aldian, batez ere, Erdi\u2011Madeleine aldian. Artelanen aberastasun eta edertasunean dituen adieraz\u00adpenak, euskal Paleolito aldiko gainerako kobazuloekin aldera\u00adtzean, nabarmen gailen\u00adtzen dira, Oiar\u00adtzungo Dorreko hezurra eta Ekaingo plaketaz aparte, gainerako euskal arte higikorra pobrea baita.\nArte higikorrak duen distiraren kontrastean, Izturi\u00adtzeko aztarnategiak ez du Ekain, Al\u00adtxerri eta Santimami\u00f1eko aztarnategiekin alderagarri zaion labar-arterik. Eta eran\u00adtzun sinesgarri bat aur\u00adki\u00adtzea zaila li\u00adtzaiguke, Izturi\u00adtzeko arte higikorraren kalitate bikainari dagokion kalitatea bera labar-artean zergatik ez zaion azal\u00adtzen galdegingo bali\u00adtzaigu. Ingura\u00adtzen gaituen ezjakintasun bera azalduko litzaiguke, Santimami\u00f1eko bisonteen egileek beren aztarnategiko konpresore eta plaketen artean alderagarria den ezer zergatik ez zuten utzi galdegingo bali\u00adtzaiguke.\nJesus Altunak, Izturi\u00adtzeko arte al\u00adtxor horri buruz, zera adierazten du, artearen perfekzio horrek berak Madeleine aldiko arte higikorraren \u201caz\u00adken zatia\u201d adierazten ote duen dirudiela: \u201cK. a. 10.000 aldera artelanen dekorazioak Izturi\u00adtzen halako dinamismo eta askatasuna iri\u00adtsi izateak, abstrakturako garaien atarietan egotea esan nahi duela\u201d. Antropologo ospe\u00adtsuaren adieraz\u00adpen hau guztiz garran\u00adtziz\u00adkoa irudi\u00adtzen zaigu, gure ustez, artearen historiaren beste garai ba\u00adtzuetan ikus daitekeenarekin bat datorrena baita. Az\u00adpimarra dezagun jada, beranduago jardun beharko baitugu gertakari horri buruz, euskal artearen garapen estilistikoari lo\u00adtzen ga\u00adtzaiz\u00adkionean."}
{"id": "578751", "revid": "6327", "url": "https://eu.wikipedia.org/wiki?curid=578751", "title": "Izturi\u00adtzeko kobazulo", "text": ""}
{"id": "578752", "revid": "336", "url": "https://eu.wikipedia.org/wiki?curid=578752", "title": "Goi-Paleolito", "text": ""}
{"id": "578753", "revid": "105290", "url": "https://eu.wikipedia.org/wiki?curid=578753", "title": "Bilboko gaueko estropada", "text": "Bilboko gaueko estropada Deustu Arraun Taldeak abenduan Bilbon antolatu izan duen estropada berezia da, izan ere denboraldiko azkena izateaz gain gauez jokatzen den bakarra baita."}
{"id": "578754", "revid": "512", "url": "https://eu.wikipedia.org/wiki?curid=578754", "title": "Trantsizio demografiko", "text": "Trantsizio demografikoa munduko hainbat herrialdeetako bilakaera demografikorako eredu bat da, bereziki XVIII. mendetik izandako biztanleria-hazkunde handiak eta ondorengo geldialdia azaltzeko erabili dena. Abiapuntu demografikoa hilkortasun- eta jaiotze-tasa handiak dituen egoera bat da. Ondoren, trantsizioaren lehen fasean, aurrerapen ekonomiko eta sozialen eraginez hilkortasun-tasaren beherakada nabarmena gertatzen da eta horien ondorioz biztanleriaren hazkunde nabarmena gertatzen da; fase honen iraupenak urte bakan batzuetatik mendetik gora bitarteko iraupena izan dezake. Trantsizioaren bigarren fasean, jaiotze-tasaren beherakada gertatzen da, hazkundearen geldialdia eta jaiotza-tasa beharakada handien kasuan, populazioaren zahartzea eta beherakada ere ekar dezakeena."}
{"id": "578756", "revid": "336", "url": "https://eu.wikipedia.org/wiki?curid=578756", "title": "Milo", "text": "Milo honakoa izan daiteke:"}
{"id": "578760", "revid": "336", "url": "https://eu.wikipedia.org/wiki?curid=578760", "title": "Masa-gizarte", "text": "Masa-gizartea gizarte mota bat da. Mendebaleko gizartean izan den aldaketa handienetako bat XIX. mendearen bukaeran eta XX. mendearen hasieran gertatu zen. 1870. urte inguruan \"masen aldia\" hasi zen.\nAldi hartako ezaugarri nagusiak hauek izan ziren: hazkunde demografiko handia (hirietan batez ere, jende asko eta asko herrietatik hirietara joan baitzen bizitzera), masak bizitza sozialean eta politikoan parte hartzen hasi ziren, eta gizarte eta ekonomia egituren artean desberdintasun handiak zeuden. Hamarraldi horietan errotik aldatu ziren gizarte egiturak, erregimen politikoak, sinismenak, eguneroko bizitza eta baita lan egiteko eta astialdia igarotzeko moduak ere. XIX. mendearen bukaerako gizarteak hamarraldi gutxi batzuetan argi elektrikoa, telefonoa, automobila, hegazkinak, trenak, biltegi handiak, zinema eta herri aldizkariak nola sortzen eta zabaltzen ziren ikusi ahal izan zuen. Jendearengan mundu berri bat zetorrenaren sentipena sortu zen; mundu berri hura kontsumo ondasunez eta bizitza maila hobetzeko aukeraz beteta zegoen.\nBiztanleak gero eta gehiago ibiltzen ziren batetik bestera, eta horrek pentsamoldeak sekulartzea ekarri zuen ondorioz. Ordu arteko gizarteari eusten zioten taldeekiko loturak desagertu zirenean, gizartean aldaketak eragiteko aukera berriak sortu ziren. Berrikuntzen artean aipatzekoa da Lehen Mundu Gerran feminismoak izan zuen indarra.\nGizonezkoak gerrara joan zirenean, emakumeak haien lanpostuetan hasi ziren lanean; hala, emakumeek lan merkatuan sartzeko aukera izan zuten, eta poliki-poliki emakumeen bizimodua ere aldatu egin zen. Hala eta guztiz ere, garapen aldi hartan alderdi ilunak ere izan ziren, eta arazo berriak sortu ziren gizartean.\nEmigrazioa. Hirietako gizartea.\nGero eta jende gehiago bizi zen hirietan. Gizarte berri bat eta bizitzeko modu berriak osatu ziren garai hartako hirietan. 1850-1920. urteen bitartean, asko hazi zen munduko biztanleria: 1200 milioitik 1800 milioira igo zen biztanle kopurua. Dena dela, hazkunde hori ez zen homogeneoa izan, garai horretan emigrazio ugari izan baitziren.\nEmigrazioen artean aipatzekoak dira Europatik beste herrialdeetara izan zirenak: Estatu Batuak, Kanada, Argentina, Australia... Hala ere, garrantzi handiagokoak izan ziren herrietatik hirietara izan ziren emigrazioak. Hortaz, hirien garrantziak gora egin zuen Europa osoan.\nIngalaterran, esate baterako, 1850ean biztanleen %52a hirietan bizi zen, eta 1910ean, berriz, %78ra igo zen hirietako biztanle kopurua. Industrializazioak, trenak eta zerbitzuak gehitzearen ondorioz hiriak bizkor bizkor hazi ziren, eta horrek aldakuntzak eragin zituen gizartean, kulturan, bizimoduan eta pentsamoldeetan.\nHiriek ordu arte bete zuten funtzioa erabat aldatu zen: industria, administrazioa, merkataritza, finantza eta zerbitzu gune bihurtu ziren hirak. Hiria osatzen zuten alderdiak espezializatu egin ziren, eta ondorioz, nabarmendu egin ziren auzoen arteko desberdintasunak: merkataritza eta administrazio guneak, egoitza guneak, langile auzoak eta industria guneak sortu ziren.\nHiriak arin hazi ziren, eta horrek arazo berriak ekarri zituen berarekin; hala ere, berehala antolatu ziren arazo horiei aurre egiteko egitasmoak: zabalguneak egin ziren, kaleak asfaltoz eta harriz estali ziren, garraio publikoa osatu zen (hiri handi batzuetan metroa ere eraiki zen), estoldak, ur, gas eta argi indarraren hornidura antolatu zen, ordena publikoa mantentzeko ahaleginak egin ziren eta lehen mailako irakaskuntza hedatu zen -hirietako analfabetismo maila asko jaitsi zen-. Hirietan nabarmena izan zen lotura tradizionalen eta sozializazio moduen arteko haustura: anonimoa eta inpertsonala bihurtu zen bizitza, iritzi publikoa egituratu zen eta erlijio sinesmenen krisia izan zen.\nArte berri bat gizarte berri batentzat.\n1900. urte inguruan pentsamendua eta gizartean izan ziren aldaketek hainbat ondorio eragin zituzten artean ere. Garai horretan errotiko aldakuntzak izan ziren artean. Aurreko garaietako uniformetasun artistikoa hautsi zenean, hainbat arte eskola eta molde sortu ziren literaturan, pinturan, eskulturan, etab. Industria iraultzaren ondoriozko gizarte baldintzen aldaketek, adibidez, arkitektura aldarazi zuten. Alde batetik, hirigintza egokitu behar izan zen hirietako jende pilaketari, eta beste aldetik, etxebizitzak arkitektura berriaren gai nagusi bihurtu ziren eta garai klasikotik jasotako egitura estetikoak hautsi ziren. XIX. mende bukaerako pinturan inpresionismoa izan zen joera nagusia. 1900. urte inguruan, ordea, arte figuratiboetan aldaketa sakona izan zen.\nArteak filosofian, gizarte-politikoetan eta zientzian izan ziren aldaketetara egokitu behar zuen. Hainbat faktorek eragin zuten artearen berrikuntza: argazkigintzaren aurrerakuntza teknologikoak, ideologia berriak, Freuden teoriak psikiatrian eta Einsteinenak matematikan, gizarte masen -gizatasuna galtzea- eta nazioarteko politikaren gorabeherak. Arteak ezin zien bizkar eman gertatzen ari ziren aldakuntzei. Lehen Mundu Gerraren ondorengo krisian ere gizarteak eta arteak lotuta jarraitu zuten.\nGerrak eragin zuen oinazeak kolokan jarri zuen mendebaleko gizartearen ideologia oinarria: etengabeko aurrerakuntzaren ideia alegia. Gerrak ukatu egiten baitzuen errotik ideia hura. Gizartean zatiketak gertatu ziren, eta horrek zatiketak eragin zituen arte estiloetan ere. XX. mendearen hasierako estilo nagusiak hauek izan ziren: espresionismoa, futurismoa, kubismoa, dadaismoa, surrealismoa eta konstruktibismoa. Arte joera horietako batzuk munduaren egoerak zenbait artistei eragin zien etsipenaren ispilu dira (dadaismoa adibidez).\nPrentsa eta zinema.\nGizartearen ezaugarri berriek iritzi publiko egituratua sortu zuten. Testuinguru horretan sortu zen masa prentsa, eta XX. mendeko ikuskizun handia: zinema. XIX. mendeko azken hamarraldietako hainbat gertaerak -politikoak (adierazpen askatasuna), teknologikoak (telefonoa, linotipia), kulturalak (alfabetatzea) eta sozialak (urbanizazioa)- aldizkariak merkarazi zituen; publizitateak finantzatzen zituen aldizkariak eta argitaraldi handiak izan ziren: zenbait aldizkarik milioitik gora ale bota zituzten Frantzian (\"Le Petit Journal\") eta Britainia Handian (\"Daily Mail\"). Aldizkari herritarrek orrialde gehiago argitaratzen zituzten, argazkiak sartu zituzten, diseinua aldatu zuten eta gai gehiago lantzen hasi ziren, oro har eduki politiko gutxikoak: denbora-pasak, erreportajeak, kirolak, gertakizunak, etab. Aldizkari mota haiek berehala bihurtu ziren -prentsa hori-. Prentsako handikien garaia izan zen: \"Pulitzer\" eta \"Hearst\" Estatu Batuetan, eta \"Northcliffe\" Britainia Handian.\nMerkatua askotarikoa zen, eta era askotako prentsa aurki zitekeen: -kalitatezko- prentsa, kirol aldizkariak, eta hainbat eta hainbat aldizkari mota. Albiste agentzia handiek berdindu egin zuten munduko informazioa.\nZinema -1895ean Lumi\u00e8re anaien eskutik jaioa- berehala hedatu zen mundu osora; industria indartsu bihurtu zen, masa ikuskizun, eta aldi berean, komunikabide. Dokumentaletatik berehala igaro zen fikziora; film berriek kontsumo gizartearen balio berriak erakusten zituzten (star systema pentsamolde horren irudia da). Lehen Mundu Gerraren ondorioz Europako zinemaren krisia etorri zen, eta Hollywood nagusitu zen munduko film produkzioan: 1925ean, esate baterako, 2.280 film luze egin ziren guztira.\n1927an errotiko aldaketa izan zuen zinemak: zinema ahostuna sortu zen. 1920. urtetik aurrera, bestalde, irratia berriak emateko eta denbora pasa moduan erabiltzen hasi zen. Asko ugaritu ziren irrati igorgailuak eta kateak; herritarren komunikabide nagusia bihurtu zen irratia.\nTurismoa, kirola eta astialdia.\nXIX. mende bukaeran eta XX. mende hasieran ez ziren bakarrik lanaren inguruko ohiturak aldatu, denbora-pasa modu berriei, kirol ikuskizunei eta turismoari esker garrantzizko lekua hartu zuten aisiak eta astialdiak. Lanetik kanpora jendeari gelditzen zitzaion denbora apurra betetzeko moduak asko aldatu ziren garai hartan.\nNekazari inguruetan astialdia betetzeko modu tradizionalak bazituzten ere, masen garaiak goitik behera aldatu zuen olgeta denbora. XIX. mendeko ostatuen, kantinen edo kafetegien ordez, beste era bateko bilguneak sortu ziren (tabernak, kabaretak, etab.); leku horiek gizarte eta pentsamolde berriaren irudia ziren. Janzkera moda berriak -gero eta kosmopolitagoak eta \"ausartagoak\"- batetik, eta bestetik, musika eta dantza modernoak -hogeigarren hamarraldi zoriontsuaren- ezaugarri ziren. Kirola, hasieran, gorputza eta morala lantzeko modu bat zen, baita herrien arteko elkartasuna lantzeko modua ere (1896. urtetik aurrera Olinpiadak).\nBaina, berehala masen ikuskizun bihurtu zen. Gutxi batzuek egiten zituzten kirolekin batera, batzuetan aristokratek bakarrik egiten zituztenekin batera (tenis, eski, golf), herri kirolak sortu ziren: boxeoa, txirrindularitza (Frantziako Itzulia 1903. urteaz gero), eta guztien gainetik, futbola.\nGerra arteko aldian, kirola amateur moduan egitetik, profesional moduan egitera aldatu zen; komunikabideek asko lagundu zuten zabalkunde lan horretan. Masen gizartearen beste ezaugarri bat turismoa izan zen.\nOrdu arte, bidaiari erromantikoak (gehienetan aristokratak) ausartu ziren bakarrik Europako hiri artistikoak eta mendiak bisitatzera.\nXX. mendearen hasieratik bertatik, turismoa ohiturazko gauza bihurtu zen, izan ere, denboraren joanean derrigorrezko bihurtu baitziren oporraldiak; horrez gainera, asko hobetu ziren garraio bideak. Betiko arte guneez eta mendiez gainera, hondartzak (Frantziako Kostalde Urdina, Italiako Riviera, Acapulco, Copacabana) izan ziren turismo gehien erakartzen zuten guneak.\nDena dela, Bigarren Mundu Gerra amaitu zen arte turismoa ez zen jarri biztanle guztien eskumenean."}
{"id": "578761", "revid": "6327", "url": "https://eu.wikipedia.org/wiki?curid=578761", "title": "Masa gizarte", "text": ""}
{"id": "578763", "revid": "6327", "url": "https://eu.wikipedia.org/wiki?curid=578763", "title": "Masa-gizartea", "text": ""}
{"id": "578764", "revid": "56334", "url": "https://eu.wikipedia.org/wiki?curid=578764", "title": "Herri judua Erdi Aroan", "text": "Jarraian, Herri judua Erdi Aroan duen historia azaltzen da.\nSarrera.\nJuduen diasporaren ondorioz, I. eta II. mendeetan, hebrear komunitateak eratu ziren Erromako Inperio osoan. Geroago ere, germaniar erreinuak sortu zirenean, ez zen aldaketa handirik izan. Nolanahi ere, komunitate horiek gorabehera handiak izan zituzten Erdi Aroan zehar. Bizantzioko inperioko judutegiek, adibidez, behin eta berriro pairatu behar izan zituzten enperadoreen debekuak eta trabak bizitzaren alor guztietan.\nSartaldetarrek, berriz, aurrena, karolingiar enperadoreen agindupean, tolerantziaz jokatu bazuten ere, gero, XIV eta XV. mendeetan, kanpora egotzi eta konbertitzera behartu zituzten. Egoera horrek hartaraturik, Italiako eskualde batzuetan, Europako sortaldean edo Otomandar Inperioan zokoraturik bizi izan ziren aurrerantzean. Izurriteak edo krisi ekonomikoak izaten zirenean, edota erlijio fanatismoarekin batera, berehala zabaltzen zen juduen kontrako sentimena. Kristauek edozein zoritxarren erantzule egiten zituzten juduak. Juduen printzipio erlijiosoen oinordekoak eta berritzaileak ziren neurrian, haien tradizioen etsai nagusiak ziren aldi berean. Islamaren mendeko lurraldeetan bizi ziren hebrearrek askoz bizimodu egonkorragoa izan zuten, nahiz eta arazoak ere izan zituzten, almorabideekin eta almohadeekin, adibidez, al-Andalusen, XII. mendean zehar. Hala ere, oztopoak oztopo, juduek lan handia egin zuten ekonomian eta kulturan. Urrutiko lurraldeekiko merkataritza harremanak kontrolatu zituzten luzaro, kredituaren erabilera menderatu zuten bere alderdi guztietan, eta lehen mailako filosofia, teologia eta medikuntza eskolak sortu zituzten.\nLehen Erdi Aroa.\nJuduen egoera frankoen Galian, ostrogodoen Italian eta bisigodoen Hispanian, okerrera egin zuen monarkia horiek erlijio katolikoa hartu zutenean, edota, ostrogodoen kasuan bezala, bizantziarren aurrean makurtu behar izan zutenean. Hispanian, VII. mendearen bukaeran, bisigodoen mendean, juduak kanporatzeko eta derrigorrez konbertitzeko aginduak ere azaldu ziren azkenerako haien kontrako dekretuetan. Ez da harritzekoa, beraz, juduek musulman inbasoreen alde egin izana VIII. mendearen hasieran.\nHala ere, egoera hori erabat aldatu zen Karlomagnok inperioa osatu zuenean. Gauzak eraberritu nahiak ekonomiaren eta eskulangintzaren alde egitea bultzatu zuten, bai enperadorea bera bai haren ondorengoak ere. Eta juduak, harremanetan baitzeuden elkarrekin Mediterraneoko eskualde guztietan zehar, garrantzi handiko laguntza izan zitezkeen aurrerabide horretan. Ez da harritzekoa, beraz, karolingiar enperadore eta erregeek (VIII-X. mendeak) hebrearrei beren mendeko lurraldeetan kokatzen lagundu izana eta abantaila juridikoak eta ekonomikoak eman izana. Luis Errukitsuak goi funtzionario bat ere izendatu zuen, \"magister judeorum\" bat, hebrearren kontuez arduratzeko.\nJuduek harremanetan jar zezaketen Europako sartaldea harekin zuzeneko harremanak ez zituzten beste alde batzuekin, hala nola Bizantziorekin eta Islamarekin, handikiristen baitziren, besteak beste, larrua, esklaboak eta hainbat produktu exotiko. Mediterraneoaren ondo-ondoko eskualdeetatik Frantziako iparraldera zabaldu ziren, eta baita Ingalaterrara ere, normandiarrek 1066an konkistatu zutenean. X. mendetik aurrera, lehenengo germaniar errege eta enperadoreek era berean jokatu zuten, eta Alemaniako iparraldeko eta sortaldeko eskualdeak kolonizatzerakoan, juduak arduratu ziren Baltiar itsasora eta Sortalderako merkataritza bideak zabaltzeaz. Eta hala, hebrear komunite handiak sortu ziren bide horietako hirietan: Magdeburg, Worms, Kolonia edo Pragan.\nElizgizon batzuek -adibidez, Agobardo Lyongoak eta haren ikasle Amolone- juduen kontra egindako adierazpenak ez ziren kontuan hartu, agintariek askoz interes handiagoa baitzuten juduen inguruan sortzen zen onura ekonomikoan.\nJuduen arteko elkartasuna zela bide, haien komunitateen arteko merkataritza harremana, judutegitik judutegira, mundu ezagun guztira zabaldu zen.\nGurutzadak.\nKarolingiarren garaiko lasaitasun aldia, lehenengo alemaniar enperadoreek luzatua, XI. mendean egin ziren eliza berrikuntzekin batera amaitu zen. Gizartea, kristau habeen gainean eraikia, finkatzen ari zen oraindik, eta juduen kontrako idazkiak, oihartzun gabeak artean, gero eta hots handiagoa hasi ziren ateratzen.\nXI. mendearen bukaeran Lur Santura egin zen Lehenengo Gurutzada juduen kontrako esetsaldi amaigabe baten hasiera izan zen. Ez baitziren bakarrik musulmanak sinesgabeak, baita kristauen artean bizi ziren juduak ere. Eta hala, errege, aitonen seme eta are elizgion batzuek halakorik gerta ez zedin egindako ahaleginak gorabehera, gurutzatuen gudarosteek gogor eraso zieten judutegiei Sortaldera bidean, bai Lehenengo Gurutzadan (1096), bai Bigarrenean (1146), bai Hirugarrenean (1189). Eta ghettoak sortu ziren halabeharrez, babesleku gisa, baina baita bakarleku gisa ere; juduak, gainera, jantzietan marka bereizgarriak eramatera derrigortu zituzten.\nGoi mailako intelektualek teologo kristauen eta juduen arteko eztabaidak antolatu zituzten hebrearrak federa konbertitzen saiatzeko, baina, nolanahi ere, juduen kontrako gorrotoa erabat zabaldu zen kristau talde sozial gehienen artean. Deabruzko gauzekin lotzen zen judua, eta pozoitzeak, hilketak, sineskeriak eta abar egozten zitzaizkion.\nAskotan apaizek eta frailek berek (domingotarrek eta frantziskotarrek batez ere) berotzen zuten herriaren irudimena, eta edozein aitzakia (krisi politikoa, arazo ekonomikoak) baliatzen zuten judutegien aurka indarkeriaz jotzea zuritzeko. Nolanahi ere, eraso horien atzean, askotan, asmo jakin batzuk ezkutatzen ziren. Ez da ahaztu behar salerosketa edo kreditua zela judu askoren lanbidea, eta lanbide horietan ez dela asko behar etsaiak egiteko. Juduen kontrako indarkeriaren une gorena Frantziako hegoaldeko \"pastorello\"en erasoak izan ziren; judutegi askori eraso zieten, eta hebrear asko bataiarazi zituzten.\nIzurrite Beltza ere, Europako biztanleriaren heren bat baino gehiago hil zuena, juduen kontra erabili zen, eta komunitate askok pairatu zituzten horren ondorio ezin beltzagoak.\nAldi berean, ordu arte juduek baizik bete ez zituzten zeregin batzuk -kreditua, esate baterako- kristauak betetzen hasi ziren. Hori dela eta, kristauentzat ez zen lehen bezain beharrezkoa hebrear komunitatea, eta erregeentzat ere, lehenago ekonomia sustatzeko behar-beharrezkoak izan bazituzten ere, jadanik ez zuen zentzu handirik haiek babesten saiatzeak. Eta hala, jendearen bortxakeriaren eta lehia ekonomikoaren hurrengo urratsa juduak kanporatzea izan zen.\nErregeek eta printzeek beren aginpidea berresteko, edo propaganda gisa, edo erlijio eta politika batasuna lortzeko, edo, bestela, ekonomia interesengatik baliatu zituzten neurri horiek. Aurrena Eduardo I.a Ingalaterrakoa izan zen, 1290ean; gero, Frantzian, ahalegin batzuek huts egin ondoren, Karlos VI.ak bete zuen, 1394an, deserriratzeko agindua; Austriatik 1420an aldegin zituzten; Bavieratik, berriz, 1450ean. Gehienak kristautasunera bihurtu ziren, kanpora ez zitezen; edo Italiara emigratu zuten; edo Europako ekialdera, bestela, Hungariara eta Poloniara gehienbat. Hala, Europako sortaldean, hebrear komunitateak eratu ziren lehenengo aldiz. Azkenak, Iberiako penintsulakoak, mendearen bukaeran bota zituzten: Gaztela eta Aragoitik 1492an, Portugaletik 1496an, eta Nafarroatik 1498an.\nBizantzio eta Islama.\nSortaldeko inperioak, izan zuen mila urteko historian, gogor jokatu zuen, ia beti, juduen kontra. Justinianok (525-565), adibidez, mugatu egin zituen sinagogetako azalpenak eta Talmud ikasketak, eta, halaber, VII- IX. mendeetan, konbertitzera behartu zituen komunitate asko eta asko. Hala ere, juduen lanbideak (nekazaritza, merkataritza, medikuntza) errespetatuak izan ziren beti. Gurutzatuek Bizantzio hartu (1204) eta Konstantinoplako Latin Inperioa sortu zutenean pairatu zituzten juduek, Sartaldean bezala, unerik latzenak. Gero, hala ere, greziar enperadoreak nagusitu zirenean ez zen askorik aldatu egoera. Horregatik, XV. mendean, turkiarrek lurraldean sartu eta Konstantinopla hartu zutenean (1453), hebrearrek harrera ona egin zieten.\nIslam herriek, berriz, ez zuten juduekin erlijio arazo handirik izan. Mahomak oinarri hartu zuen -Liburuko jendetzat- zeuzkaten.\nKristauak ere -Liburuko jende- ziren, baina etsai politikoak zituzten Espainian, Bizantzion edo Lur Santuan; juduak, berriz, ez ziren hain arriskutsuak. Hori dela eta, musulmanek nahiko ongi hartu zituzten hebrear komunitateak; haiek hiriko kulturan finkatu ziren gehienbat, merkataritza sare zabalak eratuz. Judu asko kalifa eta emirren aholkulari, enbaxadore edo bankari izan ziren, eta juduen Erdi Aroko kulturaren muina Islamaren mendeko lurretan eratu zen, Al-Andalusen eta. Alabaina, herri erradikalagoak -almorabideak eta almohadeak- nagusitu ziren aldietan -Marokon eta al-Andalusen XI eta XII. mendeetan, adibidez- , herri horien erlijio herstura pairatu behar izan zuten hebrear komunitateek, eta ihes egin behar izan zuten musulman toleranteagoak zeuden aldeetara, eta are kristauen mendeko lurraldeetara ere. Al-Andalusen bizi ziren hebrear komunitateak han bertan geratu ziren kristauek Errekonkista egin zuten bitartean, erosoago baitzeuden kristauen mende almohadeen mende baino, eta, noski, beren komunitateei atxiki zieten Granadako erreinuan.\nEkonomia eta kultura.\nHebrear komunitateak izan ziren, dudarik gabe, kultura eta ekonomiaren suspertzaile nagusiak Erdi Aroan. Baziren nekazaritzatik edo aberezaintzatik bizi ziren familiak, ezinbestekoak juduen elikatze arau bereziak zirela eta. Baina, urrutiko komunitateekin ziztuzten harremanez baliaturik, Erdi Aroko merkataritza suspertzeagatik eta horretarako ezinbestekoak ziren maileguak egiteagatik nabarmendu ziren gehienbat.\nMailegu txikiak haien eskuetan egon zirenluzaro, baina ez txikiak bakarrik, orobat aurki daitezke mailegatzaile juduak erregeen bankarien artean, jaun feudal handien artean, edo goi burgesiako jaunen artean.\nGero, eliza katolikoa, ekonomia ahalik eta gehien suspertzeko, maileguetan askatasunez jokatu behar zela jabetu orduko, burgesia izan zen, merkatuan, juduen etsai edo lehiakide nagusia.\nBaina merkataritza ez ezik, Europako eta Islam herrietako judutegien arteko harremanek orobat suspertu zuten kultura ere. Judah ha-Levi eta Abraham Ben Meir Ibn Ezra tuterarrek, adibidez, goien mailara jaso zuten hebrear literatura, mistikaren alorrean, edo literatura erlijiosan eta bidaia liburuetan. XII. mendeaz geroztik intelektual juduak filosofia klasikoan adituak ziren, eta, filosofo islamiarrak bezala, hura interpretatzen saiatu ziren. Aldi berean, batzuen eta besteen artean, Sartaldera transmititu zuten. Hala beraz, filosofian, hebrearren artean, Maimonides nabarmendu zen. Erreinu kristauetako itzultzaile eskoletan ere ez zuten zalantzarik izan judu adituenak hartzeko, haien bidez hebrearrek eta musulmanek dagoeneko menderatzen zuten filosofia, literatura edo medikuntzaren ezaguera beretzeko.\nEuropako unibertsitateak osatu ahala, ordea, XIII. mendeaz aurrera, eta bertako intelektualak prestatu ahala, hebrear herriaren kultura baliatzetzeko arrazoiak ere -lehenago mailegatzaileekin gertatu zen bezala- zentzua galdu zuen kristauentzat. Horra, beraz, XI. mendeaz gero antisemitismoa oso errotua zegoen gizarte batean, kristauentzat juduak kanporatzeko beste arrazoi bat."}
{"id": "578765", "revid": "105290", "url": "https://eu.wikipedia.org/wiki?curid=578765", "title": "Kim (filma)", "text": "Kim 1950eko Victor Saville ingeles zinema zuzendariak zuzendutako abentura filma bat da. Rudyard Kipling idazlearen izen berdineko \"Kim\" eleberrian oinarritua dago. Errol Flynn, Dean Stockwell eta Paul Lukas aktoreek antzeztu zuten. Metro-Goldwyn-Mayer ekoiztetxeak Technicolor sistemaz filmatu zuen.\nArgumentua.\n1885. urtean, Britainiar Rajan, Kim (Dean Stockwell) izeneko ingeles mutil bat britainiarren menpe dagoen Indian hazi izan da. Oso gazterik britainiar gudaroste kolonialean izen eman du, han kolonelaren mezulari gisa lan eginez. Bere betebeharra burutzen ari dela bere benetazko jatorria eta jaiotze misteriotsuaren berri izango du. Hortik aurrera bakearen alde nekagaitz borrokatzen hasiko da."}
{"id": "578767", "revid": "13403", "url": "https://eu.wikipedia.org/wiki?curid=578767", "title": "Gurutzetako ospitalea", "text": ""}
{"id": "578769", "revid": "105290", "url": "https://eu.wikipedia.org/wiki?curid=578769", "title": "Loiola kultur etxea", "text": "Loiola Kultur Etxea Donostiako Loiola auzoan dagoen kultur etxea da. 1987an inauguratu zen eta garai bateko garbilekuetan dago, frontoiaren ondoan.\nMusika, kultura eta artearekin zerikusia duten jarduera, ikuskizun, ikastaro, hitzaldi eta kontzertuak egon ohi dira. Bestalde, bertan liburutegia ere badago.\nDonostia Kultura Enpresa Erakunde Publikoak (EEP) kudeatzen du."}
{"id": "578770", "revid": "1545", "url": "https://eu.wikipedia.org/wiki?curid=578770", "title": "Udo Kier", "text": "Udo Kier, jaiotze izenez Udo Kierspe (1944ko urriaren 14a, Kolonia) alemaniar aktore bat da. Bere ibilbide luzean 200 filma ingurun antzeztu izan du."}
{"id": "578772", "revid": "105290", "url": "https://eu.wikipedia.org/wiki?curid=578772", "title": "Aurpegi adierazpen", "text": "Aurpegi adierazpena pertsona edo animalia batek aurpegiz, zehazkiako begiak, ezpainak, sudurra, bekokia eta masailak erabiliz egiten dituen imintzio eta keinu bidezko adierazpen eta hitzik gabeko komunikazioa da. Maiz, emozioak (tristura, poza, beldurra eta abar) azaltzeko ohiko bitartekoa da."}
{"id": "578773", "revid": "17", "url": "https://eu.wikipedia.org/wiki?curid=578773", "title": "Aurpegi-adierazpen", "text": ""}
{"id": "578774", "revid": "17", "url": "https://eu.wikipedia.org/wiki?curid=578774", "title": "Imintzio", "text": ""}
{"id": "578775", "revid": "17", "url": "https://eu.wikipedia.org/wiki?curid=578775", "title": "Mimika (argipena)", "text": "Mimika hitzak adiera zenbait ditu:"}
{"id": "578776", "revid": "17", "url": "https://eu.wikipedia.org/wiki?curid=578776", "title": "Mimika", "text": ""}
{"id": "578777", "revid": "17", "url": "https://eu.wikipedia.org/wiki?curid=578777", "title": "Bela Bartok", "text": ""}
{"id": "578778", "revid": "56334", "url": "https://eu.wikipedia.org/wiki?curid=578778", "title": "Ahozko hizkuntza", "text": "Ahozko hizkuntza mintzo bidezko hizkuntza da, hizkuntza idatzia eta hitzik gabeko komunikazioa ez bezalakoa, maiz hizkuntza mota horiek tartekatzen dituen arren. Kode bereziak dituen hizkuntza da, bereziki mezua adierazkorra izan dadin.\nAhozko jariotasuna.\nHizkuntzen didaktika arloko proposamen metodologiko batzuek komunikazio konpetentzia hobetze aldera hainbat proposamen egiten dituzte. Eta konpetentzia horretan ahozko hizkuntza funtsezkoa da.\nIkaskuntza, irakaskuntza eta ebaluaziorako Europako Erreferentzia Esparru Bateratuak honela ematen ditu ahozko jariotasunari lotutako abilezia batzuetan egon daitezkeen mailak:\nAhozko abileziak jendaurreko bakarkako diskurtsoan edo aurrez aurreko eztabaida edo elkarrizketetan:\nBakarrizketa eta elkarrizketa.\nGoian aipaturiko gaitasun maila horiek, A1, A2, B1, B2, C1 eta C2 horiek, bakarrizketaren edo elkarrizketaren testuinguruan neurtu ohi dira. "}
{"id": "578779", "revid": "6950", "url": "https://eu.wikipedia.org/wiki?curid=578779", "title": "Idazketa", "text": "Idazkera edo idazketa hizkuntza bati esleitu zaizkion zeinuak erabiliz egiten den komunikazioa da.\nAhozko hizkuntzaren osagarri moduan erabiltzen den arren, idazketak garrantzi berezia du literatura eta, orokorrago, liburuak sortzean. Horrela, komunikatzeaz gainera, idazketa hizkuntza-gordailuak eratzeko ere erabiltzen da.\nArlo akademikoan.\nKomunikazio konpetentziaren oinarrizko dimentsioa da idazketa, ahozkotasunari lotutakoekin batera. Hizkuntzen didaktikan, tradizionalki, gure hezkuntza sistemetan, garrantzi handia eman zaio idazketari, eta batez ere zuzentasunari. Irakurketari eta askotan ahozkotasunari berari baino garrantzi handiagoa eman izan zaio, gure hezkuntza sistemetan, idazketari.\nIdazketaren didaktika sistematizatzeko, idazlanak zuzentzeko eta ebaluatzeko ahalegin handiak egin ohi dira hezkuntza sistema guztietan.\nEmozioen lanketa egiteko, testuinguru akademikoan eta akademiatik kanpo, irakurketa eta idazketa ezinbeste tresnatzat jo dira inoiz.\nMunduko hizkuntzen idazketak.\nMunduko hizkuntza gehienek, euskarak ere bai, latindar alfabetoaren aldaerak erabiltzen dituzte gaur egun; haien artean: germaniar hizkuntzak, hizkuntza erromantzeak, zelta hizkuntzak, austronesiar hizkuntzak, hainbat uraldar hizkuntza (hala nola, bepsaera, estoniera, hungariera, finlandiera, samiar hizkuntzak eta besteak), baltiar hizkuntzak, albaniera, Amerikako jatorrizko hizkuntza ia guztiak, hainbat turkiar hizkuntza (hala nola, turkiera, azerbaijanera, gagauzera eta besteak), groenlandiera, Australiako jatorrizko hizkuntzak. Horrez gain, alfabeto hori tranksripzioren oinarrian datza.\nAlfabeto ziriliko hedatuta dago ere; idazketa hori, adibidez, mongolierak (Mongolian, baina ez Txinan) eta bere ahaide batzuek, uraldar hizkuntza askok (hala nola, mansierak, komierak, mokxerak eta besteek), eslaviar hizkuntzek (txekiera, kroaziera, poloniera, esloveniera, eslovakiera eta sorabiera izan ezik), hainbat turkiar hizkuntzek (hala nola, kirgizerak, kazakhierak, tatarerak eta besteek), nivkhierak (hizkuntza bakartua), txuktxierak (eta bere ahaideek), Kaukasoko ipar-ekialdeko hizkuntzek erabiltzen dute.\nBadaude alfabeto horiek biak erabiltzen dituzten hizkuntzak: serbiera eta uzbekera, adibidez.\nAlfabeto arabiarra eta bere aldaerak hurrengo hizkuntzen artean hedatuta dago: arabiera, urdu, persiera, hausa, uigurrera; horrez gain, iraganean turkiar hizkuntzen artean hedatuta zegoen.\nHizkuntza askok idazketa bereziak erabiltzen dituzte; haien artean: greziera (alfabeto grekoa, Lurrean zaharrenetako bat), armeniera, georgiera (eta beste kartveliar hizkuntzak), hindi, tibetera (dzongkharekin batera), tamilera, telugu, malayalam, kannada, sinhala, hebreera, txerokiera, koreera, japoniera, inuktitut, amharera (eta bere ahaide hurbilenak), thailandiera, myanmarera, kanbodiera eta besteak.\nHainbat hizkuntzek idazketa berezi bat erabiltzen zuten iraganean, baina gaur egun ez dute gehiago erabiltzen. Adibidez, eskandinaviar hizkuntzek, turkierak eta hungarierak errunak zituzten iraganean. Komierak idazketa berezia zuen iraganean, baita Filipinetako hizkuntza batzuek eta rapa nuik ere. Irlanderak \u00ab\"ogam\"\u00bb izeneko idazketa erabiltzen zuen. Idazketa berezi bat erabiltzen zuten hizkuntza hilen artean hurrengo hizkuntzak dira: sumeriera, feniziera, egiptoera eta besteak.\nTxinerak oso idazketa berezia du, irudietan oinarrituta dagoena; iraganean vietnamerak eta koreerak idazketa hori erabiltzen zuten ere. Antzinako egiptoerak antzeko idazketa erabiltzen zen.\nHizkuntza eraiki batzuek idazketa bereziak dituzte ere; haien artean: quenya, \u00abEraztunen jauna\u00bb izena duen liburuko hizkuntza bat, klingonera eta krutxiera.\nHainbat hizkuntza ez dute idazketarik gaur egun ere; haien artean oso hizkuntza txikiak eta ezezagunak daude bakarrik, adibidez, Australiako jatorrizko hizkuntza batzuk. Iraganean Lurreko hizkuntza guztiek ez zituzten idazketak, baina beren historian zehar hiztunek idazketak sortu edo beste hizkuntzetatik hartu zituzten.\nVoynich eskuizkribuak idazketa ezezaguna erabiltzen du, beraz, ezin dugu liburu hori irakurri gaur egun ere."}
{"id": "578780", "revid": "17", "url": "https://eu.wikipedia.org/wiki?curid=578780", "title": "Idazkera (argipena)", "text": "Idazkera hitzak adiera zenbait ditu:"}
{"id": "578781", "revid": "17", "url": "https://eu.wikipedia.org/wiki?curid=578781", "title": "Idazkera", "text": ""}
{"id": "578783", "revid": "512", "url": "https://eu.wikipedia.org/wiki?curid=578783", "title": "Hizkuntza idatzi", "text": "Hizkuntza idatzia, batzuetan komunikazio idatzia ere deitua, idazketaz sortutako mezua da, gehienetan ahozko hizkuntzaren osagarri moduan erabiltzen dena. Komunikazio idatziaren kodeak ahozkoak baino egonkorragoak eta zurrunagoak izaten dira, eta gehienetan forma- eta normalkuntza-eskakizunak bete behar dituzte, hala nola ortografiaren bitartez."}
{"id": "578784", "revid": "90523", "url": "https://eu.wikipedia.org/wiki?curid=578784", "title": "Idatzizko komunikazio", "text": ""}
{"id": "578785", "revid": "1830", "url": "https://eu.wikipedia.org/wiki?curid=578785", "title": "Soldata orri", "text": "Soldata orria, nomina edo lansari-agiria agiri mota bat da, non zehaztuta baitaude langilearen oinarrizko soldata gehi jasotako beste zortzapen guztiak, egiten zaizkion kenkariak edo deskontuak, eta jasotzeko duen likido osoa.\nInformazio hori langileen diru-sarrera garbiak eta enpresak ordaindu beharreko zergak zehazteko erabiltzen da. Nomina zehatza egitea funtsezkoa da enpresa batek ongi funtziona dezan. Langileen ordainsariak kalkulatzeko eta zerga eta lege arloko betebehar guztiak betetzen direla bermatzeko erabiltzen da nomina. Nominak maileguak eta kredituak eskatzeko ere erabil daitezke diru-sarreren froga gisa.\nNominen kudeaketa zeregin konplexua izan daiteke, batez ere langile asko dituzten enpresa handientzat. Beraz, enpresa askok nominetan adituak kontratatzea edo nominak kudeatzeko softwarea erabiltzea erabaki dute nominak egiten laguntzeko."}
{"id": "578786", "revid": "201", "url": "https://eu.wikipedia.org/wiki?curid=578786", "title": "Nomina", "text": ""}
{"id": "578787", "revid": "56334", "url": "https://eu.wikipedia.org/wiki?curid=578787", "title": "Akrobaziazko eski", "text": "Akrobaziazko eskia eski alpetarraren modalitate bat da, non eskiatzaileek saltoak eta trukoak egin behar dituzten. XX. mende erdialdean sortu zen eta joko olinpikoetara 1992. urtean heldu zen Albertvillen[2]. Bereizten diren bi espezialitate handi daude, aireko jauzien espezialitatea alde batetik, eta zulo edo mogul motako espezialitatea bestetik. Lehenengoan, jauzi akrobatikoak epaimahai batek baloratu behar ditu, bigarrenean, berriz, eskiatzaileek zuloz eta elur menditxoz beteriko elur aldapak jaitsiz egin behar dituzte jauzi akrobatikoak.\nAkrobaziazko eskia abiadura, ikuskizuna eta eskiatu bitartean, aireko maniobrak egiteko gaitasuna konbinatzen dituen kirol bat da. Hainbat modutan izendatu ohi da kirol modalitate hau, besteak beste, \"freestyle\", \"freestyle skiing\" eta \"hotdogging\".\nHistoria.\nEski modalitate hau 1930eko hamarkadan hasi zen, eskiatzaile norbegiarrek eski alpinoa zein nordikoa praktikatzen zuten bitartean akrobaziak egiten hasi zirenean. Geroago, Estatu Batuetako eskiatzaile ez profesionalen eskutik ikuskizunak antolatzen hasi ziren, eta ondoren praktika haiek akrobaziazko eski edo estilo libreko eski bilakatuko ziren. Jauzien teknikak 1950. inguruan garatu ziren.\nAkrobaziazko eskiak garapena eta progresioa 1960 eta 1970. urteetan izan zuen. Estilo libreko arauak oso irekiak ziren, edo askotan araurik gabekoak, arrisku handiko kirol bat zelako, kirolari profesionalen artean belauneko lesio asko eragiten zituena.\n1979an, Eskiaren Federazio Internazionalak akrobaziazko eskia kirol moduan aitortu zuen, eta kirolaren arriskua murrizteko asmotan, araudia, kirolarien sailkapen irizpide berriak eta jauzien tekniken irizpideak ezarri zituen. Munduko lehen kopa 1980an ospatu zen eta lehen txapelketa mundiala 1986an Tignesen, Frantzian. 1988an akrobaziazko eskia Calgaryko joko olinpikoetan ikuskizun izan zen. Zulo edo mogul motako espezialitatea, programa olinpikoari atxikitu zitzaion 1992ko jokoetan, eta aireko jauzien espezialitatea 1994ko joko olinpikoetan.\nErrekonozimendua irabazten.\nAkrobaziazko eskia diziplinatzat hartu zuen Nazioarteko Eski Federazioak (FIS) 1979an. Zuzendaritza-organoak erregulazio berriak sartu zituen kirol gazte horren elementu arriskutsuenetako batzuk mugatzeko ahaleginean, eta hurrengo urtean Munduko Kopako lehen serieak egin ziren.\nEboluzio olinpikoa.\nErakustaldi-kirola izan zen 1988ko Calgaryko Jokoetan. Gizonezkoen eta emakumezkoen ekitaldiak izan ziren hiru diziplinetan: \"mogul\" eskia, aireko jauziak eta balleta. Lau urte geroago, \"mogul\" eski ekitaldia proba ofizialen kategorian sartu zen Albertvilleko Jokoetan, Lillehammerren 1994an. Eski krosak bere debuta egin zuen 2010eko Vancouverreko Jokoetan. \"Slope\" estiloa eta halfpipe-a eski akrobatikoko programari gehitu zitzaizkion 2014ko Sotxiko Jokoetan.\nModalitateak eta diziplinak.\nHasieran, akrobaziazko eskia eski artistikotzat kalifikatu zen, eta, gaur egun, Nazioarteko Eski Federazioak (FIS) berak \"Freestyle Skiing &amp; Freeski\" deitzen dio. Lehenengo espezialitateak \"mogul\", \"balleta\" eta \"jauziak\" izan ziren; horri guztiari \u201cantzinako eskola\u201d esaten zaio, eta horrela egin ziren milurtekoaren amaiera arte. Orduan iritsi zen, batez ere, snowboardaren eragina zuen \u201ceskola berria\u201d, eta espezialitate berriak sorrarazi zituen, hala nola, \"halfpipe\", \"ski cross\" eta snowparketako lehiaketak, adibidez, \"slope\" estiloa eta \"Big Air\".\n\"Mogul\" proba.\nParte-hartzaileek malda batetik eskiatu eta zenbait oztopo gainditu behar dituzte. Helburua pistatik ahalik eta azkarren eskiatuz jaistea da, eta derrigorrezko bi jauziak akats teknikorik edo oreka galerarik gabe egitea. Puntuazio horretatik probaren irabazlea ateratzen da.\n\"Mogul\" pista hiru ibilbide egiteko moduan sortu da. Kirolariak hiru ibilbideetatik edozein aukeratu dezake jaitsiera egiteko. Pista zuloz beteta dago, eta desnibelean bi jauzi egon behar dira, 1,2 metrora ere irits daitezkeenak. Bertan, eskiatzaileak maniobra bat egiten du, nahi bezala. Hau 360 edo 180 graduko bira, ardatz-jauzi bat, itzulipurdi bat atzera edo aurrera, edo bira bat izan daiteke. Eskiatzaileek hankak edo eskiak heltzeko hainbat modu izan ditzakete maniobra ezberdinak egiterakoan.\nEpaileek biraketatik, airetik eta abiaduratik abiatuta puntuatzen dute. Bira baloratzen duten epaileen taldea bost pertsonak osatzen dute, eta puntuazioaren % 50 osatzen dute; gehienez 15 puntu ematen dira. Airea bi epailek kalifikatzen dute, eta guztizkoaren % 25 da; gehienez 7,5 puntu lor ditzake. Denbora kalifikatzeko, giza faktorea ez da jokoan sartzen, kronometratuta baitago. Guztizko puntuazioaren % 25 da, eta gehienezko 7,5 puntukoa da. Baliokidetasun bat bilatzeko, denbora puntu bihurtzen duen bihurketa-faktore bat aplikatzen da. Gutxieneko puntuazioa 0,0 puntukoa da hiru kasuetan, eta azken puntuazioa hiru puntuazioen batez bestekotik ateratzen da, bakoitzak duen ehunekoa kontuan hartuta.\nZuloak jaitsita, eskiatzaileek beren gorputzaren goiko aldea muinotik behera begira eduki behar dute; gorputzaren beheko aldea eta eskiak, etengabe biratzen ari diren bitartean.\nLehiakide guztiek sailkapen-txanda batean parte hartzen dute. 20 eskiatzaile onenak finalera pasatuko dira, irteera-zerrenda kalifikazio-emaitzen alderantzizko ordenean izanik. Azken kanporaketan puntuaziorik handiena lortzen duen eskiatzaileak irabaziko du.\nEskakizun tekniko espezifikoak.\nOztopo-pistak gutxienez 18 metroko zabalera izan behar du, 235 m-ko ibilbidea (\u00b1 35 m) eta 110 m-ko desnibela (\u00b1 30 m).\n\"Aerial\" proba.\nProba honetan jauzi akrobatikoak egiten dira. Jauziak lurrean dauden elurrezko edo zurezko elurrez estalitako plataforma handietatik egiten dira. Jauzian, profesionalek irudi, itzulipurdi eta bira ugari egiten dituzte pistan lurreratu aurretik. Atletak aireratzearen kalitateagatik, lortutako altueragatik, gorputzaren forma eta posizioagatik eta ondorengo lurreratzean oreka mantentzeko moduagatik epaitzen dira. Puntuaziorik onena lortu duen eskiatzaileak irabazi du proba.\n\"Mogul\" proban bezala, pistan ere hiru sarrera daude jauzian, eta eskiatzaileak aukera dezake zein erraitik jaitsi jauziari aurre egin aurretik.\nEpaileek aire, forma eta lurreratze irizpideetan oinarrituta baloratzen dute eskiatzailearen jarduna. Airearen puntuazioa guztizko notaren % 20 da, eta nota hori gutxienez 0,0 puntutik gehienez 2,0 puntura bitartekoa da. Biraren forma da zatirik esanguratsuena, puntuazioaren % 50 hartzen baitu, 0,0 eta 5,0 puntu artean. Azkenik, lurreratzea % 30ekoa da, eta nota 0,0 puntutik 3,0 puntura bitartekoa.\nEskakizun tekniko espezifikoak.\nAerialsen pista funtsezko gune batzuek osatzen dute: jauziko arrapala, jauzia, lurreratzeko eremua eta helmuga. Jauziak 30 m-ko erradioa izan behar du, eta lurreratze-eremurako jauzitik 13 m-ko distantzia dago. Lurreratzeko guneak 30 metroko ibilbidea du guztira, helmugaraino.\n\"Ski Cross\" proba.\nDiziplina hau olinpikoa izan zen lehen aldiz 2010eko Vancouverreko Jokoetan. \"Ski cross\" pista batek maldak, jauziak eta beste elementu batzuk ditu. Proba honen helburua elementu horiek guztiak azkar gainditzea da, helmugara gainerako lehiakideak baino lehenago iristeko. Kanporaketak dituen diziplina bat da, eta horien aurretik, irteera-ordena erabakitzeko, banakako sailkapen-jaitsiera bat egiten da, kronometratua. Puntu honetatik aurrera kanporaketak jokatzen dira, non lau parte-hartzaile aldi berean jaisten diren, amaierara iritsi arte. Urrezko domina azken fasea irabazten duen lehiakideak eramango du.\nEskakizun tekniko espezifikoak.\n\"Ski cross\" pistak 900 m eta 1200 m arteko luzera izan behar du. Desnibela 180 eta 250 m artekoa da.\n\"Ski cross\"-ean ibilbidea markatzen duten ateak triangeluarrak dira, eta elkarren segidako ateen koloreak txandakatu behar dira. Ateak 130 cm-ko zabalera du, 110 cm-ko altuera alde luzean eta 40 cm-ko altuera triangeluaren alde laburrean.\nLurraren ezaugarriak garaiz egingo dira, elurra behar bezala trinkotu dela bermatzeko. Lehiaketaren egunean, korrikalariek 30 minutu izango dituzte proba hasi baino lehen lurra ikuskatzeko, eta poliki-poliki joan beharko dira pistaren albotik.\n\"Halfpipe\" proba.\nDiziplina hori 2014ko Neguko Olinpiar Jokoetan sartu zen olinpiko gisa, Errusiako Sotxi herrian. Hodi-erdi formako pista artifizial batetik jaisten da, pistaren alderik alde eskiatuz, jauziak eta irudiak eginez. Epaileek zailtasun- eta gauzatze-mailaren arabera baloratzen dituzte kirolarien bilakaerak. Balorazioan oinarrituta, probaren irabazlea zehazten da.\nEskakizun tekniko espezifikoak.\nHodi-erdiak 15 eta 18 gradu arteko inklinazioa izan behar du. Luzera 100 m-tik 110 m-ra bitartekoa izango da, eta zabalera 13 m-tik 15 m-ra bitartekoa. Hormak 3 m eta 3,5 m arteko altuera izango du, eta hodi-erdiaren erdiguneko eremu lauak ez du 5 m baino gehiago izango.\nEpaileen eremuak gutxienez 8 m bider 3 m-koa izan behar du, proba osoaren ikuspegi zabala bermatzeko. Lehiakideentzat eta ikusleentzat itxitako eremua da.\nIrteera-eremuak bultzada hartzeko aukera eman behar die lehiakideei, baina ezin da maniobrarik egin. Helmugak laua izan behar du, eta lehiakideari geldialdi segurua egiteko aukera eman behar dio.\nHalfpipe-eko lehiaketa baterako, bost epaile eta epaile nagusi bat behar dira.\n\"Slope estiloa\" proba.\nSlope estiloa pista batetik jaisten den diziplina bat da. Pista horretan hainbat jauzi eta modulu daude, snowboarderren moldagarritasun handia eskatzen dutenak, eta helburua trikimailu zailenak egitea da. Beste probetatik bereizten duena da ez dagoela gainditzeko denborarik, baizik eta lortutako puntuaziorik onena duen kirolaria dela probako txapelduna.\nEskakizun tekniko espezifikoak.\nSlopestyle eskiko pista baten batez besteko maldak 12 gradu ingurukoa izan behar du, eta erregularra izan behar du, aldaketa askorik gabe. Pistak gutxienez 30 m-ko zabalera izan behar du, eta luzera 100 m eta 200 m artekoa.\nPistak gutxienez hiru oztopo izan behar ditu: jauziak, kaxak, hesiak... Elementu horien arteko distantziak trantsizio leuna ahalbidetu behar du, oztopo bat bestearekin behar bezala lotzeko. Ibilbideak diseinatuta egon behar du, eta gutxienez 20 segundo beharko dira amaierara iristeko, oztopo guztiak gaindituz.\nIrteera-eremuak nahiko laua eta zabala izan behar du, lehiakideei lehiaketarako prestatzeko eta entrenatzaileen, langileen eta komunikabideen lana bermatzeko. Pista osoa ikusi behar dute epaileek.\n\"Big Air\" proba.\n\"Big air\" delakoa goranzko malda batetik beheranzko beste malda batera jauzi bat egitean datza, non trikimailu konplexuak egiten diren. Epaileen panelak lurreratzearen zailtasuna, perfekzioa, lortutako altuera eta segurtasuna baloratzen ditu.\nEkipamendua.\nAkrobaziazko eskiko espezialitateetan kaskoa erabili behar da. Akrobaziazko modalitatean janzkera solteagoa erabiltzen da eski tradizionaleko lasterketekin alderatuz, mugimenduak askatasun osokoak izan daitezen. Eskietako fijazioak aldeetaranzko norabide aldaketak ahalbidetu behar dituzte. Orokorrean eskiak motzagoak dira lasterketako eski tradizionalean erabiltzen direnekin alderatuz, kontrol hobea izaten laguntzen dutelako. \"Mogul\" modalitateko eskiek 175 cm-ko luzera dute emakumeentzako eta 180 cm-koa gizonentzako. Aireko jauzien espezialitatean 160 cm-ko luzera dute eskiek."}
{"id": "578788", "revid": "120962", "url": "https://eu.wikipedia.org/wiki?curid=578788", "title": "Alpetar eski", "text": "Alpetar eskia edo jaitsierako eskia eskiaren modalitate bat da. Alpe mendikatean egiten hasi zen, hortik datorkio \"alpetar\" izena. Teleaulki baten laguntzaz maldaren goialdera igotzen, eta ondoren malda jaisten datza. Zenbait lehiaketa mota daude, baina nagusia denbora laburrean makil batzuetatik zehar pasatzea da.\nAlpetar Eskiko Munduko Txapelketa 1931n hasi ziren egiten; eta Alpetar Eskiko Munduko Kopa, 1966tik aurrera. Neguko Joko Olinpikoen artean dago 1936. urteaz geroztik.\nHistoria.\nEskien lehen zantzuak K.a. 2500 urtekoak dira. Lehenengoa, Feldespato harrian egindako grabatu bat da, Rod\u00f3dy uhartean (Norvegia) aurkitu zutena. Bertan, eskiak dituen ehiztari bat ikus daiteke. Horretaz gain, eskia aipatzen duen lehen testu idatzia K.o. 500. urtekoa da, Procopius historialari bizantziarrak elurraren gainean lasterketa bat deskribatzen baitu. Gainera, jakin da eskia garraiobiderik praktikoena izan zela elurra hilabeteak jarraian pilatzen zen lekuetan mugitzeko, merkaturatzeko, borrokatzeko edo ehizatzeko.\nEski modernoaren arabera, Sondre Nordheimi da telemark teknikako sortzailea, jarduera honetatik kiroletako modalitate berria sortuz. Emigrazioaren fenomenoari esker, herri ipartar eta alpetarren jarduera soilik izateari utzi zion.\nArmadak ere kirol honen eboluzioan garrantzia izan zuen, menditar batailonak sortu zituenean aldaketak egin zituztelako euskailuan, falkan eta finkapenetan. Horretaz gain, ertz metalikoak 1930. urtean ezarri ziren.\n1950etik aurrera, hobekuntza tekniko berriak agertzen jarraitu zuten; besteak beste, eskiak motzagoak izatera pasa ziren. Materialen hobekuntzak eta eski-estazio gehiago agertzeak kirol honen zale-kopurua areagotu zuen munduan zehar.\nXXI. mendean jada material berriak, teknika berriak eta eskietako diseinu berriak, \"carving\" esate baterako, agertzen dira. Eski-estazioak hobetuz doaz: zerbitzuek segurtasun gehiago eskaintzen dute eta elur hobeagoa dago denbora luzeagoan, hasiberrientzat teleaulkiak daude, erremonte berezi berriak eta pisten egokitzapenerako makineria hobeagoa.\nAlpetar eskia Garmisch-Partenkircheneko (Alemania) 1936ko Olinpiadetatik, Neguko Joku Olinpikoetako kirol ofiziala izan da, bai gizon zein emakumezkoen mailatan. Ordura arte, slalom-a eta jaitsiera baino ez ziren egiten. Aurrerago, 1952an, modalitate berri bat sartu zen, Slalom erraldoia. 1988ko Calgaryko (Kanada) Neguko Olinpiar Jokoetara arte ez zen super-erraldoia eski diziplina programa Olinpikoan sartu.\nHistoria Espainian.\nEspainiako neguko kirolek 100 urte baino gehiagoko historia dute. 1908ko abenduaren 25a 1908ko abenduaren 25a da eskiaren lehen data ofiziala Espainian, Rasos de Peguerako lehen eskialdiaren ondorioz, Bartzelonatik hurbil.\nEspainiara alpetar eskia 1908.urtean iritsi zen Rasos de Peguera lurraldera. Urte batzuk beranduago, afizionatu taldeak kirol hau praktikatzen hasten dira La Molinan, Candanchun, Valgrande-Pajaresen, Sierra Nevadan, Navacerradan, eta beste hainbat lekutan, ondoren eski-estazioak dira bertan.\nEspainiako Gerra Zibilean zehar bi bandoek eskiatzaileen unitate militarrak sortu zituzten, non soldaduek eskien erabilera ikasten zuten. Gerraren ondoren, 1939an, zaleen arteko eskiaren praktika berriz hasi zen, baina materialik ez zegoen.\nBi urte geroago, 1941ean, Eskiko Espainiako Federazioa sortu zen (lehenago jada Neguko edo FCEH-etako Kiroletako Kataluniako Federazioa sortu zen), eta kirol honekiko zaletasuna nabarmen igo zen. 1943an Espainia osoko lehen erremonte mekanikoa La Molinaren estazioan inauguratu zen.\nDiplomatu talde batek eta Jakako Mendiko Eskola Militarretik zetozen zaleek 1958. urtean Candanchuko eski eskola sortu zuten, Aragoiko haran guztia kirol honekiko zale bihurtuz.\nEski alpetarreko materiala.\nErabiltzen den materiala beste modalitateen oso antzekoa da, baina alde batzuk daude materialari dagokionez: arinagoa eta erresistenteagoa da, eta, prestazioei eta errendimenduari esker, jaitsieran abiadura handia lortzea ahalbidetzen du.\nEskiak.\nFondoko beste modalitate batzuetan erabiltzen direnak baino motzagoak eta zabalagoak dira, eta ahalik eta aerodinamikoenak izatea dute helburu, biraketaren egonkortasuna eta kontrola mantentzeko.\nBotak.\nMaterial plastiko berezi eta berritzaileenekin eginak, beste diziplina batzuetan baino gogorragoak izaten dira, eskiatzailearen eta eskiaren artean ahalik eta transferentziarik onena lortzea eta abiadura oso handiak jasatea baitute helburu. Finkapenek dituzten mekanismoek malgutasuna eta segurtasuna ematen dute; izan ere, eroriz gero, askatu egiten dira eta zahatoa erraz askatzen da.\nKaskoa.\nLehiaketako eskiaren modalitate guztietan bezala, kaskoa derrigorrezkoa da. Eta amateur mailan hala ez bada ere, gomendagarria da beti erabiltzea.\nBastoiak\nMaterial arinez eginak daude, metala edo zuntza esaterako. Mugimenduak errazteko diseinatuta daude, oreka mantentzen laguntzen dutelako.\nBeren funtzioa mugimenduak erraztea da, zenbait maniobratan oreka mantentzea eta baita eremu lauetan bultza egin ahal izatea ere. Eski alpetarraren tipologia bakoitzerako makila mota bat dago. Beherakoak luzeak dira eta diseinu aerodinamikoa dute, eta eskiatzailea jaisten den arrautza-formara egokitzen dira. Slalomekoak, berriz, laburragoak dira, eta babesak dituzte heldulekuetan, kirolariaren eskuak babesteko ateekin jaso daitezkeen kolpeengandik.\nFinkapenak\nOholetara torlojututa doaz, eta botak eskiatzailearen asmoak eskietara transferitzeko funtsezkoak dira: birak, derrapeak, ertzak sartzea, etab. Zenbat eta eski-maila handiagoa izan, orduan eta gogorragoak izan behar dute, botak bat-bateko maniobra batean finkapenetik atera ez daitezen. Finkapenek malgutasuna eta segurtasuna ematen diote eskiatzaileari.\nEski alpetarreko lehiaketa-pista.\nLehiaketetan, derrigorrezkoa da pista FISek (Nazioarteko Eski Federazioak) homologatzea. Horrek esan nahi du behar bezala seinalatuta egon behar duela, eskiatzaileak 165 km/h-ko abiadurara iristen direlako eta lekuz kanpoko edozein oztopo hilgarria izan daitekeelako. Seinale eta hesiek malguak izan behar dute, balazta gisa balio dezaten erorketaren bat gertatuz gero.\nBeste faktore garrantzitsu bat elurraren kalitatea da, gogorra eta trinkoa izan behar du. Baldintzak berez ematen ez badira, produktu kimikoak erabiltzen dira lehia baino lehen egoera ezin hobean uzteko.\nEski alpetarreko espezialitateak.\nJaitsiera.\n\"Sakontzeko, irakurri: \u00abJaitsiera (eskia)\u00bb\"\nProbarik luzeena da, ibilbidean diziplina osoko gehiengo abiadura lortzen da. Lasterkariak ausardia eta erresistentzia erakusten du espezialitate honetan eta lasterkari bakoitzak jaitsiera bakarra egiten du lehen plaza denbora gutxien alderantzikatzen duenari emanez, minutu eta erdi eta bi minutu eta erdi arteko batez bestekoa izaten da.\nProba hau hiru egunetan egiten da. Lehenengo egunean, parte-hartzaileek pista aztertu eta zeharkatzen dute. Bigarren egunean entrenamendu-jaitsiera bat egiten dute abiadura handitzeko eta denborak hobetzeko, hirugarren eguneko lehiaketa prestatzeko.\nEskakizun tekniko espezifikoak\nJaisteko ate batek slalomezko lau makila ditu, bi banderarekin markatuak. Trazadura osoa ate eta banderekin identifikatuta dago, normalean gorriak direnak. Diziplina honetan ez dago koloreen tartekatzerik. Hala ere, segurtasun-sareen kolorea gorria bada, urdina erabiltzen da.\nAte bateko bi banderen arteko zabalera gutxienez 8 m-koa izan behar da eta guztira pistak 30 m-ko zabalera izan behar du. Pista osoak segurtasun handiko sareekin, kojineteekin eta antzekoekin babestuta egon behar du, batez ere jauzian.\nProba honetan segurtasun-sistema bat dago, non bandera horiak erabiltzen diren arriskuez ohartarazteko. Horiek ibilbidean zehar jartzen dira, trazadura bakoitzaren ezaugarrien arabera eta pertsona bat arduratzen da igotzeaz, pistaren barruan anomaliaren bat egonez gero. Martxan dagoen korrikalari batek bandera horia ikusten badu, berehala gelditu behar da, eta behin baldintzak ezin hobeak eta seguruak direnean, irteeratik deskarga berriz hasteko eskubidea du.\nSuper-G (Super erraldoi).\nLasterkariak kasu honetan koordinazioa behar du. Ibilbidea ez da jaitsieran bezain luzea, lasterkari bakoitzak jaitsiera bakarra egiten du eta denbora gutxien egiten duenak irabazten du\nEskakizun tekniko espezifikoak\nSuper erraldoiko atea, jaitsierakoak eta slalom erraldoikoak bezala, lau makilek osatzen dute. Bi makila erabiltzen dira ate osoaren barrualdea markatzen duen bandera finkatzeko, eta beste bi makila kanpoko atearen bandera markatzeko. Barruko atearen eta kanpokoaren arteko distantziak gutxienez 6 m izan behar du, eta gehienez 8 m zabal izan behar da. Ate bateko eta besteko biraketa-zutoinen arteko distantziak 25 metrokoa izan behar du gutxienez.\nEslalom erraldoia.\n\"Sakontzeko, irakurri: \u00abEslalom erraldoi\u00bb\"\nEslalomaren antzekoa da baina ate kopurua eta ateen arteko distantzia murrizten da, beraz lasterkariak abiadura handian birak egin behar ditu. Desberdintasunik handiena da diziplina honetan ezin dela hain ibilbide sakona ezagutu. Lasterkariak bi jaitsiera egiten ditu leku berean eta egun berean eta beraz, bien baturan denbora gutxiena duena da irabazlea.\nEskakizun tekniko espezifikoak\nDiziplina horretan, barneko atearen eta kanpokoaren arteko distantziak gutxienez 4 metrokoa eta gehienez 8 metrokoa izan behar du. Ateen arteko distantzia ezin da 10 m-tik beherakoa izan.\nEslalom.\n\"Sakontzeko, irakurri: \u00abEslalom\u00bb\"\nEspezialitate guztien artean motzena da. Jaitsieran makil batzuk daude eta lasterkariak makil horiek inguratu behar dituzte ahalik eta azkarren. Eslalom erraldoia bezala parte-hartzaile bakoitza bi ekitaldi egingo ditu, pista berean eta egun berean. Irabazlea bien denboren batura txikiena duena izango da.\nModalitate hau praktikatzeko, trebetasun handia behar da, bira itxiak egin behar baitira. Ariketa hau arrakastaz egiteko beharrezkoa da mugimenduen zehaztasun eta koordinazio handia izatea.\nEskakizun tekniko espezifikoak\nHau da ateak markatzeko banderarik erabiltzen ez den diziplina bakarra. Slalomak bi makila baino ez ditu erabiltzen ate bat markatzeko. Barruko zutoinak biraketa markatzen du, eta kanpoko zutoinak, berriz, eskiatzaileak bira egiteko duen gehieneko espazioa zehazten du. Ate bereko bi zutoinen arteko gutxieneko distantzia 4 m-koa da, eta gehienez 6 m-koa. Aldiz, ateen arteko distantzia ezin da 6 m baino txikiagoa izan, ezta 13 m baino handiagoa ere. Trazadurak ate gorriak eta urdinak tartekatzen ditu ibilbidea bereizteko.\nDiziplina honetan, trazadurak, ate bikoitzak, hirukoitzak edo zuzenak ditu. Bikoitzen eta hirukoitzen kasuan, ateak bertikalki jartzen dira, eta tarte txiki bat uzten dute elkarren artean. Horrek esan nahi du eskiatzaileak bira laburragoa eta azkarragoa egin behar duela gainerako trazaduran baino. Ate horien arteko distantzia ez da 0,75 m baino txikiagoa eta 1 m baino handiagoa izango. Zuzeneko hankek bi ateren arteko konexioa egiten dute, ohi baino distantzia handiagoa eta erritmo-aldaketa emanez. Bi ateen arteko gutxieneko distantzia, zuzeneko efektua bilatzeko erdian jartzen duguna kontuan hartu gabe, 12 m-koa da, eta gehienez 18 m-koa.\nTrazadura markatzen duten slalomezko zutoinak torlojututa daude elurretan. Askotan jauzi egin dezakete, lasterketan zehar kontrolatu behar da zutoin guztiak bere lekuan daudela, eta berriro torlojutu zulotik atera badira.\nEspezialitate guztietan, babes-kasko homologatua eraman behar da. Hala ere, slaloma da belarrietan babes arinagoa duten kaskoak erabiltzeko aukera ematen duen diziplina bakarra.\nKonbinatu.\nAbiadurazko proba bat eta slalomgo bi ekitaldiz osatuta dago. Bi denboren batura txikiena duena irabazlea da. Ibilbideak normalean motzagoak dira proba klasikoetan baino.\nEskakizun tekniko espezifikoak\nLehiaketa honek jaitsierako eta slalomeko arauak errespetatzen ditu probak egiteko.\nParalelo.\nGutxien praktikatzen den espezialitatea hau da, eta kopa edo liga baten amaieran ipintzen ohi da. Proga bi markaketa paralelo slalom baino motzagoa den pista batean datza. Lasterkariak bikoteka egiten dute lehiaketa eta denbora gutxiena duena irabazten du. Horrela txandaz edo errondaz pasatzen joango dira irabazle bat egon arte.\nGutxien praktikatzen dena bada ere, ikusleentzat oso erakargarria da, eskiatzaileen arteko lehiakortasun mailak nolabaiteko tentsioa eta emozioa eragiten baitu.\nKinder Kombi.\nHaurrentzako ekitaldi bat da berez, baina eremu internazionalean aplikatu da berriki. Norabide-aldaketa estandarrez eta ateez osatuta dago."}
{"id": "578789", "revid": "17", "url": "https://eu.wikipedia.org/wiki?curid=578789", "title": "Ipar eski", "text": ""}
{"id": "578790", "revid": "6327", "url": "https://eu.wikipedia.org/wiki?curid=578790", "title": "Ipar eskia", "text": ""}
{"id": "578791", "revid": "17", "url": "https://eu.wikipedia.org/wiki?curid=578791", "title": "Eski alpetarra", "text": ""}
{"id": "578792", "revid": "17", "url": "https://eu.wikipedia.org/wiki?curid=578792", "title": "Akrobaziazko eskia", "text": ""}
{"id": "578795", "revid": "119347", "url": "https://eu.wikipedia.org/wiki?curid=578795", "title": "Mons-en-P\u00e9v\u00e8leko gudua", "text": "Mons-en-P\u00e9v\u00e8leko gudua 1304ko abuztuaren 18an, Mons-en-P\u00e9v\u00e8le herritik hurbil, gertatutako bataila izan zen. Bertan Frantziako Erresumako eta Flandriako konderriko armadak borrokatu ziren. Filipe IV.a erregea bera izan zen Frantziako armadaburua.\nHistoria.\nXIII. mende amaieran Filipe IV.a Frantziakoaren eta haren basailu Guy de Dampierre, Flandriako kondearen arteko liskarra piztu zen. 1297an Filipek eskualdea hartzeko lehen ahaleginak egin ostean, flandestarrak matxinatu ziren. 1302an, Brujasko matutietako sarraskiak eta Kortrijkeko hondamendiak Frantzia umiliatu zuten. 1304ko abuztuaren 9an Filipe IV.a buru zuen frantziar armada Tournain sartu zen..\nAbuztuaren 17an, Mons-en-P\u00e9v\u00e8len, frantziarrek flandestar gudarostearekin topo egin zuten. Biharamunean flandestarrek ezustean eraso egin zuten. Baina frantziarrek, erregea han zegoela eta adoreturik, eutsi zieten eta garaipen erabakigarria erdietsi zuten."}
{"id": "578796", "revid": "98220", "url": "https://eu.wikipedia.org/wiki?curid=578796", "title": "The Fabulous Baker Boys", "text": "The Fabulous Baker Boys (euskaraz \"Baker Boys Zoragarriak\") 1989ko Steve Kloves estatubatuar zinema zuzendari eta gidoigilearen amodiozko drama-komedia filma bat da. Jeff Bridges, Michelle Pfeiffer eta Beau Bridges aktoreek antzeztu zuten.\nOscar Sarietarako lau izendapen jaso zituen, baina ez zuen bat bera ere irabazi.\nArgumentua.\nAEB, Seattle. Jack Baker (Jeff Bridges) eta bere anai Frank (Beau Bridges) duela urte askotatik festa aretoetan pianojole gisa lan egiten dute. Musikari guztiek bezala beren gorabeherak bizi izan dituzte, baina gau batez heuren emanaldiak porrot itzela izan eta berehalakoan kaleratuak izango dira. Orduan heuren ikuskizuna berrindartzeko asmoz abeslari bat kontratazea erabakiko dute. Hainbat hautagaiei froga egin ondoren, azkenean Susie Diamond (Michelle Pfeiffer) izeneko emakume erakargarri nahiz bitxia kontratatuko dute."}
{"id": "578798", "revid": "1545", "url": "https://eu.wikipedia.org/wiki?curid=578798", "title": "2014ko Sydneyko bahiketa", "text": "2014ko Sydneyko bahiketa 2014ko abenduaren 15ean Sydneyn gertatu zen bahiketa izan zen.\nTestuingurua.\nGertaera hau ez zen izan, Estatu Islamikoarekin lotura duen lehen gertaera. Irailean Poliziak 18 urteko gazte bat hil zuen tiroz Melbourneko polizia etxe bateko kanpoaldean poliziei labana batekin eraso zielako. Gainera, 2014an Poliziak sarekada handiak egin zituen ustez EIrekin harremana zuten herritarrak atxilotzeko.\nGertaerak.\nGoizean, bahitzailea Lindt Chocolate Cafe kafetegian sartu zen hiriko finantza gunean, eta hainbat lagun bahitu zituen. Bahiketa Martin Placeko txokolategi batean gertatu zen, hau da, hiriko merkataritzagune handienetako batean, eta bertan daude hiriko finantza-erakunde garrantzitsuenen egoitzak. Bahitutako pertsona kopurua ezezaguna zen, baina Poliziaren ustez, ez 30 baino gehiago.\nHasieran, IS Estatu Islamikoaren bandera bat bahitzaileak kafetegian jarri zuela zabaldu bazen ere, ondoren ISena ez zela baieztatu zuten. Mezuak hauxe zion: \"Ala da Jainko bakarra, eta Mahoma da Jainkoaren mezularia\".\nPoliziak bahitzailearekin hitz egin zuen eta honek ISen bandera bat eta Australiako lehen ministroarekin telefonoz hitz egitea eskatu zuen. Lau lehergailu jarri zituela (bi kafetegian eta bi inguruetan) ere esan zuen. Bahitutako bost pertsona aske geratu ziren, hiruk ihes eginda eta beste biek ihes eginda edo bahitzaileak askatuta.\nBahitzaileak bideo bat eman zien hedabideei, bere eskaerak zeintzuk ziren zabaltzeko, baina Poliziak bideoa ez zuen baimenik eman horretarako.\nAzkenik, agenteak lokalean sartu eta bahituak askatu egin zituzte. Hori egitean, hiru pertsona hil ziren erreskate operazioan eta beste lau zauritu ziren.\nBahitzailea.\nPoliziak bahitzailea Man Haron Monis bezala identifikatu zuen. Iranen jaioa zen baina 1996tik Australian bizi zen. Berezko izena Manteghi Bujerdi zuen, baina Australian izenez aldatu zuen.\nArrazoiak.\nTony Abbott lehen ministroak bahiketa \"arrazoi politikoengatik\" egin zela adierazi zuen."}
{"id": "578800", "revid": "17", "url": "https://eu.wikipedia.org/wiki?curid=578800", "title": "Koalitate", "text": ""}
{"id": "578804", "revid": "119347", "url": "https://eu.wikipedia.org/wiki?curid=578804", "title": "Hippotragus", "text": "Hippotragus Bovidae familiako generoa da. Antilopeen barruko Hippotraginae azpifamilian dauden hiru espezie besterik ez ditu:"}
{"id": "578805", "revid": "1545", "url": "https://eu.wikipedia.org/wiki?curid=578805", "title": "Masa gizartea", "text": ""}
{"id": "578807", "revid": "1545", "url": "https://eu.wikipedia.org/wiki?curid=578807", "title": "Jean-Baptiste Perrin", "text": ""}
{"id": "578809", "revid": "1545", "url": "https://eu.wikipedia.org/wiki?curid=578809", "title": "Jean Baptiste Perrin", "text": ""}
{"id": "578810", "revid": "336", "url": "https://eu.wikipedia.org/wiki?curid=578810", "title": "2001eko Bertsolari Txapelketa Nagusia", "text": "2001eko Bertsolari Txapelketa Nagusia urriaren 21 eta abenduaren 16 bitartean ospatu zen. Bertsolari Txapelketa Nagusiaren XIII. edizioa izan zen eta bertan, Euskal Herriko 36 bertsolarik hartu zuten parte. Txapelketak guztira 12 saio izan zituen, horien artean 5 final-laurden, 6 finalaurreko eta finala. Finala abenduaren 18an jokatu zen Donostiako Belodromoan eta Andoni Ega\u00f1ak irabazi zuen, bere hirugarren txapela lortuz.\nParte-hartzaileak.\nGuztira 36 bertsolarik, 7 epailek eta 9 gai-jartzailek hartu zuten parte.\nFinala.\nFinala Donostiako Belodromoan jokatu zen. Sailkaturiko zazpi bertsolariei Andoni Ega\u00f1a gehitu zitzaien. Goizeko saioa 11:00-tan hasi zen eta arratsaldekoa 16:30-tan. Buruz burukoa Andoni Ega\u00f1ak eta Maialen Lujanbiok jokatu zuten. Honako hau izan zen azken sailkapena:"}
{"id": "578811", "revid": "1545", "url": "https://eu.wikipedia.org/wiki?curid=578811", "title": "Jean-Fran\u00e7ois Roberval", "text": ""}
{"id": "578812", "revid": "1545", "url": "https://eu.wikipedia.org/wiki?curid=578812", "title": "Jean-Paul Mokiejewski Mocky", "text": ""}
{"id": "578813", "revid": "1545", "url": "https://eu.wikipedia.org/wiki?curid=578813", "title": "Jeanne-Marie Roland de la Plati\u00e8re", "text": ""}
{"id": "578814", "revid": "1545", "url": "https://eu.wikipedia.org/wiki?curid=578814", "title": "Jean Titelouze", "text": ""}
{"id": "578815", "revid": "105290", "url": "https://eu.wikipedia.org/wiki?curid=578815", "title": "Kortrijkeko gudua", "text": "Kortrijkeko gudua (, ), Urrezko ezproien gudua (, ) ere deitua, Frantziako armadaren eta Flandriako herri-milizien arteko bataila izan zen, Kortrijk herritik hurbil gertatua (gaur egun Belgika), 1302ko uztailaren 11an.\nAurrekariak.\nXIII. mendearen amaieran, Flandriako hiriak, hala nola Brujas, Gante, Ypres, Lille eta Douai, Europako aberatsenetako batzuk ziren. Frantziako Koroaren basailuak baziren ere, autonomia handia zuten beren aferetarako. Hirietako patrizio aberatsen eta eskulangileen arteko liskarrak aitzaki hartuta, Filipe IV.a Frantziakoa konderria menderatzen saiatu zen. 1297ko urtarrilean Guido van Dampierre Flandesko kondeak Eduardo I.a Ingalaterrakoaren babesa lortu eta Filipe IV.arekin zuen basailutza lotura hautsi zuen. Erantzun gisa, Frantziak Flandria inbaditu zuen.\nArmistizio baten ondoan, 1300ean erori zen Ypres, flandestarren azken gotorlekua. Filipe IV.ak Jacques de Ch\u00e2tillon izendatu zuen Flandriako gobernadore. Guido van Dampierre eta haren seme Roberto gatibu eraman zituzten Frantziara. Gertaera horrek hirietako ofiziale elkarteen ezinegona eragin zuen. 1302ko maiatzaren 18an, Brujasko eskulangileak frantziar okupatzaileen aurka matxinatu ziren: etxez etxe, ohatzean zeuden soldaduak hil zituzten. 1.000 hildako baino gehiago izan ziren Brujasko matutiak deitutako sarraski hartan.\nIndarrak.\nRoberto II.a Artoiskoa buru zuen armada indartsua bidali zuen Filipe IV.ak Brujasko matxinada zapaltzera. 6.500 gizon inguru ziren: 2.500 zaldizko, 1.000 baleztari, 1.000 pikari, eta infanteria arineko beste 2.000 oinezko. Flandestarrak 9.000 inguru ziren, baina ez zuten zalditeriarik. 3.000 Brujaskoak ziren, gehienak eskulangileak, Willem van Gulik buru zutela. Beste 3.000 Brujas inguruko eskualdekoak eta Flandesko itsasaldekoak ziren (Joan I.a Namurkoa buru), 2.500 ekialdeko Flandeskoak (Jan Borluut buru) eta 500 Ypreskoak.\nGudua.\n1302ko uztailaren 8an, bi armadek aurrez aurre egin zuten topo Kortrijk hiriaren ondoan. Uztailaren 11n, frantziar baleztariek eraso egin zuten. Ondoren, oinezkoak abiatu ziren flandriarrengana. Roberto II.a Artoiskoak, garaipena hurbil ikusirik, zalditeria abiarazi zuen. Baina eremua ez zen egokia zaldizkoentzat. Asko lokatzetan trabatu edo lur erretenetan erori ziren; beste batzuk, oinezkoekin oztopatu eta jomuga erraza izan ziren flandriarrentzat.\nFrantziarren hondamendia erabatekoa izan zen, eta Roberto Artoiskoa bera guduzelaian hil zen. Flandestarrek Groeningheko zelaiko lohian sakabanaturik gelditu ziren frantziar zaldunen edergailuak bildu zituzten. Urrezko ezproi ospetsuak Kortrijkeko Andre Maria eliza apaintzeko erabili ziren.\nOndorioak.\nKortrijkeko garaipenari esker, Flandriak burujabetzari eutsi ahal izan zion. Hala ere, 1304an Filipe IV.ak errebantxa hartu zuen Mons-en-P\u00e9v\u00e8leko guduan. 1305eko ekainaren 25ean sinatu zen Athisko Bakeak oso baldintza gogorrak ezarri zizkien flandriarrei.\nXIX. mendean Hendrik Conscience idazleak gudua idealizatu zuen \"Leeuw van Vlaanderen\" (1838, \u00abFlandesko lehoia\u00bb) eleberrian. Guduaren data, uztailaren 11, Belgikako flandriar komunitatearen jaieguna da."}
{"id": "578816", "revid": "12788", "url": "https://eu.wikipedia.org/wiki?curid=578816", "title": "Urrezko ezproien gudua", "text": ""}
{"id": "578817", "revid": "105290", "url": "https://eu.wikipedia.org/wiki?curid=578817", "title": "Gattaca", "text": "Gattaca 1997ko Andrew Niccol zeelanda berriar zinema zuzendari eta ekoizlearen zientzia-fikziozko filma bat da. Ethan Hawke, Uma Thurman eta Jude Law aktoreek antzeztu zuten.\nIzenburua ADNaren lau base nukleikoak diren guanina, adenina, timina eta zitosinaren ingelesezko lehen hizkien elkarketan oinarritua dago.\n1997ko Zuzendaritza artistiko onenaren Oscar Saria eta Jatorrizko gidoi onenaren Urrezko Globoaren izendapenak jaso zituen.\nArgumentua.\nEtorkizunean haur gehienak in vitro ernalketa eta hautaketa genetiko bidez jaio ohi dira. Vincent (Ethan Hawke) modu naturalean jaiotako azken haurretako bat denez, bihotz arazo batekin jaio eta medikuek hogeitamar urte inguruko bizi itxaropena emango diote. Helbarritutzat jotzen dutenez, lanik desatseginak egitera derrigortua dago. Aldiz, bere anai Antonek (Loren Dean) ondorengotza genetiko bikaina jaso duenez aukerez beteriko bizimodua darama. Ume-umetatik, Vincentek espaziora bidaiatzea amets egiten du, baina inoiz hautatua ez dela izango badaki. Urte dexentez mota guztietako lanak burutuko ditu, harik eta egun batez gizon batek elitearen kide izateko gakoa ematen dion arte: istripu baten ondorioz mugitu ezinik gelditu den Jerome (Jude Law) kirolaria ordekatzea. Modu honetan, Vincent gaztea Gattaca korporazioa izeneko industria airespazialean sartuko da, Titan misioa burutzeko hautatua izan dadin. Hasiera batean Jeromen laguntzaz dena ongi joango da, baina norbaitek proiektuaren zuzendaria erailtzean (Gore Vidal) eta ikerketa aurrera doan einean Vincenten egitasmoa kolokan jarriko da."}
{"id": "578821", "revid": "119347", "url": "https://eu.wikipedia.org/wiki?curid=578821", "title": "Hiram Stevens Maxim", "text": "Sir Hiram Stevens Maxim (1840ko otsailaren 5a - 1916ko azaroaren 24a) estatubatuar asmatzailea izan zen. Batez ere, 1884an, lehen metrailadore eramangarria eta guztiz automatikoa zen Maxim metrailadorearen asmakuntzagatik dugu ezaguna. Makina hegalariak sortzeko hainbat saiakera ere egin zituen, baina bere diseinuek ez zuten inoiz hegan egiterik lortu. Hala eta guztiz ere, bere prototipoa zen \"Atxilo hartutako makina\"k ospe handia hartu zuen britainiar azoketan.\nBiografia.\nMaxim Sangervillen jaio zen, Maine estatuan. 14 urte besterik ez zituen gurdi-egile baten ikasle egin zenean eta, 10 urte geroago, makinekin hasi zen lanean bere osabarekin, Levi Stephens, Fitchburgen Massachusetts. Geroago, instrumentazioa sortzen jardun zuen eta baita delineatzaile bezala ere.\nMaximek Ingalaterrara emigratu zuen 1881ean eta naziotasun britainiarra lortu zuen 1899an.\n1901ean, Viktoria Erresuma Batukoak asmakuntzetan eginiko lana errekonozitu zuen, haietariko asko, erabilera militarra izango zutena. Maximek arma konpainia bat sortu zuen bere metrailadorea ekoizteko Crayforden, Kent eskualdean. 1896an Vickers korporazioak erosi zuen eta, honen ondoren, bere izena \"Vickers, Son &amp; Maxim\" bihurtu zen. Bere diseinuaren bertsio hobetua, Vickers metrailadorea deitua, metrailadore britainiar estandarra izan zen urte askotan zehar. Lehen Mundu Gerrako potentzia guztiek Maxim metrailadorearen aldaerak erabili zituzten intentsiboki.\nBere anaia Hudson Maxim ere asmatzaile militarra izan zen eta lehergailuetan espezializatu zen.\n1884ko azaroan, Maxim Gun Company sortu zen eta lord Rothschild bankaria zegoen zuzendaritza mahaian.\n1888an, bere bankuak 1,9 milioi libra esterlinako fusioa finantzatu zuen Maxim Company eta Nordenfeldt Guns and Ammunitions Company konpainien artean.\nMaximek saguak harrapatzeko tranpa ere asmatu zuen. Bestalde, osasun arazo ugari izan zuen eta bronkitisak jota egon zen luze. \"Bakearen pipa\" fabrikatu eta patentatu zuen, mentol inhalagailu bat zena.\nPatenteak zirela-eta, arazo bat baino gehiago izan zuen Thomas Edisonekin.\nHeriotza eta ondorengoak.\nMaxim Londresen hil zen eta West Norwood hilerrian eman zioten lur.\nBere seme Hiram Percy Maximek aitaren pausoak jarraitu zituen eta mekanika ingeniaria eta armamentu diseinatzailea izan zen. Hala ere, irrati-amateurgintzan egin zituen esperimentuengatik egongo dute ezagun eta baita American Radio Relay League sortzeagatik ere."}
{"id": "578822", "revid": "59723", "url": "https://eu.wikipedia.org/wiki?curid=578822", "title": "Okendo kultur etxea", "text": "Okendo Kultur Etxea Donostiako Gros auzoan dagoen kultur etxea da. Okendo Etxea birgaitu ondoren, 1987an inauguratu zen. 2004an, zabaltze lanak egin ziren eta ordutik sarrera nagusia Nafarroa etorbidetik egiten da. Musika, kultura eta artearekin zerikusia duten jarduera, ikuskizun, ikastaro, hitzaldi eta kontzertuak antolatzen dira. Haren berezitasuna erakusketak dira. Bestalde, liburutegia ere badauka.\nDonostia Kultura Enpresa Erakunde Publikoak (EEP) kudeatzen du."}
{"id": "578823", "revid": "512", "url": "https://eu.wikipedia.org/wiki?curid=578823", "title": "Larrotxene kultur etxea", "text": "Larrotxene Kultur Etxea Donostiako Intxaurrondo auzoan dauden bi kultur etxeetako bat da. Intxaurrondo zaharra auzunean kokaturik, 1987an inauguratu zen garai bateko baserria zaharberritu ondoren.\nMusika, kultura eta artearekin zerikusia duten jarduera, ikuskizun, ikastaro, hitzaldi eta kontzertuak egon ohi dira. Bestalde, bertan liburutegia ere badago. Bere berezitasuna bideogintza da.\nHego Intxaurrondo auzunean bada beste kultur etxe bat goiko aldean kiroldegia dagoen eraikinean bertan. Larrotxeneren hedapena izan zen eta \"Intxaurrondo kultur etxea\" izena du.\nDonostia Kultura Enpresa Erakunde Publikoak (EEP) kudeatzen du.\nHistoria.\nGarai batean gertatu ohi zen modura, baserriz osatutako ingurunean kokatzen zen Larrotxene baserria. Urteek aurrera egin ahala, baserri horiek zenbait funtzio bete dituzte, Donostiaren beharren eta industrializazio prozesuaren arabera. Gaur egun, Larrotxene kultur etxea kokatzen da bertan.\nLarrotxene baserriak erabilera desberdinak izan ditu urteetan barrena: taberna eta upategia izan zen, zalgurdien alokairua, bai eta Artzak-Ortzeok elkartearen egoitza ere. Erabilera anitzak izan arren, baserriaren zati bat etxebizitza gisa erabili ohi zen beti. Letaman goma-fabrikak baliatu zuen azken aldiz, eta geroztik, hutsik geratu zen, Intxaurrondoko gazte talde bat kultur jardueretarako erabiltzen hasi arte.\n1984. urtean Donostiako Udalak erosi zuen eraikina eta 1987an gaur egungo Larrotxene kultur etxea inauguratu zuen baserri zaharberrituan.\nLarrotxene Bideo.\nKultur Etxea erreferentea da ikus-entzunezkoen alorrean. Formazioa, produkzioa eta erakusketa antolatzen da gutxienez 2002tik.\nOspe handiko hainbat zinemagileren harrobia izan da Larrotxene: besteak beste, Borja Cobeaga, Luis A. Berdejo, Pablo Malo, Jon Gara\u00f1o, Jose Maria Goenaga, Mitxel Gaztanbide edo David Gonz\u00e1lez kultur etxeko trebakuntza eta produkzio geletan ikasitakoak dira. Irakasle aritatukoak dira Isabel Alba, Andoni de Carlos, Unai Guerra eta Juan Miguel Gutierrez."}
{"id": "578824", "revid": "120962", "url": "https://eu.wikipedia.org/wiki?curid=578824", "title": "Luge", "text": "Luge pertsona bat edo bi eraman ditzakeen lera txiki bat da. Luge lehiaketetan oinak aurretik jarrita eta aurpegia gorantz edukita jaisten da. Konpetizioko luge-ak 21 eta 25 kilogramo artean pisatzen du eta 1,45 m-ko luzera eduki behar du bakarkako lehiaketetan. Aldiz, bikote lehiaketetan luge-ak 25 eta 30 kilogramo artean pisatzen du eta 1,75 m-ko luzera eduki behar du. Kirolariek 140 kilometro orduko abiadura lortu dezakete lasterketan zehar. Lehiaketen helburua helmugara ahalik eta denbora laburrenean iristea da.\nLuge kirola Suitzan jaio zen, alabaina, kirola bikingoen lera lasterketa mitikoetatik heldu dela uste da, lera baitzen muturreko klimekin lekualdatzeko zeukaten modurik azkarrena. Luge 1883 urtean tokian tokiko txapelketen bidez kirol ofiziala bihurtu zen. Hala ere kirol olinpikoa bihurtzeko 1964ko Innsbruckeko Neguko Olinpiar Jokoetaraino itxaron beharko da. Kirol diziplina hau bobsleigh izeneko kirolarekin lotuta dago, baina bobsleigh-aren kasuan, estaldura duen lera bat erabiltzen da eta kirolariak eserita doaz. Luge-n, aldiz, kirolariak lera lau baten gainean etzaten dira, inolako babesik gabe. Hala eta guztiz ere, bi diziplina hauek komunitate handia dute elur-kiroletan .\nEtimologia.\n\"Luge\" hitza frantsesetik dator eta \"lera arina\" esan nahi du.\nHistoria.\nLeren arteko txapelketak oso zaharrak dira: antzinako dokumentuetan haiei buruzko erreferentziak aurkitu izan dira, batez ere Norvegian , eta XV. mendekoa da lehenengoa. XVIII. mendean ere lera txapelketei buruzko ebidentzia historikoa aurki daiteke. Mende horretan San Petersburgoko muino izoztuetan lehiaketa ugari egin ziren. Horretaz gain, garai horretan San Petersburgon eta Berlinen lehen pista artifizialak eraikitzen hasi ziren. Beranduago, diziplina Europa iparraldera zabaltzen hasi zen . Kirol antolatu gisa, arautegi baten arabera egina, XIX. mende amaieran agertu zen. Bestalde, lehen nazioarteko txapelketa 1883an Davos hiri suitzarrean egin zen; bertan zazpi estatuetako ordezkariak bildu ziren eta, osotara, 21 lehiakide bildu ziren. Lehiakideek Davos eta Klosters herriaren arteko 4 kilometroko errepide izoztu batean burutu zuten lasterketa .\n1913an Internationale Schlittensportverband edo Lera Kirolen Nazioarteko Federazioa sortu zen Dresden (Alemania) eta 1935era arte kirola antolatu zuen. Geroago, LKNF erakundeak F\u00e9d\u00e9ration Internationale de Bobsleigh et de Tobogganing (FIBT) erakunde barnean sartu zen . Mundu mailako lehen txapelketak 1955a Oslon egin ziren. Luge Nazioarteko Federazioa 1957an sortu zen, bobsleigh federaziotik bereizita.1964an, Innsbruckeko Neguko Olinpiar Jokoetan olinpiar kirola gisa onartua izan zen, bai emakumezko baita ere gizoneko kategorian. Geroztik beti egon da jokoetan presente. Luge diziplina ekialdeko alemaniarrek menderatu zuten, 1964 eta 1988 bitartean eskuragarri zeuden urrezko 21 dominetatik 15 irabaziz. Lugeko maisuetako bat Georg Hackl izan zen, hiru aldiz jarraian urrezko domina irabazi zuena: Albertville 1992, Lillehammer 1994 eta Nagano 1998. Alemaniaz gain Austria eta Italia ere diziplina honetan nabarmentzen ziren, 22 eta 17 domina lortuz, hurrenez hurren . \nEstatubatuarrek denbora behar izan zuten luge kirola praktikatzen hasteko. Ipar Amerikako lehen luge pista Lolo Hot Springsen eraiki zen, Montana-n, 1965ean. Estatu Batuek luge proba olinpiko guztietan lehiatu zuten 1964tik 1976ra, baina 1979ra arte ez zen Estatu Batuetako Luge Elkartea sortu .\nGaur egun, oraindik, jarraitzaile gutxi duen kirola izaten jarraitzen du. Oso instalazio gutxi daude eta horiek mantentzeko garestiak dira gainera. Beraz, herrialde gutxi batzuek kirol honen elitea sortu dute: Alemania, Austria, Italia eta Errusia dira nagusi. Horien artean banatzen dira domina garrantzitsuenak.\nEzaugarriak.\nLuge-n erabiltzen diren lerak armazoi txikikoak dira. Jatorriz zurezkoak ziren baina gaur egun metalezkoak dira. Azpian, patin zorroztuak dituzte. Lerak ez du balaztarik ez lemarik. Gidariak tresna erabiltzeko aurreko partean lotuta dauden uhal batzuk ditu, horiekin norabidea markatzen du. Gorputzaren mugimenduekin ere leraren kontrola indartzen du. Gidariak ahoz gora etzanda doa, oinak aurrean eta burua atzean, horren bidez, skeleton kiroletik bereizten da, kirol horretan ahoz behera eta aurrera begira jartzen baita gidaria. Bobsleighekin konparatuta, hemen irteera gidaria leran kokatuta dagoenean egiten da eta, horren ondorioz irteera geldoagoa da, bulkada besoekin egin behar dutelako eta ez hankekin. Leraren pisu nagusia bakarkakoa denean 23 kg-koa da, bikoteko lera, aldiz, 27koa. Partaideen pisua, bestetik, orekatua izaten saiatzen dira. Pisu handiena markatzen da eta hori baino gutxiago dutenek leran kilo artifizialak jar ditzakete; modu honetan irabazteko aukerak berdintzen dira. \nBestalde, janzkerak garrantzi handia dauka aerodinamika hobea lortzeko garaian. Kirolariek gorputz osoko jantzi bat, kaskoa eta zapatila bereziak erabiltzen dituzte .\nLehiaketari dagokionez, lasterketa hasi aurretik zozketa bat egiten da lasterketaren irteera-ordena zehazteko. Atletei zenbaki bat ematen zaie, dortsal batean agertzen dena. Nazioetako eta nazioarteko ekitaldi nagusietan, gizonezko banakako zein binakako modalitatean lau lasterketa egiten dira. Emakumezkoen banakako zein binakako lehiaketetan, berriz, bi lasterketa egiten dituzte. Lasterketa guztietan lortutako denbora helmugako ordena zehazteko erabiltzen da. Lehenengo lasterketa egin ondoren, irteera-ordena aurreko lasterketaren emaitzaren arabera zehazten da, hau da, azken postuan dagoena hurrengo lasterketan lehendabizikoa izango da, azken-aurrekoa berriz bigarrena izango da, etab.\nLasterketarekin jarraituz, kirolariak leran eserita bultzada egiten hasten dira, eta izotzezko hodi erdi irekira doaz. Kirolariek ez daramate babesik eta haien teknikak sortzen duen aerodinamikan oinarritzen dira haien pisua baskulatuz .\nBanakako lasterketetan, korrikalariak arrapala baten goialdean eserita kokatzen dira. Irteeran, kirolariek lera aurrerantz eta atzerantz kulunkatzen dute zenbait aldiz, metro batzuk bultzatuz. Jarraian, jauzi batekin luge gainean luzatzen dira eta jaitsierari ekiten diote. Bikote lehiaketetan, irteerako arrapalaren goiko aldean kokatuta dagoen kirolaria bi helduleku finkori helduz bultzatzen da eta bigarren kirolariak, aldiz, aurrean doanarekin lotzen duten uhal batzuetan sartzen ditu eskuak. Bi kasuetan, bultzada hori funtsezkoa da abiadura irabazteko .\nJaitsieran kirolariak leran eserita edo etzanda, eta oinak aurrerantz luzatuta egon behar dira. Kirolariak posizio horizontalean ahalik eta denbora gehien mantentzen saiatzen dira, jarrera aerodinamikoena lortzeko. Jaisten diren bitartean, une oro lerarekin kontaktuan egon behar dira, baita pistako hormen aurka talka eginez gero edota irauliz gero ere, bestela deskalifikatzen dituzte. Horretaz gain, debekatuta dago lera bultzatzea, irteera-fasean izan ezik, hau da, bultzada-fasean izan ezik. Gainera, ezin da pistan zehar oinez ibili. Esan beharra dago, lerarik gabe iristeak deskalifikazioa eragingo duela, alabaina, jaitsieran zehar gelditzea eta lera birkokatu ondoren bultzada batekin lasterketari berrekitea baimenduta dago. Behin helmuga gurutzatuta, kirolaria zutitu egiten da patinen puntetan presioa eginez, lera pixkanaka geldiarazteko .\nLuge pistak.\nLuge kirolean pista artifizial zein naturalak aurki daitezke, alabaina lehiaketa ofizialak, soilik pista artifizialetan burutzen dira.\nPista artifizialak, \"run\" deitzen dira. Pisten ezaugarri nagusiak bide luzeak eta bihurgune parabolikoak dira. Zirkuitu hauek zementuz egiten dira, lasterketak baino lehen elurrez estaltzen direnak eta ondoren busti, izotz-geruza osatu dadin. Pistak gutxienez 1.000 metroko luzera izan behar dute gizonezkoen probetan eta 800 metrokoa emakumezkoen probetan, % 12-ko gehieneko maldarekin. Horretaz gain, hozteko sistema izan dezakete batzuetan, baina beti ez.\nIzotz naturaleko pistak ere badaude. Pista hauek zulakarien bidez eta izotza egokituz zein moldatuz sortzen dira. Pista ezagunena, zalantzarik gabe, Sankt Moritzeko Run Gailurra da. Pista natural hauetan, aurretik dauden bidezidor edo mendi-bideetatik lortzen dira trazadurak, beraz, malda jakin bat duen baso-pista bakoitza luge-rako pista bihur daiteke. Beste pista mota batzuk ez bezala, bihurguneak ez dira parabolikoak, baizik eta kurba arruntak. Segurtasun-arrazoiengatik, egurrezko oholekin egindako babesak dituzte ertzean. Izotza naturala da eta pisten luzera 700 m-tik 1200 m-ra bitartekoa da.\nAzkenik, asfalto pistak daude. Hemen errepideko luge-a praktikatzen da, non irristailuetako hortzen ordez gurpiltxo batzuk erabiltzen diren .\nModalitateak.\nModalitate hauek, aldi berean, hainbat adin motatan banatzen dira: 7-20 urte bitartekoek gazte eta junior kategoria osatzen dute. 21 urte baino gehiago dituztenek kategoria orokorra osatzen dute. Lehiakide zaharrenek, 30-50 urte bitarteko kideek, master kategoria osatzen dute. Azkenik, senior master kategoria 51 urtetik gorako pertsonek osatzen dute .\nIstripuak.\nKirol arriskutsua da eta, ondorioz,behin baino gehiagotan istripu larriak eman dira:\nOrganizazioa.\nNazioarteko Luge Federazioa (FIL) nazioarteko erakundea da eta lehiaketa-mailan luge kirola arautzen du, kategoria bakoitzean aldian-aldian lehiaketak eginez. 1957ko urtarrilaren 25ean sortu zuten Davosen (Suitza) hamahiru herrialdetako ordezkariek. Gaur egun, Berchtesgaden (Alemania) herrian du egoitza, eta federazio nazionalen afiliazioa dauka. Batasunaren egitura hierarkikoa honako hauek osatzen dute: lehendakariak eta lehendakariordeek, zuzendari nagusiak, Kongresuak (bi urtean behin egiten da), Batzorde Betearazleak, Kontseiluak eta Batzorde Teknikoak . \nPresidenteak:\nStreet luge.\nModalitate hau luge kiroletik dator eta, lugea bezala, arrisku kirol bat kontsideratzen da. Kirol hau, monopatin berezi baten gainean etzanda ibiltzean datza. Monopatin honen gainean abiadura handiak lortzen dira. \nStreet Luge Kalifornian hasi zen, 70eko hamarkadan. Kirol hau, jaio zen jaitsierako monopatina egiten zuten pertsonak etzanda joatean abiadura handiagoak lortu ahal zituztela konturatu zirenean. Horren ondorioz, taula luzeagoak diseinatzen hasi ziren, jaitsieran zehar gorputzari eusten laguntzeko. Kirol ofizial bihurtzeko, 90eko hamarkadara arte itxaron behar izan zen. Hamarkada horretan, arau ofizialak ezarri ziren, federazio propioa sortu zen eta lehen lehiaketa ofizialak hasi ziren .\nIstripuak.\nKirol arriskutsua da eta, ondorioz, behin baino gehiagotan istripu larriak eman dira:"}
{"id": "578827", "revid": "1545", "url": "https://eu.wikipedia.org/wiki?curid=578827", "title": "Man Haron Monis", "text": "Man Haron Monis (Borujerd, Iran, 1964ko maiatzaren 19a - Sydney, Australia, 2014ko abenduaren 16a) jatorriz Irangoa eta Australian bizi zen apaiza zen.\nBiografia.\nManteghi Burjerdi zen bere jaiotzezko izena. 1996an Australian errefuxiatu zen. Webgune bat irekia zuen eta 2014ko urrian idatzi zuenez, xiismoa utzi eta islamaren beste adarrera, sunismora igaro zen. Gainera, leialtasuna adierazi zion Abu Bakr al-Bagdadi Estatu Islamikoaren buruzagiari.\nMonis askotan agertu zen Australiako hedabideetan. Alde batetik, Australiak Afganistango gerran zuen parte hartzearen aurka egiteagatik. Bestalde, zigortu ere egin zuten hildako soldaduen familiei igorritako eskutitz iraingarriengatik.\n2014ko urrian, baldintzapeko askatasunean zegoen, Noleen Hayson Pal emazte ohiaren hilketan konplize izateagatik. 2014ko abenduaren 15ean, Sydneyko bahiketa burutu zuen eta bertan hil zen."}
{"id": "578828", "revid": "23317", "url": "https://eu.wikipedia.org/wiki?curid=578828", "title": "1997ko Bertsolari Txapelketa Nagusia", "text": "1997ko Bertsolari Txapelketa Nagusia urriaren 11 eta abenduaren 14 bitartean ospatu zen. Bertsolari Txapelketa Nagusiaren XII. edizioa izan zen eta bertan, Euskal Herriko 41 bertsolarik hartu zuten parte. Txapelketak guztira 11 saio izan zituen, horien artean 5 final-laurden, 6 finalaurreko eta finala. Finala abenduaren 14an jokatu zen Donostiako Belodromoan eta Andoni Ega\u00f1ak irabazi zuen, bere bigarren txapela lortuz.\nParte-hartzaileak.\nGuztira 41 bertsolarik, 7 epailek eta 6 gai-jartzailek hartu zuten parte.\nFinala.\nFinala Donostiako Belodromoan jokatu zen. Sailkaturiko zazpi bertsolariei Andoni Ega\u00f1a gehitu zitzaien. Goizeko saioa 11:00-tan hasi zen eta arratsaldekoa 16:30-tan. Honako hau izan zen azken sailkapena:"}
{"id": "578829", "revid": "105290", "url": "https://eu.wikipedia.org/wiki?curid=578829", "title": "Urrezko Aroa", "text": "Greziar mitologian, Urrezko Aroa Gizakiaren Aroetako lehenengoa da, Hesiodoren \"Lanak eta egunak\" olerki luzean agertzen den bezala. bake, oparotasun eta harmoniazko garaia izan zen. Tradizio baten arabera, Aro hau Arkadia leku mitikoan garatu zen."}
{"id": "578830", "revid": "69297", "url": "https://eu.wikipedia.org/wiki?curid=578830", "title": "1993ko Bertsolari Txapelketa Nagusia", "text": "1993ko Bertsolari Txapelketa Nagusia urriaren 31 eta abenduaren 19 bitartean ospatu zen. Bertsolari Txapelketa Nagusiaren XI. edizioa izan zen, Euskal Herriko Bertsozale Elkarteak antolaturiko hirugarrena, eta bertan, Euskal Herriko 38 bertsolarik hartu zuten parte. Txapelketak guztira 11 saio izan zituen, horien artean 5 final-laurden, 4 finalaurreko (bi egunetan) eta finala. Finala abenduaren 19an jokatu zen Donostiako Belodromoan eta Andoni Ega\u00f1ak irabazi zuen, bere lehen txapela lortuz.\nParte-hartzaileak.\nGuztira 38 bertsolarik, 7 epailek eta 20 gai-jartzailek hartu zuten parte.\nFinala.\nFinala Donostiako Belodromoan jokatu zen. Zortzi bertsolari sailkatu ziren, 1989ko txapelduna zen Jon Lopategik ez baitzuen parte hartu. Goizeko saioa 11:30-tan hasi zen eta arratsaldekoa 17:00-tan. Honako hau izan zen azken sailkapena:"}
{"id": "578831", "revid": "69297", "url": "https://eu.wikipedia.org/wiki?curid=578831", "title": "1989ko Bertsolari Txapelketa Nagusia", "text": "1989ko Bertsolari Txapelketa Nagusia azaroaren 1 eta abenduaren 17 bitartean ospatu zen. Bertsolari Txapelketa Nagusiaren X. edizioa izan zen, Euskal Herriko Bertsozale Elkarteak antolaturiko bigarrena, eta bertan, Euskal Herriko 36 bertsolarik hartu zuten parte. Txapelketak guztira 7 saio izan zituen, bakoitzean goiz eta arratsaldeko ekitaldiak izan ziren, horien artean 3 final-laurden, 3 finalaurreko eta finala. Finala abenduaren 17an jokatu zen Donostiako Belodromoan eta Jon Lopategik irabazi zuen.\nParte-hartzaileak.\nGuztira 36 bertsolarik eta 9 epailek hartu zuten parte.\nFinala.\nFinala Donostiako Belodromoan jokatu zen. Zazpi bertsolari sailkatu ziren eta hauei 1986ko txapelduna zen Sebastian Lizaso gehitu zitzaien. Goizeko saioa 11:30-tan hasi zen eta arratsaldekoa 17:00-tan. Honako hau izan zen azken sailkapena:"}
{"id": "578832", "revid": "2241", "url": "https://eu.wikipedia.org/wiki?curid=578832", "title": "Mendia (argipena)", "text": "Mendia hitzak adiera zenbait ditu:"}
{"id": "578836", "revid": "69297", "url": "https://eu.wikipedia.org/wiki?curid=578836", "title": "1986ko Bertsolari Txapelketa Nagusia", "text": "1986ko Bertsolari Txapelketa Nagusia 1985eko urriaren 27 eta 1986ko martxoaren 23 bitartean ospatu zen. Bertsolari Txapelketa Nagusiaren IX. edizioa izan zen, Euskal Herriko Bertsozale Elkarteak antolaturiko lehena, eta bertan, Euskal Herriko 90 bertsolarik hartu zuten parte. Txapelketak guztira 21 saio izan zituen, bakoitzean goiz eta arratsaldeko ekitaldiak izan ziren, horien artean 14 final-laurden, 6 finalaurreko (goiz eta arratsaldeko saioak) eta finala. Finala 1986ko martxoaren 23an jokatu zen Donostiako Belodromoan eta Sebastian Lizasok irabazi zuen.\nParte-hartzaileak.\nGuztira 90 bertsolarik eta 14 epailek hartu zuten parte."}
{"id": "578837", "revid": "69297", "url": "https://eu.wikipedia.org/wiki?curid=578837", "title": "1982ko Bertsolari Txapelketa Nagusia", "text": "1982ko Bertsolari Txapelketa Nagusia maiatzaren 8 eta abenduaren 19 bitartean ospatu zen. Bertsolari Txapelketa Nagusiaren VII. edizioa izan zen, Euskaltzaindiak antolaturiko azkena, eta bertan Euskal Herriko 66 bertsolarik hartu zuten parte. Txapelketak guztira 13 saio izan zituen, horien artean 10 final-laurden, 2 finalaurreko (goiz eta arratsaldeko saioak) eta finala. Finala 1982ko abenduaren 19an jokatu zen Donostiako Karmelo Balda pilotalekuan eta Xabier Amurizak irabazi zuen, bere bigarren txapela izan zen.\nParte-hartzaileak.\nGuztira 66 bertsolarik eta 9 epailek hartu zuten parte.\nFinala.\nFinalistak honako zortzi bertsolari hauek izan ziren:\nEmaitza:"}
{"id": "578838", "revid": "42829", "url": "https://eu.wikipedia.org/wiki?curid=578838", "title": "Kapitalismoaren urrezko aroa", "text": "Kapitalismoaren urrezko aroa, Frantzian Trente Glorieuses edo hogeitamar loriatsuak izenarekin ere deitua, 1945-1975 bitartean Lehen Munduan izan zen hazkunde ekonomiko biziko aldia izan zen. \nBigarren Mundu Gerratik 1973ko petrolioaren krisiak eragindako atzeraldi ekonomikora arte iraun zuen, zeinean Mendebaldeko herrialdeetan ongizate-estatuak garatu ziren."}
{"id": "578839", "revid": "69297", "url": "https://eu.wikipedia.org/wiki?curid=578839", "title": "1980ko Bertsolari Txapelketa Nagusia", "text": "1980ko Bertsolari Txapelketa Nagusia 1979ko abenduaren 12 eta 1980ko urtarrilaren 6 bitartean ospatu zen. Bertsolari Txapelketa Nagusiaren VI. edizioa izan zen, Euskaltzaindiak antolaturikoa, eta bertan Euskal Herriko 20 bertsolarik hartu zuten parte. Txapelketak guztira 3 saio izan zituen, 2 kanporaketa eta finala. Finala 1980ko urtarrilaren 6an jokatu zen Donostiako Karmelo Balda pilotalekuan eta Xabier Amurizak irabazi zuen, bere lehenengo txapela izan zen.\nParte-hartzaileak.\nGuztira 20 bertsolarik eta 10 epailek hartu zuten parte.\nFinalaurrekoak.\nArrasaten (1979-12-12) eta Gernika-Lumon (1979-12-30), bakoitzean goizean eta arratsaldean izan ziren saioak.\nFinala.\nFinalistak honako zortzi bertsolari hauek izan ziren:\nEmaitza:"}
{"id": "578841", "revid": "1830", "url": "https://eu.wikipedia.org/wiki?curid=578841", "title": "1967ko Bertsolari Txapelketa Nagusia", "text": "1967ko Bertsolari Txapelketa Nagusia 1967ko ekainaren 11an ospatu zen. Bertsolari Txapelketa Nagusiaren VI. edizioa izan zen eta Euskaltzaindiak antolatu zuen. Orduko 10 bertsolari onenek hartu zuten parte. Donostiako Anoeta pilotalekuan jokatu zen eta Manuel Olaizola \"Uztapide\"k irabazi zuen, bere hirugarren txapela izan zen.\nPio Caro Barojak TVErentzat grabatu zuen finala. Film dokumental honek \"Fiesta. Bersolaris. Poetas populares vascos\" izenburua izan zuen.\nTxistuak.\nBertsolaritzako pasarterik ezagunenetakoa eta zalantzarik gabe tamalgarriena gertatu zen. Arratsaldeko saiora Uztapide, Xalbador, Lopategi eta Lazkao Txiki sailkatu ziren eta epaileek buruz burukorako Uztapide eta Xalbadorren izenak eman zituztenean ikusleak haserretueta bost minutu eta erdiz txistuka arituz Xalbador sailkatu izanagatik protesta egin zuten.\nIskanbila baretu zenean Xalbadorrek honako bertso hau bota zuen.\n\"Anai-arrebak, ez, otoi, pentsa\"\n\"neure gustora nagonik,\"\n\"poz gehiago izango nuen\"\n\"albotik beha egonik;\"\n\"zuek ezpazerate kontentu\"\n\"errua ez daukat, ez, nik:\"\n\"txistuak jo dituzue bainan\"\n\"maite zaituztet oraindik!\""}
{"id": "578842", "revid": "512", "url": "https://eu.wikipedia.org/wiki?curid=578842", "title": "Jose Agustin Alberdi", "text": "Jose Agustin Alberdi Astarloa (Iurreta, Bizkaia, 1922ko abuztuaren 2a - Iurreta, Bizkaia, 2014ko abenduaren 15a) bertsolari bizkaitarra izan zen.\nBiografia.\n1922ko abuztuaren 2an, Iurretako Ertzilurruti baserrian sortu zen Jose Agustin Alberdi Astarloa \"Txo\".\nAma Mallabiako zuen eta Ma\u00f1ariara ezkondu zen. Lehen ikasketak Iurretako eskolan egin zituen. 1948an ezkondu eta 3 seme-alaba izan zituen. Iurretan ta Ma\u00f1arian bizi ondoren Durangora joan zen. Ogibidez, tuerkagintzan ibili zen 41 urtez. Fabrikaren porrotaren ondoren, Kurutziaga Ikastolan zaintzaile izan zen jubilatu arte.\nMartxoaren 19an, egin zuen aurreneko bertsolari gisa lehen aldiz agertu zen plaza batean, 36ko gerra osteko urte batean. Eibarren txapelketa bat zegoen eta Felix Bikandirekin joan zen bertara parte hartzeko. Gai-jartzaileak Basarri eta Uztapide ziren, eta irabazlea Joxe Lizaso izan zen.\nBizkaiko Bertsolari Txapelketan zazpi aldiz egon zen eta lehenengo lauetan, 1958an, 1959an, 1960ean eta 1961ean, finalista izan zen. Balendin Enbeita txapelduna izan zen 1958an, Juan Ormaetxe \"Taket\", Asentsio Bidaurrazaga, Eusebio Zubiaga, Pedro Kastrejana eta Florentzio Zarragari aurre hartuta eta Jose Agustin Alberdi \"Txo\" ere garaituta. 1959an, finalista izan zen berriz \"Txo\", lehenago Urkiolako kanporaketan irabazi ondoren baina final hartan Balendin Enbeita izan zen berriz garailea. Hurrengo bi urteotan Juan Mugartegi eta Jon Azpillaga gailendu ziren. 1962, 1964 eta 1966ko txapelketetan ere ibili zen baina Jon Lopategi izan zen Bizkaiko Bertsolari Txapelketako garailea.\nBizkaiko Bertsolari Txapelketez gain, Inazio Eizmendi \"Basarri\"rekin bi aldiz abestu zuen, Iurretako plazan, 1949an eta 1951n.\n1990ko Bertsolari Egunean, Basilio Pujanarekin batera omendu zuten, Donostiako Victoria Eugenia antzokian egindako ekitaldian. Omenaldiaren aurretik liburu bat argitaratu zuen: Bertsolari Eguna 1990 (Bertsozale Elkartea, 1989)."}
{"id": "578844", "revid": "51144", "url": "https://eu.wikipedia.org/wiki?curid=578844", "title": "Txo", "text": ""}
{"id": "578845", "revid": "1491", "url": "https://eu.wikipedia.org/wiki?curid=578845", "title": "Aire Ahizpak", "text": "Aire Ahizpak 1992an Urepelen (Nafarroa Beherea) sortutako musika taldea da, Fernando Aire \"Xalbador\"ren bilobek osatua. Miren, Amaia eta Paxkalin Aire dira taldekideak.\nHistoria.\n1992an sortu zen taldea. Geroztik, zenbait plazatan ibili ziren kantari. Ondoren, EHZrako abestiak grabatu zituzten Arrosako zolan. Txakun taldearekin, \"Santxo Azkarra lo dago\" kantua ere egin zuten. Niko Etxartekin ere aritu ziren grabatzen, baita Mikel Markezekin ere. \"Indar bat dabil\" diskorako grabatu zuten \"Konplize ditut\".\n2014an, Josu Zabalak bultzaturik eta Zenbat Gara elkarteak babesturik, \"Bidexka\" (Erroa) lehen diskoa argitaratu zuten."}
{"id": "578847", "revid": "1545", "url": "https://eu.wikipedia.org/wiki?curid=578847", "title": "2014ko Peshawarko eskolako erasoa", "text": "2014ko Peshawarko eskolako erasoa 2014ko abenduaren 16an, talibanek Peshawarko eskola militarraren aurka egin zuten erasoa izan zen.\nGertaerak.\nGoizeko 09:00etan Peshawarko eskola militar batean, soldaduz jantzita eta armak eskuan zituztela sei taliban sartu ziren. 500 bat lagun bahitu zituzten. Ondoren, tiroketak entzun ziren ikastetxean. Guztira 141 hildako egon ziren, 132 umeak. 100dik gora zauritu zeuden.\nErasoaren arrazoia.\nTalibanek bahiketa eta justifikatu egin zuten. Adierazi zutenez, Pakistango Indar Armatuek euren familiei eraso zituztelako egin zuten eskola militarraren kontrako erasoa. Adingabeei erasorik ez egiteko agindua eman zutela ere esan zuten. Pakistango Armada Ipar Waziristango eta Khyberreko talibanen aurka egindako operazioen erantzuna zen.\nErreakzioak.\nNawaz Sharif Pakistango lehen ministroak erasoa ukatu zuen eta esan zuen ez zituztela erasotzaileak \"barkatuko\". Nazioarteak ere ukatu zuen Pakistango sarraskia. Esaterako, Malala Yousafzai Bakearen Nobel saridunak \"bihotza hautsita\" zuela esan du, eta babesa eskaini Pakistango Gobernuari."}
{"id": "578848", "revid": "105290", "url": "https://eu.wikipedia.org/wiki?curid=578848", "title": "Home Alone", "text": "Home Alone (euskaraz \"Etxean Bakarrik\") 1990ko Chris Columbus estatubatuar zuzendari eta ekoizlearen umorezko filma bat da. Macaulay Culkin, Joe Pesci, Daniel Stern, John Heard eta Catherine O'Hara aktoreak antzeztu zuten.\nBereganatutako arrakasta itzelaren ondorioz hainbat jarraipen izan ditu: ' (1992), \"Home Alone 3\" (1997), \"Home Alone 4\" (2002) eta ' (2012). Hortaz gain, filma honi esker orduan mutikotxo bat zen Macaulay Culkin aktorea mundu mailan ospetsu eta haur zinemako izar bilakatu zen.\nBi Oscar Sarietarako izendapenak jaso zituen: Jatorrizko soinu banda onenaren Oscar Saria (John Williams) eta Jatorrizko abesti onenaren Oscar Saria (\"Somewhere in My Memory\", \"Nonbait Nire Oroimenean\", John Williams eta Leslie Bricusse).\nArgumentua.\nAEB, Illinois estatuko Winnetka udalerria. Kevin McAllister (Macaulay Culkin) kide ugariko familia bateko zortzi urtetako mutikoa ezustean etxean bakarrik gelditu da, bere familia osoa Frantziara oporrak pasatzera joan denean etxean laga baidute. Kevinek bere kaxaz baliatzen ikasi eta bere etxea nahiz auzoko gainontzeko itxitako etxebizitza guztiak lapurtzeko asmoa duten Harry eta Marv (Joe Pesci eta Daniel Stern) lapur aldrebesei aurre egin beharko die. Amak (Catherine O'Hara) semea faltan bota bezain laister, Kevinen bila itzultzeko Chicagorako hegaldia hartuko du."}
{"id": "578849", "revid": "448", "url": "https://eu.wikipedia.org/wiki?curid=578849", "title": "Macaulay Culkin", "text": "Macaulay Carson Culkin (1980ko abuztuaren 26a, Manhattan, New York) estatubatuar aktore bat da. Nagusiki \"Home Alone\" eta \"\" filmetako protagonista izateagatik ospetsua da, \"Richie Rich\", \"Uncle Buck\", \"My Girl\", \"The Pagemaster\", \"The Good Son\" eta \"Party Monster\" filmak antzeztu, eta Michael Jackson abeslariren \"Black or White\" abestiren bideoklipean ere agertu izan da.\nRory Culkin eta Kieran Culkin aktoreen anaia da."}
{"id": "578850", "revid": "336", "url": "https://eu.wikipedia.org/wiki?curid=578850", "title": "Soro-zirkulu", "text": "Soro-zirkuluak edota soroetako zirkuluak gari edo garagar soro nahiz artadietan agertu ohi diren marrazki edi irudiak dira.\nHistoria.\nMota honetako zirkuluen erregistroa 1678ko abuztuaren 22an Ingalaterran \u00abThe Mowing-Devil\u00bb (\u2018Deabruaren Ereinlea\u2019) izeneko folletoan agertu zen hartan deabrua soro batean zirkulu handi bat ebakiz agertzen da. Argitaratutako rtikulu hau burutzeko lekukotasuna eman zuen nekazariaren arabera Deabrua bera garia segatzen ikusi omen zuen, ondoren bere lanarengatik diru kopuru bat eskatuz.\nGaur egungo fenomenua ordea, 1976. urtean hasi zen, Errsuma Batuko Winchester konderrian marrazkiak agertzen hasi eta hedabideak gertakarien berri eman zutenean.\nLehenbiziko zirkulu hauek nahiko sotilak ziren, 9-10 metro inguruko diametrokoak, baina urteen poderioz konplexu eta ugariagoak izan ziren. Jada 1980ko hamarkadan fenomenua Alemania, Zeelanda Berria eta beste hainbat herrialdeetara ere hedatu zen."}
{"id": "578851", "revid": "13403", "url": "https://eu.wikipedia.org/wiki?curid=578851", "title": "Soroetako zirkulu", "text": ""}
{"id": "578853", "revid": "105290", "url": "https://eu.wikipedia.org/wiki?curid=578853", "title": "Aiete kultur etxea", "text": "Aiete Kultur Etxea Donostiako Aiete auzoan dagoen kultur etxea da. 2010ean inauguratu zen Aieteko Jauregiari egin zitzaion lurrazpiko solairuan dago.\nMusika, kultura eta artearekin zerikusia duten jarduera, ikuskizun, ikastaro, hitzaldi eta kontzertuak egon ohi dira. Bestalde, bertan liburutegia, Gaztelekua eta Haurtxokoa ere badago. Bere berezitasunari dagokionez, Bakearen eta Giza Eskubideen Etxearekiko loturaren ondorioz, Aiete Kultur Etxea Bakearen eta Giza Eskubideen pedagogian espezializatua dago.\nDonostia Kultura Enpresa Erakunde Publikoak (EEP) kudeatzen du."}
{"id": "578854", "revid": "105290", "url": "https://eu.wikipedia.org/wiki?curid=578854", "title": "Ernest Lluch kultur etxea", "text": "Ernest Lluch Kultur Etxea Donostiako Amara auzoan dagoen kultur etxea da. 2001ean inauguratu zen eta Anoeta Estadioaren barruan kokatua dago. Izena Ernest Lluch politiko eta ekonomista katalanaren omenez jarri zioten.\nBi atal edo \"fasetan\" banatua dago. 1. fasean, liburutegia, Haurtxokoa, tailerrak eta administrazio bulegoak daude. 2. fasean Gaztelekua, Erakusketa aretoa eta areto nagusia dago.\nMusika, kultura eta artearekin zerikusia duten jarduera, ikuskizun, ikastaro, hitzaldi eta kontzertuak egon ohi dira. Bere berezitasunari dagokionez, literatura eta, orokorrean, pentsamendu kritikoarekin lotutako gaiak daude.\nDonostia Kultura Enpresa Erakunde Publikoak (EEP) kudeatzen du."}
{"id": "578855", "revid": "17", "url": "https://eu.wikipedia.org/wiki?curid=578855", "title": "Urrezko aro (argipena)", "text": "Urrezko aro lokuzioa historiako oparotasun aldiak izendatzeko erabili izan den terminoa da. Erabilera zenbait ditu:"}
{"id": "578856", "revid": "17", "url": "https://eu.wikipedia.org/wiki?curid=578856", "title": "Urrezko aro", "text": ""}
{"id": "578857", "revid": "119347", "url": "https://eu.wikipedia.org/wiki?curid=578857", "title": "John Bowring", "text": "Sir John Bowring (Exeter, -Claremont, Devon, ) ingeles politikari, ekonomilari, hizkuntzalari, itzultzaile, hispanista, idazle eta bidaiari ingelesa, Hong Kongeko laugarren gobernadorea izan zen.\nBiografia.\nFamilia puritanokoa baten altzoan jaiota, Jeremy Benthamen doktrina utilitaristen arabera hezi zuten.Atzerriko eta, bereziki, Europa Ekialdeko hizkuntza eta literaturak arretaz ikastegatik nabarmendu zen. Harremanak egin zituen Giuseppe Gasparo Mezzofanti eta Hans Conon von der Gabelentz hizkuntzalariekin. Poliglota paregabe hau berrehun hizkuntza ezagutzera eta ehunen bat mintzatzera iritsi zen; horretaz baliatu zen urruneko literaturak ezagutzera eman eta haien testurik esanguratsuenak itzultzeko. Esaterako, frantsesa, italiera, espainiera, portugesa, holandesa, alemana, suediera, daniera, errusiera, serbiera, poloniera eta txekiera menderatu zituen. Hungariera eta arabiera menderatzera iritsi zen eta beranduago mandarina, Txinan gehien mintzatzen den hizkuntza.\n1811n Milford &amp; Co. etxearen zerbitzura jarri zen eta 1813an Iberiar penintsulara igorri zuten, Iberiar Penintsulako Gerra bete-betean zegoelarik. Geroago bere kontura hasi zen lanean eta 1819. urtetik aurrera asko Europako hainbat herrialdetan zehar bidaiatu zuen.\n1820. urtean \"Observations on the State of Religion and Literature of Spain\" lana argitaratu zuen. Liburuaren oinarrian ideia liberal eta erradikal sakonekoak zeuden; esaterako, beltzen salerosketaren etsaia zen eta 1821ean, espainieraz, \"Contestaci\u00f3n a las observaciones de D. Juan Bernardo O'Gavan sobre la suerte de los negros de \u00c1frica\" lana argitaratu zuen Madrilen. 1835ean Britania Handiko Parlamentuan sartu zen. 1843an \"Manuscript of the Queen's Court\" lanaren itzulpena \u2013txekiar abestien bilduma\u2013 argitaratu zuen. 1849an Erresuma Batuaren Guangdongeko kontsul izendatu zuten eta, jarraian, Hong Kongeko gobernadore, 1854ko apirilaren 13tik aurrera. Opioaren Bigarren Gerraren konplikazioekin egin zuen topo 1856tik 1860ra bitartean. 1855ean Siam bisitatu zuen eta merkataritza ituna negoziatu zuen Mongkut erregearekin, Bowring hitzarmena bezala ezagutzen dena, alegia. 1859ko martxoan hartu bazuen ere erretiroa, mandaturen bat egin zuen Italian, 1861ean, eta Belgika, Italia, Holanda, Espainia eta Suitzara negoziatzera bidali zuten. Beste ohore batzuen artean, 1854an Bainuen Ordenako (Order of the Bath) zaldun egin zuten eta Royal Societyren eta Royal Geographical Societyren kide ere izan zen."}
{"id": "578858", "revid": "336", "url": "https://eu.wikipedia.org/wiki?curid=578858", "title": "Georges Dum\u00e9zil", "text": "Georges Dum\u00e9zil (Paris, -) frantses filologo eta historialaria izan zen. Indoeuropar hizkuntzak eta kulturetan espezialista handia izan zen.\nBiografia.\nBere aitona Pierre upelgilea zen, Baionan. Aitak, Jean Anatole Dum\u00e9zil, Lizeoan ikasi zuen eta atzerriko hizkuntzez eta latinaz interesa erakutsi zuen. Gero armadan sartu eta jeneral gradua lortu zuen. Jean Dum\u00e9zilek semeari latinarekiko pasioa transmititu zion \u2013semeak bederatzi urterekin \"Eneida\" irakurtzen zuen\u2013. Gero ikasi zituen grekera klasikoa eta alemana. Georges Dum\u00e9zilek zenbait lizeotan ikasi zuen, aitaren askotariko destinoak segituz. Goi eskoletan sartzeko prestakuntza Parisen egin zuen, Luis Handia Lizeoan. Orduantxe ezagutu zuen Michel Br\u00e9al filologoa (1915ean hil zena), Franz Bopp lanen itzultzailea. Franz Boppek gramatika konparatua sortu zuen eta indoeuropar hizkuntzen hiztegiaren gaineko lanak idatzi zituen. Br\u00e9alek bere ondorengo Antoine Meilleti Dum\u00e9zil gomendatu zion, honako hau ere hizkuntzalari garrantzitsua. \u00c9cole Normale Sup\u00e9rieuren sartu baino lehenago, Dum\u00e9zilek arabiera eta sanskritoa ikasi zituen. Lizeoko ikasketak bukatu zituenean, jadanik sei hizkuntza zekizkien, antzinako lau hizkuntzez gainera.\nAportazio zientifikoa.\nGiza espirituaren dinamikaren ezagutzari ekarpen esanguratsua egin zion, indoeuropar gizarte eta erlijioak aztertuz. Indoeuropar herri askoren mito zaharrak konparatuz, testuetatik abiaturik (hogeita hamarren bat hizkuntza ezagutzen zituenez) frogatu zuen testuen narrazio-egiturak oso antzekoak zirela eta testuek hiru funtziotan banatutako gizartearen ikuspegia erakusten zutela: funtzio sakratu-juridikoa, gerrarako funtzioa eta ekoizpenerako funtzioa. Hiru funtzioko eskema hau zernahi mitologiatan errepikatzen da, esaterako Indiako kasten gizartean, antzinako Erromaren sorrerari buruzko kontakizunetan eta antzinako erregimeneko gizarte erakundeetan.\nKanpo loturak.\n[[Kategoria:Frantziako hizkuntzalariak]]\n[[Kategoria:Frantziako monarkikoak]]\n[[Kategoria:Paristarrak]]\n[[Kategoria:Frantses Akademiako kideak]]\n[[Kategoria:Frantziako historialariak]]\n[[Kategoria:Indoeuroparraren ikerlariak]]\n[[Kategoria:Germanistak]]\n[[Kategoria:Ohorezko Legioko ofizialak]]\n[[Kategoria:Parisen hildakoak]]\n[[Kategoria:Lehen Mundu Gerrako Frantziako militarrak]]"}
{"id": "578859", "revid": "147213", "url": "https://eu.wikipedia.org/wiki?curid=578859", "title": "Kenneth L. Hale", "text": "Kenneth Locke Hale (Evanston, Illinois, 1934ko abuztuaren 15a \u2013 2001eko urriaren 8a) estatubatuar hizkuntzalaria izan zen.\nBiografia.\nMassachusetts-eko Institutu Teknologikoko hizkuntzalari honek askotariko hizkuntzak ikasi zituen \u2013oso gutxi aztertutakoak eta galbidean zeudenak\u2013, bereziki Ipar Amerikako, Ertamerikako eta Australiako tokiko hizkuntzak. Halek hizkuntza hauek ikertu zituen: Navajo-a, Tohono O'odham-a, Warlpiri-a eta Ulwa, besteak beste.\nHale Evanston-en sortu zen, Illinoisen. Sei urte zituela bere familia Arizona hegoaldeko Canelotik hurbil dagoen arrantxo batera bizitzera joan zen. 1952. urtetik aurrera Arizonako Unibertsitatean ikasi zuen eta 1959an Indiana-Bloomingtoneko Unibertsitatean doktoretza lortu zuen \"Papagoaren gramatika\" izeneko tesiarekin. Illinoisko Unibertsitatean irakatsi zuen, Urbana-Champaign-en, 1961etik 1963ra arte, eta Arizonako Unibertsitatean, Tucson-en, 1963tik 1966 arte. 1967tik aurrera zenbait lan egin zituen MIT-Massachusettseko Institutu Teknologikoan 1999an erretiroa hartu zuen arte.\nPoliglotatzat zuten, hizkuntza berriak ikasteko gaitasun paregabea zuelako \u2013hizkuntzak oso azkar eta ongi ikasi zituen bizitza osoan zehar\u2013. Txikia zelarik, jakina, ingelesa ikasi zuen, baita espainiera eta Tohono O'odham-a ere. Jemez-a eta hopi-a ere ikasi zituen Bigarren Hezkuntzako bere ikaskidearekin eta navajoa Arizonako Unibertsitateko bere ikaskidearekin. Australiako warlpiri hizkuntzan hain zen trebea ezen bere semeak Ezra eta Caleb hizkuntza horretan hezi zituen Estatu Batuetara itzuli ondoren.Ezrak bere aitaren gorespen-hitzaldia warlpiri hizkuntzan egin zuen.\nHizkuntzalaritzaren teoriari egindako ekarpenetan handienetako bat hipotesi hau da: zenbait hizkuntza ez dira konfigurazionalak, ez dute esaldien egitura bereizgarria, ingelesez gertatzen den bezala. Haleren arabera, hizkuntza ez-konfigurazionalek ezaugarri hauek dituzte: esaldi ordenaren askatasuna, ahoskatzen ez diren izenordainak edo esaldian hitzen dispertsio semantikoa izateko aukera.\nHalek tokiko hiztun anitzi hizkuntzalaritza irakatsi zien beren hizkuntza azter zezaten. Besteak beste, tohono o'odhamaren hiztun Ofelia Zepedari, hopiaren hiztun Jeanne La Verne Masayesvari, navajoaren hiztun Paul Platerori eta beste askori.\n1990. urtean Zientzietako Akademia Nazionaleko kide egin zuten.\nHalek defendatu zuen hizkuntza guztiek garrantzi bera dutela, izan hamar hiztun nola ehun milioi. Fonema asko ez lirateke aurkituko hizkuntzarik hedatuenak soilik aztertu izan balira. Gutxiengoen hizkuntzen defendatzaile moduan ezaguna izan zen. Noam Chomsky MITeko lankideak hargatik esan zuen \"ahotsik gabekoen ahotsa\" izan zela."}
{"id": "578860", "revid": "1545", "url": "https://eu.wikipedia.org/wiki?curid=578860", "title": "Guillermo G\u00f3mez Rivera", "text": "Guillermo G\u00f3mez Rivera (Iloilo, 1936ko irailaren 12a) filipinar idazle eta hizkuntzalaria da.\nBizitza.\nFilipinar idazlea, kazetaria, poeta, dramaturgoa, historialaria, hizkuntzalaria eta espainiera irakaslea. Filipinetako Akademiako zuzendaria da, Espainiako Errege Akademiako kidea eta hispanista sutsua. Dantza espainiarreko irakaslea ere bada eta flamenkoaren maisutzat dute Filipinetan.\nDinglen (Ilo\u00edlo) sortu zen 1936ko irailaren 12an. Iloiloko San Agustin Unibertsitatean ikasi eta Merkataritza eta Hezkuntza Zientzietako lizentzia gradua erdietsi zuen. Geroago, San Juan Letrangoaren Ikastetxean Bachelor of Arts-eko gradua erdietsi zuen.\nEspainieraren katedradun izan da 2001. urtea arte Adamson Unibertsitatean eta Filipinetako Konstituzio Konbentzioaren Hizkuntzen Batzorde Nazionaleko kide izan zen 1971tik 1973ra arte, Ferdinand Marcos Filipinetako presidente zenean \u2013tagaloaren eta espainieraren ofizialtasunaren gainean zituen ideiak oso kontuan izan ziren garai horretan\u2013.\nGuillermo G\u00f3mez Windhamen ilobaren semea \u2013espainieraz idazten zuen Filipinetako idazlea izan zen hura, Z\u00f3bel saria 1922an irabazi zuen lehena.\nZirkulu hispanofilipinarren artean, \"Filipinetako On Kixote\" moduan ezaguna da, espainiarrek uharteetan utzitako herentzia kulturala hedatzen egin zuen lanagatik.\nIntelektual nazionalista beligerantetzat hartzen dute espainiera eta espainiarrek Filipinetako kulturan egindako ekarpena defendatzeko ideiengatik. Filipinetako gaur egungo kultura osorako ezinbesteko erreferentzia-puntutzat eta pertsonalitatetzat hartzen da.\nGuillermori esker bere herrialdeko iragan hurbileko gertakari anitz oroimenetik berreskuratu dira. Halaxe badakigu 1930eko hamarkadan espainieraz egin zela zinema nazional filipinar hasiberri bezain arrakastatsua \u2013horren adibidea da \"Secretos de confesi\u00f3n\" filma."}
{"id": "578861", "revid": "512", "url": "https://eu.wikipedia.org/wiki?curid=578861", "title": "Ziad Fazah", "text": "Ziad Youssef Fazah (; Monrovia, ) Libanoko poliglota ezaguna da. Familian ikasi zuen arabieraz gainera, 58 hizkuntza hitz egiten dituela dio, horietako gehienak 20 urte bete aurretik ikasiak. Telebistan elkarrizketak egin dizkiote, esaterako, bata bestearengandik hain urrun dauden mongolieraz edo hungarieraz. Libanon hazi zen eta gaur egun Brasilen bizi da.\n1997ko uztailaren 7an, Ziad Fazah Txileko Canal 13ko \"Viva el Lunes\" \"talk show\"ra gonbidatu zuten \u2013programa hori Kike Morandek, \u00c1lvaro Salasek eta Cecilia Boloccok gidatzen dute\u2013. Programa horren zuzendariek hizkuntza desberdinetako berezko zenbait hiztun gonbidatzea erabaki zuten, hizkuntzalariaren ezagutza frogatzeko. Hiztun horiek zenbait herrialdetako herritarrak ziren, Txilen enbaxadore zeudenak eta atzerriko hizkuntzak ongi menderatzen zituztenak.\nGonbidatuek beren buruen aurkezpena egin zuten eta bakoitzak bere hizkuntzan esaldi bat esan zuen, Fazah-ek esanahia asmatzen ote zuen. Poliglotak behin baino gehiagotan huts egin zuen persiera, finlandiera, errusiera, txinera, greziera eta hindia moduko hizkuntzak itzultzen saiatu zenean. Gero onartu zuen nahasita zegoela eta proba bera beste noizbait egiteko erronkari ez zion uko egin. Dena dela, bigarren aldi honetan ere emaitza ez zen lehena baino askoz hobea izan."}
{"id": "578862", "revid": "105290", "url": "https://eu.wikipedia.org/wiki?curid=578862", "title": "Dorre kobazulo\u00adtxoko hezurra", "text": "Dorre kobazulo\u00adtxoko hezurra Oiartzungo Dorre kobazulo\u00adtxoan aurkitutako Paleolitoko arte higigarri adibide bat da.\nZaz\u00adpi irudi ditu kubito batean landuak, nahiz eta osoak ez izan, bi lerrotan kokatuak: goialdean, orein bat, zaldi bat eta ahuntz bat; behealdean, sarrio bat, uro bat, ahuntz bat eta antropomorfo bat.\nAgerpen honen ondoan zeinu ugari azal\u00adtzen dira animalia-irudiekin antolatuak. Pieza hau bere ingurune ar\u00adkeologikotik at azaldu da, kobazuloan historiaurreko aztarnategiren bat ba ote zegoen jakiteko azaleko miaketan ari zirela. Joxe Migel Barandiaranek eta Jesus Altunak bere azter\u00adketan adierazi zutenez, Az\u00adken Madeleine aldiari dagokiona omen dirudi eta Pirinioen gaineko eskolarekin hobeto uztar\u00adtzen omen da Santander eta Asturiaskoekin baino. Juan Maria Apellanizen ustez Isturi\u00adtzeko azagaia baten egile berarena izan daiteke."}
{"id": "578863", "revid": "17", "url": "https://eu.wikipedia.org/wiki?curid=578863", "title": "Guiseppe Caspar Mezzofanti", "text": ""}
{"id": "578864", "revid": "105290", "url": "https://eu.wikipedia.org/wiki?curid=578864", "title": "Ekaingo xafla", "text": "Ekaingo xafla Ekaingo kobazuloan aurkitutako Paleolitoko arte higigarriaren adibide nabarmenetako bat da. Az\u00adken Madeleine mailan (K.a. 10.000) azaldutako hiru irudi grabatu dituen xafla da: basahuntz bat, trazu sakonean landua; orein baten burua, lepoa eta adarra, trazu finago batez landua; eta zaldi bat, muturra eta gorputz aurrealdea besterik markatzen ez zaiona. Gaur egun jakin ez dakigun esanahiren bat duen \"hirukoa\" zalan\u00adtzarik gabe. Grabatu hauek ere Pirinioetako eskolarekin hobeto uztar\u00adtzen dira.\nIkuspegi kronologiko batetik, esan daiteke Kantauri aldeko arte higikorraren ugaritasun handia Goi-Paleolitoaren az\u00adken bost milurtekoan eta Mesolitiko alderako trantsizioan koka\u00adtzen dela, alegia, Madeleine III. alditik Azil aldera: K.a. 13.500etik 8.500era."}
{"id": "578867", "revid": "96586", "url": "https://eu.wikipedia.org/wiki?curid=578867", "title": "Ernesto de la Pe\u00f1a", "text": "Ernesto de la Pe\u00f1a Mu\u00f1oz (Mexiko Hiria, - \"ib.\", ) mexikar itzultzailea eta akademikoa izan zen.\nHogeita hamahiru bat hizkuntza hitz egiten zituen. Besteren artean: latina, greziera klasikoa, ingelesa, frantsesa, italiera, errusiera, hebreera, txinera eta sanskritoa.\nMexikoko Unibertsitate Nazional Autonomoan (UNAMen) Letra Klasikoen karrera egin zuen. Hartan, besteak beste, arabiarra, sanskritoa eta hizkuntzalaritza indoeuropearra ikasi zuen. Grekerara eta latinera itzultzen zuen.\nMexikoko Kolegioan ikasi zituen sanskritoa eta txinera eta Sinai Mendiko Eskolan hebreera. Bere kabuz, ekialde eta mendebaldeko hizkuntzen artean hogei eta hiru hizkuntza inguru ikasi zituen."}
{"id": "578868", "revid": "105290", "url": "https://eu.wikipedia.org/wiki?curid=578868", "title": "Interes orokor", "text": "Interes orokorra hiritar eta gizarteko erakundeen gehiengoari funtsezkoak edo garrantzi handikoak zaizkion jarduera, ekintza, erabaki eta erakundeen multzoa da. \"Res publica\", \"Commonwealth\" edo \"prokomun\" izenak ere eman zaizkio kontzeptu berari, nahiz eta, batzuetan, Estatu arrazoiarekin nahasten den. Kontzeptua ez dago zeharo definitua, baina orokorrean Estatu batek edo instituzio batek herritar guztien (hau da, nazio bat edo instituzio baten azpian dauden herritar guztiak) ongizatea bilatzean datza, izan hau poztasuna, interesa, utilitatea, onura..."}
{"id": "578869", "revid": "1545", "url": "https://eu.wikipedia.org/wiki?curid=578869", "title": "Ralph H. Baer", "text": "Ralph Henry Baer (jaiotzez Rudolf Heinrich Baer; 1922ko martxoaren 8a \u2013 2014ko abenduaren 6a) \"Bideo-jokoen aita\" bezala ezaguna, Alemanian jaio eta estatu batuetan bizi izan zen bideo-joko garatzailea izan zen. Alemaniar judu familia batekoa zen baina II. Mundu Gerra hasi aurretik AEBetara joan ziren. Bertan ingeniaritza ikasketak egin zituen.\n1968. urtean lehen kontsola prototipoa sortu zuen BrownBox (kutxa marroia) bezala ezagutzen dena. Eta handik lau urtera berriz (1972. urtean) Magnavox Odyssey historiako lehen kontsola asmatu zuen. Magnavox Odyssey AEBetan Philipsen bertako filialak merkaturatu zuen, eta oso denbora gutxian arrakasta handia izan zuen. Kontsolak 28 joko izan zituen guztira, tenisa tarteko, Atariren Pongaren oso antzekoa. Kontsolak ez zeukan ez prozesadore ezta RAM memoriarik. Dena transistore, erresistentzia eta kondentsadoreen bidez zegoen egina.\nBeste asmakizun batzuen artean 1980ko hamarkadan oso ezaguna egin zen Simon joko elektronikoa dago. 4 koloredun botoi (eta hauei zegokien soinuak) sakatuz, jokoak sortutako patroi ezberdinak gogoratu eta jarraitu behar ziren. Honek ere arrakasta handia izan zuen bere momentuan.\nHil zen momentuan 150 patente baino gehiago zituen Ralph Baerrek."}
{"id": "578871", "revid": "15795", "url": "https://eu.wikipedia.org/wiki?curid=578871", "title": "Bideo joko", "text": ""}
{"id": "578872", "revid": "336", "url": "https://eu.wikipedia.org/wiki?curid=578872", "title": "RAM memoria", "text": ""}
{"id": "578873", "revid": "105290", "url": "https://eu.wikipedia.org/wiki?curid=578873", "title": "Shalwar kameez", "text": "Shalwar kameez (salwar kameez edo shalwar qameez izenez ere ezaguna; edo , \"\u015balv\u0101r qam\u012bz\", , ) Pakistango eta Asiako jantzi tradizionala da. Gizonezkoetan kolore bereko atorra luze edo tunikek eta galtza zabalek osatzen dute. Shalwar galtza eta kameez atorra dira eta biek batera shalwar kameez jantzia osatzen dute."}
{"id": "578874", "revid": "105290", "url": "https://eu.wikipedia.org/wiki?curid=578874", "title": "Kalma", "text": "Kalma Asia hegoaldeko musulmanek fedea adierazteko duten sei esaldik osatutako adierazpena da."}
{"id": "578877", "revid": "336", "url": "https://eu.wikipedia.org/wiki?curid=578877", "title": "Mucor", "text": "Mucor Zygomycota taldean sailkatzen den onddo mota bat da. Onddoak, orokorrean, hiru talde nagusitan sailka daitezke, morfologiari dagokionez: legamiak (onddo zelulabakarrak), lizunak (hifa izeneko filamentuak dituztenak) eta perretxikoak (gorputz fruitu-emaile handiak dituztenak, kapela itxurakoak, askotan jan egiten direnak). Mucor onddoa lizunen taldean sailkatzen da, hifa luzeak baititu.\nMorfologiari dagokionez, Mucorrek antz handia du Rhizopusekin. Honen aldean, baina, ez du errizoiderik. Bere hifa luzeak zurixkak dira, eta bere esporangioak ilunak.\nGenero honetako onddoak (3.000 espezie inguru) lurtarrak eta saprofitoak izan ohi dira. Janari askoren hondatze-prozesuetan parte hartzen dute, eta lurzoruan ere bizi ohi dira. Mucor indicus onddo oportunista da, eta immunitate-sistema ahula duten gizabanakoak infektatzen ditu.\nUgalketa sexuala eta asexuala txandakatzen ditu."}
{"id": "578878", "revid": "119347", "url": "https://eu.wikipedia.org/wiki?curid=578878", "title": "Jaime Gim\u00e9nez Arbe", "text": "Jaime Gim\u00e9nez Arbe, ezizenez \"El Solitario\", (Madril, 1956ko urtarrilaren 12a) banku atrakatzaile bat da (bere esanetan, desjabetzailea). 30 lapurreta baino gehiago leporatzen zaizkio Espainia osoko bankuetan armak erabiliz. Orobat, bi goardia zibil hilik suertatu ziren Castej\u00f3nen (Nafarroa) gertatutako tiroketaren egilea izatea ere egozten diote. Horretaz gain, La Vall d'Uix\u00f3n (Castell\u00f3), tiroketa batean esku hartu zuen eta polizia baten bala galdu batek beste polizia bat hil zuen.\nBiografia.\nGim\u00e9nez Arbe maila ekonomiko oneko familia batean jaio zen eta gizon jantzia zen. Txikitatik agertu zuen nortasun indartsua eta inteligentzia handiko pertsona zen. Horrela definitzen du bere burua:\nHarreman arazotsuak izan ditu bere bizitzan eta, adibidez, Batxilergoa egiten ari zen ikastetxetik bidali egin zuten, zuzendaria ostikoz jo zuelako. Era berean, koinata ohiak dioenez, lehenengo emaztea jotzeko ohitura handia zuen eta bizilagunek ere arazoak izan zituzten berarekin.\nEskizofrenia zuela-eta, soldadutzaz libratu zen. Berak ez du gaixotasuna onartzen:\nLehenengo lapurreta 1971n egin zuen, 15 urte besterik ez zuenean. Jos\u00e9 Antonio Mart\u00edn Gardoqui izan zuen lagun, gero \"Burning\" rock bandako bateria-jole bilakatuko zena, eta Jorge Juan kaleko denda batean 4 gitarra eta bozgorailu ekipo bat lapurtu zituzten. Carabanchelen egon behar izan zuen preso, horregatik.\n1976an, Stockholmen, Arja Vi\u00efsanen finlandiarra ezagutu zuen.\nBera izan zen Jaime Gim\u00e9nez Arberen emazte bakarra, ez baitzen Anita Sharrock irakasle britainiarrarekin sekula ezkondu. Azken honekin, bi seme izan zituen eta, atxiloketaren ondoren, harremana bertan behera geratuko zen.\nKartzelan egon zen Erresuma Batuan, droga trafikoa zela medio eta beste 8 epaiketa zeuzkan zain Espainian hainbat arrazoirengatik.\n5 hizkuntza hitz egiteko gai da: gaztelera, ingelesa, italiera, frantsesa eta portugesa.\nAtxiloketa.\n\"Operaci\u00f3n Gloria\" deitu zitzaion 2007ko uztailaren 23an Figueira da Fozen \"El Solitario\" atxilotzea ekarri zuen polizia-ekintzari. Polizia espainiarrak eta portugaldarrak batuta aritu ziren eta beste banku-lapurreta bat egitekotan zegoela harrpatu zuten.\nBizarra, bibotea eta ileordeak erabili ohi zituen, balen aurkako txalekoa, eta 3 arma (2 motz eta automatiko bat). Etxean eta lokal batean, arma gehiago ere aurkitu zizkioten, munizioa eta nortasuna aldatzeko beste hainbat materialekin batera.\nPreso.\nUztailaren 27an gose greba bati ekin zion Lisboako segurtasun handiko kartzelara eraman zutelako.Bi egun geroago bertan behera utzi zuen.\nOnartuta du atraku delituak, baina ez hilketak:\n2009an, bere autobiografia argitaratu zuen: \"Me llaman El Solitario. Autobiograf\u00eda de un expropiador de bancos\".\nEpaiketa.\nJaime Gim\u00e9nez Arbek errugabea zela esan zuen, ez zituela guardia zibilak hil. Era berean, antisistema eta anarkistatzat jo zuen bere burua.\n47 urteko kartzela zigorra esleitu zioten 2004an egindako hilketa horiengatik."}
{"id": "578879", "revid": "2048", "url": "https://eu.wikipedia.org/wiki?curid=578879", "title": "Menditarrak (argipena)", "text": "Menditarrak hitzak adiera zenbait ditu:"}
{"id": "578880", "revid": "17", "url": "https://eu.wikipedia.org/wiki?curid=578880", "title": "Menditarrak", "text": ""}
{"id": "578881", "revid": "105290", "url": "https://eu.wikipedia.org/wiki?curid=578881", "title": "Pakistango Armada", "text": "Pakistango Armada ( \"Pak Fauj\"; sigla: \"PA\") Pakistan herrialdeko armada da. Pakistango erakunderik indartsuena da, izan ere, lehergailu nuklearrak ditu eta kanpo harremanak baldintzatzen dituzten militarrek. Gainera, herrialdea independente denetik bertako sistema demokratikoa hainbatetan jarri dute hankaz gora.\nHistoria.\nIndependentzia lortu eta segituan, armada lehen gerran sartu zen, 1947an, Indiaren kontra. Gerora, inguruko beste lurraldeetan ere izan zituen hainbat gatazka: Txinarekin, paxtunekin Afganistango mugan, Bangladeshko Independentzia Gerra, balutx ekintzaileen zapalketa...\n1958ko estatu-kolpea eman ostean lehen aldiz jarri zen gobernu militarra Pakistanen. Iskander Mirza jeneralak parlamentua desegin, eta Feroz Khan Noon lehen ministroa kargutik kendu zuten. Hamahiru egun egon zen boterean Mirzari, Ayub Khanek bera kanporatu arte.\n1970ean egin ziren lehen aldiz hauteskundeak baina 1977ko kolpearen ondoren, militarrak boterera iritsi ziren. Zulfikar Ali Bhutto lehen ministroa eta bere PPP Pakistango Alderdi Popularreko kideak atxilo hartu zituzten militarrek. Bestalde, Zia-ul-Haq jeneralaren agintaritzan (1977-1988), talde nazionalista eta erlijiosoak bultzatu zituzten.\nMusharraf jeneralak ere estatu-kolpe bidez lortu zuen boterea 1999an. Nawaz Sharif lehen ministroa kartzelan sartu zuen. Ondorioz, Pakistanen kanpo harremanak asko aldatu ziren eta 2001eko irailaren 11ko erasoen ondoren, talibanen aurkako gerran Washingtonen lagun nagusia bihurtu zen.\nPakistanen ez zen ondo ikusi AEBekiko harremana estutzea, eta beste arrazoik bultzatuta ere, indarra galtzen joan zen Musharraf. Meskita Gorriko gatazkak, Auzitegi Goreneko presidentea kargutik kentzeak eta Sharif erbestetik itzultzeak Musharraf indar habe utzi zuten. Hauteskundeetan indarra galduta Londresen erbesteratu zen.\nGeorge Bushen inbasioa babestu arren, NATOk eta Afganistango Gobernuak Al-Kaida eta talibanen aldeko milizien aurka ia ezer egitea leporatu zioten. 2013an Pakistanera itzuli zen botere lortzeko helburuarekin baina ez zioten hauteskundeetan aurkezten utzi eta bere alderdiak emaitza kaskarrak eskuratu zituen.\nEgun auzi ugari ditu epaitegian: 2007an larrialdi egoera ezarttzea, 60 epaile atxilotzeko agintzea eta Benazir Bhutto lehen ministro izandakoaren hilketan konspiratze a."}
{"id": "578882", "revid": "51144", "url": "https://eu.wikipedia.org/wiki?curid=578882", "title": "Pakistango armada", "text": ""}
{"id": "578886", "revid": "336", "url": "https://eu.wikipedia.org/wiki?curid=578886", "title": "Kuba-Ameriketako Estatu Batuak harremanak", "text": "Kuba-Ameriketako Estatu Batuak harremanak delakoan gatazkaren jatorria Gerra Hotza baino lehenagokoa. Horregatik, Washingtonek blokeoa mantendu zuen SESB desagertu ondoren ere.\nHistoria.\nHarremanak Gerra Hotza arte.\nAEBk XIX. mendean jarri zuen interesa Kubarengan, hau da, Espainiaren menpeko kolonia zenetik. 1805, AEBk independentzia eskuratu eta 20 urtera Thomas Jefferson presidenteak hau esan zuen: \"Ingalaterra eta Espainia gerran hasiz gero, Estatu Batuek Kuba hartuko lukete Florida eta Louisiana defendatzeko posizio estrategikoagatik\".\n1843an, Monroe Doktrinak (hau da, \"Amerika amerikarrentzat\") erakutsi AEBek Kuba \"posizio estrategikoen\" gainetik nahi zuela. 1848 eta 1861 bitartean, AEB askotan saiatu zen Espainiari Kuba erosten baina honek ez zuen saldu nahi. Hegoaldeko estatuek, AEBetako gerra zibilean (1861-1865) Konfederazioa osatuz geroztik Kuba hamazazpigarren estatu esklabista bihurtzeko interesa handitu zen.\nKubako independentzia gerran (1898-1901) Washington Espainiako armada suntsitu eta bere independentzia prozesua baldintzatu nahi izan zuen. Esaterako, Kubako Konstituzioan ezarritako Platt Emendakina (Orville H. Platt senatariak proposatutakoa) Washingtonen neokolonialismoaren adibide bat zen.\nOrduan, AEBetako multinazionalak Kuban jarri ziren baita lur jabe handiak eta base militarrak ere (Guantanamo, 1903an), eta atzerri politika baldintzatu zitzaion Habanari. Emendakinaren hirugarren artikuluan Washingtonen eragin politikoa eta militarra onartzen zen, Kuban \"gobernu egoki bat mantentzeko, bizitzak, nahiz jabetza eta askatasun indibidualak babesteko\".\nEmendakina 1934an kendu zuen Kubako Gobernuak, zazpigarren artikulua izan ezik. Bertan AEBek uhartean zituzten jabetzak baimentzen ziren. 1959ko iraultzan hori ere kendu egin zen. Ondorioz, 1962an AEBek blokeo ekonomikoa jarri zuten.\nHarremanak Gerra Hotzean.\nIzan ere, Kuba AEBetik gertu zegoen, Gerra Hotza zegoenean. Fidel Castroren Armada Erreboltariak Fulgencio Batista diktadorea boteretik bota zuen 1959an, eta ondorioz Washingtonek hasieratik mesfidati jarri zen.\n1960an gobernu iraultzailea AEBen jabetzak nazionalizatzen hasi zen eta horregatik, Dwight Eisenhower presidente errepublikanoak lehenbiziko zigor neurriak jarri zizkion Kubari. Hala ere, John Fitzgerald Kennedy demokratak 1962ko otsailean blokeoa instituzionalizatu zuen.\n1961ean, Giron hondartzako inbasio saialdia gertatu zen: iraultzatik ihesi egin zuten kubatarrek osatutako armada bat uhartea inbaditzen saiatu zen CIAk prestatu eta zuzenduta baina ez zuten lortu.\n1962ko urrian, blokeoa martxan zegoela, harremana behin betiko gaiztotu zuen Misilen Krisiagatik. SESB Sobietar Errepublika Sozialisten Batasunak Kuban misil nuklearrak harri nahi zituen eta ia hamabost egunez AEBekin gerra nuklearra pizteko arriskua egon zen. Washingtonek adierazi zion Moskuri hitzeman ez zuela Kuba inbadituko, baina blokeoa mantendu zuen.\nBlokeoak AEBen merkatua itxi zuen baina hasieran eragin txikia izan zuen SESBen eta bloke sozialistaren babesa zuelako Habanak. Kubaren nekazaritza baliabide nagusia zen azukrearen %85a herrialde horietara joaten zen, eta petrolioa salneurri berezietan lortzen zuen Kubak. Gainera, krediturako interes tasa baxuak eta ordaintzeko epe malguak zituen.\nGatazka hori eta gero, Kubaren eta AEBn arteko harremanak hobetu egun ziren Lyndon Johnson presidentearen agintaldian (1963-1969).\nJimmy Carter presidentearekin (1977-1981), berriz, Etxe Zuriak aurrerapausoa eman zuen harremanak hobetzeko, eta, ondorioz, bi herrialdeek interes-bulegoak ireki zituzten Washingtonen eta Habanan, Suitzaren enbaxadetan.\nHala ere, harremanak okerrera egin zuen 1981ean Ronald Reagan presidente egin zenetik. Agintari horretan Radio Marti eratu zuen, hau da, Miamitik Kubara gaztelaniaz emititzen zuen irrati-katea.\n1989-1991 artean, bloke sozialista eta SESB desagertzean, egoera aldatu eta barne produktu gordina %35 gutxitu zen. Inportazioak ia erabat eten ziren, izan ere, elikagaien %63, ia erregai guztia eta ekoizpen manufakturatuen %80 bloke sozialistatik lortzen baitzuen Kubak. Egoera baliatuz, blokeoa gogortu zuen AEBek, Europako sistema sozialistak bezala Kubakoa ere desagertzeko. \"Torricelli legea\" (1992) eta \"Helms-Burton legea\" (1996) helburu horrekin egin ziren eta beste herrialdeetako enpresei isunak jartzeko aukera ematen zuen Washingtonek horrela.\nBaina krisiari eutsi zion Kubako sistema sozialistak. XXI. mendearen hasieran, Latinoamerikako mugimendu bolivartarrarekin harremanak egin zituen eta gaur egun, Venezuela da Kubaren bezero nagusia. Gainera, Latinoamerikako herrialde gehienek, sostengu ekonomikoa eta politikoa eman diote Kubari, SESB desagertu ondoren bakartzea bukatuz.\n2000. hamarkada, adiskidetze giroa sortu zen. Bill Clinton presidenteak eta Fidel Castrok bostekoa eman zioten elkarri, NBEren goi-bilera batean.\nCarter presidente ohia Kubara joan zen 2002an, eta hori une historikoa izan zen, gatazka konpontzeko aukera zegoelako. Baina ez zen hori gertatu.\nGeorge W. Bush presidentearekin harremanak berriz okerrera egin eta Kuba terrorismoa bultzatzen zuten herrialdeen zerrendan sartu zuten.\n2006an Raul Castrok hartu zuen anaiaren kargua eta harremanak normalizatzeko aukera sortu zela ematen zuen. Gainera, Barack Obamak Kubarekiko hurbilketa keinuak egin zituen 2009an, Etxe Zurira iritsitakoan.\n2009an ere, malgutu egin ziren AEBko kubatarrek uhartera bidaltzeko pakete humanitarioen zorroztasuna eta bidaiei buruzko neurriak. Gerora, bidaia akademiakoak, kulturalak eta erlijiosoak errazagoak bihurtu ziren 2011tik aurrera.\nOndoren, ordea, oztopo bat sortu zen. 2009 urte bukaeran Alan Gross enpresari estatubatuarra kartzelara bidali zuten Kuban; eta AEBn espioitza egiteagatik kartzelaratutako bost kubatarren inguruko desadostasunek harremanak gaiztotzea eragin zuen.\n2010ean, Barack Obama AEBetako presidenteak bahimenduaren neurriak eraberritu zituen, bi urte lehenago leuntzeko prest agertu arren.\n2011ean, NBEren Batzar Nagusian inoizko babesik txikiena lortu zuen bahimenduak. Israelek bakarri lagundu zien AEBei, 186 botoren kontra.\n2013an hurbilketa txiki bat gertatu zen bien artean, migrazioaren eta posta zuzena berriz jartzeko elkarrizketarekin. Nelson Mandelaren elizkizunetan, berriz, Obamak eta Castrok elkarri eskua eman zioten.\nBlokeoaren amaiera.\n2014ko abenduaren 17an, Washington eta Habana harreman diplomatikoekin berriz hastearen alde agertu ziren. Barack Obama eta Raul Castro AEBetako eta Kubako presidenteek agerraldiak egin zituzten eta bertan eman zuten nahi horren berri. Lehenago, AEBek 'Bosten taldeko' hiru eta Kubak Alan Gross askatu zituzten. Bi herrialdeen arteko harremanak normaltzeko akordioak erreakzio asko sortu zituen; munduan zehar, baina Kuban eta Miamin, batez ere. Europako Batasunaren ustez, \"beste harresi bat erortzen hasi da\".\nAbuztuaren 18an, Frantzisko aita santua, AEB eta Kubaren arte harremanen negoziazioen bultzatzailea izan zela jakin zen. Bilerak Vatikanoan egin zituzten.\nBestalde, Errepublikanoek zuten Kubaren blokeo ekonomikoa amaitzeko boterea. Barack Obamak lege bat nahi zuen bahimendua bertan behera uzteko, baina ezin zuen onartu errepublikanoen babesik gabe.\nEgun berean ere jakin zen AEB eta Kubaren arteko negoziazioen hasieran parte hartu zuela Miguel Angel Moratinosek, Zapateroren Gobernuko Kanpo Gaietarako ministroa izan zen momentuan (2004-2010). Bere ustez, 'Posible zen agintaldia amaitu aurretik blokeoa kentzea'.\nGertaera honen ondoren, Venezuela zegoen. Nicol\u00e1s Maduroren ustez, \"blokeo ekonomiko kriminalaren porrota\" gertatu zen. Adituen arabera, Caracasek ere estrategia aldatu behar zuen.\nErreakzioak.\nHalaber, Bruselak ere harremanak ondu nahi zituen Kubarekin, baina erritmo mantsoan zihoan. Bestalde, Latinoamerikako buruzagiek aldaketa kontinente osorako izatea nahi zuten. AEBen eta hegoaldera zeuzkaten herrialdeen harremanean traba bat zen Kubaren aurkako blokeoa. Hala ere, Habanak asko hobetu zuen herrialdeekiko harremana.\nAbenduaren 19an, kubatarrek oso gustora hartu zuten AEBekin harremanak normaltzeko hitzarmena, baina kezkatuta ere bazauden, egoera berrian zer gertatuko zen ez zekitelako.\nAbenduaren 20an, blokeoaren amaierara arte bide luze eta zaila zegoela esan zuen Raul Castrok eta herrialdeak ez ziola sozialismoari uko egingo ere esan zuen.\nHarremanak normalizatzeko bidea.\nUrtarrilaren 6an, AEBk jakitera eman zuenez Kuba hasi zen presoak askatzen.\nUrtarrilaren 8an jakin zenez, AEBek ordezkari bat igorriko zuten Habanara urtarrilaren 21ean.\nUrtarrilaren 12an, Kubak 53 preso politiko askatu zituen. \u201cPauso positibo honi ongietorria egiten diogu eta konpromisoa betetzeko Kubako Gobernuaren erabakia txalotzen dugu\u201d adierazi zuten AEBtatik.\nUrtarrilaren 16tik aurrera, errazagoa bihurtu zen AEBetatik Kubara bidaiatzea, izan ere, ez zen beharrezkoa aurretik baimena eskatzea zenbait kasuetan.\nUrtarrilaren 20an, Kuba eta AEB pausoak ematen hasi ziren nekazaritza gaietan, eta jarrerak gerturatzea espero zen. AEBetako enpresariek ondo ikusi zuten erabakia. AEBtan %63 zeuden Kubarekin harreman diplomatikoak berrezartzearen alde; 53 urteko bahimendu ekonomikoa kentzea babestu zuten %66k. Egun berean, Kubaren bahimendua etetea eskatu zion Barack Obamak Kongresuari.\nUrtarrilaren 21ean, lehen bilera egin zuten bi estatuek migrazio politiken inguruan hitz egiteko baina jarrerak urrun zeuden.\nUrtarrilaren 22an, berriro bildu eta giro lasai eta emankorrean jardun zuten negoziaketetan.\nUrtarrilaren 29an, Kubara bidaiatzea baimentzeko legea AEBetako Kongresura iritsi zen."}
{"id": "578887", "revid": "512", "url": "https://eu.wikipedia.org/wiki?curid=578887", "title": "Anselm Strauss", "text": "Anselm Leonard Strauss (New York, 1916ko abenduaren 18a - Los Angeles, 1996ko irailaren 5a) soziologo estatubatuarra izan zen. Medikuntzaren soziologiaren alorrean lan egin zuen batez ere. Aitzindari izan zen gaixotasun kronikoen ikerketan. Ezaguna da, Barney Glaser-ekin batera, Oinarridun Teoriaren (\"Grounded Theory\") sortzailea izan zelako, laginketa teorikoaren kontzeptua jatorrian garatu zuen korronte metodologikoa."}
{"id": "578888", "revid": "1545", "url": "https://eu.wikipedia.org/wiki?curid=578888", "title": "Espainiako Enpresaburu Elkarteen Konfederazioa", "text": "Espainiako Enpresaburu Elkarteen Konfederazioa (, sigla CEOE) 1977an Espainiako enpresa publiko eta pribatuetako enpresariek sortutako konfederazioa da.\nHistoria.\n2014ko abenduaren 17an erabaki zenez, Juan Rosellek izango zen berriz CEOEko presidentea. Antonio Garamendi bizkaitarra beste hautagaiak baino 33 boto gehiago lortu zituen. Berak 345 boto jaso zituen, eta Antonio Garamendi CEPYMEko presidenteak 320. Beraz, euskal patronalek ez zuten lortu euren kide bat CEOEko buruzagitzan egotea."}
{"id": "578889", "revid": "6327", "url": "https://eu.wikipedia.org/wiki?curid=578889", "title": "CEOE", "text": ""}
{"id": "578890", "revid": "336", "url": "https://eu.wikipedia.org/wiki?curid=578890", "title": "1965eko Bertsolari Txapelketa Nagusia", "text": "1965eko Bertsolari Txapelketa Nagusia 1964ko abenduaren 20an eta 1965eko urtarrilaren 1ean ospatu zen. Bertsolari Txapelketa Nagusiaren V. edizioa izan zen eta Euskaltzaindiak antolatu zuen. Orduko 10 bertsolari onenek hartu zuten parte. Donostiako Anoeta pilotalekuan jokatu zen eta Manuel Olaizola \"Uztapide\"k irabazi zuen, bere bigarren txapela izan zen.\nHistoria.\n1964ko abenduaren 20an Bilbon finalaurreko bat jokatu zuten bederatzi bertsolarik eta bertan Lazkao Txiki nagusitu zen Jose Joakin Mitxelenaren aurretik.\n1965eko urtarrilaren 1ean jokatu zen finala Donostian. Goizean bederatzi bertsolari berdinak aritu ziren eta lauk sailkatu ziren arratsalderako, Lazkao Txiki, Xalbador, Jose Joakin Mitxelena eta Mattin, azken honek Jon Lopategirekin berdinketa hautsi behar izan zuen.\nArratsaldean lau bertsolari hauei 1962ko txapelduna gehitu zitzaien, Uztapide. Buruz burukora Uztapide bera eta Lazkao Txiki sailkatu ziren eta azkenean txapela Uztapidek eraman zuen. Hona hemen final horretako datuak:"}
{"id": "578891", "revid": "336", "url": "https://eu.wikipedia.org/wiki?curid=578891", "title": "1962ko Bertsolari Txapelketa Nagusia", "text": "1962ko Bertsolari Txapelketa Nagusia 1962an jokatu zen, finalaurrekoa ekainaren 13an eta finala abenduaren 30ean. Bertsolari Txapelketa Nagusiaren IV. edizioa izan zen eta Euskaltzaindiak antolatu zuen. Orduko 10 bertsolari onenek hartu zuten parte. Finala Donostiako Anoeta pilotalekuan jokatu zen eta Manuel Olaizola \"Uztapide\"k irabazi zuen, bere lehen txapela izan zen."}
{"id": "578893", "revid": "336", "url": "https://eu.wikipedia.org/wiki?curid=578893", "title": "1960ko Bertsolari Txapelketa Nagusia", "text": "1960ko Bertsolari Txapelketa Nagusia 1960ko abenduaren 10ean. Bertsolari Txapelketa Nagusiaren III. edizioa izan zen eta Euskaltzaindiak antolatu zuen aurreneko aldiz. 1936an izan zen txapelketaren ondoren lehenengoa izan zen, 24 urte beranduago. Orduko 9 bertsolari onenek hartu zuten parte. Finala Donostiako Victoria Eugenia Antzokian jokatu zen eta Inazio Eizmendi \"Basarri\"k irabazi zuen, bere bigarren txapela izan zen."}
{"id": "578894", "revid": "105290", "url": "https://eu.wikipedia.org/wiki?curid=578894", "title": "Rokpa International", "text": "ROKPA International batez ere Tibeten eta Nepalen lan egiten duen gizaldeko elkartea da. 1980. urtean sortua Akong Tulku Rinpoche, Lea Wyler eta Wyle doktorearen eskutik.\nRokpa Internationaleko helburu nagusia munduko pertsona txirotuenen bizi kalitatea hobetzea da, erlijio, kultura eta jatorriarekin zerikusia duten diskriminaziorik gabe. Rokpa Internationalek laguntza heltzea bereziki zaila den tokietan egiten du lan.\nRokparen bulego nagusiak Zurichen daude, Suitzan, eta munduan zehar 18 herrialdetan ditu ordezkaritzak. Urtero, Rokpa International 120 bat proiektutan murgilduta dago.\nGizaldeko elkarte honek ZEWO zigilua du (dohaintza bidez finantzatzen diren elkarteen Suitzako zertifikazio autoritatea) diruaren kudeaketa arduratsua bermatzen duena.\nEspainiar estatuan Rokpa Internationalek bi ordezkaritza ditu: Rokpa Euskadi eta Rokpa Espa\u00f1a."}
{"id": "578895", "revid": "98220", "url": "https://eu.wikipedia.org/wiki?curid=578895", "title": "Xos\u00e9 Mar\u00eda D\u00edaz Castro", "text": "Xos\u00e9 Mar\u00eda D\u00edaz Castro (Guitiriz, Lugo, Galizia, 1914ko otsailaren 19a - Lugo, Galizia, 1990eko urriaren 2a) galiziar idazle eta itzultzailea izan zen.\nBiografia.\nLugoko Os Vilares herrixkan jaio zen eta Mondo\u00f1edoko apaizgaitegian ikasketak egin zituen (latina eta greziera bertan ikasi zituen), 1936ko gerrak oztopatu zuen arte. Gerra bukatzea seminariora itzuli baina jarraian utzi zuen Eliza eta Espainiako Barne Ministerioko itzultzaile bihurtu zen. Hamahiru hizkuntzatan moldatzeko gaitasuna zeukan. Teresa Zubizarreta Bengoetxea urretxuarrarekin ezkondu zen poeta, Urretxura (Gipuzkoa) joan zenean.\n2014an, Real Academia Galegak antolatutako Galiziako Letren Egunean omendu zuten.\n2014ko abenduaren 16an, \"Nimbos / Argi-koroak\" 1961eko poesia lana argitaratu zuten Xuntak eta Eusko Jaurlaritzak lankidetzan. Gerardo Markuletak itzuli zuen euskarara."}
{"id": "579019", "revid": "90204", "url": "https://eu.wikipedia.org/wiki?curid=579019", "title": "My Generation", "text": "My Generation (\"Nire Belaunaldia\") The Who britainiar rock taldearen abesti bat da. 1965eko izen berdineko \"My Generation\" diskoaren barnean argitaratua izan zen. The Rolling Stones aldizkariak bere rock abesti onenen zerrendan 11. postuan sailkatu zuen."}
{"id": "579022", "revid": "105290", "url": "https://eu.wikipedia.org/wiki?curid=579022", "title": "Who Are You (abestia)", "text": "Who Are You (\"Nor Haiz?\") The Who britainiar rock taldearen abesti bat da. 1978ko izen berdineko \"Who Are You\" diskoaren barnean argitaratua izan zen.\nGaur egun, estatubatuar telesaila ospetsuaren sarrerako abestia izateagatik ospetsua da."}
{"id": "579023", "revid": "105290", "url": "https://eu.wikipedia.org/wiki?curid=579023", "title": "Baba O'Riley", "text": "Baba O'Riley (batzutan modu okerrean Teenage Wasteland deitua, \"Nerabetzaro Hutsala\") The Who britainiar rock taldearen abesti bat da. 1971ko izen berdineko \"Who's Next\" (\"Nor Da Hurrengoa?\") diskoaren barnean argitaratua izan zen.\nRolling Stone aldizkariak historia guztiko 500 abesti onenen zerrendako 349 postuan ipini zuen, eta Time aldizkarik historia guztiko 100 abesti onenen zerrendaren barnean sartu zuen.\nGaur egun, estatubatuar telesaila ospetsuaren sarrerako abestia izateagatik ospetsua da. Bestalde iragarki ugaritan agertu eta musika talde ugarik abesti honen bertsioak moldatu izan ditute, tartean Pearl Jam eta Dropkick Murphys."}
{"id": "579030", "revid": "512", "url": "https://eu.wikipedia.org/wiki?curid=579030", "title": "The Crow (1994ko filma)", "text": "The Crow (euskaraz \"Belea\") 1994ko Alex Proyas greko-australiar zinema zuzendariak zuzendutako fantasiazko ekintza filma bat da. James O'Barr komikigilearen izenburu berdineko \"The Crow\" komikian oinarritua dago. Brandon Lee, Ernie Hudson eta Michael Wincott aktoreek antzeztu zuten.\nFilmak nonbait ospea baldin badu, Bruce Lee kung-fu borrokalari eta aktore mitikoaren semea zen Brando Lee protagonistak antzeztutako azken filma izan zelako da, honetan tiro istripu tragiko baten ondorioz hil baitzen. Hasiera batean filma amaitua ez zegoenez, rduradun eta ekoizleek proiektua bertan behera lagatzea pentsatu zuten, baina azkenean aurrera segi eta zendutako aktorearen eszenak bikoizlari baten bidez eta eszenak ilundu eta ordenagailuz moldatuz amaitzea erabaki zen.\nArgumentua.\nAEB, Detroit. Eric Draven eta Shelly Webster (Brandon Lee eta Sofia Shinas) bikote gazteea ezkontzekotan daude, baina ezkontza aurreko gauean bortizki erailak izango dira. Handik urte batera, Ericen arima mendeku egarriz Lurrera bele itxuraz itzuli da."}
{"id": "579034", "revid": "56334", "url": "https://eu.wikipedia.org/wiki?curid=579034", "title": "Gizatalde", "text": "Gizataldea edo komunitatea hainbat elementu komun partekatzen dituen gizaki multzoa da, bereziki hizkuntza, ohiturak, balioak, interesak, zereginak, mundu ikuskera, adina, kokapen geografikoa, estatus soziala eta rolak. Elementu guzti horiek parte hartzaileen identitatean eta kohesio mailan dute eragina.\nKomunitateak elementu hauek barne hartzen ditu:\nKomunitate soziologikoak.\nGaur egun, leku jakin batean elkarrekin bizi den talde orori komunitate deitzen zaio, esaterako:\nHizkuntzaren erabilera arruntaren eraginez, komunitate terminoaren zentzua zabaldu egin da, eta horrela, interes komuna dute pertsonal eta gizabanako multzoari ere deitzen zaio. Adibidez:\nKomunitate intentzionalak.\nKomunitate kontzeptu honek soziologian orokorrean erabiltzen dena zerbait gehiago mugatzen du. Komunitate intentzionala zera da: jatorri desberdineko pertsona multzoa da, toki jakin batean kontzienteki elkarrekin bizitzea aukeratu duena, antolakuntza eta egitura forma jakin batean. Termino hau \"alternatiboak\" edo \"ordezkoak\" deritzoten elkarbizitza moduak adierazteko erabiltzen da. Intentzionalitatea edo asmoa da komunitate mota honen bereizgarria.\nGaur egun komunitate intentzional mota hauek topatzen ditugu:\nKomunitate intentzionalek bildu ohi dituzte, baina ez halabeharrez, ingurumena eta garapen jasangarriaren inguruko kezkak partekatzen dituzten pertsonak.\nBizilekuen komunitarismoa ere deitzen zaio.\nEzagutza-komunitateak.\nEzagutza komunitate batean (\"knowing comunity\"), pertsonak gai, behar, helburu edo interes jakin baten inguruan biltzen dira bakoitzaren ezagutzak modu librean eta erregularrean partekatzeko. Pertsona hauek arlo desberdinekoak izan daitezke baina ezagutzaren arlo jakin baten inguruan biltzen dira. Ezagutzaren elkartruke eta partekatzearen ondorioz, ezagutza-plataformak sortzen dira eta komunitatearen kohesioa bermatuko duten arau sozialak ezartzen dira, iritsi berrientzat jarraibideak izango direnak. Maila akademikoan maiz ematen den komunitate mota da eta zeharkako ezagutzak batzeko modu bat da.\nKomunitate mota honetan, ezagutzaren ekoizpena modu kolaboratzaile batean antolatzen da hainbat komunikazio praktiken bidez. Praktika hauek, mundu errealean, birtualean, edo bien arteko konbinaketan, eman daitezke.\nKomunitate historikoak.\nKomunitate historikoa lurralde batean geografikoki eta historikoki eratu den gizataldea da, kultura bat edo hizkuntza bat partekatzen duena. Herrien, nazioen, zibilizazioen, etnia edo gutxiengo etnikoen kasua da, zeinentzat irizpide geografikoak eta historikoak ezinbestekoak diren.\nHizkuntza-komunitateak.\nHizkuntza-komunitatea hizkuntza (edo dialekto, hizkera) berdina komunikatzeko erabiltzen duen gizataldea da.\nHalere, hizkuntza-komunitateak ez dira erabat homogeneoak izaten, izan ere, osatzen duten gizataldeek jokabide soziokultural desberdinak izaten dituzte, kokapen geografikoaren arabera, lexikoan eta ahoskeran desberdintasunak eragiten dituztenak.\nEra berean, gizabanakoa ez du zertan hizkuntza-komunitate bakar baten partaide izan; hainbat hizkuntza-komunitateetan parte hartu dezake. Izan daiteke hizkuntza-komunitate ofizial bateko partaide, hizkuntza hori estatu batean ofiziala bada, eta beste hizkuntza-komunitate bateko partaide ere izan, eskualde mailakoa edo atzerriko beste hizkuntza batekoa.\nKomunitate erlijiosoak.\nKomunitate erlijiosoa ideal erlijioso berdina jarraitzen duen pertsona multzoa da.\nHalako talde bat izan daiteke gizarte zibiletik eratorritako pertsonak osatutakoa, erlijio jakin bat ala erlijio korronte bat bereganatu dutenak. Talde hori garrantzia txikia ala handia izan daiteke osatzen dutenen kopuruaren arabera, hasi sekta txiki batetik, estatu bateko populazio azpitalde handi bat bitarte (adibidez, Frantziako komunitate musulmana).\nNekazal komunitateak eta hiritar komunitateak.\nKaletar eta baserritarren arteko baldintza fisikoak eta sozialak desberdinak izaten dira eta horrek pertsonen nortasunean eta jokabidean eragina izan ohi du.\nNekazal komunitate motak.\nNekazal komunitate guztiak ere ez dira berdinak. Edwardsek hiru nekazal komunitate berezitu zituen Estatu Batuetan:\nNekazal komunitatearen ezaugarriak.\nIsolamendua.\nEstatu Batutan, esate baterako, etxaldea edo rantxoa izan da nekazal ezarkuntzaren ohiko eredua, sozialki isolatuagoa izanagatik, ekoizpen aldetik modu eraginkorrena baitzen. Familiak isolatuak zeuden bata bestearengandik. Harreman inpertsonal gutxi dago nekazal gizarte hauetan, ez dago \"autobus gidari, loteria saltzaile, hornigai dendako enplegatu edo polizi agente anonimorik\". Ia harreman guztiak ezagun batekin egiten dira; rolen betebeharrak erabatekoak dira.\nAbegikortasun eredua ere, mugako tokietan batez ere (desertu mugetan, konkistatu berriko eremu zabaletan), beharren erantzun praktiko bat izan da alde batetik, eta bestetik, bakardadeari aurre egiteko modu bakarra.\nHomogeneotasuna.\nNormalean lurralde batean ezartzen diren kolonoak nahiko homogeneoak izaten dira beren jatorri etniko eta kulturalari dagokionez. Jaioterritik emigratu zuten aurrenekoei jarraitzen zieten ondorengoak. Homogeneotasun honek, isolamenduarekin batera, komunitate hauen kontserbadorismoa eta tradizionalismoa bultzatzen du.\nNekazaritza.\nIa denak lanbide berdina dute, nekazari edo abeltzain. Hortik kanpo geratzen direnak ere (dendariak, apaizak, irakasleak...) bizimodu horretan murgilduak egon ohi dira. Arazo berdinei aurre egiten diete eta arrisku berdinak (uholde, sute, lehorte...) partekatzen dituzte.\nBiziraupen ekonomia.\nEtxalde edo baserri tradizionalean, kontsumitzen ia guztia bertan produzitzen ahalegintzen zen. Biltegiratzea funtsezkoa zen eta \"zamapean makurtzen ziren apalak famili harrotasunaren iturri ziren\". Kreditu eskasia nabaria zen eta horretarako truke eta biziraupen ekonomia sozialki egokitzapen egokiak izan ziren. Hala, aurreztea balio garrantzitsu bezala txertatu zen nekazal gizarte hauetan. Gainera, norberaren ondarea (lurrak, etxaldeak, azienda...) begi-bistakoa zen eta ez zuen zentzurik kontsumo arranditsurik egitea aberastasunaren adierazpen gisa.\nHiritar Komunitatea.\nGarai bateko herrixken harremanak ahaidetasunean oinarritzen baziren eta usadioek gidatzen bazuten, hiriko bizimoduak oso bestelako ezaugarriak izango ditu:\nNekazal bizimoduaren hiritartzea.\nHorton eta Hunt-en arabera, \"geroz eta zailagoa da edozein datu estatistiko lortzea nekazal eta hiritar kategoriak bereizten dituenik\". Komunikabide berdinen menpe daude bi komunitateak eta horrek hiriaren aldeko homogeneizazioa dakar. Dagoeneko ezin zaio antzeman baserritar bati modaz pasatako kanpoko janzkeragatik edo jokaera baldarragatik, izan ere, bizi estiloko eta balio sistemako ezberdintasunak geroz eta zailagoak dira ikusten. Esaterako, punpa elektrikoa, zulo aseptikoa eta gainerako osasun baliabideak bi komunitate hauen balioen bateratzearen adibide dira. Bi komunitateetako jaiotze tasak ere bata bestearengandik hurbiltzen ari dira.\nNazioarteko komunitatea.\nNazioarteko komunitatea hainbat estatuek edo herrialdeek diplomazia eta kanpo politika arazoen aurrean jarrera komuna adierazteko erabiltzen den terminoa da.\nKontuan hartzen dira ere nazioarteko itunen arabera sortutako komunitateak: Europako Komunitatea edo NBE.\nKomunitate administratiboak.\nKomunitate terminoa, hainbat lurralde elkarketa mota izendatzeko erabili izan da hizkera administratiboan. Elkargoen edo erkidegoen gisakoak dira eta gure inguruan ezagunenak hauek dira:\nMaila legal batean badira beste erkidego edo komunitate batzuk, besteak beste:\nKomunitate zientifikoa.\nKomunitate zientifikoa, zentzu zabalean, zientzia eta ikerketa zientifikoa helburu duen ikerlari eta pertsonalitate multzoa da. Batzuetan terminoa arlo jakin bati mugatzen zaio, adibidez, astrofisikoen komunitatea astrofisikaren alorrean. Zientziaren soziologia komunitate honen azterketa egiten du, zein eratara funtzionatzen duen eta nola txertatzen den gizartean.\nKomunitate zientifikoaren azterketan, garrantzia dute taldeek edo gizabanakoek komunitatean parte hartzeko praktikak: diziplinaren inguruko berriak ezagutu, ekitaldietan parte hartu (hitzaldiak, kongresuak, mahai inguruak...), beste kideek aurrez sortutako datuetan oinarriturik artikuluak idatzi (honek errekonozimendu lehiaketa bat sortu dezake; Bruno Latour-ek gaia tratatu zuen Nobel saria lortzeko Gillemin-en eta Schallyren arteko lasterketaren deskribapenean), eta tarteka, trebakuntzan (egonaldiak, mintegiak) edo ekoizpenean (industria, teknologia) lagundu.\nKomunitate birtuala.\nInterneten agerpenarekin, komunitate nozioak baliokide birtuala ere badu.\nHizkuntza-komunitatearekin bezala, komunitate birtuala ez da monolitikoa, izatez, portaera soziolinguistiko eta identitario heterogeneoez osaturiko talde multzoak baitira, askotan, barne gatazkan ere aritzen direnak.\nEzagutzaren ingeniaritzan, praktika komunitateaz hitz egiten da. Termino hori programa informatiko bat osatzeko lanean diharduen eta horretarako informazioa partekatzen eta gaurkotzen duen gizabanako multzoa izendatzeko erabiltzen da (talde-programa edo groupware deitua). Komunitate terminoa software librearen munduan ere erabiltzen da, batez ere, iturburu kode berri bat garatzeko eta erabiltzeko sortutako parte hartzaileen multzoa izendatzeko.\nKomunitate ekologikoa.\nEkologian, komunitate bat, elkarren artean harreman sare sortzen duten eta espezie desberdinez osatutako organismo multzo bat da.\nZentzu hertsian, termino hau biozenosiaren sinonimo da. Halere, praktikan ekologoek zentzu hertsiagoan erabiltzen dute terminoa biozenosiaren azpimultzoak izendatzeko."}
{"id": "579036", "revid": "71150", "url": "https://eu.wikipedia.org/wiki?curid=579036", "title": "Aretako geltokia", "text": "Areta Euskal Herriko Arabako tren eta autobus geltoki bat da, Laudio udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbidea irisgarria izan, geltokiaren erabilera ez da irisgarria. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\n2019an geltokia guztiz irisgarri egiteko lanak amaituko dira, eta dagoeneko nasa arteko aldaketa trenbideak azpitik gurutzatzen dituen tunela erabilita egiten da, trenbideen gaineko pasonibela ordeztuz.\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nLaudio udalerriko iparraldean kokatzen da. Geltokiaren instalazioak bidaiarien eraikin nagusi batez eta beste hiru eraikin txikiagoz osatzen da, horien artean markesina bat. Bidaiarien eraikinak oin laukizuzena eta bi solairu ditu, eta sarbide bakarra du, gorputzaren mendebaldetik, non zirkuluerdiko arku handia dagoen, zeharkatu ondoren trenbideetara jotzen duen estalpe funtzioa betetzen duena. Barrualdean itxaron-gela eta txartel salmenta makinak daude. Harlanduzko zokaloa eta luzituz estalitako harginlanezko hormak ditu, eta estalkia bi isurialde asimetrikoko teilatua da.\nBi trenbide eta bi alboko nasa ditu, nasa bakoitza markesinaz hornituta dagoela. Nasen arteko aldaketa trenbideen gaineko pasonibela gurutzatuta egiten da. Kanpoaldean aparkalekua dago.\n2018ko urtarrilean lanak hasi ziren geltokian, irisgarritasun neurriak hartu eta nasen arteko pasonibela ezeztatzeko. 1,5 milioi euroko aurrekontuaz eta urte beteko epeaz, geltokia guztiz ixten ari dira eta bidaia txartela balioztatuta baino ezin izango da geltokian sartu. Bi igogailu instalatzen ari dira eta trenbideak azpitik gurutzatuko dituen pasabidea eraiki da, dagoeneko martxan dabilena. Gainera, nasen altuera handitu, argiztapena hobetu eta bidaiarien eraikinaren sarrera moldatu da."}
{"id": "579037", "revid": "71150", "url": "https://eu.wikipedia.org/wiki?curid=579037", "title": "Arrigorriagako geltokia", "text": "Arrigorriaga Euskal Herriko Bizkaiko tren eta autobus geltoki bat da, Arrigorriaga udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbide irisgarririk egon, eta 2015ean geltokian igogailuak ezarri ziren arren, geltokiaren erabilera ez da irisgarria, nasa eta trenaren arteko maila ezberdinatsuna dela eta. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nEtorkizunean Bilboko Renfeko Aldirien sarean mugikortasun urriko pertsonei egokitutako trenak ezartzea espero da. Bitartean, 2018ko udan zehar plataforma irisgarri mota ezberdinekin hainbat froga egin ziren.\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nArrigorriaga udalerriko hirigunearen erdialdean kokatzen da. Jos\u00e9 Enrique Marrero Regalado arkitekto kanariarrak diseinatutakoa, bidaiarien eraikinak oin laukizuzena eta hiru solairu ditu. Harlandu eta luzituz estalitako harginlanezko hormak ditu, eta estalkia bi isurialdeetako teilatua da. Bidaiarien eraikinaren alboetara gorputz txiki bana dago, instalazioak jasotzen dituztenak. Sarbidea gorputz nagusiaren erdialdetik egiten da. Bidaiarientzako eraikinak leihatiladun txarteldegia, txartel salmenta eta balioztatze makina automatikoak, itxaron gela eta 2017tik desfibrilagailua ere jasotzen ditu.\nGeltokiak bi nasa ditu, bata izkinekoa eta bestea zentrala, eta nasa aldaketa egiteko trenbideak azpitik zeharkatzen dituen pasabidea erabili behar da, eskailera eta 2015eko amaieratik igogailuak ere dituena. Kanpoaldean aparkalekua dago."}
{"id": "579038", "revid": "98220", "url": "https://eu.wikipedia.org/wiki?curid=579038", "title": "Frankie and Johnny (1991ko filma)", "text": "Frankie and Johnny (euskaraz \"Frankie eta Johnny\") 1991ko Garry Marshall estatubatuar zinema zuzendari eta ekoizleak zuzendu eta ekoiztutako amodiozko drama filma bat da. Al Pacino, Michelle Pfeiffer, Hector Elizondo, Nathan Lane eta Kate Nelligan aktoreek antzeztu zuten.\nTerrence McNally antzerkigilak Broadwayen estreinatutako \"Frankie and Johnny in the Clair de Lune\" (1987) antzezlanaren egokitzapena da, hartan F. Murray Abraham eta Kathy Bates aktoreek antzeztu zuten, hau era berean 1904ean argitaratutako \"Frankie and Johnny\" estatubatuar abesti herrikoian oinarritu zen, hartan emakume batek bere gizona beste emakume batekin larrutan topatu eta tiroz hiltzen du.\n\"Scarface\" (1983) filmaz geroztik, Al Pacino eta Michelle Pfeiffer aktoreek elkarrekin antzeztutako lehenbiziko filma izan zen.\nArgumentua.\nJohnny (Al Pacino) txekeak falsifikatzeagatik hemezortzi urteko espetxe zigorra bete eta lanbidez sukaldaria den gizona da. Jada aske eta New York hirian dagoela, Nick (Hector Elizondo) izeneko gizon batek bere kafetegian lan egin dezan kontratatuko du, bertako langileen artean Frankie dago (Michelle Pfeiffer), Johnnyrekin distantziak mantenduko dituen emakumezko zerbitzaria, iraganean izandako harreman txar eta gatazkatsu baten ondorioz gizonezkoekin mesfidatia baita."}
{"id": "579039", "revid": "71150", "url": "https://eu.wikipedia.org/wiki?curid=579039", "title": "Luiaondoko geltokia", "text": "Luiaondo Euskal Herriko Arabako tren eta autobus geltoki bat da, Aiara udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbidea irisgarria izan, geralekuaren erabilera ez da irisgarria, nasa eta trenaren arteko maila ezberdintasuna dela eta. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nEtorkizunean Bilboko Renfeko Aldirien sarean mugikortasun urriko pertsonei egokitutako trenak ezartzea espero da. Bitartean, 2018ko udan zehar plataforma irisgarri mota ezberdinekin hainbat froga egin ziren.\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nUdalerriaren ekialdean dago. Bidaiarien eraikina tokiko arkitekturaren erakusgarri argia da. Oinarri angeluzuzenekoa da, bi altuerakoa, harrizkoa, eta bi isurkiko moko teilatu handi batek estaltzen du. Bere bi fatxadak udalerriko armarriarekin eta barrutira sartzeko balio duten arku eliptikoekin apainduta daude. Bi nasa ditu, bata albokoa eta bestea erdikoa erdikoa eta bost bidekoa."}
{"id": "579041", "revid": "71150", "url": "https://eu.wikipedia.org/wiki?curid=579041", "title": "Amurrioko geltokia", "text": "Amurrio Euskal Herriko Arabako tren eta autobus geltoki bat da, Amurrio udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nUdalerriaren ekialdean dago. Bidaiarien eraikina tokiko arkitekturaren erakusgarri argia da. Oinarri angeluzuzenekoa da, bi altuerakoa, harrizkoa, eta bi isurkiko moko teilatu handi batek estaltzen du. Bere bi fatxadak udalerriko armarriarekin eta barrutira sartzeko balio duten arku eliptikoekin apainduta daude. Bi nasa ditu, bata albokoa eta bestea erdikoa erdikoa eta bost bidekoa."}
{"id": "579042", "revid": "71150", "url": "https://eu.wikipedia.org/wiki?curid=579042", "title": "Santa Kurutz\u2013Laudio geralekua", "text": "Santa Kurutz\u2013Laudio Euskal Herriko Arabako tren geraleku bat da, Laudio udalerrian kokatuta dagoena.\nGeralekua 1903ko urtarrilaren 1an ireki zen.\nEgoera.\nGeralekua honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbideetariko bat irisgarria izan, geralekuaren erabilera ez da irisgarria. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nHistoria.\nGeralekua 1863ko martxoaren 2an ez ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea, baina 1903ko urtarrilaren 1an.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeralekua.\nGeralekua Laudio udalerriko hegoaldean kokatzen da. Bi trenbide eta bi alboko nasa ditu, nasa bakoitza markesina banaz hornituta dagoela. Nasen arteko aldaketa trenbideen gaineko pasonibela gurutzatuta egiten da. Kanpoaldean aparkalekua dago."}
{"id": "579043", "revid": "13403", "url": "https://eu.wikipedia.org/wiki?curid=579043", "title": "Mutrikuko portua", "text": ""}
{"id": "579044", "revid": "17", "url": "https://eu.wikipedia.org/wiki?curid=579044", "title": "El Solitario", "text": ""}
{"id": "579045", "revid": "71150", "url": "https://eu.wikipedia.org/wiki?curid=579045", "title": "Arrankudiagako geralekua", "text": "Arrankudiaga Euskal Herriko Bizkaiko tren geraleku bat da, Arrankudiaga udalerrian kokatuta dagoena.\nGeralekua 1863ko martxoaren 2an ireki zen.\nEgoera.\nGeralekua honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbidea irisgarria izan, geralekuaren erabilera ez da irisgarria. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nHistoria.\nGeralekua 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\n2016ko apirilaren 12an irisgarritasuna hobetzeko lanak hasi ziren, 782.501,42 euroko aurrekontuaz eta 9 hilabeteko lan epeaz, eta 2017ko urtarrilaren 10ean amaitu ziren. Geltokira heltzeko bi arrapala eraiki, nasak handitu eta Urdu\u00f1ako noranzko nasan markesina berria eraiki ziren. Ordura arte nasak eskaileraz baino ez ziren irisgarri, gaur egun arrapalak ere erabil daitezkela. Bestalde, nasak 68 cm altuerara arte handitu ziren 100 metro luzetan zehar, eta zabalera ere handitu zen, 3 metrora, horretarako eustorma bat eraiki zela.\nGeralekua.\nArrankudiaga udalerriko Iberlanda auzoan kokatzen da. Burdinbide instalazioa oso soila da, bi trenbide eta bi alboko nasa baino ez ditu, nasa bakoitza markesina banaz hornituta dagoela. 2017an amaitutako lanen ondoren, nasen arteko aldaketa trenbideak azpitik gurutzatzen dituen pasabidea erabilita egiten da, arrapala bidez, ordura arte zegoen pasonibela ezabatuz."}
{"id": "579046", "revid": "46380", "url": "https://eu.wikipedia.org/wiki?curid=579046", "title": "Eduardo Torres-Dulce", "text": "Eduardo Torres-Dulce Lifante (Madril, Espainia, 1950eko maiatzaren 14a -) espainiar fiskala, irakaslea eta zine kritikoa da.\nBiografia.\nZuzenbidean lizentziatu zen Sevillan, Guadalajaran eta Madrilen aritu zen fiskal moduan. Eduardo Torres-Dulce y Ruiz Auzitegi Goreneko fiskala izan zenaren semea da.\nIrakasle moduan ere aritu zen Madrilgo Unibertsitate Autonomoan eta Salamancakoan. Madrilgo Erkidegoko Zinema eta Ikus-entzuneko Eskolarekin elkarlanean ere egon zen, zinema mutuari buruzko seminarioetan parte hartzen.\nZinema-kritikari lanetan, 'Cowboys de medianoche' irratsaioko kolaboratzaile moduan aritu zen eta zinemaren inguruko hainbat liburu idatzi zituen. \"Nuestro Tiempo\", \"Nueva Lente\", \"Contracampo\", \"Expansi\u00f3n\", \"El Semanal\", \"Telva\" eta \"La Clave\" aldizkarietan ere idatzi du.\nNickel Odeon aldizkariko Erredakzio Kontseiluko kide izateaz gain, TVEko \"\u00a1Qu\u00e9 grande es el cine!\" saioan aritu zen. Saioan \"Holmes, Madrid Suite 1890\" filma estreinatu zuen. Gidoia berak egin zuen, Jose Luis Garcirekin batera.\n1985etik 1999ra Auzitegi Konstituzionaleko fiskala izan zen. Bestalde, 1996tik 2000ra Fiskaltzako idazkaritza teknikoko burua izan zen. Urte berean, hau da, 2000an Fiskaltzaren Kontseiluko kide izendatu zuten eta geroztik Goreneko fiskala izan zen 2011ra arte.\n2011ean, Espainiako fiskal nagusi bihurtu zen eta Kataluniaren etorkizun politikoari buruzko galdeketarengatik desadostasunak izan zituen Espainiako Gobernuarekin. Ondorioz, 2014ko abenduaren 18an, dimisioa eman zuen. Tirabirak izan zituen PPrekin, tartean, \"Parot doktrina\" baliogabetzea defendatzeagatik.\nAbenduaren 19an, Fiskal nagusi ohiak ez zuela Gobernuaren presiorik izana adierazi zuen PPko bozeramaileak. \"Dimititzeko arrazoi bakarrak pertsonalak izan dira\". 'Torresek aurrekoek baino independentzia handiagoa izan du' gaineratu zuen."}
{"id": "579048", "revid": "2241", "url": "https://eu.wikipedia.org/wiki?curid=579048", "title": "Komunitate (argipena)", "text": "Komunitate hitzak adiera zenbait ditu:"}
{"id": "579050", "revid": "17", "url": "https://eu.wikipedia.org/wiki?curid=579050", "title": "Komunitate", "text": ""}
{"id": "579056", "revid": "44278", "url": "https://eu.wikipedia.org/wiki?curid=579056", "title": "Karraspina", "text": "Karraspina (\"Morchella\") Ascomycota taldean sailkatzen den onddo jangarrien genero baten izen arrunta da. Abaraska antzeko kukula dute."}
{"id": "579058", "revid": "69297", "url": "https://eu.wikipedia.org/wiki?curid=579058", "title": "1936ko Bertsolari Txapelketa Nagusia", "text": "1936ko Bertso Gudua 1935eko abenduaren 29 eta 1936ko urtarrilaren 19 artean jokatu zen. Bertsolari Txapelketa Nagusiaren II. edizioa izan zen, eta Euskaltzaleak elkarteak antolatu zuen Eusko Gaztedirekin batera. 30 bertsolarik hartu zuten parte. Finala Donostiako Victoria Eugenia Antzokian jokatu zen, eta \"Txirrita\"k irabazi zuen. 1935eko txapelduna zen Inazio Eizmendi \"Basarri\" aurkezlea izan zen.\nHistoria.\nFinalaren aurretik hiru kanporaketa egin ziren eta bertatik hamar bertsolari sailkatu ziren Donostian jokatu beharreko finalerako.\nKanporaketak honako hauexek izan ziren:"}
{"id": "579059", "revid": "1545", "url": "https://eu.wikipedia.org/wiki?curid=579059", "title": "Espainiako Enpresa Erakundeen Konfederazioa", "text": ""}
{"id": "579061", "revid": "1545", "url": "https://eu.wikipedia.org/wiki?curid=579061", "title": "Morchella", "text": ""}
{"id": "579065", "revid": "115956", "url": "https://eu.wikipedia.org/wiki?curid=579065", "title": "Balutx", "text": "Balutx (balutxiz: ) Balutxistanen bizi den herri nomada eta musulman sunnita da. Irango goi-ordokian bizi dira, Iran, Pakistan eta Afganistan artean.\nIrandar herri honen gehienak balutxiz egiten du. 2009an, Vidya Prakash Tyaji adituaren arabera, munduan 8,8 milioi balutx inguru bizi ziren, horietatik erdia Ekialdeko Balutxistanen; %40a Sindhen bizi dira eta hegoaldeko Punjaben ugariak ere badira. Guztira, Pakistango biztanleriaren %3,6a, Irangoaren %2a eta baita Afganistangoaren %2a ere.\nBere diaspora ez da nabarmena Mendebaldean baina bai Omanen, bertan herrialdeko biztanleriaren %25a osatzen dute."}
{"id": "579066", "revid": "1545", "url": "https://eu.wikipedia.org/wiki?curid=579066", "title": "Balutxiar", "text": ""}
{"id": "579067", "revid": "1545", "url": "https://eu.wikipedia.org/wiki?curid=579067", "title": "Balutxera", "text": ""}
{"id": "579068", "revid": "1545", "url": "https://eu.wikipedia.org/wiki?curid=579068", "title": "Paxtu", "text": ""}
{"id": "579069", "revid": "1545", "url": "https://eu.wikipedia.org/wiki?curid=579069", "title": "Kenneth Locke Hale", "text": ""}
{"id": "579070", "revid": "1545", "url": "https://eu.wikipedia.org/wiki?curid=579070", "title": "Guillermo Gomez Rivera", "text": ""}
{"id": "579073", "revid": "448", "url": "https://eu.wikipedia.org/wiki?curid=579073", "title": "Iriarte Erdikoa baserria", "text": ""}
{"id": "579075", "revid": "7232381", "url": "https://eu.wikipedia.org/wiki?curid=579075", "title": "Javier Torrealdea", "text": "Francisco Javier Torrealdea Folgado (Bermeo, 1950eko azaroaren 27a) Euskal Herriko Unibertsitateko irakasle katedraduna da, Konputazio Zientziak eta Adimen Artifiziala sailean eta Informatika Fakultatean. EHUko Informatika Fakultateko dekanoa izan zen 1983an eta 1985tik 1992ra. Erretiratuta dago 2010etik.\nZientzia Fisikoetan lizentziatu zen Donostian Nafarroako Unibertsitatean 1977an, eta bertan defendatu zuen 1981ean \"Polikristalen deformazio plastikoak hotzean\" izeneko doktorego-tesia.\nIkerlaria.\nInformatika Fakultateko Adimen Konputazionala taldeko ikertzailea izan da. Ikertalde honen lan-eremua adimen artifizialeko tekniken aplikazioa da, beti ere pertzepzioarekin eta sistemen kontrolarekin lotuta dauden hainbat arlotan. Ikertaldearen sortzaileetako bat izan zen.\nArtikulu zientifiko ugari argitaratu ditu sistemen dinamika eta konputazio-sistemak arloetan.\nLiburuak ere argitaratu zituen sistemen dinamikari buruz, baita horren erabileraz hizkuntzen arteko ukipen-egoera aztertzeko."}
{"id": "579076", "revid": "119347", "url": "https://eu.wikipedia.org/wiki?curid=579076", "title": "Kataluniako Gaztedi Nazionalista", "text": "Kataluniako Gaztedi Nazionalista (, JNC) Alderdi Demokrata Katalana (\"Partit Dem\u00f2crata Catal\u00e0\") alderdi politikoaren gazte erakundea da. Kataluniaren aldeko ikuspegi liberala, nazionalista, independentista eta europeista defendatzen du. 1980ko apirilean sortu zen, Platja d'Aron. Kataluniako gazte elkarte politikoen artean afiliatu gehien dituena da. Bartzelonako Unibertsitatean katalanismoaren historiaren ikertzaile den Josep Llu\u00eds Mart\u00ednek, JNCak CDCren diskurtso subiranistaren eboluzioan izan duen eragina azpimarratzen du.\n2010eko abenduan ospatu zen erakundearen XVI. Biltzarrean, Gerard Figueras berrautatu zuten lehendakari. 2012ko urriaren 5etik 7ra bitartean, JNCak bere XVII. Biltzarra ospatu zuen, Girona hirian. Han, Marta Pascal erakundearen buru aukeratua izan zen; alderdi horretako kargu hori duen lehenengo emakumea izanik."}
{"id": "579077", "revid": "448", "url": "https://eu.wikipedia.org/wiki?curid=579077", "title": "Joventut Nacionalista de Catalunya", "text": ""}
{"id": "579080", "revid": "13403", "url": "https://eu.wikipedia.org/wiki?curid=579080", "title": "Dorre Luzea", "text": ""}
{"id": "579081", "revid": "13403", "url": "https://eu.wikipedia.org/wiki?curid=579081", "title": "Karlos Argi\u00f1ano jatetxea", "text": ""}
{"id": "579083", "revid": "17", "url": "https://eu.wikipedia.org/wiki?curid=579083", "title": "Open Street Map", "text": ""}
{"id": "579084", "revid": "17", "url": "https://eu.wikipedia.org/wiki?curid=579084", "title": "OSM", "text": ""}
{"id": "579085", "revid": "646", "url": "https://eu.wikipedia.org/wiki?curid=579085", "title": "Shock anafilaktiko", "text": ""}
{"id": "579086", "revid": "33587", "url": "https://eu.wikipedia.org/wiki?curid=579086", "title": "L'Atz\u00favia", "text": ""}
{"id": "579087", "revid": "1545", "url": "https://eu.wikipedia.org/wiki?curid=579087", "title": "Omeprazol", "text": "Omeprazol protoien bonbaren inhibitzailea da, digestio-aparatuaren hainbat gaitz sendatzeko erabiltzen dena: dispepsia, ultzera peptikoa, errefluxu gastroesofagikoa eta Zollinger-Ellisonen sindromea, besteak beste. Mukosa gastrikoaren gain jarduten du, azido klorhidrikoaren (ClH) gehiegizko jariaketa gutxituz.\nHeste meharrean azkar xurgatzen da, eta giltzurrunen bidez (%80a 6 ordutan) eta gorozkien bidez iraizten da. Bere jarduerak 72 ordu irauten du."}
{"id": "579089", "revid": "96586", "url": "https://eu.wikipedia.org/wiki?curid=579089", "title": "Concha Chaos", "text": "Concha Chaos, izen osoz Concepci\u00f3n Chaos Lloret (\u00c1vila, 1937ko abenduaren 8a - Donostia, 2014ko maiatzaren 8a), donostiar liburuzaina izan zen, Donostiako Haur Liburutegi Nagusia eta Haur Liburuaren Dokumentaziogunearen sortzaile eta arduraduna.\nBiografia.\nXX. mendearen hasieran Donostiako amaren aldetik goi gizartekoa zen familia baten baitan jaio zen. Bere aita Chaos koronela izan zen. Donostiako Udal Liburutegien Sarean hasi zen bere ibilaldi profesionala 1961ean; han 46 urtez jarraian lan egin ondoren, 2007ko ekainean hartu zuen erretiroa.\nIrakurzaletasunaren sustapenaren garrantziaz oharturik berehala bultzatu zuen haurrei zuzendutako saila liburutegian. Horregatik 1970an hasi zen Udal Liburutegiak Konstituzio plazan zeukan eraikinean zerbitzu hau ematen, hirugarren pisuan eta 100 metru karratu pasatxoko espazio batean, 50 libururekin soilik. Urteetan zehar, bilduma eta erabiltzaileen kopuruen igoerarekin batera, espazioa eta zerbitzua hobetzeko beharra ikusi zen eta 1994ean Fermin Calbeton kaleko eraikinean jarraitu zen zerbitzua ematen. Instalakuntza berrietan, 0-5 urte bitarteko haurrentzako liburutegia jarri zuen, irakurzaletasuna lehen adinetatik bultzatzeko nahiak bultzatuta, Parisetik ekarritako ideia berri bat errealitatea bihurtuz\nDonostiako hiriaren alde eginiko lanaren onurak goraipatzeko, Hiritar Merezimenduaren Domina jaso zuen 2007an, haur liburutegien sorreran aitzindari izan, haur sailetan haurtxotekak eta haur eta gazteentzako euskal liburuen dokumentazio gune bat sortu, I\u00f1igo Sanz de Ormazabalekin eta Susana Sotorekin batera Gipuzkoako liburuzainen eta dokumentalisten elkartea eratu, eskola liburutegiak bultzatu eta haur literaturan aditu nabarmena izateagatik.\nBere ibilaldi profesioanala laburbiltzea, hain oparoa izanik, zaila da. Bere hitzak dira bere ideien islada eta bere lana bideratzeko baliagarriak izan ziren irizpideak. Besteak beste:\nHaur Liburutegietan espezializatutako liburuzainak \nEra berean komunikazio trebetasunak landu egin behar dira \nAukeraketa kalitatezko irizpedeen arabera. \nAukeraketa anitza: \nAukeraketa eguneratua; \nJarrera dinamikoa:\nHaur Liburutegia aktiboa izateko beharra \nZerbitzua ezagutaraztea eta animazio lan aktiboa:\nLiburutegi Publikoak eta Eskola Liburutegiak eginkizun ezberdinak izan arren, aldi berean\nosatu egiten dira. Liburutegi Publikoaren paper lagungarria Eskola Liburutegiaren xedea gauzatzen, hau da : Eskola eskolaren hezkuntza-programa aurrera eramatea\nAntolatzen diren bisita gidatuei etekin handiena ateratzen saiatuz \n Zentzu honetan, Haur Liburutegi Nagusia eta Haur Liburuaren Dokumentaziogunea sortu zen haur literatura eta euskal haur literaturari buruzko funts dokumentaletan espezializatua eskaintzen du."}
{"id": "579090", "revid": "58701", "url": "https://eu.wikipedia.org/wiki?curid=579090", "title": "Sumisio (argipena)", "text": "Sumisio hitzak men egitea adieratzten du. Erabilera zenbait ditu:"}
{"id": "579091", "revid": "17", "url": "https://eu.wikipedia.org/wiki?curid=579091", "title": "Sumisio", "text": ""}
{"id": "579092", "revid": "448", "url": "https://eu.wikipedia.org/wiki?curid=579092", "title": "Concha Chaos Lloret", "text": ""}
{"id": "579093", "revid": "119347", "url": "https://eu.wikipedia.org/wiki?curid=579093", "title": "Unibertsitatea Jai Alai", "text": "Unibertsitatea Jai Alai, Pilotaren Unibertsitatea edo Markinako Unibertsitatea Markinako (Bizkaia) udal pilotalekua da, 1883an eraikia. Ospetsua da han zesta puntako partida handiak jokatu direlako eta han ikasi dutelako hainbat puntista ospetsu. Hain zuzen ere, pilotari ospetsu horien ikastoki izan zelako deritzo Pilotaren Unibertsitatea. Pilotaleku irekia izan zen, harik eta 1928an estali zuten arte."}
{"id": "579094", "revid": "448", "url": "https://eu.wikipedia.org/wiki?curid=579094", "title": "Pilotaren Unibertsitatea", "text": ""}
{"id": "579095", "revid": "448", "url": "https://eu.wikipedia.org/wiki?curid=579095", "title": "Markinako Unibertsitatea", "text": ""}
{"id": "579096", "revid": "512", "url": "https://eu.wikipedia.org/wiki?curid=579096", "title": "Harvey Sacks", "text": "Harvey Sacks (1935eko uztailaren 19a \u2013 1975eko azaroaren 14a) soziologo estatubatuarra izan zen. Etnometodologia ikuskerako ordezkari nabarietakoa izan zen Harold Garfinkel-ekin batera. Elkarrizketa-analisiaren sortzailea izan zen."}
{"id": "579097", "revid": "512", "url": "https://eu.wikipedia.org/wiki?curid=579097", "title": "Consuelo Madrigal", "text": "Consuelo Madrigal Mart\u00ednez-Pereda (Segovia, Espainia, 1956ko azaroaren 2a -) Adingabeen Koordinazio Aretoko fiskalen burua da.\nBiografia.\nHasieran, Auzitegi Goreneko Zigor aretoan aritu zen. Ondoren, Adingabeen Koordinazio Aretoko fiskalen burua izan zen. 2014ko abenduaren 19an, Eduardo Torres-Dulce Espainiako fiskal nagusiak dimisioa ematean, bere ordezko bilakatu zen.\n\u201cIzaera bateratzailea\u201d du, hau da, kontserbadorea du baina profil politikorik ez du."}
{"id": "579098", "revid": "1830", "url": "https://eu.wikipedia.org/wiki?curid=579098", "title": "1935eko Bertsolari Txapelketa Nagusia", "text": "1935eko Bertso Gudua 1935eko urtarrilaren 20an jokatu zen. Lehenengo Bertsolari Txapelketa Nagusia izan zen eta Euskaltzaleak elkarteak antolatu zuen Eusko Gaztedirekin batera. 19 bertsolarik hartu zuten parte. Donostiako Kursaaleko Poxpolin Antzokian jokatu zen eta Inazio Eizmendi \"Basarri\"k irabazi zuen."}
{"id": "579101", "revid": "96586", "url": "https://eu.wikipedia.org/wiki?curid=579101", "title": "Virna Lisi", "text": "Virna Lisa Pieralisi, Virna Lisi bezala ezagunagoa, (Ancona, Italia, 1936ko azaroaren 8a - Erroma, Italia, 2014ko abenduaren 18a) Italiako aktorerik ezagunenetako bat izan zen.\nBiografia.\n1960ko hamarkadan Italiako aktore ezagunenetako bat izan zen, Sophia Loren eta Claudia Cardinalerekin batera.\nFilmografia.\nHauek dira berak parte hartzea izan zuten film aipagarrienak:"}
{"id": "579102", "revid": "6327", "url": "https://eu.wikipedia.org/wiki?curid=579102", "title": "EOS", "text": ""}
{"id": "579103", "revid": "119347", "url": "https://eu.wikipedia.org/wiki?curid=579103", "title": "Jainko eza", "text": "Jainko eza, ez teismoa edo ierlijioa jainko sortzailea aipatzen ez duten espiritu- edo filosofia-mugimendu erlijiosoak dira. Horrek ez du ateismoa errebindikatzen dutenik esan nahi. Sinismen hauetan kontzeptu espiritualak onartzen dira, esaterako berraragitzea, karma, mirakuluak, baita espirituak ere, baina ez jainko absolutu bat, ahalguztidun den jainkoa.\nEtimologia.\nEz teismo terminoa lehen aldiz ezagutu zen Frantzian 1527an \"irr\u00e9ligion\" bezala; \"ir-\" aurrizkiak \"eza\" adierazten duelarik, \"religion\" \"erlijio\" izenarekin batera. \n1598an, kontzeptua ingelesezko literaturan agertu zen lehen aldiz \"irreligion\" bezala; eta XVII. mendean herbereeraz, \"irreligie\" moduan.\nErlijio ez teistak.\nHauexek dira ezagunenak:\nDemografia.\n!style=\"width: 10em\"|Herrialdea\n!Erlijio bat jarraitzenez duten pertsonen portzeintaia\n!Erreferentzia"}
{"id": "579105", "revid": "105290", "url": "https://eu.wikipedia.org/wiki?curid=579105", "title": "Hendaiako kirol-portua", "text": "Hendaiako kirol-portua Lapurdiko Hendaia udalerrian dagoen kirol-portua da, Bidasoa ibaiaren bokalean eta Txingudi badian, Hondarribia udalerriaren parean.\nTxingudiko badiaren bihurgune eguzkitsu dago, Bidasoaren bokaleko eskuinal\u00addeko ertzean, kai\u2011muturra Ramon Iribarrena irundar ingeniari entzutetsuaren proposamena onetsita eraiki zuten, Ondarraitz hondartzaren iparral\u00addeko muturrean\nharea egonkorragoa dela eta nabigazioa ere seguruagoa dela.\nItsas kirol zaletasunak gero eta ugariagoak direnez, gune horretan dago \"Club N\u00e1utico de Hendaye\" elkartea, ontzi motordunak\neta belaontziak alokatzeko aukera ematen duena.\nIzokinen arrantza, Bidasoan oso antzinakoa dena, ibaiaren kutsadura dela\u2011eta gainbeheran dago, nahiz eta berreskuratze saiakerak egiten ari diren. Angulekin beste horrenbeste gertatzen da. Irunen egoitza duen Bidasoko Izokinaren Kofradiak izokinak goraipatzen ditu, eta Hendaiako Angularen Kofradia angulen al\u00addekoa da. XX. mendearen hasieran bazegon Bidasoko izokinaren esportazioan jarduten zuen enpresa bat."}
{"id": "579106", "revid": "9199564", "url": "https://eu.wikipedia.org/wiki?curid=579106", "title": "Antonio Garamendi", "text": "Antonio Garamendi Lekanda (Getxo, Bizkaia, ) enpresari bizkaitarra da.\nBiografia.\nEnergiaren alorrean da aditua. Gaur egun, CEOEren batzorde energetikoaren burua da, eta Espainiako enpresa txiki eta ertainen konfederazioaren (CEPYME) presidenteordea ere bada. Gainera, CONFEMETALen diruzaina ere bada.\n2014ko CEOEko hauteskundeak.\n2014ko azaroaren 5ean hauteskunde-prozesua hasi zen CEOEn. Hautagaitzak aurkezteko epea zabaldu zen eta bera aurkeztu zen. CEOEren zuzendaritzaren kudeaketak kritikak jaso zituztenez estatu osoko hainbat patronalek beste eredu baten aldeko hautagaitza adostu zuten, Garamendirena hain zuzen ere.\nEraikuntzako, metaleko eta teknologiako Espainiako konfederazioek babestu zuten bera hauteskundeetan baita EAEko (Confebask), Andaluziako (CEA) eta Gaztela-Mantxako (CECAM) patronalek ere. Baina azkenik Juan Rosell izan zen garailea."}
{"id": "579107", "revid": "13403", "url": "https://eu.wikipedia.org/wiki?curid=579107", "title": "Hendaiako portua", "text": ""}
{"id": "579108", "revid": "12788", "url": "https://eu.wikipedia.org/wiki?curid=579108", "title": "Marielgo exodoa", "text": "Marielgo exodoa () kubatarren emigratze masiboa izan zen, 1980ko apirilak 15 eta urriak 31 bitartean Kubatik Estatu Batuetara alde egin zutenak, Marielgo portutik abiaturik. Epe horretan, 125.000 kubatar iritsi ziren itsasoz hegoaldeko Floridara.\nHistoria.\n1980ko apirilaren 1ean, kubatar batzuk Peruk Habanan zuen enbaxadan sartzen saiatu ziren, omnibus batekin hesiaren aurka joz. Erasoa geldiarazten saiatu zenean, Pedro Ortiz Cabrera azpiofiziala hil zen. Egoitza diplomatikora bortxaz sartzea lortu zuten sei kubatarrek babes politikoa eskatu zuten, eta Peruko gobernuak eman zien. Errepresalia gisa, Kubako gobernuak enbaxadako sarrerako zaindariak kendu zituen. Horren ondorioz, lau egunez 10.800 lagun sartu ziren bertako lorategietara.\nHoriek horrela, Kubako presidente Fidel Castrok, Habanatik 40 kilometrora dagoen Marielgo portua ireki, eta Kubatik irten nahi zuten guztiei alde egiteko baimena eman zien. Handik aurrera, ehunka ontzi Miamitik Marielera joan ziren, emigratzaileen bila. Iheslarietako batzuek bidaia itsasontzi komertzialetan egin zuten arren, \"marielito\" gehienak pobreak ziren eta segurtasungabeko txalupetan itsasoratu ziren. Egoeraren larritasuna zela eta, Estatu Batuetako Itsasbazter Guardiak eta Itsas Armadako Infanteriak jardun behar izan zuten errefuxiatuei laguntza ematen.\nExodoa urriaren 31n amaitu zen, Kuba eta AEBetako gobernuen akordioaren bitartez. Epe horretan, 125.000 kubatar inguru iritsi ziren Estatu Batuetara, gehienak Floridara, eta 27 itsasoan ito ziren. Juan Carlos Zald\u00edvarren \"90 Miles\" (2001) dokumentalak eta Brian De Palmaren \"Scarface\" (1983), Mira Nair-en \"The Perez Family\" (1995) eta Julian Schnabelen \"Before Night Falls\" (2000) fikziozko filmek \"marielitoen\" gaia landu zuten."}
{"id": "579109", "revid": "448", "url": "https://eu.wikipedia.org/wiki?curid=579109", "title": "Prestamero", "text": ""}
{"id": "579111", "revid": "13403", "url": "https://eu.wikipedia.org/wiki?curid=579111", "title": "A Christmas Carol", "text": ""}
{"id": "579112", "revid": "58701", "url": "https://eu.wikipedia.org/wiki?curid=579112", "title": "Eguberri kanta (eleberria)", "text": "Eguberri kanta (jatorrizko ingelesezko izenburu \"A Christmas Carol. In Prose. Being a Ghost Story of Christmas\", euskaraz \"Eguberri kanta. Hitzlauz. Eguberrietako mamu istorioa izanik\") 1843ko abenduaren 19an argitaratu zen Charles Dickens ingeles idazlearen eleberri labur bat da.\nXabier Mendiguren, I\u00f1aki Mendiguren eta Nerea Mujikak euskaratu izan dute.\nArgumentua.\nEbenezer Scrooge bere langile txiro eta zintzoa lanez gainezka duen agure zeken eta diruzalea da. Gabon gauez hiru mamuen bisita izango du: iraganeko mamuak bere haurtzarora eramango du, orduan sentitu zuena oroituarazi eta bere bihotza ulertarazi dezan; orainaldiko mamuak bere langilearen etxera eramango du, han dagoen eskasiaren gain maitasuna eta familia izpiritua nagusi direla ikusiaraziko dio (gainera haur gaixo bat ikusiko du, langilearen semea); eta etorkizuneko mamuak ber heriotzera eramango du, bakardadean. Ikusitakoak erabat izuturik, Scrooge zaharrak izaeraz aldatzea erabakiko du, bere langilearen familiari lagundu eta honekin batera Eguberrietako izpiritua berreskuratuko du."}
{"id": "579115", "revid": "105290", "url": "https://eu.wikipedia.org/wiki?curid=579115", "title": "You've Got Mail", "text": "You've Got Mail (euskaraz \"E-posta Bat Daukazu\") 1998ko Nora Ephron estatubatuar zinema zuzendariak zuzendu, ekoiztu eta elkarlanean idatzitzako amodiozko filma bat da. Mikl\u00f3s L\u00e1szl\u00f3 antzerkigilaren \"Parfumerie\" antzezlanean oinarritua dago, 1940an Ernst Lubitschek zuzendu eta James Stewart eta Margaret Sullavan aktoreek antzeztuako \"The Shop Around the Corner\" filmearen berregokitzapena ere bada. Tom Hanks eta Meg Ryan aktoreek antzeztu zuten.\nTom Hanks eta Meg Ryanek elkarrekin antzeztu zuten hirugarren filma izan zen, aurreko beste biak \"Joe Versus The Volcano\" (1990) eta \"Sleepless in Seattle\" (1993) izan ziren.\nArgumentua.\nKathleen Kelly (Meg Ryan), haur ipuin liburudenda txiki bateko jabeak kale parean liburudenda kate handi batek saltokia irekitzean beree negozioareen etorkizuna kolokan ikusiko du. Joe Fox (Tom Hanks) ezagutuko du, hain zuzen ere, liburudenda kate horretako nagusiaren semea, ezagutu eta berehala Foxek negozioak eramateko duen moduarengatik Kathleek higuina izango dio. Haleree, biek ez dakitena, posta elektroniko bidez elkar nor diren jakin gabe ezkutuko maitasun harreman bat dutela da."}
{"id": "579117", "revid": "105290", "url": "https://eu.wikipedia.org/wiki?curid=579117", "title": "Joe Versus The Volcano", "text": "Joe Versus The Volcano (euskaraz \"Joe Sumendiaren Aurka\") 1990eko John Patrick Shanley estatubatuar zinema zuzendariaren amodiozko komedia filma bat da. Tom Hanks eta Meg Ryan aktoreek antzeztu zuten.\nTom Hanks eta Meg Ryanek elkarrekin antzeztu dituzten hiru filmeetako lehenbizikoa da, hurrengo beste biak \"Sleepless in Seattle\" (1993) eta \"You've Got Mail\" (1998) izan ziren.\nArgumentua.\nJoe Banks (Tom Hanks) bere lana erabat gorrotatzen duen manitiko bat da, argi fluoreszenteek gaixotu egiten dutela urte baidu, eta bere nagusiaren (Dan Hedaya) aurrean egoteak izuikara sorrarazten dio. Idazkariak () erakartzen du baina ez da harekin mintzatzera ausartzen. Garun tumorea duela eta bost hilabeteko bizia gelditzen zaiola iragartzen diotenen bere bizitzak erabateko aldaketa jasango du. Aurreiragarpen guztien aurka, Joek sekulako askatasun sentipena izan eta gelditzen zaion bizi denboraldia pasioz eta bizipozaz biziko du."}
{"id": "579118", "revid": "13403", "url": "https://eu.wikipedia.org/wiki?curid=579118", "title": "Magnum P.I.", "text": ""}
{"id": "579119", "revid": "1545", "url": "https://eu.wikipedia.org/wiki?curid=579119", "title": "Javier Torrealdea Folgado", "text": ""}
{"id": "579129", "revid": "1545", "url": "https://eu.wikipedia.org/wiki?curid=579129", "title": "Jos\u00e9 de Orueta P\u00e9rez de Nen\u00edn", "text": ""}
{"id": "579132", "revid": "336", "url": "https://eu.wikipedia.org/wiki?curid=579132", "title": "Pedro Zubiria", "text": "Pedro Zubiria Ybarra (Bilbo, - Sevilla, ) enpresaburua izan zen, Yanduriko markes izendatua.\nAita Cosme Zubiria Etxeandia (1808\u20131882) eta ama Prudencia Ybarra Guti\u00e9rrez de Caviedes (1819\u20131882) izan zituen. Tom\u00e1s Zubiriaren anaia, 1893an Mar\u00eda Teresa Parlad\u00e9 Heredia (1869\u20131933) ezkondu zuen. Ez zuten seme-alabarik izan.\nSevillan bizi zen eta hantxe eraiki zuen, 1901 eta 1904 artean, Yanduri jauregia"}
{"id": "579133", "revid": "336", "url": "https://eu.wikipedia.org/wiki?curid=579133", "title": "Panamako estatubatuar inbasioa", "text": "Panamako estatubatuar inbasioa (; ), Arrazoi Justua Operazioa (; ) kode izena zuena, AEBek 1989ko abenduaren 20a eta 1990eko urtarrilaren 31 bitartean Panaman burutu zuten inbasioa izan zen.\nTestuingurua.\n1989ko abenduaren 20an, Vietnamgo Gerraren ondoren egindako eraso bortitzena egin zuen Pentagonoak Panaman. Garai horretan, aste batzuk lehenago, Gerra Hotza amaitu zen, Berlingo Harresia erori ostean eta AEBek hegemonia militarra justifikatzeko zerbait behar zuten, komunismoaren aurkako gerrak jada ez zirelako errentagarriak.\nHelburua bilatzen.\nPanaman, Panamako kanala kontrolatuta izan zuten XX. mende osoan AEBek. Ondorioz, herrialdea ekonomikoki zein militarki kontrolatzen zuten. Pentagonoak han bere base estrategikoenak egin zituen eta Ameriketako Eskola ere sortu zuen. Bertan trebatu eta hezi zituen Latinoamerika osoko armadaburuak eta talde paramilitarrak, mugimendu komunistak suntsitu eta gobernu sozialisten aurkako estatu kolpeak egingo zituztenak.\nAEBren eskuhartzea Panaman.\n1980ko hamarkadan, AEBak Panamaren gaineko kontrola estilo neokoloniala jartzen hasi ziren. Batetik Panamako kanalaren kudeaketa bertako gobernuaren esku uztea hitzartu zuten, larrialdi militar bat gertatuz gero esku hartzeko baldintzarekin.\nBestalde, Omar Torrijos jenerala guztiz argitu gabeko istripu batean hil ostean Manuel Antonio Noriega zegoen agintean; CIArekin lanean aritutakoa, baina azken urteetan AEBetako Gobernuaren interesetatik urrun zebilen eta bere interes pertsonalak babesten zituen. Esaterako, Torrijosen hilketarekin harremana izatea eta narkotrafiko bidez diru asko lortzea leporatzen zioten Noriegari. Herrialdean aurkari asko zituen, izan ere, burgesiarentzat oso errentagarria zen kanala, eta ez zuen nahi hura Panamako Gobernuaren esku egotea. Bestetik; ezkerrak eta herri mugimenduek presio handia egiten zuten Panamako kanalaren burujabetzaren alde.\nAEBn inbasioa.\nEzegonkortasun hori baliatuta, AEB estatuburuaren aurkako kanpaina egiten hasi ziren. Horrela, 1989ko udan soldadu estatubatuarrek nahi zuten moduan atxilotzen eta geldiarazten zituzten panamarrak, eta errepideak mozten zituzten segurtasun indarren erantzuna eragiteko.\n1989ko abenduaren 18an, istiluak egon ziren eta AEBetako armadako kide bat hil zuten. Pentagonoak orduan inbasioa justifikatzeko arrazoia aurkitu zuen. Panaman bizi ziren estatubatuarren interesen eta giza eskubideen defentsaren alde Manuel Antonio Noriega \u00abdiktadore trafikatzailea\u00bb boteretik kentzeko operazioa hasi zuen.\nAEBek eliteko 26.000 soldadu bildatzeaz gain, bertan beste 12.000 zituen. Puntako teknologia militarra erabili zuten operazioan, tartean zeuden, F-117 Nighthawk ehiza hegazkinak eta AH-64 Apache helikopteroak. Helburu ofiziala Noriega eta bere 12.000 soldaduko armada boteretik kentzea zela esan zuten baina soldaduak zibilen bizi ziren lekuetara ere sartu ziren, eta haiei babesa ziren enbaxada eta eraikin publikoak suntsitu zituzten. Bilbon bizi eta Euskal Herriko hedabideekin jardun zuen Juantxu Rodr\u00edguez kazetaria bertan tiroz hil zuten militarrek.\nHerri erresistentzia.\nPanama Hiriko langile auzoetan erresistentzia antolatu zuten herritarrek; AEBtako soldaduak harrituz, soldadu batzuek panamarrek txaloka hartuko zutela misio \u00abhumanitarioa\u00bb egiteagatik. Su eman zioten El Chorrillo auzo pobreari eta erasotu egin zituzten Kuba, Nikaragua, Peru eta Venezuelako enbaxaden aurka. Gerora jakin zenez, AEBetako Gobernuak bazekien erasoen aurretik zein zen Noriegaren kokalekua baina hala ere, babestea lortu zuen.\nEgun batzuetan, kontrol gabeko gunea bihurtu zen Panaman eta eraso eta arpilatzeak zabaldu ziren. Ondoren, Guillermo Endarak hartu zuen presidente kargua, aurretik hauteskundeak irabazi zituenak, AEBek herrialdeko oposizioarekin Noriega agintetik kentzea negoziatu ondoren. Hala ere, inbasioa amaitu arte Endara itzalpean egon zen baina azkenik AEBetako base militar batean hartu zuen kargua eta ofizialki Panamako diktadura bukatu zen.\nOndorioak.\nBiktimak.\nAmerika Erdialdeko Giza Eskubideen Batzordearen arabera, 2.000 eta 3.000 pertsona artean hil ziren gutxienez eta hildako Panamako hobi komunetan edota Latinoamerikako base militarretan omen daude lurperatuta. Bestalde, 20.000 pertsona inguruk etxea galdu zuten, horren truke diru-laguntzarik jaso gabe.\nNazioartean.\nGerra adierazpenik ez zuen egin Washingtonek. Bestalde, Nazio Batuen Erakundeko Batzar Orokorrak inbasioaren kontrako ebazpen bat egin zuen, \u00abnazioarteko legea eta estatuen independentzia, burujabetza eta lurralde osotasuna\u00bb ez zituela betetzen adieraziz. Segurtasun Kontseiluan ere egon zen antzeko agiri bat, baina AEBek betoa jarri zioten, Erresuma Batuak eta Frantziaren laguntzarekin.\nAmeriketako Estatu Batuetan.\nAurkari arriskutsu baten aurkako eraso arrakastatsu moduan saldu zuten inbasioa eta George H. W. Bush presidenteari egoera hobetu zion barne politikan. Bestalde, Pentagonoak gerra egiteko modu berri bat ikasi zuen: esku hartze \u00abhumanitarioa\u00bb. Komunismoa alde batera utzi eta giza eskubideak erabiltzen hasi zen erasoak justifikatzeko. Ondoren etorri ziren, besteak beste, Irak, Serbia, Afganistan, Libia, Yemen eta Siria."}
{"id": "579134", "revid": "58701", "url": "https://eu.wikipedia.org/wiki?curid=579134", "title": "Jos\u00e9 Mar\u00eda Ybarra", "text": "Jos\u00e9 Mar\u00eda Ybarra Guti\u00e9rrez de Caviedes (Bilbo, - Sevilla, ) enpresaburua izan zen, Ybarrako konde izendatua.\nJos\u00e9 Antonio Ybarra De los Santosen hirugarren semea, Gabriel Ybarra zuen anaia. Zuzenbidea ikasi zuen Gasteizen eta Madrilen. Bertan abokatu moduan lan egin zuen Juan Bravo Murilloren bulegoan. 1841ean jaioterrira itzuli eta aitarekin batera lan egin zuen. Familiaren laguntzaz, Sevillara joan zen ontzi-enpresa eta Hijos de Ybarra nekazal-enpresa ezarriz. 1846an Narciso Bonaplata kataluniarrarekin batera, Apirileko feriaren () sortzaileetako bat izan zen. Sevillako alkatea ere izan zen."}
{"id": "579135", "revid": "23317", "url": "https://eu.wikipedia.org/wiki?curid=579135", "title": "1996ko Bizkaiko Bertsolari Txapelketa", "text": ""}
{"id": "579136", "revid": "336", "url": "https://eu.wikipedia.org/wiki?curid=579136", "title": "Luciano Urizar", "text": "Luciano Urizar Etxebarria (Bilbo, 1823 - \"ibidem\", ) politikari eta enpresaburua izan zen.\nNicol\u00e1s Urizar Betxi eta Josefa Etxebarria Etxebarriaren semea, aita liberal sutsua izan zen eta 14 urte besterik ez zituen Luciano honekin batera izan zen Lehenengo Karlistaldian. Bilboko Udalan eta Bizkaiko Foru Aldundian ibilitakoa, lehenengo itun ekonomikoa negoziatu zuen.\nEnpresan, hainbat arlotan aritu zen: Banco de Bilbaon, ontzigintzan, meategietan, Vista Alegre zezen plazan, eta abar. Antzerki-enpresari moduan nabarmendu zen, Julian Gaiarre ere kontratuz."}
{"id": "579137", "revid": "105290", "url": "https://eu.wikipedia.org/wiki?curid=579137", "title": "Pirinioak-Mediterraneoa Euroeskualdea", "text": "Pirinioak-Mediterraneoa Euroeskualdea 2004an sortu zen euroeskualdea da.\nEremu geografikoa.\nLau eskualde biltzen ditu: Okzitaniako Languedoc-Rousillon eta Midi-Pyr\u00e9n\u00e9es, eta Herrialde Katalanak eremuan Katalunia eta Balearrak.\nIldoak.\nUnibertsitate, hezkuntza, ikerketa eta berrikuntzaren inguruko gaiak lantzen dituzten. Helburua ez da lurraldearen garapeneko politiken garapena.\nEuroeskualdea ez da lurralde ordezkaritzan oinarritzen, izan ere, tresna operatiboa bat da. Unibertsitate mailan, ordea, asko lan egiten dute. Berrikuntzan, berriz, 1.400 enpresa baino gehiago dauden harremanetan, sare bidez, eta datu base bateratua daukate gaur-gaurkoz. Mugikortasuna, ikerketa eta berrikuntza bultzatzen dituzte, batez ere."}
{"id": "579138", "revid": "105290", "url": "https://eu.wikipedia.org/wiki?curid=579138", "title": "Galizia-Ipar Portugal Euroeskualdea", "text": "Galizia-Ipar Portugal Euroeskualdea 2008an eratutako euroeskualdea da.\nEzaugarriak.\nMugaz gaindiko lankidetzako bi egitura sortu zituzten Galiziak eta Portugalek, 1992an eta 2008an eratuak. Batek, \"Eixo Atlantico\" izenekoak, azpiegiturak, garraioa, hiri garapena, ingurumena, turismoa, kirola eta kultura lantzen ditu. Hamabi udalek sortu zuten \"Eixo Atlantico\" eta gaur egun 34 udal daude bertan.\nBeste egiturak Galizia eta Portugal mugaldeko lurraldearen kohesio sozioekonomikoa lantzea du helburutzat eta horrenbestez, turismo, ekonomia, lan, enplegu eta lehiakortasun arloak lantzen ditu. Sei unibertsitate eta nanoteknologia institutu bat ere batzen ditu egiturak.\nKonpondu gabeko arazoak badaude oraindik:: batetik, herri txikiek ez dute baliabide proiektu nahikorik bideratzeko eta barnealdea baino garatuago dago kostaldea\u00bb."}
{"id": "579139", "revid": "105290", "url": "https://eu.wikipedia.org/wiki?curid=579139", "title": "EUROACE Euroeskualdea", "text": "EUROACE Euroeskualdea 2009an sortutako euroeskualdea da.\nEzaugarriak.\nDuero-Douro euroeskualdea Espainiako Zamora eta Salamanca probintziek eta Portugalgo Bragan\u00e7a eta A Guardak eratzen dute. 2006an sortu zen egitura. 188 entitate publiko biltzen ditu, tartean, 107 udalak. Helburu nagusia udalen arteko lankidetza da, politika publikoetan oinarrituta.\nArlo hauek lantzen dituzte:"}
{"id": "579140", "revid": "105290", "url": "https://eu.wikipedia.org/wiki?curid=579140", "title": "EUREGIO Euroeskualdea", "text": "EUREGIO Euroeskualdea 1958an sortutako euroeskualdea da eta, beraz, lehena.\nEzaugarriak.\nHerbehereetako Gelderland, Overijssel eta Drenthe probintziek, eta Alemaniako Ipar Renania-Westfalia eta Saxonia Behereko eremu batzuek osatzen dute; guztira, 129 udalerrik.\nMugaz haraindiko lankidetza erakundea dute eratua, eta tokiko autoantolaketa du xedetzat. Elkarte baten itxura juridikoa dauka eta biltzar bat ere badu eztabaidak egiteko. Europako estatuen trabak gainditzeko aukera dute, mota horretako euroeskualdeak egotea Europako Batasunaren alde egiten baitu, bere integraziorako lagungarri eginez.\nHelburu bakarra ez da tokiko garapena, Europa osoko xedea du. Arlo ugari garatzen dituzte euroeskualde honetan, eta lurraldearen garapena bultzatzen dute; bereziki, ekonomia eta gizarte mailan. Tokiko egitura ekonomikoen iraunkortasuna sustatzeko proiektuak dituzte martxan eta inguruko eragile sozialak egitasmoan ari dira lanean; kiroleko, hezkuntzako, gazteriako, zahartzaroko edo musikako ekintzak egiten dituzte."}
{"id": "579141", "revid": "1545", "url": "https://eu.wikipedia.org/wiki?curid=579141", "title": "Manuel Noriega", "text": ""}
{"id": "579142", "revid": "1545", "url": "https://eu.wikipedia.org/wiki?curid=579142", "title": "Panamako inbasioa", "text": ""}
{"id": "579143", "revid": "512", "url": "https://eu.wikipedia.org/wiki?curid=579143", "title": "Tirol-Hego Tirol-Trentino Euroeskualdea", "text": "Tirol-Hego Tirol-Trento Euroeskualdea 1996an sortutako euroeskualdea da.\nEzaugarriak.\nAustriako Innsbruck hiriburuko erakundeko, eta Italiako Bolzanoko eta Trentoko legebiltzarrak osatzen duten euroeskualdea eta 1998. urtean hasi ziren lankidetzan modu egituratu batean. Euroeskualde garrantzitsua da kideek euren esparruan botere legegilea dutelako.\nLurralde ordezkaritzan antolatzen da Tirolgo entitatea. Horrenbestez, ez dute estatu mailako ordezkariek erabakitzen, tokikoek hain zuzen ere. Antolaketa era honek sekulako garrantzia du. Innsbruckek, Bolzanok eta Trentok ordezkari bana dute Europan, Bruselan.\nOrdezkaritza hau oso eraginkorra da harremanetan daudelako maila guztietako agintariekin.\nLantzen dituzten arloak:\nGaur egun, lankidetza sozioekonomikoa eta kulturan indartzea da euroeskualdearen helburua. Austriako eta Italiako estatuak mugaz gaindiko elkarlan honetan hasieran subiranotasuna galduko zutela uste zuten baina azkenean lankidetza babestu zuten."}
{"id": "579144", "revid": "51002", "url": "https://eu.wikipedia.org/wiki?curid=579144", "title": "Ez teismo", "text": ""}
{"id": "579145", "revid": "336", "url": "https://eu.wikipedia.org/wiki?curid=579145", "title": "Josep Rull", "text": "Josep Rull i Andreu (Terrassa, Vall\u00e8s Occidental, Katalunia, 1968ko irailaren 2) abokatu eta politikari katalana da, Kataluniako Parlamentuako hirugarren idazkaria. 2012ko martxoaren 24tik Kataluniako Konbergentzia Demokratikoa alderdi politikoaren idazkari nagusia da ere.\nKataluniako prozesu independentistaren alde egindako lanagatik, espainiar botere politiko eta judizialak preso politiko sartu zuten 2018ko martxoan. Bi semeren aita da."}
{"id": "579147", "revid": "512", "url": "https://eu.wikipedia.org/wiki?curid=579147", "title": "Maskulino (argipena)", "text": "Maskulino hitzak adiera zenbait ditu:"}
{"id": "579148", "revid": "17", "url": "https://eu.wikipedia.org/wiki?curid=579148", "title": "Genero (gramatika)", "text": ""}
{"id": "579149", "revid": "17", "url": "https://eu.wikipedia.org/wiki?curid=579149", "title": "Maskulino", "text": ""}
{"id": "579150", "revid": "17", "url": "https://eu.wikipedia.org/wiki?curid=579150", "title": "Estereotipo maskulino", "text": ""}
{"id": "579151", "revid": "512", "url": "https://eu.wikipedia.org/wiki?curid=579151", "title": "Antagonismo (argipena)", "text": "Antagonismo hitzak aurkakotasuna edo oposizioa adierazten du. Erabilera zenbait ditu:"}
{"id": "579152", "revid": "17", "url": "https://eu.wikipedia.org/wiki?curid=579152", "title": "Antagonismo", "text": ""}
{"id": "579153", "revid": "336", "url": "https://eu.wikipedia.org/wiki?curid=579153", "title": "Rikardiar sozialismo", "text": "Rikardiar sozialismoa Britainia Handian eta Irlandan XIX. mendearen hasieran garatu zen pentsalari sozialista batzuen ideia-multzoa da, zeinen arabera lana ekonomiaren eragile eta balio-sortzaile nagusia den eta, beraz, langile guztien artean banatu behar den eskuratutako etekin ekonomiko guztiak. Bereziki John Francis Bray, John Gray, Thomas Hodgskin eta William Thompson barnehartzen dira joera horren baitan. David Ricardo ekonomialaria izan zen ideia horien inspiratzailea eta hortik datorkio izena. Marxek pentsalari hauen ideiak kritikatu zituen, kapitalismoa ikuspuntu moral huts batetik kritikatu zutelako, Marxek berak eratutako materialismo historikotik urrun."}
{"id": "579154", "revid": "90609", "url": "https://eu.wikipedia.org/wiki?curid=579154", "title": "Ereaga-Algorta igogailua", "text": "Ereaga\u2013Algorta igogailua, Ereagako igogailu modura ezagunagoa, Getxoko (Bizkaia) Algorta auzoan dagoen igogailu bat da. Igogailuak Algortako Maria Cristina plaza eta Ereaga hondartza elkartzen ditu. 2005ko ekainean inauguratua izan zen. Funikular itxurako igogailu honek 25 pertsona garraia ditzake bidai bakoitzean, 72 metroko ibilbidean 45 metroko malda ekiditen duelarik."}
{"id": "579155", "revid": "1545", "url": "https://eu.wikipedia.org/wiki?curid=579155", "title": "Josep Rull i Andreu", "text": ""}
{"id": "579156", "revid": "1545", "url": "https://eu.wikipedia.org/wiki?curid=579156", "title": "Lluis Duran i Ventosa", "text": ""}
{"id": "579158", "revid": "65203", "url": "https://eu.wikipedia.org/wiki?curid=579158", "title": "Rip Torn", "text": "Elmore Rudolph \"Rip\" Torn, Jr. (1931ko otsailaren 6, Temple, Texas - Lakeville, Connecticut, 2019ko uztailaren 9a) estatubatuar aktorea izan zen, zineman eta telebistan aritutakoa."}
{"id": "579160", "revid": "105290", "url": "https://eu.wikipedia.org/wiki?curid=579160", "title": "Sleepless in Seattle", "text": "Sleepless in Seattle (euskaraz \"Seattlen Lorik Egin Gabe\") 1993ko Nora Ephron estatubatuar zinema zuzendari eta gidoigilearen amodiozko drama-komedia filma bat da. Tom Hanks eta Meg Ryan aktoreek antzeztu zuten.\nTom Hanks eta Meg Ryanek elkarrekin antzeztu zuten hiru filmeetako bigarrena da, besteak \"Joe Versus The Volcano\" (1990) eta \"You've Got Mail\" (1998) dira. Hasiera batean, filma honetako Annie Reed protagonistaren papera Julia Roberts eta Kim Basinger aktoreei eskeini omen zitzaien, baina biek ezezkoa eman zuten.\nOscar Sarietarako bi izendapen jaso zituen: Jatorrizko abesti onenaren Oscar Saria (\"A Wink and a Smile\") eta Jatorrizko gidoi onenaren Oscar Saria (Nora Ephron, David S. Ward eeta Jeff Arch), nahiz eta bat bera ez irabazi, urte hartan kategoria horietan Tom Hanksen ere antzeztu zuen \"Philadelphia\" filmeko Bruce Springsteen abeslari eta musikariaren \"Streets of Philadelphia\" abestiak eta \"The Piano\" filmaren jatorrizko gidoiak irabazi baizuten.\nArgumentua.\nAnnie (Meg Ryan) ezkontzera doan kazetari gazte bat da, baina gauero amodio harremanei buruzko irratsaio batean bere bihotza ukitu duen gizonezko alargun eta haur baten aita dena (Tom Hanks) nor ote den ikertu nahi du. Gaiarekin erabat obsesionatua, Annie bere nagusi Beckyren (Rosie O'Donnell) laguntzari esker Seattlera bidaiatu eta bertan bere ezkontzeko asmoa kolokan jarri duen ahotsaren jabea ezagutzen ahaleginduko da, horretarako irratian hasi zen istorio harrigarri hau Anniek asko miresten duen antzinako filma batean bilakatuz."}
{"id": "579163", "revid": "13403", "url": "https://eu.wikipedia.org/wiki?curid=579163", "title": "Gaskoniako golkoa", "text": ""}
{"id": "579164", "revid": "65203", "url": "https://eu.wikipedia.org/wiki?curid=579164", "title": "Francesco Alberoni", "text": "Francesco Alberoni (Borgonovo Val Tidone, Piacenza, Emilia-Romagna, 1929ko abenduaren 31 - Milan, 2023ko abuztuaren 14a) italiar soziologoa, kazetaria eta soziologia katedraduna izan zen. RAIko, Italiako telebista publikoa, administrazio kontseiluko kide eta kontseilari dekano izan zen, bertako presidente izatera iritsi zen 2002 eta 2005 bitarte.\n\"Le Corriere della Sera\" egunkariko lehen orrialdean editoriala izatera iritsi den kazetari gutxietarikoa izan da. 1982tik astelehenero lau zutabeko editoriala idatzi zuen \"Pubblico e Privato\" (Publiko eta Pribatua) izena duena. 1973tik \"Le Corriere de la Sera\"ko artikulugilea izan zen."}
{"id": "579165", "revid": "13403", "url": "https://eu.wikipedia.org/wiki?curid=579165", "title": "Basaburu Handia", "text": ""}
{"id": "579166", "revid": "512", "url": "https://eu.wikipedia.org/wiki?curid=579166", "title": "Menderatze (argipena)", "text": "Menderatze hitzak adiera zenbait ditu:"}
{"id": "579167", "revid": "17", "url": "https://eu.wikipedia.org/wiki?curid=579167", "title": "Menderatze", "text": ""}
{"id": "579168", "revid": "17", "url": "https://eu.wikipedia.org/wiki?curid=579168", "title": "Vietnamen lehen dominazio txinatarra", "text": ""}
{"id": "579169", "revid": "120942", "url": "https://eu.wikipedia.org/wiki?curid=579169", "title": "Interes-talde", "text": "Interes-taldeak (baita presio-taldeak edo lobby taldeak ere) iritzi publikoan edo politikan eragina izateko sortutako taldeak dira.\nGizakiak alderdi politikoetara edo gizarte taldeetara biltzen dira helburu batzuk lortzearren. Partidu politikoaren bitartez botere politikoa erabili nahi dute. Gizarte mugimenduak direla bide saiatuko dira botere politikoa beren alde erabakitzera behartzen. Bi kategoria horiek ez ezik, bada hirugarren bat ere. Aukerarik arruntena, ohikoena, bestalde: interes taldeak.\nEnpresaburuen elkartea, edo nekazarien sindikatua, edo medikuen batasuna, edo ikasleen gurasoen elkartea, edo borondatezko gaixozainen elkartea. Talde horiek guztiak eta beste milaka (ehundaka mila) taldek zeinek bere helburuak ditu, baina guztiek dute osagairen bat komuna. Denek ordezkatzen dituzte interes jakin eta mugatuak; eta horiek denek lortu nahi dute botere politikoak taldearen interes berezien alde erabakitzea. Horrela definiturik, partidu politikoekiko aldeak nabarmen-nabarmenak dira. Baina ez dira hain gardenak gizarte mugimenduekiko. Horretaz gogoratu beharrean gaude nola esaten genuen aurreko gaian gizarte mugimendu batzuk, berri-berriak, hainbat ezaugarritan interes taldeen antzekoak direla. Bestalde, gai horien ikerleen ustez gizarte mugimenduak interes taldeen osagai, atal dira. Gure iritziz, aldiz, analizatzerakoan batzuk eta besteak bereiz daitezke eta jendeak, praktikan, desberdintzat jo ohi ditu. Nekez uka daiteke enpresaburuen konfederazioa kontzientzia eragozleen mugimenduaren guztiz desberdina dela.\nGure aburuz desberdinak dira eta horrelako interes taldeak deskribatu eta definitzeko modurik onena gizarte mugimendu ekinalderatzea delakoan gaude. Zeregin horretarako batzuen eta besteen ezaugarriak agertzen dituen koadro bat erabiliko dugu.\nDeskribapen konparatiboa.\nBotere politikoarekiko orientazioak eta partiduekiko harremanak.\nInteres taldeek partidu politikoekin nolako harremanak dituzten aztertzerakoan, argiro bereizten dira gizarte mugimenduetatik, eta ez du merezi iruzkin berezirik ematerik. Mugimenduek partiduekin harreman gatazkatsuak badituzte ere, interes taldeek partiduen ohiko estrategiak osatu baino ez dute nahi izaten (beren aldarrikapenak aurkeztuta), beren interes bereziak behar beste ordezkatzen ez dituztelakoan.\nBestela, mugimenduek erabakiak aldatzeko eskatzen diote botere politikoari, eta interes taldeek boterea presionatzen dute beren alde erabaki dezan. Horrela azalduta, desberdintasunak ez dira oso deigarriak, eta komeni da beste aldagai bat eranstea: botere politikoarekiko harremanen ondorioak.\nGizarte mugimenduek botere politikoarekin dituzten harremanek beste gatazka batzuk sortzen dituzten bitartean, ez da berdin gertatzen interes taldeekin.\nGizarte mugimenduak harreman bikoitza du boterearekin. Badaki zer eskatu behar dion, baina badaki halaber boterearekin eztabaidatzea eta, inoiz edo, negoziatzea, bestearen antza hartzea dela, horren joko arauak onartzea, bestearen logika onartzea erabakitzerako orduan; eta hurbiltze horrek, \u00abbestearen munduan\u00bb sartzeak berezkotasuna (eta indarra) ken diezaieketela bai mobilizazio estrategiei, bai bere nortasun kolektiboaren autonomiari. Hori dela bitarte, gizarte mugimenduak prest daude eskakizunen fasean presionatzeko ahalik eta konpromisorik handiena hartzeko, edozer egiteko botere politikoak beren eskakizunak kontuan izan ditzan; baina oso uzkur agertuko dira erabakien fasean esku hartzerakoan, ez dutelako politikariekin erantzule agertu nahi.\nLehenengo bikoiztasun hori (botere politikotik hurbil egotea, baina ez hurbilegi) gizarte mugimenduen beste ezaugarri batek berresten du. Ikusi genuenez, gizarte mugimenduak agertuko dira nortasun kolektiboa izanez gero; gizarte mugimenduek denboraren zati bat nortasun kolektiboa ugaltzen edo birsortzen eman behar dute (eman egiten dute); errealitatean modu konpartitu eta desberdinean egoten, jokatzen eta errealitate hori ulertzen, definitzen (nolabait, bizitzen). Horren ondorioz, beti ez dira buru-belarri ari boterearen aurkako borrokan etekinak lortu nahian.Interes taldeek errazago jokatzen dute.\nInteres taldeek behar dute botere politikoek beren interesen alde erabakitzea eta hori lortzeko prest daude interesetarako erantzunik onena jasotzeko lekurik egokienean kokatzeko. Interes talde batek ahalik eta gehien presionatuko du eskakizunak bideratzeko fasean, baina erabakitzeko unean (uzten badiote), -ean egoten ahaleginduko da; interes taldeak ez du inongo arazorik izango botere politikoarekin identifikatzen badute; ez du politikotasunaren gaineko iritzi alternatiborik (ezta kiritikorik ere). Berak ordezkatzen dituen lagun jakin eta ezagunen interes jakin eta ezagunak neurri jakin eta ezagunen bitartez asetzen ahalegintzen da. Eta helburu horretan botere politikoarekin batera erabaki behar badute ere, horrek ez du barnean eztabaidarik edo krisialdirik sortuko. Kontrakoa: harrogarritzat izango dute. Bestalde, interes talde horiek, erakunde iraunkorrak izan arren, banako interesen batasuna dira eta, beraz, bestelako eskakizunek -nortasun kolektiboa ugaltzea eta zaintzea, esaterako- ez dute xede bakarra lortzetik desbideratuko.\nAntolamendua; interesak eta ordezkaritza bitartekoak.\nAntolamendu desberdintasunak ageri-agerikoak dira; interes taldeak eraginkor izan nahi du bere eskakizunak plazaratzen eta, horretarako, antolamendu formal eta, ahal dela, hierarkizatua eratuko du. Eta aztertu genuenez, mugimenduaren aburuz antolamendua ez da bitarteko hutsa, berez, xede ere bai baita: denek erabaki guztietan esku hartu ahal izatea zalantzazkoa izan daiteke eraginkortasunaren aldetik; baina horrexen alde egiten dute gizartean talde berezi moduan mugitzea erabaki dutenez gero. Ezin argiagoak dira ekintza bitartekoen arteko aldeak. Interes taldeek ezaugarritzat dute bitarteko konbentzionalak erabiltzea eta, aldiz, mugimenduek ekintza ez-konbentzionalak lehenesten dituzte.\nNolako interesak ordezkatzen dituzten aztertzerakoan, hala ere, gauza bat edo beste zehaztu beharko da. Onuradun zehaztuak eta zehaztugabeak Gizarte mugimenduak interes kolektiboak ordezkatzeko ardura hartzen du eta interes taldeetan ordezkaritza jardunbideak arau formalak betetzen ditu. Mugimendu ekologista batek, adibidez, erabakitzen du halako giza talde bateko ingurumen interesak defendatzen dituela, berdin diola interes horiek nola, noiz eta nork plazaratu dituen, eta hegazkin pilotuen sindikatuak bere kideek berariaz erabaki dutena erabakiko du soilik.\nBestalde, mugimendu baten ustezko onuradunak, hastapenetan, zehaztugabe samarrak dira; auzokideak, gazteak, emakumeak, langileak, gizarteak zokoratuak; halaber, partidu politikoekin alderatzean egiaztatu genuenez, mugimenduetan bosgarren onuradun bat ere ager daiteke (gizadi osoa). Adibidez, mugimendu ekologista, Lurra salbatzeko borrokan baitihardu; edo mugimendu bakezalea, gazteek soldadutza ez egiteaz gainera, armadak behin betiko erauzi nahi baititu, gizakiaren Gaitzik Handiena militarismoa delako.\nZehaztugabetasuna eta balizko globaltasun hori ez dira agertzen interes taldeetan, horrelakoetan onuradunak lagun kategoria zehatz, jakin eta mugatua dira eta. Interes taldeetan, modurik itxienean hartuta, ondasun komun arruntak (bazkideentzako etekinak soil-soilik) baino bilatzen ez dituzten horietan, oso nabarmena da muga hori.\nBaina are ondasun komun hutsak eskuratu nahi dituztenetan ere -ekintzaren emaitzek eragina izaten baitute taldeko kide ez diren lagunengan eta ekintzetan esku hartzen ez dutenengan-; onuradunen kategoria, aurrekoa baino zabalagoa izan arren, gizarte mugimenduan baino antzematen errazagoa da.\nSindikatuaren eta langile mugimenduaren arteko harremanek desberdintasuna ulertzen lagun dezakete. Sindikatuak bazkideen edo langile multzo baten interesak baino ez ditu defendatuko (metalgintzako langileak, edo beste kategoria batzuk erabilirik, metalurgikoak, igeltseroak eta abar).\nLangile mugimenduak, historian izandako dimentsioa aztertuta, helburu nagusia zuen -eta, beharbada, badu- langile guztiak eta, ondorioz, gizadi osoa askatzea. Begi bistan dago gizarte mugimendu indartsua dagoen neurrian, mugimenduko sindikatuek ere -mugimendu/elkarte bateko interes talde instrumentalak direnetik- azalduko dituztela errebindikazio orokorragoak eta, aldiz, mugimendua ahulduz gero, mugimenduak sindikatu tresnak baino ez dituenean, sindikatuon errebindikazioak mugatuagoak izango dira, korporatiboagoak alegia. Horren bitartez adierazi nahi dugu halako une jakin batzuetan gizarte mugimendu bat interes talde hutsa ere izan daitekeela. Eduki material/ez-materialak aldarrikapenetan Gizarte mugimenduek ez omen dute irabazteko asmorik, interes taldeak ez bezala, filantropo elkarteak omen dira, besteen onuraz baino arduratzen ez direnak.\nEgia esan, mugimendu edo mugimendu elkarte batzuen (Hirugarren Munduko herriei laguntzeko gobernuz kanpoko erakundeak, GKE, adibidez) ekintzek ia zeharrez baino ezin dute lortu onura neurgarririk kideentzat, baina ezin ukatuzkoa da, bestalde, langile mugimenduak, esaterako, gizadia askatu ez ezik, langile jakin batzuentzako lan onurak ere lortu gura dituenik, adibidez, greba egiteko mobilizatu diren langileentzat; edo aire garbia eskatzen duten ekologistek aire hori haientzat ere eskatzen dutenik. Horregatik, interes taldeekiko aldea ez da hainbeste aldezturiko interesen edukia, beste ezaugarri batzuk baizik.\nHorrela, onuradunei dagokionez, zeinak gizarte mugimenduetan zehaztugabeagoak diren, unibertsalagoak. Eta, batez ere, interes horiek nola defendatzen diren; interes taldean banako interesak gehitu, elkartu baino ez dira egiten; gizarte mugimenduan banako interesen elkartea ez da gehitze hutsa, subjektu kolektibo berria sortzea baino.\nGatazka egitura.\nAdierazita dugunez, gizarte mugimenduen ezaugarrietako bat bitarteko ez-konbentzionalak erabiltzea da. Bitartekoak aldatuz joan dira historian, baina igarri-igarria da legezkotasuna gorabehera, gizarte mugimenduek baliaturiko ekintzabide lehenetsiek mesfidantza halako bat adierazten dutela errebindikazio bide \u00abnormalizatuagoekiko\u00bb.\nGizarte mugimenduak kezkaturik daude beren ekintzen legezkotasunaz. Ez die axola botere politikoak, hartzaileak, gatazkatsutzat jotzen baditu, edo oso lagunkoi eta \u00abzuzenak\u00bb ez direla irizteak. Ardura dute jakitea ea gizarteak ekintzak bidezkotzat jotzen dituen, ea ulertu, onartu eta are bultzatzen ere dituen.\nErabilitako bitartekoak gatazkatsu izate hori erabiliko dugu beharbada baieztapen bat egiteko, nahiz eta jakintzat jo ohi den, azaldu beharrekoa da-eta. Interes talde batek lankidetza du eremu, partidua boterea lortzearren lehiatzen da, gizarte mugimenduaren estrategia nagusia gatazka da. Nortasun gatazka eta, zer esanik ez, botere politikoarekiko gatazka. Sarri ez diotelako laguntzen utzi ohi eta ia beti, eta nolanahi ere den, helburuak gatazka bidez lankidetzan baino lehenago eta hobeto lortuko duelakoan dagoelako.\nSistemaren aurkakotasuna.\nGizarte mugimenduen gaian ikusi genuenez, bilakaerako une jakin batzuetan behintzat, sistemak bereganatu ezin ditzakeen gatazka sortzen dituzte, edo sor ditzakete, harantzago jo nahi dute, sistemaren mugak apurtu. Asmo horrek, ezbairik gabe, interes taldeetatik bereiziko ditu. Interes talde batek ez du inoiz egingo sistemaren aurkako errebindikaziorik; areago ere, bere izaeratik landa dago sistemaren iraupenaz arduratzea; partidu politikoak, aldiz eta salbuespenak salbuespen, iraupen horrekin arduratuta egongo dira.\nInteres talde motak.\nHasieran esan dugunez, interes taldeen anabasa horretan askotariko taldeak daude; Banka Handia biltzen duen federaziotik kalean bizi diren behartsuei laguntzen dien borondatezkoen talderaino. Horiek horrela, komenigarria da bi sail handi bereiztea interes taldeetan: korporazio deritzoguna eta borondatezko elkarteak deiturikoa.\nIkus dezagun zer edo zer gehiago azkenon gainean.\nAurreko gaian gizarte mugimendu berriei, elkartasunaren aldekoei buruz esandakoaren ildotik, esan behar da talde batzuk (hasieran interes taldetzat hartuak) benetan hurbilago daudela gizarte mugimenduetatik interes taldeetatik baino. Besteren bizimodua hobetzeko borondatez lanean aritzen diren elkarte irabazteko asmorik gabekoek, ezbairik gabe, interes taldeen ezaugarri formalak dituzte, baina gehiago dute gizarte mugimenduen kultura. Lehen gobernuz kanpoko erakundeak erabili ditugu hizpide interes ezaren adibide gisa, eta mugatzen ari garen sailkapenean gobernuz kanpoko erakunde mota batzuk bereiz daitezke.\nGKE batzuk gizarte mugimenduen elkarteak dira, gizarte mugimenduak mugimendu/elkarte direnez gero (horri buruzko gaian definitu den bezala). GKE horiek interes taldeen antza dute -orain orokorrean hartuta- antolamenduaren aldetik, talde antolatuagoak direlako gizarte mugimenduko talde desantolatu, informal eta irregularrak baino. Baina interes taldeetatik bereizten dira, bateko lortu nahi dituzten ondasunen onuradunak direlako; eta, besteko, elkarte/mugimendu horren nortasun kolektiboaren sareko kide direlako. Adibidez, garatuz doazen herriekiko elkartasun GKEek bereizgarri dute beren ekintzek irabazteko asmorik ez izatea, eta ia ezinezkoa da bere jardunetik inongo etekin neurgarririk sortzea GKEko bazkideentzat. Hala ere, ezaugarri hori ez da bere-berezkoa eta iraunkorra gizarte mugimenduko gobernuz kanpoko erakunde guztietan. Esaterako, nekazaritza biologikoan diharduen lagunen elkartea mugimendu ekologistari itsatsitako GKE bat izango da, eta emakume talde bat, tratu txarretatik babesteko era pribatuan antolatua, mugimendu feministari elkarturiko beste GKE bat izango da. Eta bi-bietan jarduerek kideentzat ere dira onuragarri.\nEta, guztiarekin ere, izan bada garrantzizko ezaugarria gizarte mugimendu izateko bokazioa duten interes talde horietan, inongo gizarte mugimendu/elkartetako partaide ez diren borondatez aritzen direnen elkarteek eraturiko GKE horietan. Horrelakoetan ez da onura \u00abmaterial\u00bb bat ere izaten kideentzat.\nEta, azkenik, talde batzuek GKE izendapena darabilte nahiz eta interes talde hutsak izan. Bazkide edo zaleen interes jakinak sustatzea besterik ez dute bilatzen.\nBeste taldeak interes talde \u00abklasikoagoak\u00bb dira, korporazioak. Talde boteretsuak dira.\nEnpresaburuen elkarteek, sindikatu edo lanbide elkarte handiek, hedabide talde batzuek, funtzionario mota batzuek (militarrak, adibidez), kultura edo erlijio talde handiek eta abarrek presionatzen dutenean benetan emaitza ikusgarriak lortzen dituzte botere politikotik. Demokrazia korporatiboaren gaineko gaian genionez, talde horiek gaur egun benetako kontra-boterea dira eta eragin handia dute -normalean partidu politikoen bitartez- erakunde politikoen erabakietan, parlamentuetan, Gobernuan eta Administrazio publikoaren ebazpenetan.\nHori dela bitarte, eta lehenengo baieztapenera itzulita, interes talde ugari daude; baina denek, ageri-agerikoa da, ez dituzte interes berdinak ordezkatzen. Eta denek ez dute, nahitaez, eragiteko ahalmen bera.\nAzken buruan, interes taldeek gizarte errealitatearen ikur dira."}
{"id": "579170", "revid": "1545", "url": "https://eu.wikipedia.org/wiki?curid=579170", "title": "Presio-talde", "text": ""}
{"id": "579171", "revid": "1545", "url": "https://eu.wikipedia.org/wiki?curid=579171", "title": "Interes talde", "text": ""}
{"id": "579172", "revid": "1545", "url": "https://eu.wikipedia.org/wiki?curid=579172", "title": "Presio talde", "text": ""}
{"id": "579173", "revid": "1545", "url": "https://eu.wikipedia.org/wiki?curid=579173", "title": "Enpresaburuen elkarte", "text": ""}
{"id": "579174", "revid": "336", "url": "https://eu.wikipedia.org/wiki?curid=579174", "title": "Karran\u00adtza", "text": ""}
{"id": "579176", "revid": "1545", "url": "https://eu.wikipedia.org/wiki?curid=579176", "title": "Azagai", "text": ""}
{"id": "579177", "revid": "6327", "url": "https://eu.wikipedia.org/wiki?curid=579177", "title": "Xixel", "text": ""}
{"id": "579178", "revid": "6327", "url": "https://eu.wikipedia.org/wiki?curid=579178", "title": "Eskoplo", "text": ""}
{"id": "579179", "revid": "23317", "url": "https://eu.wikipedia.org/wiki?curid=579179", "title": "Leicester City Football Club", "text": "Leicester City Football Club ( ahoskatua) Ingalaterrako futbol taldea da, Leicester hirian du egoitza eta bere zelaia King Power Stadium da. Hiru aldiz irabazi du Ligako Kopa eta Liga behin (2016).\nHistoria.\nLeicester Fosse.\n1884an sortu zen Wyggeston School-en \"Leicester Fosse\" izenarekin eta 1890an Futbol federazioan sartu zen. 1908an bigarren mailan bigarren egin zuen eta lehen mailara igo zen, urte bakarrerako ordea.\nLeicester City.\n1919an diru arazoen erruz taldeak berfundatu behar izan zuen eta \"Leicester City Football Club\" bihurtu zen. 1925ean lehen mailara igo zen eta 1928-29 denboraldian inoizko posturik onena lortu zuen, ligako bigarrena hain zuzen ere, Sheffield Wednesday-gandik puntu bakarrera geldituz. 1935ean maila galdu zuen.\n1949an lehenengo aldiz Kopako finala jokatu zuen baina Wolverhampton Wanderers taldeak 3-1 gainditu zuen.\n60. hamarkada.\nLehen mailan aritu zelarik hiru alditan jokatu zuen Kopako finala baina guztietan galtzaile atera zen. 1964an berriz Ligako Kopa irabaztea lortu zuen. Ligan lortu zuen posturik onena laugarrena izan zen. 1971 urtean bigarren titulu bat lortu zuen, Ingalaterrako Superkopa.\nXXI mendea.\n1997an eta 2000an berriz ere Ingalaterrako Ligako Kopak irabazi zituen. Azken urteetan bigarren mailan aritu da eta 2014an lehen mailara itzultzea lortu zuen. 2015-16 inoizko denboraldirik onena egin zuen talde handiei aurrea hartu eta liga irabaziz. Hurrengo denboraldian Txapeldunen Liga bikaina egin zuen final laurdenetaraino iritsiz. Atl\u00e9tico Madrilek kanporatu zuen Madrilen 1-0 galdu eta Ingalaterran 1-1 egin ondoren. Hurreengo urteetan ligan apalago ibili zen, taularen erdialdean. 2020an bosgarren postua lortu eta Europa Leaguerako sailkatu zen.\nFutbolari ospetsuak.\nIngalaterrako Fama Aretoan daudenak:"}
{"id": "579180", "revid": "1545", "url": "https://eu.wikipedia.org/wiki?curid=579180", "title": "Leicester City F.C.", "text": ""}
{"id": "579181", "revid": "1545", "url": "https://eu.wikipedia.org/wiki?curid=579181", "title": "Leicester City FC", "text": ""}
{"id": "579182", "revid": "23317", "url": "https://eu.wikipedia.org/wiki?curid=579182", "title": "Burnley Football Club", "text": "Burnley Football Club ( ahoskatua) Ingalaterrako futbol taldea da, Burnley hirian egoitza eta zelaia (Turf Moor) dituena. Bi aldiz irabazi du Ingalaterrako Liga eta beste behin Kopa.\nHistoria.\nSorrera.\n\"Burnley Rovers Football Club\" taldea 1882 urtean sortu zen Errugbia eta Asociation Football banatu ziren urtean eta 1888an Futbol Liga eratu zenean Burnley hamabi talde sortzaileetariko bat izan zen.\nLehenengo tituluak.\n1910 urtean hartu zituen gaur egungo koloreak, garai hartan dominatzaile nagusia zen Aston Villa imitatuz. Urte batzuk zeramatzan bigarren mailan eta 1913an lehen mailara igotzea lortu zuen. Hurrengo urtean Ingalaterrako Kopa irabazi zuen Liverpool FC 1-0 garaituz.\n1915ean laugarren egin zuen ligan eta Lehen Mundu Gerrako parentesiaren ondoren 1920 urtean bigarren eta 1921ean Ligako txapelduna izan zen. Meritu berezia izan zuen, izan ere lehenengo hiru partidak galdu ondoren hurrengo 30ak galdu gabe egon baitzen. Errekor hau Arsenalek gainditu zuen 83 urte beranduago, 2003-04 denboraldian. Garai oparo honi 1930ko jeitsierak eman zion amaiera.\nUrrezko Aroa (1946-1976).\n1946an berriz ere lehen mailara igo eta 1947an Kopako finala jokatu zuen. Charlton Athletic taldeak luzapenean sarturiko gol batekin garaitu zuen Burnley. 1948an Ligan hirugarren egin zuen. Hurrengo urteetan erdialdeko postuetan kokatu zen.\n1957an Harry Potts entrenatzailea fitxatu zuen eta Jimmy Adamson eta Jimmy McIlroy erdilari bikainei esker 1959-60 denboraldian bigarren Liga txapelketa eskuratu zuen. Bitxikeria gisa aiptau behar da azken partidararte Burnley ez zela inongo jardunalditan sailkapen buruan izan. 1961ean Europako Kopa jokatu zuen eta final laurdenetaraino iritsi zen. Hamburger SV-k kanporatu zuen. 1962an bigarren egin zuen ligan eta berriz ere Kopako finala jokatu zuen, baina Tottenham Hotspur 3-1 nagusitu zitzaion.\n1967an Hirietako Ferien Kopa jokatu zuen eta txapelketa honetan ere final laurdenetara iritsi zen eta beste talde alemaniar batek kanporatu zuen, Eintracht Frankfurtek. 1970an Harry Potts bota eta Jimmy Adamson bihurtu zen entrenatzailea baina ezin izan zuen bigarren mailarako jeitsiera ekidin. 1973an lehen mailara itzuli zen eta ligan 6. egiteaz gain Ingalaterrako Superkopa irabazteko gai izan zen. 1976an bigarren mailara itzuli zenean Jimmy Adamsonek bere postua utzi zuen.\nGainbehera.\n1976tik aurrera gainbehera etorri zen eta urtetik urtera gero eta beherago joan zen; 1980an hirugarren mailara, 1985ean laugarren mailara eta 1987an azken partidan lortu zuen laugarren maila mantentzea.\n1991ean hirugarren mailara igo zen eta 1994 urtean bigarren mailara baina urtebeterako.\nXXI mendea.\n2000 urtean berriz itzuli zen bigarren mailara eta 2009an Premier Leaguean sartu zen. Urtebeterako izan zen eta ordutik bigarren mailan aritu da, 2014-15eko denboraldi bakarra ezik. 2016an berriz igo zen eta 2018an zazpigarren eginez UEFA Europa Leaguerako sailkatu zen."}
{"id": "579183", "revid": "1545", "url": "https://eu.wikipedia.org/wiki?curid=579183", "title": "Burnley F.C.", "text": ""}
{"id": "579184", "revid": "1545", "url": "https://eu.wikipedia.org/wiki?curid=579184", "title": "Burnley FC", "text": ""}
{"id": "579185", "revid": "23317", "url": "https://eu.wikipedia.org/wiki?curid=579185", "title": "Crystal Palace Football Club", "text": "Crystal Palace Football Club Ingalaterrako futbol taldea da, Londresko Croydon udalerrian egoitza eta zelaia (Selhurst Park) dituena.\nGaur egun Premier Leaguen ari da eta garaipeni handienak 1978\u201379 eta 1993\u201394 The Championship-ak ditu.\nFutbolari ospetsuak.\nHona hemen zaletuek aukeratutako historia osoko hamaikarik onena:"}
{"id": "579186", "revid": "1545", "url": "https://eu.wikipedia.org/wiki?curid=579186", "title": "Crystal Palace F.C.", "text": ""}
{"id": "579187", "revid": "1545", "url": "https://eu.wikipedia.org/wiki?curid=579187", "title": "Crystal Palace FC", "text": ""}
{"id": "579188", "revid": "119347", "url": "https://eu.wikipedia.org/wiki?curid=579188", "title": "Hull City Association Football Club", "text": "Hull City Association Football Club ( ahoskatua) Ingalaterrako futbol taldea da, Kingston upon Hull hirian egoitza eta zelaia (KC Stadium) dituena. Gaur egun Premier Leaguen ari da eta lorpen handienak 2014ko FA Cupen txapeldunordetza du.\nHistoria.\nTaldea 1904ko ekainean sortu zen eta hurrengo urtean sartu zen futbol federazioan. Emaitza apalak izan zituen eta aipagarria den lorpen bakarra 1930ko Kopako final erdietara iristea izan zen.\n1985 eta 1991 artean bigarren mailan aritu zen baina ondoren hirugarren eta laugarren mailatan ibilizen. 2005ean bigarren milara itzuli eta 2009an lehen mailan egin zuen debuta. Bi urte egin zituen bertan. 2014 urtean lehen mailara iztuli zen etahonetaz gain Kopako finalera iritsi eta irabaztear egon zen, partida 2-2 bukatu zen eta luzapenean Arsenalek gola sartuz garaitu zuen. Arsenalek Txapeldunen Ligarako postua lortua zuenez Hull City UEFA Kopan aritu zen.\n2015 urtetik aurrera Premier eta Championship mailen artean igo eta jeitsi ibili da."}
{"id": "579189", "revid": "1545", "url": "https://eu.wikipedia.org/wiki?curid=579189", "title": "Hull City Football Club", "text": ""}
{"id": "579190", "revid": "1545", "url": "https://eu.wikipedia.org/wiki?curid=579190", "title": "Hull City A.F.C.", "text": ""}
{"id": "579191", "revid": "1545", "url": "https://eu.wikipedia.org/wiki?curid=579191", "title": "Hull City AFC", "text": ""}
{"id": "579192", "revid": "105290", "url": "https://eu.wikipedia.org/wiki?curid=579192", "title": "Burnley", "text": "Burnley Erresuma Batuko Ingalaterrako ipar-mendebaldean dagoen Lancashire konderriko hiria da. Hiriak 2001eko erroldaren arabera berez 73.021 biztanle zituen. Calder eta Brun ibaien lotunean kokaturik, Manchester eta Prestondik gertu dago. Bertoko futbol-taldea, Burnley Football Club, herrialdeko maila gorenean dabil."}
{"id": "579194", "revid": "105290", "url": "https://eu.wikipedia.org/wiki?curid=579194", "title": "Singles (1992ko filma)", "text": "Singles (euskara \"Ezkongabeak\") 1992ko Cameron Crowe estatubatuar zinema zuzendari, gidoigile eta ekoizleak zuzendu, idatzi eta ekoiztu zuen amodiozko komedia filma bat da. Bridget Fonda, Campbell Scott, Kyra Sedgwick eta Matt Dillon aktoreek antzeztu zuten.\n1990eko hamarkadako Grunge musika eta X belaunaldiko gaztediaren erretratoa da.\nArgumentua.\n1990eko hamarkada, Seattle. Hogei eta hogeitamar urte arteko gazte talde bat etxebizitza bloke berdinean bizi eta garai hartan hirian nagusi zen Grunge musika giroan buru-belarri sartua dago. Bikote egonkor baten bila dabiltzan gazte hauen lan egoera kaskarra da."}
{"id": "579195", "revid": "105290", "url": "https://eu.wikipedia.org/wiki?curid=579195", "title": "Last Action Hero", "text": "Last Action Hero (euskaraz \"Azken Ekintza Heroia\") 1993ko John McTiernan estatubatuar zinema zuzendariak zuzendutako fantasiazko ekintza komedia filma bat da. Arnold Schwarzenegger, F. Murray Abraham, Charles Dance, Tom Noonan, Austin O'Brien, Art Carney, Robert Prosky, Anthony Quinn eta Bridgette Wilson aktoreek antzeztu zuten.\nArgumentua.\nDanny Madigan (Austin O'Brien) mutiko ameslaria ekintza zinemako heroi nagusiena den Jack Slater (Arnold Schwarzenegger) aktorearen mireslea da. Haren azken filma estrenatzean, zinemako langile zaharrak (Robert Prosky) mutiko zinemazaleari filma hori ikusteko sarrera oparituko dio. Ahalmen magikoak dituen sarrera hori esker, Danny gaztea pantailan sartu eta Jacken abentura ziraragarriak bizi ahalko ditu.\nSoinu banda.\nLast Action Hero: Music From The Original Motion Picture\nAbestien zerrenda"}
{"id": "579197", "revid": "17", "url": "https://eu.wikipedia.org/wiki?curid=579197", "title": "Vietnamen bigarren dominazio txinatarra", "text": ""}
{"id": "579198", "revid": "17", "url": "https://eu.wikipedia.org/wiki?curid=579198", "title": "Dominante (argipena)", "text": "Dominante hitzak adiera zenbait ditu:"}
{"id": "579199", "revid": "17", "url": "https://eu.wikipedia.org/wiki?curid=579199", "title": "Dominante", "text": ""}
{"id": "579200", "revid": "17", "url": "https://eu.wikipedia.org/wiki?curid=579200", "title": "Dominantzia (argipena)", "text": "Dominantzia hitzak nagusitza eta menderatzea adierazten ditu. Erabilera zenbait ditu:"}
{"id": "579201", "revid": "17", "url": "https://eu.wikipedia.org/wiki?curid=579201", "title": "Dominantzia", "text": ""}
{"id": "579202", "revid": "336", "url": "https://eu.wikipedia.org/wiki?curid=579202", "title": "Gamere\u2011Zihiga", "text": ""}
{"id": "579203", "revid": "336", "url": "https://eu.wikipedia.org/wiki?curid=579203", "title": "Etxeberriko-Karbia", "text": ""}
{"id": "579204", "revid": "336", "url": "https://eu.wikipedia.org/wiki?curid=579204", "title": "Biz\u00adkai", "text": ""}
{"id": "579206", "revid": "336", "url": "https://eu.wikipedia.org/wiki?curid=579206", "title": "Arenatzako leizea", "text": ""}
{"id": "579207", "revid": "336", "url": "https://eu.wikipedia.org/wiki?curid=579207", "title": "Arenaza kobazuloa", "text": ""}
{"id": "579208", "revid": "336", "url": "https://eu.wikipedia.org/wiki?curid=579208", "title": "Harraskagailu", "text": "Harraskagailu ukitu erregular, konbexu, zorrotz eta latzarik gabeko tresna aurrehistorikoa da, harri-puskaz egiten dena. Batzuetan bikoiztua da, alde biak ukiturik badaude. Harri Aro osoan zehar, baina batez ere Goi Paleoliton, erabiltzen zuten azalak ontzeko eta hezurretatik haragia ateratzeko."}
{"id": "579209", "revid": "1545", "url": "https://eu.wikipedia.org/wiki?curid=579209", "title": "Harraskailu", "text": ""}
{"id": "579210", "revid": "1545", "url": "https://eu.wikipedia.org/wiki?curid=579210", "title": "1981eko Gernikako Batzarretxeko istilua", "text": "1981eko Gernikako Batzarretxeko istilua urte hartako otsailaren 4an izan zen. Juan Karlos eta Sofia Espainiako errege-erregina aldarrikatuak izan zirenetik, Euskal Herria lehendabizikoz bisitatzen ari ziren eta, egun hartan, Gernikako Batzarretxean ekitaldi solemne bat egitekotan ziren. Horretarako, bertan Euskal Autonomia Erkidegoko senatari eta diputatuak, Eusko Legebiltzarreko legebiltzarkideak eta Araba, Bizkaia eta Gipuzkoako batzarkideak bildu ziren.\nHasteko, Jose Maria Makua Bizkaiko Diputatu Nagusiak, Juan Jose Pujana Eusko Legebiltzarreko mahaiburuak eta Carlos Garaikoetxea lehendakariak bere hitzaldia eman zuten. Orduan, erregeak bere hitzaldia hastekotan zegoenean, Herri Batasuna eta LAIA alderdien ordezkariek \u00abEusko gudariak\u00bb abesteari ekin zioten ukabila altxatuz. Beste hautetsi batzuk txaloka hasi ziren abestia isiltzeko asmotan. Istiluek luzaro iraun zutenez, segurtasun kideek (Ertzaintza oraindik sortzeke zegoen) ezkertiar abertzaleak Batzarretxetik egotzi zituzten. Epaileek estatuburuaren aurkako irainak botatzeagatik eta desordena publikoagatik hurrengoak auzipetu zituen: Francisco Letamendia (istiluetan parte hartu ez zuena), Antton Ibarguren, Miguel Castells, Juan Bautista Izagirre, I\u00f1aki Ruiz de Pinedo, Jokin Gorostidi, Jon Idigoras, Jose Ramon Etxebarria, Jose Maria Alix, Bernardo Javier Onaindia, Santiago Brouard, Javier P\u00e9rez de Heredia, Xabier Amuriza, Txomin Ziluaga, Jos\u00e9 Luis Cereceda, Guillermo P\u00e9rez L\u00f3pez de Letona eta Severino Rodr\u00edguez de Yurre (Batzarretxean ez zegoela), Herri Batasunakoak, eta Jose Andres Elosegi eta Martin Jauregi, LAIAkoak. Bai Letamendia eta baita Onaindia ere auzi-ihesean epaitu zituzten.\n1983ko azaroan Espainiako Auzitegi Gorenak auzipetuak desordena publikoagatik zigortu zituen, eta irainak botatzeagatik absolbitu. Hala ere, 1986an Espainiako Konstituzio Auzitegiak epaia baliogabetu eta epaiketa berriro egiteko agindua eman zuen."}
{"id": "579211", "revid": "56334", "url": "https://eu.wikipedia.org/wiki?curid=579211", "title": "Thomas Piketty", "text": "Thomas Piketty (Clichy, Senako Gainak, Frantzia, 1971ko maiatzaren 7a -) desberdintasun sozialean aditua den frantziar ekonomilaria da."}
{"id": "579212", "revid": "105290", "url": "https://eu.wikipedia.org/wiki?curid=579212", "title": "Le Capital au XXIe si\u00e8cle", "text": "Le Capital au XXIe si\u00e8cle Thomas Piketty frantziar ekonomilariak 2013an argitaratutako liburua da.\nEdukia.\nEzaugarriak eta proposamena.\n1999tiko informazioa ia 700 orriko liburu batean biltzen du: hogei herrialde baino gehiagotan azken 300 urteetan soldatek eta aberastasunek izandako bilakaera aztertzen du, desberdintasunaren inguruan inoizko azterketarik mardulena eginez. Ondorioak apokaliptikoak dira baina konponbidea du bere ustez: kapitalaren inguruko urteroko zerga progresibo bat jartzea.\nFormula bat proposatzen du \u00abkapitalismoaren kontraesana\u00bb adierazteko: r&gt;g. Hau da, kapitalaren irabazi garbien hazkunde tasa (r) handiagoa eta epe luzerakoagoa da diru sarreren eta produkzioaren hazkunde tasa baino (g). Beste era batean adierazita, aberastasuna gero eta pertsona gutxiagotan ari dela biltzen oinordetzan jasotako fortunen irabaziak askoz handiagoak direlako soldaten igoera baino.\nDesberdintasun ekonomikoen bilakaera.\nXIX. mendean bezala, herentziako aberatsen urrezko aroa jaiotzen ari da bere ustez, izan ere, duela bi mende zazpi aldiz handiagoa zen kapital errendimenduen eta errenta irabazien arteko tartea; gaur egun, ordea, sei bider handiagoa da. Horregatik, herrialde garatuenak XIX. mendeko egoerarantz doaz.\nBere ustez, aberats gutxi batzuk eta pobre askok osatu ohi dute gizartea. Hala ere, liburuaren arabera, XX. mendean ez da horrelakorik egon, \u00abbi mundu gerrek iraganarekin eten eta hutsetik hasarazi zutelako, kapitalaren irabaziak ikaragarri txikituz\u00bb. Kapitalismoaren kontraesana konponduko zen ideia atera zen garaile orduan, eta horrela araurik ez zuen kapitalismo gordinak desagertuko zituela desberdintasun sozialak. Baina ilusio bat zen liburuaren arabera, izan ere, 1970-1980 hamarkadetatik aurrera Ronald Reaganek eta Margaret Thatcherrek babestutako liberalismoa atera zen garaile, nagusitasunak handituz, batez ere, 2008ko krisitik aurrera.\nDesberdintasun ekonomikoen jatorria.\nHazkunde maila txikia denez herrialde garatuetan epe luzera %1-1,5 inguruan egongo da hazkundea eta hazkundea apala denean kapitalaren irabaziak handitu egiten dita. Ekonomiaren hazkundea handitzen denean \u2014%4-5 inguru\u2014 desberdintasunak txikitu egiten dira. Europan gerra handien ondoren gertatu zen eta Txinan orain.\nKonponbidea.\nKapitalismoa bere kabuz ibilita ezberdintasunak etengabe handituko dira, horregatik, kapitalaren gaineko urteroko zerga progresibo bat jarri behar da liburuaren arabera. Milioi batetik beherako ondasuna dutenei %0,1-0,5 arteko zerga jarri behar zaioe urtero; %1ekoa milioi bat eta bost bitarteko fortunentzat; %2-5 artekoa bost eta hamar milioi artekoentzat; eta %10ekoa ehunka edo milaka milioidunentzat.\nKopuru horiek, Europa mailan edo eskualde mailan jarri behar dira eraginkortasuna izateko. Izan ere, batzuen neurrigabeko fortunek ez dute loturarik enpresa espirituarekin, eta ez dute balio BPGaren hazkunderako."}
{"id": "579214", "revid": "336", "url": "https://eu.wikipedia.org/wiki?curid=579214", "title": "Merkatuko nagusitasun", "text": "Ekonomian, merkatuko nagusitasuna merkatu batean jarduten duten enpresetako bakoitzak edo horietako batzuek duten indarra edo nagusitasuna. Hiru ikuspuntutatik azter daiteke:"}
{"id": "579215", "revid": "1545", "url": "https://eu.wikipedia.org/wiki?curid=579215", "title": "Capital in the Twenty-First Century", "text": ""}
{"id": "579216", "revid": "1712", "url": "https://eu.wikipedia.org/wiki?curid=579216", "title": "Farmako", "text": ""}
{"id": "579218", "revid": "105290", "url": "https://eu.wikipedia.org/wiki?curid=579218", "title": "Kunstwollen", "text": "Kunstwollen alemanieratik datorren kontzeptua da eta, literalki \"artearen borondatea\" esan nahi du. Alois Riegl austriar artearen historialariak sortu zuen eta garai zehatz batean giza ispirituak manifestazio kulturalak egiteko duen borondatea adierazteko erabiltzen da.\nBorondate artsitikoa eta bere aldaerak mundu-ikuskeragatik aldatzen dira (\"Weltanschauung\"), momentuan dauden erlijio- eta zientzia-pentsamoldearen eraginez. Rieglek, beraz, artearen historia artearen beraren ispirituaren historia gisa ikertzen du, estiloek momentuko munduko ikuskera eta kulturaren kontzientzia adierazten baitute."}
{"id": "579219", "revid": "105290", "url": "https://eu.wikipedia.org/wiki?curid=579219", "title": "Desberdintasun sozial", "text": "Desberdintasun soziala borroka eta lehia testuinguru batean dagoen egoera soziekonomiko bati deitzen zaio. Thomas Piketty ekonomista frantziarrak \"Le Capital au XXIe si\u00e8cle\" liburuan (Seuil) azaldu duenez, kapitalismoak bere izaeragatik ezberdintasun sozialak sortzen ditu. Horrela, aberats gutxi batzuk gero eta aberatsagoak dira, eta herritarren gehiengoa gero eta pobreagoa da.\nDesberdintasunaren tamaina.\nCredit Suissek emandako datuen arabera, gaur egun munduko herritar guztien aberastasuna 210 bilioi eurokoa da, 2000. urtean 93 bilioikoa zen bitartean. Jendea, oro har, aberastu egin da baina gutxi batzuek asko irabazi dute, eta gehiengo handi bat pobretu egin da.\nPlanetako biztanleen %8,6ren esku dago munduko fortuna osoaren %85,3 eta herritarren %91k aberastasunaren %14,7a dute. Soilik %0,7k diru eta ondasun guztien %44 dutela.\nHerrialdeen sailkapena:\nDesberdintasun soziala handitzen.\nCredit Suisseren arabera, bi mundu gerra eta beste hainbat arrazoi tarteko XX. mendean txikitu egin zen aberatsenen eta pobreenen arteko aldea. 2008ko krisia eta gero, batez ere herrialde garatuetan handitu egin daaberatsenen eta pobreenen arteko tartea. AEBetan, esaterako, ondasunak ohiko diru sarrerak baino 6,5 azkarrago hazten ari dira.\nDesberdintasun soziala handitzearen arrazoiak.\nDesberdintasun maila 1929ko Depresio Handitik handiena da. Herentzian jasotako edo bestelako bideen bidez bildutako dirutzak askoz azkarrago hazten dira diru sarrera ia bakarra soldata dutenen aberastasuna baino. Gaiera, 2008ko krisia hasiz gerotik behera egin dute soldatek eta gora aberatsenen mozkinek.\nHonen arazo bat dauka: aberatsenen ondarea azkar handitzen denean aktiboen burbuilak sortzeko arriskua dago eta ondoren, beste atzeraldi bat etortzeko arriskua dago.\nDiru sarreren arteko aldea handitzearen arrazoiak.\nBatez ere soldaten jaitsieragatik. Bigarren Mundu Gerratik 1980ra arte, OCDEko 34 herrialdeetan, soldatek eta produktibitateak antzeko igoera izan zuten. Baina 1980ko hamarkadatik aurrera, ordea, produktibitatea ia etengabe igo da (2007tik 2010era izan ezik) eta soldaten gorakada askoz baxuagoa izan da. OCDEko langileen soldaten pisua erakundearen BPGaren %66,1 bezalakoa zen 1990ean, eta %61,7ra jaitsi zen 2009ean.\nBestalde, NDF Nazioarteko Diru Funtsak onartu izan du krisi garaian ezarritako austeritatea herritarrek modu berean jasaten. Langileei kapital jabeei baino hiru aldiz gehiago egiten die kalte austeritateak eta beraz, ezberdintasunak handitzen dira.\nOCDEren \"How Was Life\" (\"Zelakoa zen bizitza\") txostenean azaltzen denez, erakundeko herrialdeetan desberdintasuna neurtzeko Giniren koefizientea 0,36raino jaitsi zen 1980an, baina 2000. urtean 0,45era igo zen, 1820. urteko maila berberera.\nBeste arrazoiak.\nTUACen arabera, zergak ere eragina du. Azken hamarkadetan herrialde askok kendu edo txikitu egin dituzte herentziaren eta aberastasunaren gaineko zergak. OCDEko estatu batzuetan bakarrik dago. Zergen malgutzeak aberatsenek kapital eta aberastasun gehiago biltzeko eta herentzia bidez transimitzeko aukera ematen du.\nOCDEren 2011ko \"Divided We Stand\" (\"Zatituta gaude\") txostenaren arabera, \u00abgaitasunetan oinarritutako aldaketa teknologikoak, kalitatezko hezkuntzarako sarbide falta eta lan merkatuko instituzioen ahultasuna\u00bb diru sarreren arteko ezberdintasunaren eragile dira. Gainera, 1980ko hamarkadatik egindako egiturazko erreformengatik lan merkatuko instituzioek merkatuko desberdintasunak kentzeko gaitasuna galdu dute.\nDesberdintasun sozialen ondorioak.\nOndorio garrantzitsuenak hauexek dira:\nDesberdintasun sozialari aurre egiteko mekanismoak.\nUACen honako hau egin behar da egoera konpontzeko:\nDesberdintasun soziala Euskal Herrian.\nDesberdintasuna handitu egin da krisia hasi zenetik eta 2012tik 2014ra erritmo azkarren hazi da. Desberdintasun sozialei buruzko aldagai nagusietan hamarkada eta erdi egin da atzera eta gutxi gorabehera mendea hasi zeneko kopuruetan dago. Populazioaren %10 txiroenak dituen diru sarreren ehunekoa \u2014%3,41\u2014 inoizko baxuena da 1996. urtetik (inkestak egiten hasi ziren urtetik).\nKrisia hasi zenetik %50 aberatsenaren diru sarrerak handitu egin dira eta %50 txiroenen diru sarrerak murriztu egin dira. Zenbat eta txiroagoa izan, diru sarreraren beherakada handiagoa da. opulazioaren %10 txiroenak diru sarreren %13 galdu ditu, eta %10-20 bitartean dauden pertsonek, %8. Galera handiagoa izan zen diru sarrerak bermatzeko errenta egongo ez balitz.\nAraba, Bizkai eta Gipuzkoarentzat Giniren koefizientea bi puntu inguru handitu da krisia hasi zenetik, 27,1 kopurura igoz. Europako beste herrialdeekin alderatuta egoerak okerrera egin du. EAEn populazio aberatsenaren %20ren diru sarrera osoak %20 txiroarenak baino 4,2 aldiz handiagoak dira. 1996an zegoen neurrietan dago egun 2008. urtea arte atzera egin ostean."}
{"id": "579224", "revid": "15251", "url": "https://eu.wikipedia.org/wiki?curid=579224", "title": "Eskualdea", "text": ""}
{"id": "579225", "revid": "824", "url": "https://eu.wikipedia.org/wiki?curid=579225", "title": "Luarca", "text": ""}
{"id": "579226", "revid": "15795", "url": "https://eu.wikipedia.org/wiki?curid=579226", "title": "Auri\u00f1aziense", "text": ""}
{"id": "579228", "revid": "336", "url": "https://eu.wikipedia.org/wiki?curid=579228", "title": "Gizarte zibil", "text": "Gizarte zibila gizarteko elkarte eta erakunde boluntarioen eta sozialen multzoari deitzen zaio, gizarte ekintzailearen oinarri dena eta estatuaren eta enpresen egiturei kontrajarria dagoena.\nDefinizio honen barruan sartzen dira irabazi asmorik gabeko elkarteak eta gobernuz kanpoko elkarteak; elkarteak eta fundazioak.\nNahiz eta erakunde hauek ez duten zertan politikoak izan behar, partaide diren gizarteko politikan eragina izan ohi dute."}
{"id": "579230", "revid": "536", "url": "https://eu.wikipedia.org/wiki?curid=579230", "title": "Papaver", "text": "Papaver landare loredunen genero Papaveraceae familiako bat da, 70-100 espezieko hainbat klima epel ekoizteko Europako, Asiako, Ipar Amerikako erabiltzen dena."}
{"id": "579231", "revid": "1545", "url": "https://eu.wikipedia.org/wiki?curid=579231", "title": "Jacques Lef\u00e8vre d'\u00c9tapless", "text": ""}
{"id": "579232", "revid": "1545", "url": "https://eu.wikipedia.org/wiki?curid=579232", "title": "T.S. Elliot", "text": ""}
{"id": "579233", "revid": "512", "url": "https://eu.wikipedia.org/wiki?curid=579233", "title": "Ramiro Ledesma Ramos", "text": "Ramiro Ledesma Ramos (Alfaraz de Sayago, Zamora, 1905ko maiatzaren 23a \u2013 Madril, Madrid, 1936ko urriaren 29a) leondar eleberrigile, kazetari eta ideologoa izan zen, nazional-sindikalismo mugimenduaren fundatzailea (Ofentsiba Nazional-Sindikalistako Batzarrak).\nBiografia.\nIkasketak.\nMaisu familia xume batean jaioa, Madrilgo Unibertsitatean filosofia, letrak, zientzia fisikoak eta matematiketan lizentziatu zen. Zuzenbide lizentziatura jaso zuen hil ostean, hala nola frankismo erregimenaren mugimenduaren zilarrezko palmaren (Palma de Plata del Movimiento) esker ona. \nOrtega y Gasset-en dizipulu eta jarraitzailea, Martin Heidegger filosofo alemaniarraren ikasketetan sakondu zen, hortaz gain, oso gaztetik \"La Gaceta Literaria\" aldizkarian parte hartu zuen, \"27. generazioak\" bere iritziak mintzatzen zituen aldizkaria, eta 1930.etik aurrera inspirazio faxistetan deribatu zuena, Ernesto Gim\u00e9nez Caballero zuzenduta zegoenean, baita \"Revista de Occidente\"n ere.\nPolitikan parte-hartzea.\nHitler-ren mireslea, Espainiako nazional-sindikalismoaren oinarriak antolatu zituen, planifikazio ekonomikoaren aldeko doktrina, sindikalismo nazionala edo faxismoa espainiarra deitua.\nBere ideien zabalkunderako, 1931ko martxotik urrira \"La Conquista del Estado\" astekariko hogeitahiru aletan parte hartu zuen, \"La conquista dello Stato\" italiar aldizkariaren isla bezala, bertan\n\u00abnazien antzeko politika bat proposatzen zuen\u00bb.\nBerehala, JONS (Juntas de Ofensiva Nacional\u2013Sindicalista)-ren sorrera ostean eta On\u00e9simo Redondo aliatu bezala edukita, Ledesma Ramos Falange Espa\u00f1ola alderdira hurbilketak egin zituen, 1934. otsailean bi alderdi politikoak bateratuz eta FE de las JONS sortuz, Julio Ruiz de Alda eta Jos\u00e9 Antonio Primo de Rivera politikoekin batera. Bi erakunde politikoen batasuna Ledesma Ramos-en berezko iniziatiba izan zen, Falange Espa\u00f1ola partiduaren sorrera ekitaldian parte hartu baitzuen. \nFE de las JONS-etik kanporatzea.\nHala ere, Ledesma Ramos 1935ko urtarrilean alderditik kanporatua izan zen, Jons jarraitzaileen interpretazioen arabera FE de las JONS alderdia izan zuen eboluzioaren desadostasunengatik, erreformismo burgesetik gertu eta haien jarraitzaileek teoretikoki defenditzen zituzten bide proletario iraultzailetik urrun. \nFalangistar literatura, errieta hauek interpretatzean, ezberdintasun teoriko eta politikoetan jarri zuen enfasia, baina bi aldetako anbizio pertsonaletan oinarritzen zen batez ere.\nNolanahi, bere irteera ostean JONS-en alferrikako berraktibatze bat saiatu zen talde independente bezala, Falange-tik argi eta garbi urruti mantenduz, hala ere 1936. urtean bere laguntza eskaini zion berriz ere Jose Antonio Primo de Rivera-ri era pertsonalean. 1935. urtean dagoeneko \"\u00bfFascismo en Espa\u00f1a?\" (\"Faxismoa Espainian?\") liburua argitaratu zuen (\"Roberto Lanzas\" ezizenarekin), Primo de Rivera eta Falangeren aurka deskalifikazio gogorrak jaurtikiz.\nEspainiako Gerra Zibila.\n1935ko amaieran \"La Patria Libre\" astekariko zenbaki bakarra argitaratu zuen, eta 1936ko uztailean, \"Nuestra Revoluci\u00f3n\" aldizkariaren lehen ale bakarra. II Errepublikaren kontrako kolpe militarretik egun gutxira, kolpea Espainiako Gerra Zibila bilakatuz, sozialista milizianoek atxilotu zuten Madrilgo Santa Juliana kalean, haren bizilekutik gertu, eta Ventas kartzelan sartu zuten. Bertatik, milizianoen \"saca\" batean atera zuten (alegia, zaindariek norbait giltzapetik ateratzea pertsona hori legez bestela hiltzeko), beste dozena presorekin batera; haien artean ziren ere Ramiro de Maeztu intelektuala eta Albino Hernandez L\u00e1zaro, Villaverdeko Falange Espa\u00f1olaren buruzagia. Aravaca hilerrian fusilatu zuten, 1936ko urriaren 29n."}
{"id": "579235", "revid": "336", "url": "https://eu.wikipedia.org/wiki?curid=579235", "title": "Aitziber Sarasola", "text": "Aitziber Sarasola (Tolosa, Gipuzkoa, 1973ko azaroaren 4a - Iru\u00f1ea, Nafarroa, 2014ko abenduaren 21a) nafar politikari eta euskaltzalea izan zen.\nBiografia.\n1973an jaio zen Tolosan baina Iru\u00f1ean bizi zen. 90. hamarkadan Kimuak aisialdi taldeko begiralea izan zen Tolosan.2007tik 2010ra bitartean, euskaltegi sareko irakasle izateaz gain, AEKko Nafarroako koordinatzailea izan zen. 2011ko udal eta foru hauteskundeetan Bilduko parlamentari Nafarroako Parlamenturako hautatu zuten. Bestalde, \"Nafarroako Hitzan\" kolaboratzaile moduan aritu zen.\nNafarroako Parlamentuan, euskararen aldeko lan eta jarrerarengatik nabarmendu zen. 2012an, urdaileko minbizia diagnostikatu zioten, eta 2013an parlamentura itzuli bazen ere, parlamentari jarduna utzi behar izan zuen, berriro gaixotuta."}
{"id": "579236", "revid": "336", "url": "https://eu.wikipedia.org/wiki?curid=579236", "title": "Orion (espazio-ontzia)", "text": "Orion Multi-Purpose Crew Vehicle (MPCV) Martera iristeko helburua duen AEBtako espazio-ontzia da.\nTestuingurua.\n1970eko hamarraldian NASAren eskutik gizakiak oinak Ilargian jarri zituen. Geroztik, NASAk kalitate handiko jaurtigailu sistema batean dabil buru-belarri (Space Shuttel programa) eta utzi egin du maila goreneko espazio-ontziena.\nBien bitartean, Errusiak eta Europak espazioa konkistatzeko lasterketan daude. Gainera, Challenger (1986) eta Columbia (2003) ontzien istripuek zalantzak sortu zituzten jaurtigailuen programa. Horregatik, utzi egin zuten Constelation proiektuarekin lanean ari ziren bitartean. Azken ikerketa horretan espaziorako ibilgailu bat egiten ari ziren eta bera moldatzen ari dira gizakiak Martera eramateko helburuarekin. 2014ko abenduaren 5ean egin zituzten lehen probak.\nDiseinua.\nMisioak hemezortzi hilabeteko bidaia izango du joan-etorria egiteko, eta egonaldia lau hilabetekoa izango litzateke. Halaber, espazio ontzia bi planetak elkarren artean modu egokian kokatutako une batean jaurti beharko litzateke.\n2012tik Curiosity robotak bildu dituen datuen arabera Marten ura egon zen, ibaietako itsasadarretan egondako sedimentuak aurkitu baitituzte. Robotak igorritako informazioaren arabera, gas metano gune bat dago, agertu eta desagertzen dena. Lurrean, atmosferako metanoaren %90 izaki bizidunek sortzen dute.\nIkerketa bukatzen dutenea, Lurrera itzuli beharko dute baina beharrezkoak ez diren gauzak bertan, espazio ontziaren barruko zama arintzeko. Aurreikusten dutenez, 2030-2040 urteetan planetaratuko da lehenen gizakia Marten."}
{"id": "579237", "revid": "512", "url": "https://eu.wikipedia.org/wiki?curid=579237", "title": "D'Angelo", "text": "Michael Eugene Archer (Richmond, Virginia, 1974ko otsailaren 11 -), D'Angelo moduan ezagunagoa, musikari estatubatuarra da.\nBiografia.\n\"Brown Sugar\" diskoarekin (1995) azaldu zen lehen aldiz neo-soularen eszena nahasian, eta 2000an, \"Voodoo\" argitaratu zuen; bere lanik ezagunena. Musika beltza jotzen zutenek bezala, kontzientzia kolektiboa eta indibiduala, izaera espiritual eta haragizkoa bildu nahi zituen musikariak izaki bakarrean, atzera begiratuz zerbait berria sortuz.\nAzalean eta \"Untitled\" (\"How Does it Feel\") kantuaren bideoklipean biluztuta agertzeagatik sex symboltzat jo zuten askok eta hortik ihesi aritu zen.\n2014an, \"Voodoo\"ren jarraipena argitaratu zuen \"Black Messiah\". 2015 arte itxaron nahi zuen baina 2014an AEBetan bi polizia zurik armarik ez zeramaten bi beltz hil eta auzitegiek bi poliziak zigorrik gabe libre uzteagatik sortutako protesta giroak aurreratu zuen argitalpena. Soula, R&amp;Ba eta funk nahasten ditu baita hip-hopa ere. \"Marvin Gayeren Here\", \"My dear\" eta \"Stevie Wonderren Songs in the Key of Life\"ren eragina dago diskoan."}
{"id": "579238", "revid": "336", "url": "https://eu.wikipedia.org/wiki?curid=579238", "title": "Eklesiologia kristau", "text": "Eklesiologia kristaua, elizaren papera, komunitatea eta instituzio organikoa bezala, eta funtzioak ikertzen dituen teologiaren atala da. Era batez, elizaren esanahia argitu behar du, besteak beste, hark bete behar duen lana salbazio prozesuan, haren jatorria, Kristoarekin duen lotura, bere diziplina, helburua eta buruzagitza. Elizaren berezko ikerketa izango litzateke.\nEtimologikoki grezierako \"ekklesia\" hitzatik dator (\u1f10\u03ba\u03ba\u03bb\u03b7\u03c3\u03af\u03b1), latinez \"ecclesia\", eta \"jende bilkura\" esan nahi du. Generikoki, definizoa \"haien etxeetatik leku publikora deitutako hiritarren bilkura\" izango litzateke. Izan ere, gaur egun kontzeptua eliza kristauarekin lotuta dago erabat.\nEklesiologia kristauaren barruan, Kristautasunaren barruan dauden joera desberdinak azter daitezke:"}
{"id": "579245", "revid": "58701", "url": "https://eu.wikipedia.org/wiki?curid=579245", "title": "Hoya de Huesca", "text": "Hoya de Huesca gazteleraz edo Plana de Uesca aragoieraz Huescako probintziaren erdialdean dagoen eskualdea da, Aragoiko autonomia erkidegoan (Espainia).\nEkonomia tradizionalki nekazaritza eta abelzaintzan oinarritu zen, industriari dagokionez metalaren arloan sostengatuta egonik.\nHiriburua Huesca hiria da, azalera 2.525,60 km\u00b2-koa da eta 2002an 60.525 biztanle zituen.\nGeografia.\nMugakideak.\nEskualde mugakideak ditu iparraldean Jazetania eta G\u00e1llego Garaia, hegoaldean Zaragozako eskualdea eta Monegroak, ekialdean Somontano de Barbastro eta mendebaldean Cinco Villas.\nIngurune naturala.\nHuescako Somontanoren erdialdean dago, lautada batean, Isuela, Flumen eta Guatizalema ibaiek zeharkaturik. Muga naturalak Gratal eta Guarako mendilerroak ditu.\nKultura.\nArkitektura ondareari dagokionez Loarreko gaztelua eta Mont Arag\u00f3n-ekoa, Huescako katedrala, Sant Miguel de Foces-eko eliza eta Salvador de Morillo de G\u00e1llego-koa azpimarratzekoak dira, arte erromanikoaren adibide onak direnak."}
{"id": "579246", "revid": "336", "url": "https://eu.wikipedia.org/wiki?curid=579246", "title": "Granada erreka", "text": "Granada edo Baite Bizkaiko ibaia da, Galindoren ibaiadarra dena.\nZiloro eta Zeitegi mendien urak bildu ondoren, Ortuella eta Trapagaran zeharkatzen ditu eta herri bien artean dagoen industriaguneari izena eman dio. Las Balsas de Granada izeneko zabalgunea Ortuellako udalerrian kokatuta dago eta udaletxeak berak kudeatzen du. Ugarteko Junkal izeneko lekuan Galindo ibaiarekin bat egiten du."}
{"id": "579247", "revid": "1545", "url": "https://eu.wikipedia.org/wiki?curid=579247", "title": "Baite", "text": ""}
{"id": "579248", "revid": "6327", "url": "https://eu.wikipedia.org/wiki?curid=579248", "title": "A Fueva", "text": ""}
{"id": "579249", "revid": "6327", "url": "https://eu.wikipedia.org/wiki?curid=579249", "title": "A Buerda", "text": ""}
{"id": "579251", "revid": "1545", "url": "https://eu.wikipedia.org/wiki?curid=579251", "title": "Futsal", "text": ""}
{"id": "579254", "revid": "23317", "url": "https://eu.wikipedia.org/wiki?curid=579254", "title": "Ribera Navarra FS", "text": "Ribera Navarra F\u00fatbol Sala Tuterako areto-futbol taldea da. 2001ean sortua, 2011-12 denboralditik aurrera Espainiako Areto Futboleko Lehen Mailan dabil.\nDatuak.\n2017-18 barne:"}
{"id": "579255", "revid": "1545", "url": "https://eu.wikipedia.org/wiki?curid=579255", "title": "Ribera Navarra F\u00fatbol Sala", "text": ""}
{"id": "579256", "revid": "46380", "url": "https://eu.wikipedia.org/wiki?curid=579256", "title": "Jes\u00fas Claver\u00eda", "text": "Jes\u00fas Claver\u00eda Dom\u00ednguez, (Barakaldo, - ) euskal areto-futbolari ohia da.\nEspainiako areto-futbol selekzioarekin hainbat aldiz izandakoa, Munduko Txapelketa bat (2000) eta Europako bi (1996 eta 2001) irabazi ditu."}
{"id": "579257", "revid": "119347", "url": "https://eu.wikipedia.org/wiki?curid=579257", "title": "La Litera", "text": "La Litera (La Llitera katalanez eta A Litera aragoieraz) Huescako probintziaren ekialdean dagoen eskualde mugakidea da, Aragoiko autonomia erkidegoaren barruan (Espainia) eta Lleidako probintzia]]ren ondoan (Katalunia).\nEkonomia abelzaintzan eta nekazaritzan sustatuta dago, eta arlo horiekin eta energia alternatiboekin lotuta dute industria.\nHerriburuak dira Tamarit de Llitera eta Bin\u00e9far. Azalera 733,9 km\u00b2-koa dauka eta 2002an 18.666 biztanle zituen.\nHistoria.\n120.000 urte baino gehiagotan populaturik, Brontze Aroan eta iberiar garaian bereziki, aztarna arkeologikoek eskualdearen aberastasuna islatzen dute. Denboran aurrera osorik okupatu zuten musulmanek, Al-Andaluseko goiko mugetan, eta kristauek birkonkistatu zuten XII. mendearen erdialdean.\nGeografia.\nMugakideak.\nEskualde mugakideak ditu iparraldean Ribagorza, ekialdean Noguera eta Segri\u00e0 (Lleidako probintzia), hegoaldean Cinca Beherea, mendebaldean Cinca Erdialdea eta ipar-ekialdean Somontano de Barbastro.\nIngurune naturala.\nEskualdeko iparraldea aurre-piriniotan kokatuta dago n, Ribagorzaren jarraipen geografiko moduan. Zelaietan zerealak eta olibondoak tartekatzen dira artadiekin. Hegoaldean ordea Ebroko lautada dago. Ekialdean, bestela, Vessants de la Noguera Ribagor\u00e7ana eta Serra Llarga-Secans de la Noguera ditu mugakideak."}
{"id": "579258", "revid": "6327", "url": "https://eu.wikipedia.org/wiki?curid=579258", "title": "Tamarit de Llitera", "text": ""}
{"id": "579259", "revid": "120962", "url": "https://eu.wikipedia.org/wiki?curid=579259", "title": "Hondartza-bolei", "text": "Hondartza-boleia harean jokatzen den boleibolaren aldaera da. Pistako boleibolean bezala, helburua baloia beste zelaira botatzea da (sare gainetik) eta bertan botea ematea edota aurkarien hutsegitea eragitea. Desberdintasun nagusien artean, harean jokatzeaz aparte, taldekide kopurua da; modalitate honetan, bi jokalariko taldeak lehiatzen dira.\nAtlanta 1996ko Joko Olinpikoetatik aurrera da diziplina olinpikoa.\nHistoria.\nBoleibola 1895. urtean asmatu zen Amerikako Estatu Batuetan eta hondartza-boleiari buruzko lehenengo erreferentziak 1914. urtekoak dira, Uruguain, eta urte bat beranduagokoak Hawaiin. Beraz, jatorri konkretua zehaztea zaila suertatzen da. Historian zehar, leku garrantzitsuak egon dira modalitate hau hedatzen eta hazten lagundu dutenak. Horietako batzuk dira hurrengokoak: Kaliforniako hondartzak eta Brasil. Azken herrialde honetan harean egindako lehenengo txapelketa egin zen 1941. urtean eta, gainera, hondartza-boleiko zelaiak egiten hasi ziren Copacabana, Ipanema eta Leblon hondartzetan, besteak beste.\nHurrengo urteetan zehar, kirola hedatzen joan zen zenbait herrialdetan eta horrek txapelketa ugari egitea eragin zuen. 60ko hamarkadan Santa Monican liga-txapelketa profesionala antolatzeko saiakera egin zen, baina ez zuen arrakastarik izan. Frantzian, berriz, txapelketa profesionalak egiten hasi ziren.\nHurreneko hamarkadetan, kirola hedatuz joan zen, batez ere hondartzak zeuden lekuetan. Hazkunde horren arrazoi garrantzitsu bat txapelketetan sortutako giroa da, eguzkia, hondartza, musika eta kirola konbinatzeak arrakasta izan zuen.\n1992. urteko Bartzelonako Joko Olinpikoetan, hondartza-boleia erakusketako kirola izan zen, eta hurrengo Joko Olinpikoetan, Atlanta 1996an, programa olinpikoan barneratu zen.\nFederazio gorena \"F\u00e9d\u00e9ration Internationale de Volleyball\" deiturikoa da, FIVB. Boleiboleko edozein formako federakuntza.\nHondartzako boleia Joko Olinpikoetan.\nOlinpiar Jokoetan, hondartzako boleia 1996ko Atlantako edizioan agertu zen lehen aldiz, Amerikako Estatu Batuetan. Urte horretatik aurrera, gizonezkoen eta emakumezkoen txapelketak egiten dira.\nGizonezkoei dagokienez, urrezko lehen domina Amerikako Estatu Batuetan lortu zuten, eta jarraian, Brasil, Alemania eta Norvegiak irabazi zuten urrezko domina. Orain arte jokatu diren gizonezkoen hondartza boleiko zazpi edizioetatik, Amerikako Estatu Batuek urrezko hiru domina lortu dituzte, Brasilek bi, Alemaniak bat eta Norvegiak bat, azken txapeldun olinpikoa.\nEmakumezkoen kasuan, aldiz, Brasil izan zen txapeldun atera zen lehen taldea, Australia, Amerikako Estatu Batuak eta Alemania atzetik zituela. Berriz ere, orain arte jokatu diren 7 edizioetatik, Estatu Batuek urrezko lau domina dituzte, eta Brasilek, Alemaniak eta Australiak bakarra dute.\nGuztira, Amerikako Estatu Batuak dira hondartzako boleiaren domina gehien dituen nazio-multzoa, bai emakumezkoetan, bai gizonezkoetan, hamaikarekin; ondoren, Brasil hamahirurekin (urrezko lau gutxiago, eta hortik dator garrantzi txikiagoa), Alemania eta Australia (hirurekin), Txina eta Suitza (birekin) eta Norvegia, Espainia, Italia, Errusia, Kanada, Qatar, Letonia eta Herbehereak (bakarrarekin) daude.\nEzaugarriak.\nLehen puntuan aipatu den moduan, hondartzako boleia taldeko kirola da, eta jokalarien parte-hartzea alternatiboa da. Elkarreragiten duten hiru elementu nagusiak hauek dira:\nKirol honek ikusleen eta komunikabideen arreta modu masiboan erakartzea lortu zuen laurogeiko hamarkadaren hasieran, Randy Stoklos eta Sinjin Smith bezalako jokalariek Amerikako eta Europako telebista-kateetan interes handia sortzen lagundu zutenean, ikusle kopurua modu esponentzialean handituz. Horrela, hondartzako boleia kirol serio eta profesional bihurtzeraino hazi zen.\nHondartzako boleia Nazioarteko Boleibol Federazioan (frantsesez, eta ofizialki, F\u00e9d\u00e9ration Internationale de Volleyball, FIVB) sartu zen 1986an, Boleibol Profesionalaren Elkartearen (Association of Volleyball Professionals, AVP) ordezko lehiaketa-zirkuitu bat sustatuz. 1992ko Bartzelonako Joko Olinpikoetan erakustaldi-kirola izan zen, eta 1996ko Atlantako Udako Joko Olinpikoetan jokatu zen ofizialki. Gaur egun, hondartzako boleiak 211 federazio nazional afiliatu ditu Nazioarteko Boleibol Federazioaren baitan.\nArauak.\nHondartza-boleia, funtsean, pistako boleibola bezala jokatzen da. Jokalari batek ematen dio puntuari hasiera beste zelai erdira sakea eginez. Talde bakoitzak , gehienez, hiru aldiz kolpatu dezake baloia, beste zelaira itzuli arte. Kolpatze hauetan, ezin da baloia heldu, ezta ondoz ondoko bi kolpe eman. Gorputzeko edozein atalekin jo daiteke baloia.\nPuntua galtzeko aukera desberdinak daude, hauek dira ohikoenak: hiru toke eman eta gero baloia beste aldera ez pasatzea, berezko zelaian botea ematea, baloia kanpo marretatik haratago bidaltzea eta sarea gorputzarekin ukitzea.\nPistako Boleibolarekiko desberdintasunak.\nNahiz eta funtsean oso kirol berdintsuak diren, desberdintasun nabari batzuk ikus daitezke, hona hemen batzuk:\nParte-hartzaile kopurua.\nHondartza-bolei kirolean bi jokalari aritzen dira talde bakoitzean, txapelketa bereziren batean lauko taldeak ikus daitezke, baina modu ofizialean jokatzerakoan biko taldeak daude. Pistakoan berriz, sei jokalariko bi talde aritzen dira. Gainera, hondartzakoan ez daude bestean dauden errotazioak. Beraz, puntu hasieran bi jokalarien artean erabakitzen dira posizioak eta ez dute ordena zehatz bat jarraitu behar. \nTaldea bi jokalarik bakarrik osatzen dutenez, ez dago aldaketa egiteko aukerarik, hau da, bi jokalari horiek hasi eta bukatuko dute partidua.\nJokalarien kokapena zelaian.\nHondartzako boleian ez dago aurrez definitutako posiziorik, eta jokalari bakoitza momentuaren arabera egokiena iruditzen zaion eremuan kokatzen da.\nSakea ateratzeko orduan, talde bereko kideek txandaka atera behar dute, alegia, sakea berreskuratzean, lehenengo sakea bikoteko batek aterako du, aldiz, bigarren sakea besteak.\nJokalarien espezializazioak.\nPosizio finkorik ez badago ere, jokalari lehiakorrek, oro har, defentsako eta erasoko rol espezializatuak dituzte. Defentsan, jokalariak blokeatzaile edo defendatzaile gisa espezializatu daitezke:\nTalde lehiakor batzuek ez dute espezializaziorik, eta bi jokalariak txandakatu egiten dira blokeatzeko eta defendatzeko. Joko-estilo horri blokeo zatitua esaten zaio, eta taldeek energia kontserbatzea ahalbidetzen du, harean energia-eskaera handiagoa ematen baita.\nErasoan, jokalariek kantxaren eskuinaldean edo ezkerraldean jokatzeko espezializatzeko joera dute. Horri esker, trinkotasun handiagoa dago zerbitzuak hartzean eta erasoak hautatzean. Jokalari ezkerrek nahiago izaten dute eskuinean jokatu, eta eskuinek, berriz, ezkerraldean, errazagoa baita gorputzaren marra zeharkatu ez duen pilota bat errematatzea. \nZelaiaren neurriak.\nHondartzako boleia laukizuzeneko hareazko zelai batean jokatzen da. Zelaia 16 m luze eta 8 m zabal da, eta alde guztietan gutxienez 3 m zabal den espazio garbi batek inguratzen du. Hondartzako boleiko zelaien gutxieneko altuera librea 7 metrokoa da. Hareak ahalik eta orekatuen egon behar du, jokalarien lesioak saihesteko.\nZelaia zati berdinetan banatuta dago: 8,5 m luze eta 1 m zabal. Sarearen goiko aldea gizonezkoen kategorian 2,43 m-ra eta emakumezkoen kategorian 2,24 m-ra dago. Sarearen alboko ertz bakoitzari makila bat dago lotuta. Makilak sarearen zatitzat hartzen dira eta gainetik 80 cm-ko altuera dute, alboko mugak osatuz, horien barruan baloia gurutzatu ahal izateko. Alboko zein amaierako bi lerroek, 5 cm zabal direnak, zelaia mugatzen dute.\nPuntuazioa.\nBi kiroletan nahiko antzekoa da. Pistako boleibolean aukera dago 3 zein 5 \"set\"eko partiduak jokatzeko, txapelketa horren arauen arabera. Hondartzakoan ordea, 3 \"set\"etara jokatzen dira partiduak, hau da, 2 irabazten dituen lehenengo taldeak irabaziko du partidua. 21 puntuko sistemarekin jokatzen da, baina hirugarren \"set\"a, 15 puntura jokatzen da, beti ere 2 puntuko abantaila lortuz. \nJanzkera.\nJanzkera aldaketak.\nBi taldeak kolore bereko uniformeak jantzita iristen badira partidara, zozketa bat egingo da zein talde aldatu behar den zehazteko. Epaileak\u00a0 jokalari bati edo gehiagori baimena eman diezaioke:\nFaltak.\nFalta adierazten da epaileek ikusten dutenean talde batek edota jokalari batek araua hausten dutenean. Talde batek falta egiten badu, aurkariek puntu bat jasotzen dute eta sakea ateratzen dute. Bi taldeek aldi berean falta egiten badute, tanto hori errepikatu egingo da. Faltarik ohikoenak honakoak dira: \nKirol jokabidea.\nParte hartzaileek hondartzako boleiaren arauak ezagutu behar dituzte eta arau horiek bete. Horrez gain, kiroltasunez onartu behar dituzte epaileen erabakiak, eztabaidarik gabe.\nZalantzarik izanez gero, kapitainaren bidez bakarrik eska daiteke argibide bat. Parte-hartzaileek saihestu egin behar dituzte epaileen erabakietan eragiteko edo haien taldeek egindako hutsegiteak estaltzeko ekintzak edo jarrerak.\nParte-hartzaileek errespetuz eta adeitasunez jokatu behar dute joko garbiaren espirituan, ez bakarrik epaileekiko, baita gainerako ofizialekiko, aurkariekiko, taldekideekiko eta ikusleekiko ere. \nHondartzako boleiaren entrenamenduak.\nHondartzako boleiaren entrenamenduak edo beroketak, FIVBen hondartzako boleiaren ariketen eskuliburuaren arabera, lesioak izateko arriskua murrizteko eta joko-egoerak errazteko balio du.\nJokalariek baloiarekin trebeak izateaz gain, aire zabalean jokatzeko ezbeharren aurka borrokatzeko gai izan behar dute, hala nola, harearen, eguzkiaren eta haizearen ezegonkortasunaren aurka.\nBereziki, hanka-erresistentzia eta oreka lantzen dira, gorputzak ohituta ez dauden ingurune batera egokitu behar baitu: harea, gehiago pisatzen eta mugikortasuna galtzen duen gainazal bat baita.\nHondartzako boleia ez da hain gogorra maila kardiobaskularrean, baina zati aerobikoa (jauzia, azkartasuna eta arintasuna) funtsezkoa da. Bikiak, ipurmasailak eta koadrizepsak trebatzen dira, kokorikatze (hankak flexionatzea) eta jauzien antzeko jarrera konstanteari esker.\nHondartza-boleibola Euskal Herrian.\nEuskal Herrian ere, boleibola garrantzitsua izan da eta hazkundea bizi izan du, eta baita hondartza-boleiak ere. Txapelketa ugari egiten dira urtean zehar, bai gizonezkoen baita emakumezkoen kategorian ere. Gainera, adin araberako kategoriatan sailkatutakoak ere. Txapelketa gorena, Euskadi mailan, Euskadiko txapelketa da. Esan bezala, emakumezkoen eta gizonezkoen modalitatetan jokatzen da, eta baita adin tartetan sailkatuta ere. Honakoak dira kategoriak: azpi 17, azpi 19, azpi 21 eta kategoria absolutua. Lehiaketa hauetan, euskal autonomia erkidegoko klubek hartzen dute parte. Klub ugari daude gure lurraldean. Horietako batzuk: Berabera, Deusto Sistemas-Udapa, Fortuna Kirol Elkartea, Club Voleibol Sestao.\nEspainia mailan ere hainbat txapelketa egiten dira, \u201cMadison Beach Volley Tour\u201d izeneko lehiaketa. Espainiako puntu desberdinetan egiten dira txapelketak, 2018ko programa hau izan zen: Espainiako Kopa, Melilla, Tarragona, Valentzia, Isla Canela, Laredo eta bukatzeko Espainiako txapelketa. Tour honetan, estatuko bikoterik onenetarikoak aritzen dira lehian.\nAipatu bezala, Euskadiko txapelketan lurraldeko klub desberdinetako ordezkariak aritzen dira. Klub horietatik, Euskadiko ordezkariak aukeratzen dira eta Autonomia Erkidegoetako Estatuko Lehiaketara joaten dira. Hemen ere kategoria desberdinak daude."}
{"id": "579260", "revid": "105290", "url": "https://eu.wikipedia.org/wiki?curid=579260", "title": "Cinca Beherea", "text": "Cinca Beherea (Bajo Cinca/Baix Cinca ofizialki) Huescako probintziaren hego-ekialdean dagoen eskualde mugakidea da, Aragoiko autonomia erkidegoaren barruan (Espainia) eta Lleidako probintziaren ondoan (Katalunia). Zaragozako probintziaren barruan dago Mequinensa udalerria, bakarra dagoena Huescatik kanpo.\n1419,60 km\u00b2-ko azalera dauka eta 2012an ia 25.000 biztanle, 11 udalerritan banatuta. Fraga herriburua da.\nKultura.\nHizkuntzak.\nEskualde elebiduna da, Mequinensa, Torrent de Cinca, Villella de Cinca eta Said\u00ed hiztun gehienak katalanezkoak dira, Fraga herriburuan erdi eta erdi diren bitartean. Udalerri hauek guztiak Sartaldeko Zerrendan kokatuta daude.\nBestela, Ballobar, Belver de Cinca, Candasnos, Chalamera, Onti\u00f1ena eta Osso de Cinca-n hiztun gehienak gaztelerazkoak dira.\nArkitektura ondarea.\nFragan San Pedro eliza eta Villa Fortunatos aztarna erromatarrak, Santa Mar\u00eda de Chalamera, San Valero de Velilla, Ballobar eta Onti\u00f1enako eliza erromanikoak eta Mequinenzako gaztelua aipatzekoak dira.\nLiteratura.\nHemen jaiotako idazleen artean Ram\u00f3n J. S\u00e9nder eta Jes\u00fas Moncada nabarmentzeko modukoak ditugu."}
{"id": "579261", "revid": "1545", "url": "https://eu.wikipedia.org/wiki?curid=579261", "title": "Hondartza boleibol", "text": ""}
{"id": "579262", "revid": "1545", "url": "https://eu.wikipedia.org/wiki?curid=579262", "title": "Hondartza-boleibol", "text": ""}
{"id": "579263", "revid": "6327", "url": "https://eu.wikipedia.org/wiki?curid=579263", "title": "Torrent de Cinca", "text": ""}
{"id": "579264", "revid": "219", "url": "https://eu.wikipedia.org/wiki?curid=579264", "title": "Bajo Cinca", "text": ""}
{"id": "579265", "revid": "6327", "url": "https://eu.wikipedia.org/wiki?curid=579265", "title": "Villella de Cinca", "text": ""}
{"id": "579266", "revid": "6327", "url": "https://eu.wikipedia.org/wiki?curid=579266", "title": "Said\u00ed", "text": ""}
{"id": "579267", "revid": "6327", "url": "https://eu.wikipedia.org/wiki?curid=579267", "title": "Arag\u00f3n ibaia", "text": ""}
{"id": "579268", "revid": "336", "url": "https://eu.wikipedia.org/wiki?curid=579268", "title": "Arau sozial", "text": "Arau sozial batek gizarte edo talde bateko jokabide erregelak islatzen ditu, batez ere egiteko moduetan. Arau sozialek ekintza sozialaren eremua definitzen dute eta gizabanakoak egin dezakeena eta egin ez dezakeena zehazten dute. Talde edo gizarte bateko balioak eta ideal nagusienak gorpuzten dituzte.\nBadira arau formalak (idatziak: legeak, kode eta araudi desberdinak); eta badira ere arau informalak, berez ohitura, aztura, tradizioetan mamitzen direnak (adibidez: gizabidea edo heziera, jateko abiadura). Arau hauek ez errespetatzea izan daiteke toleratua, errefusatua ala zigortua. Arau formalen kasuan, zigorrak kartzela, isunak, kanporaketak, eta abar izan daitezke. Horietaz gain, zigor moralez ere hitz egingo genuke, iseketatik hasi eta taldeko partaidetzatik kanporatua izan bitarte. Gizarte edo talde bateko kide gehienak balio bat egozten dizkieten arauei. Arauak errespetatzeak gizarte kohesioa azkartzen badu, arauetatik baztertzeak haustura bat ekar lezake, eta ondorioz, taldetik kanporatua izateko arriskua.\nSozializazioari esker funtsezko balioen eta arauen transmisio bermatzen da. Arauen eta erregelen artean bereizketa bat dago: arauak baloreak hezurmamitzen dituzte, eta erregelak, balioak horiek praktikan jartzen dituzte, ahal dutela, modu sistematiko eta betebeharrezko batean."}
{"id": "579269", "revid": "23317", "url": "https://eu.wikipedia.org/wiki?curid=579269", "title": "Club Deportivo Iru\u00f1a", "text": "Club Deportivo Iru\u00f1a Iru\u00f1eko futbol taldea da. 1939an sortua, Egun Espainiako futbol ligako hirugarren mailan dabil.\nEmakumezkoen boleibol taldea ere badu, 2012tik aurrera Espainiako Emakumezkoen Superligan aritzen dena.\nDatuak.\n2022-23 denboraldia barne."}
{"id": "579270", "revid": "1545", "url": "https://eu.wikipedia.org/wiki?curid=579270", "title": "CD Iru\u00f1a", "text": ""}
{"id": "579272", "revid": "8991653", "url": "https://eu.wikipedia.org/wiki?curid=579272", "title": "Esther Basurto", "text": "Esther Basurto Nozal (Donostia, -) euskal herritar boleibol eta hondartza-bolei jokalaria da.\nMurillo de R\u00edo Lezako Club Voleibol Murillo taldean ibili da eta 1,73 metroko altuera du.\nHeziketa.\n2014tik 2018ra Deustuko Unibertsitatean ibili zen ADE+IMSn graduatua lortu arte. 2019an Ekitaldien ikastaroa eta protokoloa ikasi zuen. 2019-2020 ikasturtea Madrilgo konplutensean Moda-marketineko masterra egin zuen.\nLorpenak.\nKlubak.\n2012.- Saloun jokatutako Erregina Kopako txapeldunordea, Nucar Eurochamp Murillorekin.\n2011 / 2012.- Superligako hirugarren postua, Nucar Eurochamp Murillorekin.\n2010 / 2011.- 2. superligako txapelduna eta Superligako igoera, Nucar Eurochamp Murillorekin.\n2010.- Asturiasko Printzesaren Kopako txapelduna, Nucar Tramek Murillorekin.\n2009.- 2. superligarako igoera, Nucar Tramek Murillorekin.\n2008.- FEV ligarako igoera, Nucar Tramek Murill taldearekin\nHondartzako Boleia.\n2010.- \u201cCiudad de Logro\u00f1o\u201d Hondartzako Boleibol Txapelketa Nazionaleko txapelduna.\n2009.- Errioxako hondartzako gonbit-txapelduna.\n2009.- Hondartzako Ciudad de Logro\u00f1o txapelketako hirugarren postua."}
{"id": "579274", "revid": "1545", "url": "https://eu.wikipedia.org/wiki?curid=579274", "title": "Esther Lopez", "text": ""}
{"id": "579275", "revid": "1545", "url": "https://eu.wikipedia.org/wiki?curid=579275", "title": "Lezama (Athletic)", "text": ""}
{"id": "579276", "revid": "1545", "url": "https://eu.wikipedia.org/wiki?curid=579276", "title": "PEGIDA", "text": "Mendebaldearen Islamizazioaren Aurkako Europar Abertzaleak edo PEGIDA () Alemaniako mugimendu politiko nazionalista, ultraeskuindar eta antiislamista bat da, 2014ko urrian Dresden hirian sortua. Gehiegizko immigrazioaren eta Angela Merkel kantzilerraren aurkako protestak egiten dituzte, eta Alemania ekialdean du indarrik handiena.\nSorrera eta garapena.\n2014an hasi ziren astelehenetako protestak, abenduaren 22an hamaikagarren deialdia egin zuten, eta azkenen manifestazioetan 15.000 pertsona baino gehiago bildu ziren.\n2015eko urtarrilaren 19an, PEGIDAk Dresdengo bilkura bertan behera utzi zuen, talde antifaxistek horren aurka bertan kontzentrazioa deitu zutelako ordu berean. Alemaniako beste hiri batzuetan ere arrazakeria eta xenofobiaren aurkako bilkurak egin zituzten.\nUrtarrilaren 21ean, PEGIDA taldeko liderrak bere taldea utzi zuen Adolf Hitlerrekin parodia bat egiteagatik.\nIdeologia.\nAbenduaren 15eko astean, lehenengo aldiz, idatzizko aldarrikapen programa egin zuten, izan ere, bitartean Interneten zabaltzen zuten euren pentsamendua. Hala ere, Interneten euren mezuak askoz modu leunagoan argitaratzen zituzten. Facebooken immigrazioarekin bukatzeko neurriak aldarrikatzen zuten, Alemania \u00abetorkinez gainezka\u00bb zegoelako. Asiloaren eske zeudenen aurka ere egiten zuten eta eurei babesa emateko egoitzen aurka egin zien PEGIDA kanpainak.\nBere aldarrikapenean, PEGIDAk Alemaniako kultura judeo-kristaua babesten du eta musulman moderatuekiko tolerantzia erakusten du. Baina, islamistak misoginotzat jotzen ditu.\nErreakzioak.\nEzkerrak eta talde antifaxistek atzean eskuin muturra zegoela jakitean (NPD Die Heimat alderdi neonaziko eta AfD Alemaniarentzako Alternatiba euroeszeptikoko kideek babesa eman ziotelako) zenbait hiritan PEGIDAren aurkako manifestazioak egin zituzten.\nCDU eta CSU alderdi kristau-demokratek beste alderdiek baino gutxiago egin zuten aurka, izan ere, PEGIDA mugimenduaren pentsamendua oso hurbil zeudelako euren diskurtso kontserbadoretik, hala nola, delituak egiten dituzten etorkinen aurkako jarreran.\nDie Linke ezkerreko alderdiaren Gai Antifaxistetarako bozeramailea zen Kerstin Koeditzen ustez, \u00abneonaziek, NPDkoek eta AfDkoek hartzen dute parte protestetan\u00bb."}
{"id": "579277", "revid": "105290", "url": "https://eu.wikipedia.org/wiki?curid=579277", "title": "Cercocebus", "text": "Cercocebus Cercopithecidae familia Cercopithecinae azpifamilia generoko animalia da. Primateen barruko tximinoa sailkatuta dago."}
{"id": "579278", "revid": "46380", "url": "https://eu.wikipedia.org/wiki?curid=579278", "title": "Gizarte-arau", "text": ""}
{"id": "579279", "revid": "336", "url": "https://eu.wikipedia.org/wiki?curid=579279", "title": "Airbus A350 XWB", "text": "Airbus A350 XWB Airbus hegazkin konpainiak eraikitako hegazkina da.\nEzaugarriak.\nBoeing 787 Dreamliner modelo estatubatuarrari aurre egiteko fuselaje zabalekoa da Airbus A350 XWB erreaktore bikoitza. 350 bidaiari 15.000 kilometroko hegaldietan eramateko gai da modeloa. Airbusen arabera, Boeingen azken modeloa baino %9 eraginkorragoa da kontsumoan.\nTrent XWB motorrak kontsumoa %25 gutxitu du, eta mantentze lana merkeagoa da.\nEskaerak.\nQatar Airwaysek 80 hegazkin eskatu dizkio Airbusi. Hala ere, tira-birak izan zituzten hegazkin berriaren eraginkortasunaren inguruan kontsumoari zegokionez.\n2014ko abenduaren 22an, lehen alea emateko ekitaldia egin zen Colomierseko aireportuan (Frantzia)n. Bestalde, 778 hegazkin egiteko eskaerak dauzka Airbusek.\nEuskal enpresak.\nEuskal enpresek instalazioetan eta garapen ingeniaritzan 700 milioi euro inbertitu dituzte. Heganeko kideen %75 ari dira lanean. Parte hartu duten euskal enpresak hauek dira: Aciturri, Aernnova, Alestis, ITP, Burdinberri, Aratz, Danobat Group, Novalti, Nuter, Siegel, Industrias Galindo, Metrologia Sariki, Aibe, Altran besteak beste.\nAciturri, Aernnova, Alestis eta ITP enpresek 8.158 milioi euroko fakturazioa izan dute eta beste 28ri Airbusen azken modeloaren salmentek 4.000 enplegu sortu dizkie.\nEuskal enpresen zeregina.\nEuskal enpresek zeregin hauek izan dituzte:"}
{"id": "579280", "revid": "1545", "url": "https://eu.wikipedia.org/wiki?curid=579280", "title": "Airbus A350", "text": ""}
{"id": "579281", "revid": "448", "url": "https://eu.wikipedia.org/wiki?curid=579281", "title": "Orreagako gudua", "text": ""}
{"id": "579284", "revid": "13403", "url": "https://eu.wikipedia.org/wiki?curid=579284", "title": "Bakioko txakolina", "text": ""}
{"id": "579285", "revid": "1545", "url": "https://eu.wikipedia.org/wiki?curid=579285", "title": "Narrosko Markesa", "text": ""}
{"id": "579286", "revid": "1545", "url": "https://eu.wikipedia.org/wiki?curid=579286", "title": "Joaquin Maria Egia", "text": ""}
{"id": "579287", "revid": "1545", "url": "https://eu.wikipedia.org/wiki?curid=579287", "title": "Narrosko markesa", "text": ""}
{"id": "579288", "revid": "448", "url": "https://eu.wikipedia.org/wiki?curid=579288", "title": "Pilotaren Katedrala", "text": ""}
{"id": "579289", "revid": "46380", "url": "https://eu.wikipedia.org/wiki?curid=579289", "title": "Jos\u00e9 Mar\u00eda Magall\u00f3n", "text": "Jos\u00e9 Mar\u00eda Magall\u00f3n Armendaritz (Tutera, 1763 - Madril, 1845), San Adrian eta Castelfuerteko markesa eta Monteagudoko jauna, nafar ilustratua izan zen.\nBergarako Errege Mintegian eta Parisen ikasi zuen. Francisco Cabarr\u00fasi esker, diplomazia munduan hasi zen. Manuel Godoyk 1797an Lilleko hitzarmenera bidali zuen.\nIberiar Penintsulako Gerran Josef Bonaparteren alde egin zuen eta ondorioz, Frantzian erbesteratu zen. Hirurteko Liberalean itzultzeko baimena lortu zuen. Nafarroako Gorteen kidea, 1780an eta 1794an aita ordezkatuz, eta 1801ean, 1817an eta 1828an bere izenean parte hartu zuen."}
{"id": "579291", "revid": "336", "url": "https://eu.wikipedia.org/wiki?curid=579291", "title": "San Adriango markesaren erretratua", "text": "San Adriango markesaren erretratua () Francisco Goyak 1804an egindako margolana da. Bertan Jos\u00e9 Mar\u00eda Magall\u00f3n, San Adriango markesa, agertzen da.\nNafarroako museoaren artelan nagusienetariko bat, Goyaren erretratu nabarmenetariko bat da, britainiar erretratuen antzeko osaera, samurtasun, dotorezia, harmonia eta naturaltasuna dituena.\nMarkesaren jarrerak bere dotorezia eta axolagabekeria azaltzen du."}
{"id": "579292", "revid": "63274", "url": "https://eu.wikipedia.org/wiki?curid=579292", "title": "Munibe", "text": "Munibe Aranzadi Elkartearen aldizkarietako bat da. 1947an sortu zen arkeologia, etnografia eta natur zientziei buruzko ikerketak jasotzeko. Urteko maiztasuna du eta publiko zientifikoari zuzenduta dago.\nBi aldizkari mota argitaratzen dira: \"Munibe Antroplogia-Arkeologia\" eta \"Munibe Ciencias Naturales\". Honez gain hainbat gehigarri argitaratzen dira. Azken hau 1949an hasi zen argitaratzen. 2013. urtetik aurrera \"Munibe Monographs\" ere argitaratzen da, ingelesez, eta bi adar ditu, aurrekoan bezala."}
{"id": "579293", "revid": "336", "url": "https://eu.wikipedia.org/wiki?curid=579293", "title": "Aranzadi Elkartea", "text": ""}
{"id": "579295", "revid": "448", "url": "https://eu.wikipedia.org/wiki?curid=579295", "title": "Miguel Gallastegi", "text": ""}
{"id": "579298", "revid": "336", "url": "https://eu.wikipedia.org/wiki?curid=579298", "title": "Sengoku garaia", "text": ""}
{"id": "579299", "revid": "336", "url": "https://eu.wikipedia.org/wiki?curid=579299", "title": "Erretratu", "text": "Erretratua edo potreta egiazko pertsona bat, eta bereziki haren aurpegia, irudikatzen duen pintura edo marrazkia da.\nErromatarren garaiko artearen ezaugarri dira erretratuak, Egipton eta Grezian ere izan ziren bezala. Europan XIV-XV. mendeetan azaldu ziren lehenengo erretratuak, Flandesen eta Italian batez ere. Italian Errenazimentu garaian hedatu ziren. Garai horretakoak dira Van Eycken (\"Autungo Ama Birjina\"), Botticelliren (\"Errege Magoen gurtza\") eta Dalmauren (\"La Verge dels Consellers\") lanak. Geroztik Europako mendebal osoan landu da alor hori, edozein joeratan. Alemanian Durero, Italian Tiziano, eta Espainian El Greco izan ziren genero horretan margoalri nabarmenenak. XVII. mendea erretratugile garrantzitsuen mendea izan zen; garai hartako margolari ezagunenak: Vel\u00e1zquez, Rembrandt, Rubens, Van Dyck\u2026"}
{"id": "579301", "revid": "1545", "url": "https://eu.wikipedia.org/wiki?curid=579301", "title": "Shogakukan", "text": " Japoniako argitaletxe bat da. Hiztegiak, literatura, manga, ez-fikzioa eta umeentzako DVDak ekoizten ditu. Shogakukanek Shueisha azpi-argitaletxea du eta azken honek Hakusensha. Guztiek elkarrekin Hitotsubashi Taldea osatzen dute, Japoniako argitaletxerik handienetako bat da.\nHasiera batean Shogakukan Japoniako lehen-hezkuntzako edukien argitaletxe gisa sortu zen, baina laster hasi zen beste eremuetara zabaltzen. 1959an bere lehen manga aldizkaria ekoiztu zuen, Sh\u014dnen Sunday izenekoa, Sh\u014dnen gaiekin. Ondoren Kodomo, Sh\u014djo eta Seinen gaiak era sartu zituzten. 1969an garrantzitsu bilakatu zen Doraemon argitaratuz. Euren ekoizpenak dira ere Hamtaro, Inuyasha, Detective Conan eta Pok\u00e9mon."}
{"id": "579303", "revid": "336", "url": "https://eu.wikipedia.org/wiki?curid=579303", "title": "Kodomo", "text": " japonierazko hitz bat da eta \"ume\" esan nahi du. Hala ere, haren erabilerarik nagusia manga eta animearena da eta haurrentzako dela esan nahi du. Kodomo motako mangek ez dute \"fanservice\"rik, ezta helduentzat zuzenduta dauden beste zerbitzu batzuk ere. Umeen bizitza eta familia giroa islatu ohi dute."}
{"id": "579304", "revid": "336", "url": "https://eu.wikipedia.org/wiki?curid=579304", "title": "Fanservice", "text": " edo (batzuetan \"saabisu\" edo \"service\", edo hitz bakar batean \"fanservice\" idatzita), definizio oso zehatzik ez duen mangarekin eta animerekin lotutako adiera bat da. Euren zaleak pozteko erabiltzen diren elementuak izaten dira, istorioari eragiten ez diotenak, askotan beharrik ez dagoena, eta ikusleak hobe pasatzeko diseinaturik daudenak. Askotan arropa gutxirekin agertzen diren pertsonaiak izan daitezke, edo beste serie edo kondaira bati eginiko erreferentziak.\nAskotan modu negatiboan erabiltzen da, inongo beharrik gabe sartutako elementuak direlako, edo istorioa gabezia bera izkutatzen dutelako."}
{"id": "579305", "revid": "336", "url": "https://eu.wikipedia.org/wiki?curid=579305", "title": "Sh\u014djo", "text": ", literalki \"emakume gaztea\", adin eta genero horri zuzendutako manga eta anime kategoria da. Emakume nerabeentzat pentsatutako istorioak izaten dira.\n\"Sh\u014djo\"ak estilo eta gai asko barnean biltzen ditu, drama historikotik zientzia-fikziora, eta normalki pertsonen arteko harremanetan eta sentimenduetan zentratzen da. Berez ez dago estilo zehatzik, publiko mota bakarrik da sailkapenean erabiltzen den elementua."}
{"id": "579306", "revid": "42426", "url": "https://eu.wikipedia.org/wiki?curid=579306", "title": "Panzhihua Baoangong aireportua", "text": ""}
{"id": "579307", "revid": "90204", "url": "https://eu.wikipedia.org/wiki?curid=579307", "title": "Shojo", "text": "Shojo hitzarekin hainbat gauza ezagutzen dira, gehinak mangarekin eta animearekin lotuta."}
{"id": "579310", "revid": "336", "url": "https://eu.wikipedia.org/wiki?curid=579310", "title": "Seinen", "text": ", literalki \u00abgizon gaztea\u00bb, 18 urtetik gorako gizonezko ikusleria batera zuzendutako manga eta animeko kategoria da. Anime mota hau sofistikatuagoa izateko joera dauka, sh\u014dnen kategoriarekin alderatuz. Lantzen diren gaien artean sexua, bortizkeria eta politikarekin harremana duten aferak aurki genitzake.\nNoizean behin \"sh\u014dnen\"arekin nahasten da, \"seinen\"ek estilo artistikoei dagokionez aniztasun handiagoa duen arren, abangoardismoa baita pornografia ere erakusten duten bilbe helduagoak biltzen, esplizituegiak diren agerraldiak alde batera utzita. Argumentuan hanpadura handiagoa aurki daiteke eta horren ondorioz egintza zuzenari emandako garrantzi gutxiagoa. Pertsonaiak eta haien elkarrekintzak sarritan \"sh\u014dnen\"en baino garatuagoak izaten ohi dira.\nOrokorrean, \"seinen\" animea errealitatearekin daukan harremana sendoagoa izatera jotzen ohi du, egiazkotasunezko sentipena emendatzen duten erantsitako xehetasun ugariekin, baita fantasiazko elementuekin ere, zein logikazko errealitatea adierazi nahi baitute. Jakina nabarmendu beharko litzateke estilo-ildo hauek generoaren orokortzeak direla, eta horietako ezaugarrietatik bat ere ez duen saila \"seinen\" gisa izan daiteke sailkatuta ere bai, benetan baldin bada hori zuzenduta dagoen ikusleentzako.\nSeinen identifikatzeko erabil daitekeen elementu bat ikusle gazteei bideratutako edukietan aurki ditzakegun kanjien gainean kokatutako furiganaren gabezia litzateke. Furiganarik ez balego ikusleek kanjiak ulertzeko eta irakurtzeko gai izango liratekeela esan nahiko luke, helduek duten gaitasun gisa.\nEmakumezkoentzat zuzendutako baliokidea josei izendatutako generoa litzateke."}
{"id": "579312", "revid": "336", "url": "https://eu.wikipedia.org/wiki?curid=579312", "title": "Furigana", "text": "japonierazko irakurketa errazteko erabiltzen den metodo bat da, \"kana\" txikiak edo karaktere silabikoak \"kanji\"en ondoan jarrita, normalki ahoskera errazteko. \"Furiganei\" batzuetan \"yomigana\" (\u8aad\u307f\u4eee\u540d) edo \"rubi\" (\u30eb\u30d3) esaten zaie. Normalean, \"kanji\" ezezagun edo ezohikoen ondoan jartzen dira edo umeentzako irakurgaietan. Bigarren Mundu Gerraren osteko japonieraren idazketaren erreformaren aurretik, askoz erabiliagoak ziren.\n\"Furigana\" normalki \"hiragana\"z idazten da, baina batzuetan \"katakana\"z ere bai. Idazkera bertikala denean, \"tategaki\" \"furigana\" eskubian jartzen da eta horizontala denean, \"yokogaki\" \"furigana\" gainean agertzen da:\nedo\nGoiko adibidean, \"kanji\" hitza ahoskatzeko laguntza ematen da. Hitz hori bi \"kanji\"ren bidez adierazten da: \u6f22 (\"kan\", hiraganaz, \u304b\u3093) eta \u5b57 (\"ji\", hiraganaz, \u3058)."}
{"id": "579313", "revid": "3276", "url": "https://eu.wikipedia.org/wiki?curid=579313", "title": "Portugaleteko traineru jaitsiera", "text": "Portugaleteko traineru jaitsiera abenduaren hirugarren asteburuan Portugaleten jokatzen den traineru estropada da. Hurrengo denboraldiko lehenengo estropada kontsideratzen da. Erlojuzkontra jokatzen da. 2016ko abenduan jokatu beharrean 2017ko urtarrilean izan zen, klubaren ehungarren urteurrenaren hasiera izateko. 2018an ere urtarrilean jokatu zen.\n2013an \"Fernando del Valle \"NANDO\"-ren memoriala\" izena izan zuen eta orduan Portugalete nagusitu zitzaion Oriori baina ehuneneko bakarraren aldeaz."}
{"id": "579316", "revid": "23317", "url": "https://eu.wikipedia.org/wiki?curid=579316", "title": "Bilba Memoriala (Deustu)", "text": "Jon Sasieta \"Bilba\" memoriala Deustun martxoa aldera urtero jokatzen den estropada da. 2021. urtetik aurrera Zorrotzaurre uharteari itzulia ematen zaionez Zorrozaurreri itzulia izena hartu du estropadak, hala ere Bilba eta Camiren omenaldia izaten ere jarraitzen du.\nHistoria.\n2001 urtean izan zuen lehen ekitaldia, aurrez estropadak jokatu baziren ere. 2016an \"J.A. Camiruaga 'Cami' I memoriala eta Jon Sasieta 'Bilba' XVI memoriala\" izan zen. Ordutik aurrera Cami-Bilba memoriala izenaz ezagutzen da. 2020an ez zen jokatzerik izan COVID-19 pandemiaren erruz eta 2021ean ibilbidea aldatu eta Zorrozaurre uhartearen itzulia jokatu zen, hala ere Bilba memorialaren 20. ekitaldia eta Camiren 5.a ere izan zen. "}
{"id": "579317", "revid": "336", "url": "https://eu.wikipedia.org/wiki?curid=579317", "title": "Eurasiako Batasun Ekonomikoa", "text": "Eurasiako Batasun Ekonomikoa (EBE) Eurasia iparraldeko estatueko osatutako batasun ekonomikoa da.\nEstatu partaideak.\nErrusiak, Kazakhstanek, Bielorrusiak, Armeniak eta Kirgizistanek osatzen duten. SESB Sobietar Errepublika Sozialisten Batasuna izandakoaren estatuak dira denak, eta Errusia buru dela, Europan, Europako Batasunaren ondoan, 170 milioi herritarrek osatutako merkatu bat da.\nHistoria.\n1991tik Kazakhstango presidente den Nursultan Nazarbajevek 1994an proposatu zuen herrialdeon arteko batasun ekonomikoa. 2014ko abenduaren 23an sinatu zuten sorrerarako azken akordioa Moskun.\n2015eko urtarrilaren 1ean, martxan jarri zen Eurasiako Batasuna.\nEzaugarriak.\nEBEk 3,6 bilioi euroko barne produktu gordina duela espero da. Konparatuz, 9,5 bilioi eurokoa zen 2013an Europako Batasunaren BPGa, EBErena baino ia hiru aldiz gehiago. Salgaien, zerbitzuen, kapitalen eta langileen zirkulazio askea bermatzen da."}
{"id": "579318", "revid": "336", "url": "https://eu.wikipedia.org/wiki?curid=579318", "title": "Kodomo manga", "text": ""}
{"id": "579319", "revid": "336", "url": "https://eu.wikipedia.org/wiki?curid=579319", "title": "Sh\u014djo manga", "text": ""}
{"id": "579320", "revid": "336", "url": "https://eu.wikipedia.org/wiki?curid=579320", "title": "Seinen manga", "text": ""}
{"id": "579321", "revid": "117015", "url": "https://eu.wikipedia.org/wiki?curid=579321", "title": "Leireko kutxatila", "text": "Leireko kutxatila elefante boliz egindako kutxa txikia da. Omeiatar Kaliferriaren garaian egina, Penintsula osoko islamiar artearen maisulan nagusienetariko bat da. Leireko kutxatila deitzen zaio, monasterioan izan baitzuten Nunilo eta Alodia santuen erlikiontzi gisa.\nEgiletza.\nFarai izeneko artistak eta bere ikasleek egin zuten 1004. urtean. Bere letra kufikoz egindako inskripzioaren arabera, Abd al-Malik al-Muzafarrek, Hisham II.aren \"hayib\" izandakoak, jaso zuen oparia izan zen.\nEzkerreko aldea Rasid izeneko ikasleak egin zuen, aurrealdea Jairrek, eskuma Sa Abadak eta atzealdea Misbahk.\nIrudiak eta testuak.\nBere hemeretzi bolizko plaketan hainbat apaindura ditu. Ataurikez handiagoturiko eta modelaturiko zizelkatzeak ditu, gorteko pertsonaiak, Allah eta ehizako eszena bat (gazelak, arranoak, lehoiak, adarbakar bat eta antilopeak) irudikatzen dituztenak.\nTapak piramide trunkatu itxura du, bost plakekin eta hamahiru medailoirekin. Inguruan inskripzio kufiko bat du:\nGorputzak laukizuzen forma du, zortzi lobulurekin bere aurreko aldean. Eskuman bi zerbitzarik lehoiez inguratutako pertsona bat laguntzen dute. Ezkerrean antzeko egoeran dauden bi pertsonaia daude. Erdian, sarrailaren azpiko eremuan, hiru emakumek txirula bikoitz bat, laute bat eta alboka bat jotzen dute. Atzeko aldean zaldi lehia bat agertzen da elefanteen gainean, eta erdian ehiztari bat lehoiak ehizatzen.\nHistoria.\nMedina Azaharan egin zen, Hejiraen osteko 395. urtean. Nolabait Leireko monasteriora iritsi zen, akaso agintarien arteko opari gisa, eta Alodia eta Nuniloren erlikiak gorde zituen. Mendizabalen Desamortizazioan Zangozako Santa Maria Erreginaren elizara eraman zuten eta, hortik Iru\u00f1eko katedralaren altxorren artean gorde zuten. Azkenik, Nafarroako Diputazioak erosi zuen eta Nafarroako Museoan dago geroztik."}
{"id": "579323", "revid": "58701", "url": "https://eu.wikipedia.org/wiki?curid=579323", "title": "Bainularia gorputz erdian", "text": "Bainularia gorputz erdian () Jean-Auguste-Dominique Ingresek 1807an egindako margolana da. Bertan emakume bat biluzik atzeraka agertzen da. Gorputzaren irudikapen abstraktoa eta turbantearen errealismoa oso bestelakoa da.\nL\u00e9on Bonnat museoaren artelan nagusienetariko bat da."}
{"id": "579326", "revid": "46640", "url": "https://eu.wikipedia.org/wiki?curid=579326", "title": "Udo J\u00fcrgens", "text": "Udo J\u00fcrgens (Udo J\u00fcrgen Bockelmann izenez jaioa, Klagenfurt, Austriako Estatu Federala, 1934ko irailaren 30a - M\u00fcnsterlingen, Suitza, 2014ko abenduaren 21a) kantari austriar bat izan zen.\nBiografia.\nAlemanezko kantagintzan Bigarren Mundu Gerraren ondoren izandako kantaririk ezagunenetako bat izan zen. Mila kantu inguru egin zituen, eta horietako batzuek arrakasta ikaragarria izan zuten."}
{"id": "579327", "revid": "512", "url": "https://eu.wikipedia.org/wiki?curid=579327", "title": "Simon", "text": "Simon mundu osoan zehar oso ezaguna den izena da. Hebreeratik dator eta \"[Jaungoikoaren hitza] entzuten du\" esan nahi du. Euskaraz batzuetan \"Ximun\" izena ere erabiltzen da. Gainera abizen bat ere izan daiteke."}
{"id": "579328", "revid": "105290", "url": "https://eu.wikipedia.org/wiki?curid=579328", "title": "Simon (izena)", "text": "Simon izen arrunta da, , \"\u0160im\u02bb\u00f4n\". Hizkuntza horretan \"[Jaungoikoa] entzun du\" esan nahi du. Autore batzuen arabera grezierako izen tradizionala da.\nItun Berriaren gainean egin diren ikerketek ere esaten dute grezieratik etor daitekela, edo Hebreerak mailegutzat hartutako izena izatea. Grezieraz \"sudur-motza\" esan nahi du."}
{"id": "579336", "revid": "336", "url": "https://eu.wikipedia.org/wiki?curid=579336", "title": "Simon &amp; Simon", "text": ""}
{"id": "579337", "revid": "71150", "url": "https://eu.wikipedia.org/wiki?curid=579337", "title": "Ollargango geltokia", "text": "Ollargan Euskal Herriko Bizkaiko tren geltoki bat da, Arrigorriaga udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nGeltokiak bi nasa ditu, bata izkinekoa eta bestea zentrala, eta bederatzi trenbide. Parean trenen mantenurako eraikina dago, zeinera beste lau trenbide gehiago heltzen diren."}
{"id": "579339", "revid": "336", "url": "https://eu.wikipedia.org/wiki?curid=579339", "title": "Erlikiari musua", "text": "Erlikiari musua () Joaqu\u00edn Sorollak 1893an egindako margolana da.\nEszena egun Luis Vives institutua den Valentziako San Pablo elizaren alboko kaperan gertatzen da, non fededun batzuk erlikia bati musu ematen diote. Margolan honi esker, Sorollak 1893ko Parisko Aretoan hirugarren mailako domina, 1894ko Vienako Erakusketan bigarren mailako domina eta Bilboko Espainiar Artearen Erakuskean lehenengo mailako domina lortu zituen.\nBilboko Arte Eder Museoaren artelan nagusienetariko bat da."}
{"id": "579341", "revid": "336", "url": "https://eu.wikipedia.org/wiki?curid=579341", "title": "Rocroiko gudua", "text": "Rocroiko gudua 1643. urteko maiatzaren 19an gertaturiko bataila garrantzitsu bat izan zen, Hogeita Hamar Urteko Gerraren barnean.\nHan garaitu zituzten d\u2019Enghien dukearen oste frantziarrek Francisco de Melo Herri Behereetako espainiar gobernariarenak 1643an. Melo-k gaizki defenditutako Rocroi hiria erasotzeko prestatu zen, baina hara hurbildu zen d\u2019Enghien dukea Laon eta Arrasetik bertaratu ziren osteen laguntzaz. Frantsesen garaipen horrek amaiera eman zion XVI. mendeaz geroztik espainiako Tertzioak garaitezinak zirelako usteari."}
{"id": "579342", "revid": "1545", "url": "https://eu.wikipedia.org/wiki?curid=579342", "title": "Eklesiologia kristaua", "text": ""}
{"id": "579344", "revid": "56334", "url": "https://eu.wikipedia.org/wiki?curid=579344", "title": "Alonso Ruiz de Herrera", "text": "Alonso Ruiz de Herrera (Cu\u00e9llar, Segovia, XV. mendea \u2013 XVI. mendea) gaztelar militarra izan zen. 1521ean Noaingo guduan parte hartu zuen, non Esparrosko jauna Andre Foixkoa jeneralari zutoihala kendu eta preso hartu zuen."}
{"id": "579345", "revid": "46380", "url": "https://eu.wikipedia.org/wiki?curid=579345", "title": "Bernardino Gonz\u00e1lez de Avellaneda", "text": "Bernardino Gonz\u00e1lez de Avellaneda Delgadillo, Castrilloko kondea, (Valverde?, - Madril, ) gaztelar itsasgizona izan zen.\nItaliako Gerretan eta Afrikan karrera egin ondoren, 1595ean Francis Drake eta John Hawkins mendean hartu zuen espedizioan parte hartu zuen. 1623an Nafarroako erregeorde izendatu zuten."}
{"id": "579346", "revid": "56334", "url": "https://eu.wikipedia.org/wiki?curid=579346", "title": "Luis de la Cueva", "text": "Luis de la Cueva y Toledo (Cu\u00e9llar, Segovia, XV. mendea \u2013 XVI. mendea) gaztelar noble eta militarra izan zen, Beltr\u00e1n II.a de la Cueva militarraren eta Bartolom\u00e9 de la Cueva kardinalaren anaia. 1521ean Villalarko guduan parte hartu zuen komuneroen aurka eta Karlos I.a Espainiakoaren guardiaren kapitaina izanik, San Martzialeko guduan eta Vienako setioan parte hartu zuen.\n1537an Juana Col\u00f3n ezkondu zuen, Diego Col\u00f3nen alaba."}
{"id": "579347", "revid": "1545", "url": "https://eu.wikipedia.org/wiki?curid=579347", "title": "Luis de la Cueva y Toledo", "text": ""}
{"id": "579348", "revid": "336", "url": "https://eu.wikipedia.org/wiki?curid=579348", "title": "Europako Neolitoa", "text": "Europako Neolitoa Europan teknologia neolitikoa nabarmendu zen historiaurreko garaia izan zen. Hau da, K.a. 7000 (Grezian agertu ziren lehenengo nekazal-gizarteak) eta K.a. 1700 BCE (Brontze Aroaren hasiera ipar-mendebaldeko Europan) arteko garaia. Mesolito eta Brontze Aroaren artean gertatu ziren aldaketa kultural hauek hego-ekialdetik ipar-mendebalderantz zabaldu ziren, 1\u00a0km/urteko abiaduraz. Neolitoaren iraupena tokiz toki aldatu zen, hego-ekialdeko Europan 4.000 urte (K.a. 7000 \u2013K.a. 3000) hego-mendebaldeko Europan, berriz, 3.000 urte (c. K.a. 4500 \u2013K.a. 1700).\nOinarrizko ezaugarriak.\nEkialde Hurbilean sortu ziren bizimodu neolitikoak berehala zabaldu ziren inguruko herrialdeetara. Europara hedatzeko mugimenduak aurrerakako oldeak izan ziren, eta aldi berean, zorizkoak: batetik, belaunaldiz belaunaldi izan ziren hazkunde demografikoen araberakoak, eta bestetik, lurraren banaketaren eta aberastasunaren araberakoak.\nNeolito aroak hiru hedabide nagusi izan zituen Europan, VI. eta V. milurtekoen artean: Egeo itsasoa (zeramika pintatua); Danubio ibaiaren arroa (zerrendak pintatuta dituen zeramika); eta Mediterraneo itsasoaren kostaldea (zeramikazko ontziak, cardium-ak grabatuak dituztenak).\nNeolito aroan Europako artea era askotakoa izan zen, hainbat faktoreren eraginez: Mesolito aroko kulturaren eragina, baldintza ekologikoak, eta baldintza horien arabera, nekazaritza edo abeltzaintzan oinarritzen zen ekonomia. Neolito aroan, eta haren ondorengo Eneolito (edo Kalkolito) aroan, hau da, metalak lantzen hasi ziren garaian, hainbat ohitura sortu zen, lekuan lekukoak: hornidurak, bizitokien formak, baliabideen erabilerak, ekonomia jarduerak\u2026 Dena dela, gizatalde guztiek zituzten guztiei zegozkien ezaugarri komunak: gizarte egiturak prestigioaren arabera antolatu eta mailakatzea; komunitateen arteko aliantzak, besteak beste, luxuzko gaiak banatzeko; produkzio ekonomia sendotzea (herriak zituen beharrak asetzeaz gainera, soberakinak lortzea bilatzen zen); jardueren espezializazioa; eta ehorzketen sistematizazioa. Ehorzketa ohituren artean ongien ezagutzen dena megalitismoa da, inondik ere; megalitoen analisiaren bidez, garai hartako egoera sozioekonomikoa azter daiteke. Megalitismoa izan zen Neolito aroaren amaierako adierazpen nagusia. Lehenengo eraikinak laugarren milaldiaren erdialdean eraiki ziren, Kalkolitoan zehar egiten jarraitu ziren, eta Brontze aroaren hasiera arte ere iritsi ziren. Bestalde, Europa osora zabaldu zen adierazpen modu bat izan zen megalitismoa, aurkikuntzen hedadura geografikoak behintzat hala adierazten du: iparraldeko herriak, Poloniako eta Alemaniako itsasbazterrak, Herbehereak, Britainiar uharteak, Frantzia osoa eta Italiako penintsula, eta baita Mediterraneoko hainbat uharte ere.\nBeraz, hainbat eta hainbat eraikin mota eta teknika dago; eta mota eta teknika horiek, bestalde, asko aldatu ziren mendetik mendera. Hilobi megalitikoak, oro har, ez ziren ikusten, harriz edo lurrrez estaltzen baitzituzten (\"cairns\"); eta estalkiaren azpian, bestalde, hilobi bat edo bat baino gehiago egon zitezkeen. Ganbara zen ehorzketa eraikin horien osagai nagusia: harlosez osatua zen, eta oina biribila, poligono formakoa edo laukia izaten zuen. Oinarrizko eraikin mota horiei trikuharri soil esaten zaie. Batzuek korridore moduko bat izaten dute ganbarara sartzeko, eta korridore hori areto batean baino gehiagotan bana daiteke: trikuharri korridoredun esaten zaie horiei. Batzuetan, ganbara eta korridorea ezin bereiz daitezke, batak zein besteak goratasun eta zabalera berdina izaten dutelako. Hala ere, hilobia era batekoa edo bestekoa izan, eraikinaren estalkia edo harlosa handiz osatua edo zurezkoa izaten zen, eta noiz edo noiz kupula faltsuak ere erabili zituzten. Nekropolis horiek guztiek ezaugarri komunak badituzte ere, herrialde bakoitzak zeinek bere ereduak landu zituen.\nBretainian, esate baterako, \"cairns\"-ak aurkitu dira: hobi handiak, hilobi bat baino gehiago biltzen dituztenak. Barnenez-eko (Finist\u00e8re) \"cairns\"a bi \"cairns\"ek osatzen dute, bata bestearen gainean: behekoak 70 metroko luzera du eta dozena bat korridore hilobi ditu, kupula faltsuekin estaliak. Horiek eraikitzeko bertako lehengaiaz gainera (dolenita), herrialdetik kanpokoak ere erabili zituzten, Stere uharteko granitoa adibidez.\nCarnaceko tumulu batzuk 100 metrotik gora dira luze, 50 metro zabal eta bost metro garai. Eraikin horietako asko \u201csantutu\u201d egin dituzte bertan elizak eraikiaz. Gavirins uhartean (Morbihan), izen bereko hilobiko harlosez egindako grabatu ugari dituzte: espiralak, sigi-sagak\u2026 dira irudi nagusiak.\nIrlandako megalitismoak eta Bretainiakoak antzekotasun handia dute, bai egituraz bai sinbologiaz.\nIngalaterrako eraikuntzek ezaugarri bereziak dituzte: deitzen dira, eta lurrezko tumulu luzaranak dira, ehun metrotik gora luze, harlosez inguratuak, eta askotan, hilobi bat baino gehiagoz osatuak.\nIberiako penintsulako megalitoak ez dira oinarrian eredu klasikoetatik urruntzen.\nDena dela, penintsula horretako eraikuntzen artetik Andaluziako eredua nabarmentzen da gehiena, batez ere, neurriagatik: adibidez, Mengako leizekoa, korridore luzea eta ateburuak dituena; edo Romeralekoa, ganbara kupula faltsuez itxia duena.\nDena dela, trikuharriak ez dira arkitektura megalitikoaren eraikin bakarrak; hala, kontuan hartzekoak dira, besteak beste: menhir-ak, harri mokor handiak (zenbaitetan lau metrotik gorakoak); harrespilak, lurrean gune biribil bat osatzen duten harriez osatuak, eta biribilaren erdian, hildakoaren errautsa duen kutxa bat izaten dutenak; taulak eta nabetak, oin lauki zuzenak eta aurrealde trapezoideak dituztenak, eta harlosak elkarri itsatsita; hengesak (Stonehengeko aztarnategia da eraikin mota horien adibide argiena).\nEraikin megalitiko horien erabilera kontuan hartuta, ez da zalantzarik hildakoentzat eraikiak zirela. Hilobi horien indusketek erakusten dute gizatalde baten arbasoak, belaunaldiz belaunaldi, leku berean lurperatzen zituztela; hortaz, talde horiek leku berean bizi ziren, aldatu gabe. Ehorzten ziren gorputzak horniekin lurperatzen ziren; horni horiek, askotan, bereziki zeregin horretarako eginak ziren. Bestalde, denboraren joanean, asko aldatu ziren objektu horien formak eta materialak: zeramikazko ontziak, silexezko tresnak, tresna leunduak, metalezko objektuak (ziriak, sastakaiak) eta hainbat apaingarri (lepokoak, eskumuturrekoak, diademak, belarritakoak\u2026).\nGorputz bat ehorzteko, hobi berean zeuden antzinagoko gorputzak alde batera pilatzen ziren, gorputz berriari lekua egin ahal izateko. Zenbaitetan, ganbara gorpuez bete-bete zegoenean, korridoreetan eta tumuluetan ere ehorzten ziren gorputzak. Horren guztiaren ondorioz, oso zaila da hilobi horien analisi antropologiko zehatza egitea edo hileta horniak gizaki bati edo besteari dagozkion zehaztea, izan ere, hezur nahastea handia izaten baita. Trikuharrietan, oro har, gorpuak ehortzi egiten ziren, nahiz eta, noiz edo noiz errausten ziren; zenbaitetan, eraikin osoa erretzen zen, nahita.\nArkeologoek azterketa ugari egin dituzte trikuharrietan zein ehorzten zuten jakiteko.\nBaina galdera horrek ez du erantzun bakarra; izan ere, hileta prozesuak asko aldatzen baitziren herrialde batetik bestera, baita elkarren oso hurbil zeuden hilobien artean ere. Quanternesko hilobian (Orkada uharteetan), laurehun gorputik gora aurkitu dira: sexu eta adinaren araberako banaketak (%46 20 urtetik beherakoa, %17 20- 30 urte bitartekoa, eta %7 30 urtetik gorakoa) garai hartako gizarte eredua adierazten du.\nDena dela, ezin zehatz daiteke arau orokorrik, batzuetan argi eta garbi ikus baitaitezke trataera desberdina izan duten taldeak. Zenbaitetan, aurretik ehortziak ziren gorputzak trikuharri batera aldatzen zituzten. Nekropoli mota horien garai berekoak dira haitzuloetako ehorzketa kolektiboak: gizatalde bereko arbasoak berdin-berdin ehorzten ziren trikuharrietan eta haitzuloetan, baina ezin azal daiteke zehatz-mehatz zergatik gertatzen den bitasun hori.\nGizarte konplexua.\nGizarte megalitikoen ezaugarrietatik atera daiteke gizarte haiek oso konplexuak zirela egituraz, eta antolamendu maila garaia zutela. Eraikin erraldoi haiek eraikitzeko zenbat lagun, zenbat denbora eta ahalegin behar izan zen, neurtzeko ustiatze arkeologikoak erabiltzen dira: 50 lagunez osatutako talde batek lanean aritu behar izan zuen 20 egunez, Wessexko eskualdeko tumulu zaharrenak eraikitzeko; haien ondorengo eraikinak egiteko, aurrekoak baino landuagoak, 10.000 bat ordu behar izan zuen berrehun eta berrogeita hamar lagunez osatutako talde batek, sei astetan lanean. Silbury Hill gunea eraikitzeko hemezortzi milioi lan ordu behar izan zituzten, eta bi urtez aritu bide ziren 3.000 bat lagun lanean. Stonehengeko monumentu handia hainbat alditan egin zen, eta ahalegin eta lan ordu asko eta asko behar izan ziren hura egiteko; izan ere, eraikitzeaz gainera, harlosak harrobitik atera eta eraikina jarri behar zuten lekura eraman behar baitziren.\nHalako ahalegin handia, eta horrenbesteko lan ordu eta jende kopurua behar zuen inbertsio bat, gizarte nekazarietan gerta zitekeen bakarrik, urtean zehar hainbat aldi baitzituzten produkzio maila apalekoak; horrez gainera, zuzendaritza motaren bat edo beste beharko zuten eraikuntza lanak antolatzeko eta zuzentzeko. Gizarte megalitikoak taldeetan banatuta zeuden: nekazari-abeltzainak ziren, eta auzoko herriekin aliantzak egiten zituzten eta elkartzeko guneak eraikitzen zituzten. Taldeen arteko aliantzak arkeologiaren ikuspegitik aztertzeko, trukerako erabiltzen zituzten gaien analisia egiten da; luxuzkoak ziren gehienetan.\nEra horretako gai askok eta askok zabalkunde handia izan zuten: kanpai itxurako zeramika, urrezko bitxiak, borrokarako aizkorak, itsasoko maskorrak\u2026 Dena dela, gaien hartu-eman hori ezin esan daiteke merkataritza zenik, ez behintzat zentzu hertsian, baizik eta berdinen arteko trukea.\nHortaz, nekropolisak, nortasun gune diren heinean, ez ziren bakarrik hildakoentzako monumentuak, bizientzako ere baziren.\nErreferentzia puntu gisa hartzen dira, komunitateek zeinek bere espazioa mugatzeko erabiltzen zituztenak. Taldea demografikoki hazten zen heinean eta beste taldeekiko harremanak sendotzeko lur emankorrak behar zituzten heinean, gero eta gauza garrantzitsuagoa zen talde horientzat lurraldeari mugak jartzea. Hildakoak eta arbasoak non dauden erakustea da lurralde baten jabe zarela ziurtatzeko modurik egokiena.\nBaina ispilu megalitikoak, hala ere, erabat itxuraldatzen du errealitatea: monumentuak handiak eta ikusgarriak dira, baina bestelako eraikinak, aldiz, hauskorrak ziren. Gizatalde gehienak herri txikietan bizi ziren, eta eraikinak harrizkoak egin beharrean, landareak erabiltzen zituzten oinarrizko gai gisa. Horregatik, hobeto ezagutzen da hileta mundua eta horrekin zerikusia zuten luxuzko objektuen multzoa, eguneroko bizimoduko jarduerak eta tresnak baino."}
{"id": "579349", "revid": "56334", "url": "https://eu.wikipedia.org/wiki?curid=579349", "title": "Cairn", "text": "Cairn gizakiak egindako harri-pila da. \"Cairn\" hitza Eskoziako gaelerazko (pluralean ) hitzetik dator.\nCairnak seinale moduan erabiltzen dituzte mundu osoko eskualde askotan, mendien tontorretan, ibaietatik gertu edo itsaslabarretan, basamortuetatik tundraraino. Bere tamaina eta helburuak ezberdina dira. Historiaurretik erabiltzen dituzte, hilobi-monumentu moduan eta baita helburu astronomikoekin ere.\nEuskal Herrian Aldamin mendiaren tontorrean \"cairn\" bat dugu, Gorbeiako natura parkean."}
{"id": "579350", "revid": "1545", "url": "https://eu.wikipedia.org/wiki?curid=579350", "title": "Cairns", "text": ""}
{"id": "579351", "revid": "56334", "url": "https://eu.wikipedia.org/wiki?curid=579351", "title": "Toy Story", "text": "Toy Story 1995ean egindako haurrentzako animaziozko film bat da, Pixar konpainiak ekoitzia eta John Lasseterrek zuzendua. Pixar ekoiztetxearen lehen film luzea izan zen, bai eta zinemaren historian efektu digitalak dituen lehenengo animaziozko filma ere.\nJoss Whedon, Andrew Stanton, Joel Cohen eta Alec Sokolow gidoilariek idatzi zuten istorioaren gidoia, eta Randy Newman musikariak konposatu zuen soinu-banda. Tom Hanks eta Tim Allen izan ziren aktore nagusiak; batak Woody pertsonaiari jarri zion ahotsa, eta besteak aldiz Buzz pertsonaiari. Izan ere, bi horiek dira istorioaren protagonista nagusiak. Filmak jostailu talde bizidun baten abenturak kontatzen ditu, eta hasiera batean aurkaritzat elkar ikusten duten arren, istorioak aurrera egin ahala adiskidetu egiten dira guztiak.\nFilma estreinatu eta lasterrera arrakastatsu bilakatu zen, Estatu Batuetan eta Kanadan batez ere. Guztira 191 milioi dolar batu zituen hainbat herrialdetan, eta 361 milioi baino gehiago nazioartean. Ordutik, Disneyk eta Pixrlek, arrakasta horri etekina ateratze aldera, pertsonaiak oinarri dituzten jostailu eta bideo-joko ugari kaleratu dituzte, eta lortutako arrakasta izugarriari esker beste jarraipen hauek plazaratu zituen: \"Toy Story 2\" (1999), \"Toy Story 3\" (2010) eta \"Toy Story 4\" (2019). Film horiek guztiak, 1988an filmatutako animaziozko \"Tin Toy\" film laburrean daude oinarrituta.\nArgumentua.\nSinopsia.\nWoody cowboy-ak zuzendutako jostailu taldearen misio berri batekin hasiko da filma: Jostailuen jabeak, Andyk, bere zazpigarren urtebetetze eguna dela eta jasotako opariak identikatu behar dituzte eta hor agertuko da Buzz pertsonaia. Jostailu gehienek, gogotsu egingo diote ongietorria kide berriari baina Woodyk aldiz, mehatxu gisa ikusten du Buuz. Izan ere, Andyren jostailu gogokoena denez, Woodyren postua ordezkatu du. Buuzek bere jostailu nortasuna aurkitu nahi du eta horretarako bere jatorrira bidaiatzea izango du helburu baina bi protagonisten arteko eztabaida baten ondorioz, Andyk hornitegi batean utziko ditu ahaztuta nahi gabe. Andy berriz aurkitzeko bidetan, Woodyk hainbat burubide aterako ditu aurrera, bide batez, Buzzetaz desegite aldera eta hor hasiko dira beraien abentura guztiak.\nGaiak.\nHainbat gai lantzen ditu filmak baina orokorrean jostailuek, gizakiok ikusten ez ditugunean, bizidunak bihurtzen direla azpimarratzen du istorioak. Bestalde, laguntasunaren garrantzia ere lantzen dute Woody eta Buzz pertsonaien bitartez, izan ere, hasiera batean gorroto eta bekaizkerian oinarritutako harremana sortzen duen arren, filmak aurrera egiten duen heinean, bestelako balioak agertzen dira, hala nola norberaren zein aldamenekoaren ezagutza. Horren adierazle da \u00abYou've got a friend in me\u00bb abestia, filmeko ezagunenetakoa.\nBestalde, Buzzek bere nortasuna aurkitzeko egiten duen bidean, etsipenaren, krisi existentzialaren nahiz depresioaren gaiak lantzen dira. Horri lotuta, hainbat azterketek diotenez, haurrari atsegin egitea besterik nahi ez duten gurasoen isla ere bada, nahiz eta badakiten haurra laster hazi eta atzean utziko dituela (Andyri jostailuekin pasako zaion bezala.)\nHorrez gain, filmak norberaren ametsak jarraitzeko gonbidapena egiten du eta bide batez, haurtzaroarekiko nostalgia, gure jostailuekin izandako harremanen oroitzaoenak eta heldu bihurtzeko prozesuaren sentsazioak gogora ekartzea du helburu. Eta nola ez, haurrek jostailuekin jolastearen garrantzia goraipatzen du filmak.\nJatorrizko bikoiztaileak.\nBikoizketa burutzeko aktoreen aukeraketa Ruth Lambert, Nancy Hayes y Mickie McGowan egin zuten eta 1993an hasi ziren pertsonaien ahotsak grabatzen. Datu aipagarri gisa, esan genezake ahots guztiak filmaren animazio prozesua egin aurretik egin zituztela.\nFilmaren zuzendariak argi zuen Tom Hanks aktoreak egingo zuela Woodyren ahotsa eta honek filmaren zati zirriborro bat ikusi ondoren eman zuen baiezkoa. Buzz pertsonaiaren kasuan aldiz, Billy Cristal zen Buzzi ahotsa jartzeko lehen aukeratua baina honek lan eskaintza onartu ezean, Tim Alleni luzatu zioten proposamena jada Disney-en lan egiten zegoela. Bi aktoreentzat lehenengo aldia zen animaziozko pertsonaia bat antzezten zutena beraien zinemagintzako ibilbidean. Hauek izan ziren bestalde, film originaleko pertsonaiak eta bakoitzaren ahotsa jarri zuen aktoreak:\nProdukzioa.\nAurrekariak.\n1981ean, Toy Story filmaren zuzendari John Lasseter jada Walt Disney Feature Animation konpainian zebilen animatzaile lanetan, ordenagailu bidezko animazioarekiko interesa piztu zitzaionean. Bere interesarekin tematuta, hainbat proiektu desberdin aurkeztu zituen, horien artean, \"La tostadora valiente\" edota \"Donde viven los monstruos\"\u00a0Disney-en hauek produzitze aldera, baina proposamen guztiak atzera bota zizkioten. Beraz, Pixar konpainiaren fundatzailetako bat bihurtu zen eta bertan burutu zuen Toy Story filman oinarritzen den bere laburmetraia; Tin Toy. Laburmetrai honek sekulako arrakasta izan zuen eta Oscar sari bat eskuratu zuen.\nArrakasta hau ikusita The Walt Disney Compa\u00f1ia-k berarengan interesa piztu zuen eta lan kontratu bat eskaini zioten Lasseteri baina honek, ordea, ezezkoa eman eta Pixar konpainian lanean jarraitzea erabaki zuen. Disney konpainiak, aldiz, tematuta jarraitzen zuen eta azkenean, bilera batzuk medio, akordio batera iritsiz gabonetako Tin Toy-eko saio berezi bat egitea lortu zuten. Aldiz, Pixar ekonomikoki denboraldi baxuan zebilen eta hori dela eta, azkenean, 1991ean akordio garrantzitsu bat sinatu zuten eta hor jaio ziren Toy Story egiteko lehen ideiak.\nGidoia.\nGidoia sortzerako orduan, zuzendaria eta beste hainbat gidoilarik, lan hau gehiago osatze aldera hainbat ikastaro jaso zituzten Los Angelesen. Hasiera batean istorioaren protagonista aurretik egindako Tin Toy laburmetraileko Tinny izango zen. Aldiz, Woody etsai gisa imaginatu zuten hasiera batean. Ideiak elkarbanatu ostean, Disneyko Jeffrey Katzenberg produktoreak, bi protagonista kontrajarriren ideia luzatu zion Lasserteri eta beraz, Woody protagonista izatera pasa zen eta Tinny izan behar zena, Buzz pertsonaia bilakatu zen. Gainera, aipatzekoa da, azken pertsonaiaren sorreran, jostailuzko figura militar bat sortu zutela, aldiz, gerora orain ezagutzen dugun astronauta bat izatea erabaki zuten.\nGainontzeko pertsonaiak egiteko, zuzendariak ezagunak eta ohikoak ziren jostailuak hartu zituen bakoitzari nortasun eta limitazioak sortuz, hala nola, Barbie, Mr. Potato edota Slinky txakurraren figura. Helduek jostailu hauek ezagutzea zuen helburu baina horretako jostailu klasiko horien fabrikatzaileen lizentzia eskubidearen beharra zuen eta gehienak eskuratu zituen arren, Mattel enpresak esaterako ez zion Barbie panpinaren lizentzia eman.\nHainbat zirriborro egin eta aurkeztu ostean, Disney-ko animazioko nagusi batek, bi protagonistak burlari eta ezatsegin itxura ematen zutela eta istorioa batere erakargarria ez zela esan ostean, produkzioa eten eta Disney konbentzitzeko moduko gidoi berri bat lantzen hasi ziren. 3 hilabete beranduago, 1994ko otsailean, gidoi berria onartu zuten eta beraz, amaitutzat eman zuten gidoiaren sorkuntza.\nAnimazioa.\nToy Story, 300 USD milioiko aurrekontuarekin egin zen eta 110 langilez osatutako lan-taldea sortu zuten. Animazio prozesua bestalde, Ralph Egglestonek egindako gidoi grafikoetatik abiatu zen eta batez beste, hiru ordu behar izan zitutez film luzearen azken edizioa osatzen duten 1560 planoetako bakoitza osatzeko, 400 modelo matematikoko ordenagailu erabilita.\nBestetik, aipatzekoa da, pertsonaien ahots guztiak grabatu ondoren egin zituztela pertsonaien artikulazio kontrol eta mugimenduak. Pertsonaia guztietatik, Woody izan zen sortzeko zailena, izan ere, 723 higidura kontrol behar izan zituen, aurpegirako 212 mugimenduak eta ahoan zituen 58 mugimenduak gehituta. Orotara, 800.00 makina ordu eman ziren filma ekoizten.\nEstreinaldia eta harrera.\nEstreinaldia zinemetan.\n1995eko azaroaren 19an egin zen lehen proiekzioa Kalifornian eta estreinaldi mundiala bi egun beranduago egin zen. Hasiera batean 2281 zinema-aretoetan proiektatu zen baina aste gutxiren bueltan, kopurua 2574 zinema-aretoetara handitu zen eta horrez gain 37 aste iraun zuen zinemetako karteldegietan.\nDiru-bilketa.\nBere lehen estreinaldiaz geroztik eta lehenengo bost egunetan soilik, 39.071.176 USD bildu zituen. Horrela, asteburu berdinean eskualdeko lehiatilen goiko postuan kokatzea lortu zuen, guztira 29.140.617 USD gehiago lortuz eta postu horretan mantendu zen bi astez eta beraz, urte hartan Estatu Batuetan diru-bilketa handiena lortu zuen fima izatera pasa zen, \u201cBatman Forever\u201d, \u201cApolo 13\u201d edo \u201cPocahontas\u201d filmak gaindituz.\nHorrenbestez, historian arrakasta handiena izan duten filmen artean hirugarren izatera igaro zen (\"The Lion King\" (1994) eta \"Alladin\" (1992) izanik lehena eta bigarrena, hurrenez hurren). Inflazioa kontutan hartu gabe, garai guztietako 100 produkzio arrakastatsuenetarikoa bihurtuko zen \"Toy Story\". Guztira, 191.796.233 USD lortu zituen bere jatorrizko herrialdearen eta Kanadaren artean eta nazioartean 170.162.503 USD bildu zituen. Beraz, mundu osoan 361.958.736 USDko etekina atera zuen filmak.\nSariak.\nHainbat sari eta izendapen jaso zituen filmak, hala nola, Nickelodeon Kids' Choice, MTV Movie eta BAFTA sariak. Bestalde, John Laseterrek, 1996an, Hollywoodeko Arte eta Zientzia Zinematografikoen Akamadiaren eskutik &lt;Merezimenduen aitorpen berezia&gt; jaso zuen ordenagailuzko animaziozko film luzea ahalbidetu duten tekniken aplikazioa garatzearren.\nBestalde, hiru Oscar sari ere irabazi zituen: jatorrizko abesti onena, soinu banda onena eta jatorrizko gidoi onena. Geroago Anni sarietan sekulako arrakasta izan zuen filmak, 8 sari eskuratu zituelarik eta Urrezko Globoetan bi izendapen jaso zituen: Film, komedia edo musikal onenari izendapena batetik eta jatorrizko abesti originalaren izendapena bestetik. Azkenik, \u201cLos Angeles Film Critics Association\u201d eta \u00a0\u201cKansas City Film Critics Circle\u201d sari banaketetan, animazizko film onenaren saria eskuratu zuen.\nSoinu banda.\nHasiera batean Lasseter film musikatuaren ideiaren aurka zegoen arren, Disneyk esku hartu zuenez eta Disneyren aurreko filmak musikatuak zirenez, \"Toy Story\" ere ildo beretik joatea eta filmean abestiak sartzea erabaki zuten. Horretarako, Lasseterrek Randy Newman musikari eta konposaitzearengana jo zuen. Newmanek parte hartzen zuen animaziozko lehenengo filma izan zen, eta bitxikeriatzat aipatzekoa da filmeko abesti nagusia den \u201cYou've Got a Friend in Me\u201d egun bakar batean konposatu zuela.\n\"Toy Story\"ren soinu banda Walt Disney Records konpainiak ekoitzi zuen, eta 1995eko azaroaren 22an estreinatu zen, filmaren estreinaldiaren aste berean. Randy Newmanek konposatu eta idatzitako bildumak, laudorioak jaso zituen \"orkestra kementsu eta zirraragarria izateagatik\". Albumak arrakasta handia izan zuen arren, soinu banda 94. zenbakian kokatu zen. 2006, aldiz, bilduma guztia berriz diseinatu zen eta jada fisikoki eskuragarri ez dagoen arren, plataforma digitaletan entzungai dago."}
{"id": "579353", "revid": "59723", "url": "https://eu.wikipedia.org/wiki?curid=579353", "title": "Mengako trikuharria", "text": "Mengako trikuharria () monumentu megalitiko erraldoia da, Andaluziako Antequera udalerrian. Galeria estalia eta oinplano angeluzuzena dituen trikuharria da. Hilobiko ganberaren alboan zazpi ortostato (horma osatzen duten harriak) daude eta beste bat hondoan. Bost bizkar-teilak (sabaia osatzen duten harriak) estaltzen dute monumentua. Tumulu batek babesturik dago.\nEuropa osoko trikuharri multzorik handiena da, baita Stonehenge baino handiagoa ere. 25 metro luze da, 5 metro zabal eta 4 metroko altuera du. Litekeena da Kobre Aroan eraikia izatea, k. a. 2500 inguruan.\nVierako trikuharria gertu (70 metrora) du eta baita El Romeralgo trikuharria (4 kilometrora) ere.\nEgitura.\nKorridore-hilobia da, estalitako galeriako trikuharriaren tradizio atlantikoaren araberakoa. Harri bertikal (ortostato) eta horizontal (estalpea) handiez eginda dago. Oinplanoan, atari bat, korridore bat eta 6 metroko zabalera eta 3,5 metroko altuera duen hileta-ganbera handi bat bereizten dira. Erraldoiak dira, kontuan hartuta multzoaren luzera, guztira, 27,5 metrokoa dela, hondoko ganberak 3,5 metroko altuera eta 6 metroko zabalera duela: horrek esan nahi du azken aterpea ehun eta laurogei tona inguruko pisura iristen dela eta tarteko pilareak daudela, Europako megalitismoan oso arraroa den eraikuntza-baliabidea. Europan erreferenterik aurkitzen ez duen beste berezitasun bat kameraren hondoan putzu sakon eta estu bat egotea da. Korridorearen lehen ortostatoan gurutze eta izar formako grabatu antropomorfoak daude. Trikuharriaren egitura 50 metroko diametroa duen tumulu batek estaltzen du, Vierako trikuharriak bezala."}
{"id": "579357", "revid": "59723", "url": "https://eu.wikipedia.org/wiki?curid=579357", "title": "El Romeralgo trikuharria", "text": "El Romeralgo trikuharria () monumentu megalitiko erraldoia da, Andaluziako Antequera udalerrian. Korridore bat eta zirkulu-formako ganbera bi ditu eta inguruko trikuharriek ez bezala, harritzarrak baino harri txikiak darabiltza, hormak egiteko.\nXX. mendearen hasieran, Tartessosko kulturakoa zela pentsatu zen, baina egungo adituek Los Millaresko kulturakoa dela diote, horren ezaugarri nagusia diren tholoien antzekoa delako. Hori dela eta, K. a. 1800 inguru eraiki zela uste da.\nViera eta Mengako trikuharriak gertu (4\u00a0km.) ditu.\nEgitura.\nBerezia da haren kupula tipologiagatik, ilarak hurbiltzeagatik (tradizio mediterraneoari lotua) eta atipikoa, El Torcal mendilerrorantz duen orientazio bikoitzagatik (lotura geografikoa) eta neguko solstizioaren eguerdiko eguzki-irteeragatik (lotura astronomikoa). Korridore dinteldun batez osatuta dago, sekzio trapezoidalekoa eta 4 metroko luzerakoa, lauza handiekin eta harri txikiekin eraikia. Atzealdean bi ganbera zirkular daude, lehenengoa bigarrena baino diametro handiagokoa, eskaintzetarako eta aldare-harri batekin; errenkada bakoitzean harri txiki irtenekin eraikiak, behekoarekiko; horrela, ganga-formako sekzio bat lortzen da, nahiz eta azkenean sistema giltzarrian estalki batekin osatu. Multzoa 75 metroko diametroa duen tumulu batez estalita dago, altzifreen perimetro batez inguratuta."}
{"id": "579359", "revid": "105290", "url": "https://eu.wikipedia.org/wiki?curid=579359", "title": "Curtongo trikuharria", "text": "Curtongo trikuharria () Akitaniako Jugazan udalerrian kokatutako monumentu megalitiko erraldoia da. D128 errepidetik gertu dago, Le Pontrique izeneko lekuan.\n1904an Labrie apaizak topatua, 1995eko urriaren 24an monumentu historiko izendatu zuten."}
{"id": "579362", "revid": "1987", "url": "https://eu.wikipedia.org/wiki?curid=579362", "title": "Renfe", "text": ""}
{"id": "579363", "revid": "1519", "url": "https://eu.wikipedia.org/wiki?curid=579363", "title": "Shrek", "text": "Shrek 2001eko Andrew Adamson eta Vicky Jenson estatubatuar zinema zuzendariaren konputagailuzko animaziozko fantasia-komedia filma bat da. William Steig idazle eta ilustratzailearen \"Shrek!\" liburuan oinarritua dago. Mike Myers, Eddie Murphy, Cameron Diaz, John Lithgow eta Vincent Cassel aktoreek bikoiztu zuten.\nMarrazki bizidunetako film onenaren Oscar Saria irabazi zuen, bai eta Egokitutako gidoi onenaren Oscar Sariaren izendapena jaso ere. BAFTA Sarietarako sei izendapen ere jaso zituen. 2001eko Canneseko Zinemaldian estreinatu zen.\nLortutako arrakastari esker hainbat jarraipen izan ditu: \"Shrek 2\", \"Shrek The Third\" (2007, \"Shrek Hirugarrena\"), \"Shrek Forever After\" (2010, \"Shrek Behin Betiko\") eta \"Puss in Boots\" (2011, \"Botadun Katua\").\nArgumentua.\nDuela asko, urrutiko zingira batean, Shrek (Mike Myers) izeneko ogro izugarria bizi zen. Behinola, egun batez, bere bakardadea pertsonaia harrigarrien etorrerarekin bat amaituko da. Bere janarian sagutxo itsuak daude, ohean otso gaiztoa, eta Lord Farquaad (John Lithgow) zitalak hiru txerritxoak eta beste hainbat izaki heuren lurraldetik erbesteratu ditu. Bere lurraldea salbatu asmoz Shrek ogroak Lord Farquaadekin adostasun batera iritsi eta Fiona printzesa (Cameron Diaz) Lord Farquaaden neskalaguna izateko gonbentzitzeko bidaiatuko du. Betekizun garrantzitsu horretan asto bihurri bat (Eddie Murphy) lagun izango du, Shrek adiskidearengatik edozer egiteko beti prest agertuko dena: edozer, ixilik egotea ez beste.\nSoinu banda.\nFilmaren musika Harry Gregson-Williams musikagileak konposatu zuen, baina beste hainbat abeslariek abestutako abestiak ere gehitu ziren. Abesti horiek honako hauek dira:"}
{"id": "579365", "revid": "105290", "url": "https://eu.wikipedia.org/wiki?curid=579365", "title": "Amerikar Soziologia Elkartea", "text": "Amerikar Soziologia Elkartea (, ASA) 1905ean sortu zen (ASS) izenarekin. Irabazteko asmorik gabeko erakundea da eta helburu nagusia soziologia diziplinaren eta lanbidearen azkartzea da. Soziologoak laguntzen dituzte beren lanak burutzeko eta gizarteari egiten dioten ekarpena errazten dute.\nASAk urtero biltzar nagusi bat egiten du eta hainbat aldizkari argitaratzen ditu. 14.000 bazkide inguru ditu, irakasle, ikasle eta ikerlariak gehien bat, eta beraz, ASA soziologoen munduko elkarte profesionalik handiena da.\nASAko lehendakariak.\nASAko lehenengo lehendakaria Lester Frank Ward izan zen, Ipar Ameriketako soziologiaren aita kontsideratua. Urte guzti hauetan soziologo prestigiodunez osatu da lehendakaritza kargua, hala nola, Talcott Parsons 1949an, Robert Merton 1957an, Erving Goffman 1982an edo James Coleman 1992an. 2009an Patricia Hill Collins Marylandgo Unibertsitateko irakaslea elkartearen ehungarrena egiten bilakatu zen, \"Black Feminist\" liburuagatik oso ezaguna dena.\nAldizkariak.\nASAk hamaika aldizkari argitaratzen ditu:"}
{"id": "579367", "revid": "6327", "url": "https://eu.wikipedia.org/wiki?curid=579367", "title": "American Sociological Association", "text": ""}
{"id": "579368", "revid": "1545", "url": "https://eu.wikipedia.org/wiki?curid=579368", "title": "Amerikako soziologia elkartea", "text": ""}
{"id": "579369", "revid": "119347", "url": "https://eu.wikipedia.org/wiki?curid=579369", "title": "Casino Miami Jai-Alai", "text": "Casino Miami Jai-Alai (lehen Miami Jai-Alai Fronton deitua) 6.500 ikuslearentzako lekua duen estadio eta kasinoa da, Miamiko 3500 N.W. 37. Etorbidean dagoena. Bertan zorizko joko eta zesta puntaz gain, musika emanaldiak ere egiten dituzte, The Allman Brothers Band, Black Sabbath, Bruce Springsteen eta Frank Sinatra ere egonda.\n1926an eraikia, 1970eko eta 1980ko hamarkadatan hiriko espektakulu nagusienetariko bat izan zen. Izan ere, pilota partidu batean ikusle gehien izan dituen ekitaldia ospatu zuen, 1975eko abenduaren 27an 15.502 lagun bildu zituelako. Garai haietan \"zesta puntaren Yankee Stadium\" () ezizena zuen.\nHala ere, pilotarien greba eta jendarteko gustuen aldaketaren ondorioz, negozioa galdu egin zen. Porrot egin ondoren, ABC Funding taldeko enpresa batek 2014an erosi zuen."}
{"id": "579371", "revid": "1545", "url": "https://eu.wikipedia.org/wiki?curid=579371", "title": "Marquis Miami", "text": ""}
{"id": "579372", "revid": "1545", "url": "https://eu.wikipedia.org/wiki?curid=579372", "title": "Wachovia Financial Center", "text": ""}
{"id": "579373", "revid": "512", "url": "https://eu.wikipedia.org/wiki?curid=579373", "title": "Manila Jai Alai", "text": "Manila Jai Alai Welton Becket eta Walter Wurdemann estatubatuar arkitektoek diseinaturiko pilotalekua izan zen. 1940an eraiki zuten Streamline Moderne estiloan eta Manilako guduan bizirik irautea lortu zuen. Asia osoko Art D\u00e9co eraikinarik finetariko bat izan zen. Protesta asko izan zirelarik ere, 2000. urtean Lito Atienza Manilako alkateak eraikina eraisteko agindua eman zuen. Hiriko epaitegi nagusia eraikitzeko asmoa bazuen ere, ez zuen inoiz egin.\nZesta puntak oso zale amorratuak zituen Filipinetan eta apostuen ondorioz zenbait hildako ere izan ziren frontoian. 1986an, aurrez aurreko akordioak egiteagatik, zesta punta debekatu zuten herrialde osoan."}
{"id": "579374", "revid": "56334", "url": "https://eu.wikipedia.org/wiki?curid=579374", "title": "Adri\u00e1n Zubikarai", "text": "Adri\u00e1n Zubikarai (?) zesta puntako pilotari ohia da.\n1962ko eta 1966ko Munduko Pilota Txapelketetan bi urrezko domina lortu zituen, Jos\u00e9 Hamuirekin batera. 1970ean brontzezkoa lortu zuten. 1974an, berriz, Alejandro Andradekin batera zilarrezkoa lortu zuen."}
{"id": "579375", "revid": "119347", "url": "https://eu.wikipedia.org/wiki?curid=579375", "title": "Jos\u00e9 Hamui", "text": "Jos\u00e9 Hamui, pilota arloan \"Johny\" Hamuy deituraz ezaguna, (?-?) zesta puntako pilotaria izan zen.\n1958ko, 1962ko eta 1966ko Munduko Pilota Txapelketetan hiru urrezko domina lortu zituen, lehenengoan Azcu\u00e9rekin eta besteetan Adri\u00e1n Zubikarairekin batera. 1970ean brontzezkoa lortu zuen Zubikarairekin.\nMois\u00e9s Hamui anaiarekin, eta Alejandro Andrade eta Pedro Lanzagortarekin batera brontzezko domina lortu zuen 1968ko Olinpiar Jokoetan."}
{"id": "579376", "revid": "10891", "url": "https://eu.wikipedia.org/wiki?curid=579376", "title": "Mois\u00e9s Hamui", "text": "Mois\u00e9s Hamui (?) zesta puntako pilotaria izan zen.\nJos\u00e9 Hamui anaiarekin, eta Alejandro Andrade eta Pedro Lanzagortarekin batera brontzezko domina lortu zuen 1968ko Olinpiar Jokoetan."}
{"id": "579379", "revid": "1545", "url": "https://eu.wikipedia.org/wiki?curid=579379", "title": "China Railway Construction Corporation", "text": "China Railway Construction Corporation ( edo ), edo CRCC moduan ere ezaguna, Txinako bigarren enpresa publikorik handiena da.\nEnpresaren antolakuntza.\nKorporazio honetako makina guztiak eraikitzen dituzten enpresa nagusiek, CNRk eta CSRk, bat egitea erabaki zuten, mundu mailan arrakasta izateko. 2014ko abenduan, korporazio erraldoi bihurtzeko plana plazaratu zuten. 38.400 milioi euroren aktiboak izango lituzkete, eta, Europako Siemens eta Alstom gaindituta, munduko tren egile handiena izango litzateke. CSRk CNRren akzio guztiak erosiko lituzke.\nProiektuak.\nTxina.\n350 kilometro abiadurako trenak eraiki ditu Txinarako eta 11.000 kilometroko abiadura handiko trenbide sarea ere eraiki du, munduko sare osoaren herena.\n2019 bitartean, urteetan 75.000 milioi euroko inbertsioa egingo du, urtero beste 3.000 kilometro eraikitzeko. Ondorioz, 2015 amaieran, AHTaren sarea 16.000 kilometrokoa izango da; 3.000 milioi erabiltzaile urtero, eta 4.800 milioi tona garraio.\nTxinatik kanpo.\nAdis Abeban (Etiopia) martxan dagoen tranbiaren eraiki zuen eta Angolan 1.344 kilometroko sarea bukatu berri du, 1.365 milioi euroren truke.\n3.000 milioi euroko balioarekin, Nigeriak azken belaunaldiko trenbidea lortu zuen kostaldean CRCCek eginda.\n2014an, Turkian, Istanbul eta Ankara lotzen dituen CRCCren trenbidea inauguratu zuten. 615 milioi euroko kreditua eman zuen Pekinek proiektu hori egiteko. Urte berean, Nigerian sinatu zuen azken kontratua. 1.400 kilometroko trenbidea izango da Lagos hiriburua eta Calacar lotzeko. 9.500 milioi euroko inbertsioa aurreikusi dute.\n2019rako Bostonen (AEB) izango diren metroetako konboiak egiteko asmoa du. Pekin eta Singapur lotuko dituen AHTa ere egiteko asmoa du, baita Argentina zeharkatzen duten eskualdeko trenak egiteko ere. Thailandian 867 kilometroko trenbidea eraikitzeko asmoa ere badu.\nHuts egindako proiektuak.\nMexiko Hiria eta Quer\u00e9taro batzeko 210 kilometroko trenbidea eraikitzeko hitzarmena egin ondoren (3.000 milioi euroko kontratua), Enrique Pe\u00f1a Nietoren gobernuak atzera egin zuen."}
{"id": "579380", "revid": "51144", "url": "https://eu.wikipedia.org/wiki?curid=579380", "title": "CRCC", "text": ""}
{"id": "579381", "revid": "1545", "url": "https://eu.wikipedia.org/wiki?curid=579381", "title": "Antzinako Suitzako Konfederazioa", "text": ""}
{"id": "579382", "revid": "31982", "url": "https://eu.wikipedia.org/wiki?curid=579382", "title": "Helveziar Errepublika", "text": "Helveziar Errepublika (; ; ; ) gaur egungo Suitzaren aitzindaria da. Suitzako Konfederazio Zaharraren gainbeheran sortu zuten, Frantziako Lehen Errepublikaren estatu satelite moduan.\nFrantziarrek Suitza inbaditu zutenean Helveziar Errepublika sortu zuten. Inbaditzaileek lokalismo eta askatasun tradizionalak nahasi zituzten, modernizatze-erreformak ezarri arren. Bastioi katolikoetan erresistentzia latzagoa izan zen eta 1798ko udaberrian matxinada armatuak izan ziren Suitzako erdialdean. Frantziako Armada matxinadak zapuzteko gai izan zen eta suitzarrek bere demokrazia tradizionalean, zergetan eta Administrazioaren zentralizazioan nabaritu zituzten aldaketak."}
{"id": "579383", "revid": "1545", "url": "https://eu.wikipedia.org/wiki?curid=579383", "title": "Errepublika Helvetikoa", "text": ""}
{"id": "579384", "revid": "1545", "url": "https://eu.wikipedia.org/wiki?curid=579384", "title": "Helvetiako Errepublika", "text": ""}
{"id": "579386", "revid": "1545", "url": "https://eu.wikipedia.org/wiki?curid=579386", "title": "Nortasunaren gurtza", "text": ""}
{"id": "579387", "revid": "17", "url": "https://eu.wikipedia.org/wiki?curid=579387", "title": "Totalitario", "text": ""}
{"id": "579388", "revid": "119347", "url": "https://eu.wikipedia.org/wiki?curid=579388", "title": "Pasiego", "text": "Pasiego (kantabrierazko bere aldaeran: \"pasiegu\") Kantabriako Miera, Pisue\u00f1a eta Pas ibaien goi-ibarretan eta Burgosko Espinosa de los Monterosko iparraldeko ibarretan bizi diren talde etno-linguistikoa da. Administratiboki Valles Pasiegos eskualdeko biztanleen jentilizio moduan erabiltzen dute, baina berez, Luena eta Carriedo, Toranzo eta Cay\u00f3n ibarretako biztanleak ez dira pasiegoak. Bere ezaugarri tipikoak trasterminantzia, zarearen erabilera eta borda pasiegoen eraikuntza dira.\nHistorian zehar artzain-gizarte isolatua osatu dute eta ikerketa genetiko modernoetan emaitza bitxiak topatu dituzte bere DNAn. Adibidez, Y kromosomaren E1b1b1b (M81) haplotaldea bere biztanleriaren %21,1ean agertzen da (bereberren artean arrunta dena, Europan ia agertzen ez dena eta Penintsulan arraroa dena)."}
{"id": "579389", "revid": "1545", "url": "https://eu.wikipedia.org/wiki?curid=579389", "title": "Zare (saskia)", "text": ""}
{"id": "579390", "revid": "1545", "url": "https://eu.wikipedia.org/wiki?curid=579390", "title": "Boxing Day", "text": "Boxing Day () urtero, abenduaren 26ean eta Eguberri egunaren ondoren, Erresuma Batuan ospatzen den jaieguna da. Urte osoko egutegian ospatu ohi diren Bank holiday direlakoetako bat da.\nErresuma Batuaz gain, Commonwealth mankomunitateko britainiar eragina duten hainbat herrialdeetan ere ospatu ohi da, hots, noizbait Britainiar Inperioaren barne egon ziren herrialdeak, tartean Kanada, Australia, Zeelanda Berria eta Hegoafrika.\nIzena.\nIngelesezko \"Boxing Day\" izenaren itzulpena euskaraz \"Kaxa Eguna\" edota \"Kaxen Eguna\" litzateke, eta esanahia hitza beraren jatorriarekin lotura luke.\nMundu anglosaxoietik kanpo, \"Boxing Day\" izena edo jaieguna modu okerrean Eguberri egunaren ondoren jendeak jasotako oparien bilgarriak desegin edota zaborrera botatzearekin lotu izan da. Baina benetazko esanahia bestelakoa da.\nJatorria.\nJaiegunaren jatorria Erdi Aroan dago. Eguberri ostean, Britainiar Uharteetako jauntxoek jan eta fruitu soberakinak euren morroiei kaxetan eman ohi zietela iradoki izan da. Egun honetan apaizek aurretik karitatez jasotako dohaintzak kaxetan begi bistara ateratzen zituztela ere proposatu da. Beste teoria baten arabera, abenduaren 26ean, langileak, morroiak eta ikasleak euren lantokietara kaxa batekin joaten omen ziren, hartan nagusiak dirua jarriz. Egunaren amaieran, jasotako dirua eguberrietako opari modura elkarren artean banatu ohi zuten.\nKirola.\nFutbola.\nErresuma Batuan Boxing Day eguna herrialde honetako taldeek eguberrietako usadiozko partiduak jokatu ohi dituzten eguna da. Ondorioz, futbol zelaiak zaletu eta ikuslez lepo egoten dira, batez ere eta ohitura legez guraso eta seme-alabez. Aldiz, Europako gainontzeko herrialde gehienetan futbolariek eguberrietan atseden edo oporrak hartu ohi dituzte.\nBestelakoak.\nUsadioz jaiegun honetan bestelako kirol nahiz ekitaldiak ere ospatu ohi dira, esate baterako errugbi partiduak, zaldi lasterketak, ehiza, etab."}
{"id": "579391", "revid": "1987", "url": "https://eu.wikipedia.org/wiki?curid=579391", "title": "ADIF", "text": ""}
{"id": "579392", "revid": "17", "url": "https://eu.wikipedia.org/wiki?curid=579392", "title": "FEVE", "text": ""}
{"id": "579396", "revid": "1987", "url": "https://eu.wikipedia.org/wiki?curid=579396", "title": "AVE", "text": ""}
{"id": "579397", "revid": "448", "url": "https://eu.wikipedia.org/wiki?curid=579397", "title": "Hazkuntza-inguru", "text": ""}
{"id": "579398", "revid": "56334", "url": "https://eu.wikipedia.org/wiki?curid=579398", "title": "C\u00e9sar Arrondo", "text": "Cesar An\u00edbal Arrondo (Laprida, Argentina, 1955eko uztailaren 15), historia irakaslea, idazlea, ikertzailea, La Plata Unibertsitateko Kazetaritza fakultatean irakaslea, euskal kulturaren zabaltzailea eta euskal diasporaren militante aktiboa da. Arrondo irakasleak jatorri euskalduna du: bere familia Gabiriatik Argentinara joan zen. Eusko Alkartasuna alderdiaren militantea da. Argentinako La Platako Unibertsitate Nazionalaren Estaturik gabeko Nazioen Behatokian parte hartzen du baita ere, Euskal Herriko departamenduan. Euskal Herrian, bestetik, Hamaika Bide Elkartearen partaidea da. Gaur egun Argentinako La Plata hirian bizi da.\n2023ko apirilaren 20an, La Platako udalerriak \"Pertsonalitate nabaria\" izendatu zuen. \nObra.\nArtikuluak.\nC\u00e9sar Arrondok ehundaka artikulu argitaratu ditu hedabide oso desberdinetan, besteak beste, Berrian, Garan, Guregandik... Hemen aukeraketa bat aurkezten dugu:\nKanpo estekak.\n[[Kategoria:Euskal kultura Argentinan]]\n[[Kategoria:Eusko-argentinarrak]]\n[[Kategoria:Argentinako saiakeragileak]]\n[[Kategoria:Argentinako historialariak]]\n[[Kategoria:Eusko Alkartasuneko politikariak]]\n[[Kategoria:Argentinako irakasleak]]"}
{"id": "579403", "revid": "105290", "url": "https://eu.wikipedia.org/wiki?curid=579403", "title": "Arte plastikoak", "text": "Transformatua den euskarri edo ekaia erabiltzen duten arte motak arte plastikoen multzoan biltzen dira, besteak beste margolaritza, marrazkigintza, eskultura edota arkitektura.\nXIX. mende hastapenean asmatutako definizio horretatik at geratzen dira bestelako arte adierazpenak, esaterako literatura, dantza edota musika."}
{"id": "579404", "revid": "17", "url": "https://eu.wikipedia.org/wiki?curid=579404", "title": "Arte plastiko", "text": ""}
{"id": "579405", "revid": "105290", "url": "https://eu.wikipedia.org/wiki?curid=579405", "title": "Andre Mariaren eliza (Lehuntze)", "text": "Andre Mariaren eliza Lapurdiko Lehuntze udalerriko eliza da.\n1121ean eraiki zuten eraikin erromaniko hau. Alboan hainbat eraikin ditu, premontretar kongregazio katolikoaren abadetxearenak izandakoak.\n1925eko maiatzaren 19an monumentu historiko izendatu zuten."}
{"id": "579407", "revid": "105290", "url": "https://eu.wikipedia.org/wiki?curid=579407", "title": "San Laurendi eliza (Arbona)", "text": "San Laurendi eliza Lapurdiko Arbona udalerriko eliza da. 1991ko abenduaren 27an monumentu historiko izendatu zuten.\nHerrigunean, RD-255 errepidearen alboan eta ordoki txiki batean, eraikia, hilerriak inguratzen du. Bertan 1590 eta 1594 artean egindako disko itxurako hilarriak daude.\nKanpandorrea XII. mendean eraiki zuten; XV. mendean tribunetara igotzeko eskailera bat gehitu zuten."}
{"id": "579409", "revid": "336", "url": "https://eu.wikipedia.org/wiki?curid=579409", "title": "Gilles Lipovetsky", "text": "Gilles Lipovetsky (Millau, Frantzia, 1944ko irailaren 24a) idazle, filosofo eta soziologo frantsesa eta Grenobleko Unibertsitateko irakaslea da.\nGaztetan filosofia ikasketak egin zituen Pariseko Sorbonan. Bere izena pentsaera postmodernista, hipermodernitate eta hiperindibidualismo kontzeptuekin lotzen da."}
{"id": "579410", "revid": "96586", "url": "https://eu.wikipedia.org/wiki?curid=579410", "title": "Michel Duvert", "text": "Michel Duvert (Baiona, ) lapurtar antropologo, biologo eta idazlea da.\nBiografia.\nMichel Duvert Eug\u00e8ne Goienetxe eta Jose Migel Barandiarani esker hasi zen antropologian. Habitat ikertu du eta baita euskal hileta-ohiturak ere. Baionako \"Lauburu\" elkartearen eta Bilboko \"Etniker\" taldearen kidea da.\nBiologia doktorea, Victor Segalen Bordele 2 Unibertsitateko irakaslea da. Euskal Museoaren Adiskideren presidentea eta baita buletinaren arduraduna da."}
{"id": "579411", "revid": "1545", "url": "https://eu.wikipedia.org/wiki?curid=579411", "title": "Kapera inperiala (Biarritz)", "text": "Kapera inperiala Lapurdiko Biarritz udalerriko eliza katolikoa da. 1981ean monumentu historiko izendatu zuten.\n\u00c9mile Boeswillwaldek eraiki zuen 1864 eta 1866 artean, justu Eugenia de Montijo enperatriza udako oporrak Biarritzen pasatzen zen garaietan."}
{"id": "579412", "revid": "1545", "url": "https://eu.wikipedia.org/wiki?curid=579412", "title": "Biarritzeko kapera inperiala", "text": ""}
{"id": "579413", "revid": "56334", "url": "https://eu.wikipedia.org/wiki?curid=579413", "title": "Bank holiday", "text": "Bank holiday (euskaraz literalki \"Banku jaieguna\") Erresuma Batuan eta Irlandako Errepublikan usadioz bankuetako langileek gozatu ohi zituzten jaiegunek duten izena da. Gaur egun, herrialde hauetan jaiegun hauek beste jarduera, sektore eta lanbideetara ere jaiegun nazional gisa igaro direnez, gutxieneko edo oinarrizko zerbitzu batzuk bakarrik lan egin ohi dute, esate baterako, polizia, anbulantziak, osasun etxeak, suhiltzaileak, etab.\nEstatu Batuetan izendapen hau Agintaritza edo AEBko Kongresuak aginduz bankuak itxirik dauden egunei loturik dago, eta ez du Britainiar Uharteetako jaiegunekin inolako lotura zuzenik.\nHistoria.\n1834. urterarte Ingalaterrako Bankuak bere langileei urte osoz jaiegun eta ospakizun erlijiotsuen artean denera hogeitamairu jaiegun eman ohi zizkien, baina 1834ean jaiegun kopuru hori lauera bakarrik murriztu zen: maiatzaren 1a, azaroaren 1a, Eguberri eguna eta Ostiral Santua.\n1871ean, cricket zaletu amorratua zen Sir John Lubbock bankulariak bere bankuko langileek kirol honetan parte hartu edota partiduak ikusteko aukera ezinbestekoa zelako uste irmoa zuen, ondorioz, aurreko agintaldian Ingalaterran usadioz balizkoak ziren jaiegunak ontzat eman et bersartu zituen. Eskozian aldiz, euren ohiturei jarraiki eskoziar data esanguratsuak jaiegun bilakatu zituzten.\n1903an Irlandan San Patrizio Eguna gehitu zen, eta 2007an, Eskozian, San Andres Eguna."}
{"id": "579414", "revid": "105290", "url": "https://eu.wikipedia.org/wiki?curid=579414", "title": "Boulard jauregia", "text": "Boulard jauregia Lapurdiko Biarritz hirian dagoen jauregi bat da. Duc arkitektoak diseinatua eta Roux bere lankideak eraikia, \"avenue du Ch\u00e2teau\" etorbidean dago.\n1975ean monumentu historiko izendatu zuten."}
{"id": "579416", "revid": "336", "url": "https://eu.wikipedia.org/wiki?curid=579416", "title": "Robert Batty (marrazkilaria)", "text": "'Robert Batty (Londres, Bretainia Handia, 1789ko abuztuaren 5a,\u2013 Ampthill Square, Londres, Bretainia Handia, 1848 azaroaren 20a, ) Britainiar Armadako teniente-koronela eta ofiziala zen, baita marrazkilari aparta ere. Izen berdineko Robert Batty medikuaren semea zen.\nHastingseko medikuaren seme izaki, bere aitaren lanbidea segitzeko asmoz Cambridgeko Caius Collegen medikuntza ikasketak hasi zituen. Hala ere, Napoleondar Gerrak zirela eta, ikasketak utzi eta granadarien guardian sartu zen. Erregimentu honekin, Pirinio Mendebaldeko kanpainan eta Waterlooko guduan aritu zen, azken honetan zauritu zuten arte.\nBere marrazteko gaitasuna baliatuz, gerra bizipenen kontakizun irudiztatua argitaratu zuen eta 1822tik 1833ra bitarte Europan zehar ibili zen bertako paisai eta hiri nagusiak marrazten. Bere itzulia Euskal Herritik hasi zuen eta 1823rako hainbat grabatu publikatuak zituen zuri-beltzez eta akuarelaz koloreztatuak. Irudi horietan euskal paisaiak, hiriak eta gerra garaiko planoak eta bestelako informazioak bildu zituen."}
{"id": "579418", "revid": "119347", "url": "https://eu.wikipedia.org/wiki?curid=579418", "title": "Fran\u00e7on jauregia", "text": "Fran\u00e7on jauregia Lapurdiko Biarritz hirian dagoen jauregi bat da. Ralph Selden Wornum eta Edward Salomo arkitektoek eraikia, Salon karrikaren 81ean dago.\n1993an monumentu historiko izendatu zuten, gero 1994an eta 1999an zabalduta. 1948an Segurantza Sozialeko Caisse nationale des allocations familiales elkarteak erosi zuen eta 1985ean hotel bilakatu zen."}
{"id": "579419", "revid": "1545", "url": "https://eu.wikipedia.org/wiki?curid=579419", "title": "San Martin eliza (Biarritz)", "text": "San Martin eliza Lapurdiko Biarritz udalerriko eliza katolikoa da. 1931an monumentu historiko izendatu zuten. San Jose eliza, San Karlos eliza, Santa Eugenia eliza, Espiritu Santuaren kapera eta Biarritzeko Santa Teresa elizarekin batera osatzen duen Andre Maria Harkaitzeko parrokiaren menpe dago.\nBere XVIII. mendeko aulkiteria aipatzekoa da, 1973tik aurrera babesturik dagoena."}
{"id": "579421", "revid": "105290", "url": "https://eu.wikipedia.org/wiki?curid=579421", "title": "Plaza hotela", "text": "Plaza hotela Lapurdiko Biarritz hirian dagoen hotel bat da. Louis Hippolyte Boileau eta Paul Perrotte arkitektoek eraikia, Eduardo VII.aren etorbidean dago.\n1990eko maiatzaren 30ean monumentu historiko izendatu zuten.."}
{"id": "579422", "revid": "119347", "url": "https://eu.wikipedia.org/wiki?curid=579422", "title": "Miremont gozotegia", "text": "Miremont gozotegia Lapurdiko Biarritz hirian dagoen denda bat da. Clemenceau plazaren 1 bisean dago.\n1872ko otsailaren 17an Etienne Singher Saint-Moritzko gozogileak sortua, 1880an Joseph Miremontek erosi zuen. Laster aristokraziaren bilgune bilakatu zen.\n2006ko urriaren 1ean monumentu historiko izendatu zuten.. Urte berean, Frantziako Gobernuak bere XIX. mende amaierako mosaikoak ere babestu zituen."}
{"id": "579424", "revid": "91206", "url": "https://eu.wikipedia.org/wiki?curid=579424", "title": "Villa Natacha", "text": "Villa Natacha edo Leuba Etxea Lapurdiko Biarritz hirian dagoen jauregi bat da. 1907an Henri Sauvage eta Charles Sarazin arkitektoek eraikia, Espainiako karrikaren 110ean dago. Bere estiloan euskal arkitekturaren eta Art Nouveau-ren eragina nabarmena da.\nOraingo izena Natacha Bralowski bigarren jabearengandik jaso zuen.\n1978an Biarritzeko udalak jauregia erosi zuen. 1993ko abenduaren 9an bere fatxada monumentu historiko izendatu zuten eta 1995ean eraikin osoa."}
{"id": "579425", "revid": "1545", "url": "https://eu.wikipedia.org/wiki?curid=579425", "title": "Leuba Etxea", "text": ""}
{"id": "579429", "revid": "56334", "url": "https://eu.wikipedia.org/wiki?curid=579429", "title": "Emoji", "text": "Emoji, posta elektroniko eta web orrialdeetan maiz erabiltzen diren ideogramak edo karaktereak dira. Sentikur edo emotikonoak bezala erabili ohi dira, baina azken hauek bezala karaktere errenkadak izan ordez, testuan txertaturiko benetako irudi-karaktereak dira. Gainera, emojiak sentikurrak baino askoz ere ugariagoak dira, eta beraz komunikatzeko ahalmen handiagoa dute.\nEmojiek Japonian dute jatorria, eta han sortu da hitza bera ere: \"e\" (\u7d75, euskaraz, \"irudi\"), eta \"moji\" (\u6587\u5b57, euskaraz, \"karaktere\") japonierazko hitzen elkarketa da. Japoniar telefono mugikorretan agertu ziren lehen aldiz, 1997an. 2010etik aurrera, Unicode sisteman txertatu ziren, eta horrela mendebaldean hedatu ziren. Geroztik mundu zabalera hedatu dira, bereziki smartphoneetako sistema eragileetan, hala nola Androiden."}
{"id": "579430", "revid": "105290", "url": "https://eu.wikipedia.org/wiki?curid=579430", "title": "Villa Mendichka", "text": "Villa Mendichka Lapurdiko Urru\u00f1a udalerrian dagoen jauregi bat da. 1911n Henri Godbarge arkitektoak eraiki zuen Roland-Gosselin paristar familiarentzat. 1927an Mendestarrek erosi zuten eta baita eraikina handitu ere. Euskal estiloko arkitekturaren adibide nabarmena da.\n1993ko azaroaren 29an monumentu historiko izendatu zuten."}
{"id": "579431", "revid": "336", "url": "https://eu.wikipedia.org/wiki?curid=579431", "title": "Smiley", "text": "Smiley irribarre egiten duen aurpegi baten irudikapen sinplea da, maiz ikono edo ikur moduan erabiltzen dena. 1963 urtean plazaratu zen lehen aldiz eta geroztik kamiseta, txapa eta sentikur moduan ere erabili izan da, poza eta zoriona adierazteko. Hainbat herrialdetan lizentziapeko produktua da."}
{"id": "579432", "revid": "1545", "url": "https://eu.wikipedia.org/wiki?curid=579432", "title": "Mendixka etxea", "text": ""}
{"id": "579433", "revid": "59723", "url": "https://eu.wikipedia.org/wiki?curid=579433", "title": "San Bixintxo eliza (Uztaritze)", "text": "San Bixintxo eliza Lapurdiko Uztaritze udalerriko eliza katolikoa da. 2001eko abuztuaren 3an monumentu historiko izendatu zuten.\nHistoria eta deskribapena.\nXIV. mendeko jatorrizko eraikin gotikoa Frantziar Iraultzan bertan behera utzi zen eta 1859an, Charles Besoin arkitektoaren eskutik eraikin berri baten eraikuntza hasi zen, estilo neogotikoduna. Gurutze latindarraren forma du eta ondoan, habearte batek kontrakantxa bat. Ataridun ezkila dorrea 1869an amaitu zen, gainean orratz bat duela. Sarrerako eskalinata 1867rako zegoen bukatu zen; kanpoko eta kanpandorreko eskailerak, ordea, 1911n. Barrualdeak dekorazio eta margo neogotikoak ditu. 1935ean, oinaztura batek sua eragin zuen eta ondoren, 1946an irudi guztiak berriz margotu eta koroa apaindu zituen Andr\u00e9 Tr\u00e9buchet margolariak. Eliza, koroa mendebalderantz eta atartea ekialderantz izanik, ez dago tradizio liturgikoaren arabera orientaturik. Galeria eta margo muralek inguruko lurraldeko itxura ematen diote elizari."}
{"id": "579434", "revid": "336", "url": "https://eu.wikipedia.org/wiki?curid=579434", "title": "Poz", "text": "Poza edo alaitasuna gogobetetasunari eta asebetetzeari dagokion emozioa da, bereziki pertsona bati zerbait atsegina gertatzen zaionean gauzatzen dena. Horren emaitzak irribarrea eta zoriona izan daitezke."}
{"id": "579435", "revid": "55530", "url": "https://eu.wikipedia.org/wiki?curid=579435", "title": "Alaitasun", "text": ""}
{"id": "579436", "revid": "56334", "url": "https://eu.wikipedia.org/wiki?curid=579436", "title": "Atsegin", "text": "Atsegina edo plazera izaki bizidun batek sentitzen duen sentsazio betegarri eta positiboa da, lasaitasuna, alaitasun eta zorionezko emozioak eragiten dituena. Minaren edo sufrimenduaren kontrakoa da, sentimendu negatiboak baitira. Nahiarekin eta ekintzarekin estuki lotuta dago: gizaki eta animalia kontzienteek plazer atsegina, positiboa edo bilatua aurkitu ahal dute. Egunerokotasuneko mota askotako jarduerak atseginak kontsideratzen dira: jatea, sexua izatea, musika entzutea edota jolastea esaterako.\nPlazera beste egoera mental batzuen parte da, hala nola estasiaren eta euforia egoeraren parte. Zoriontasunak eta ongizateak lotura estua dute plazerarekin, baina ez dira haren berdin-berdinak. Ez dago akordio orokorrik plazera sentsazio bat edo esperientziek sortutako jarrera bat den. \nPlazerak paper nagusia betetzen du hedonismo izeneko teoria filosofikoen familian. Egoera normaletan, naturak gozamen-sentsazioa lortzen du espeziearentzako onuraren bat lortzen denean: edaria, egarriaren kasuan; janaria, gosearen kasuan; atsedena (loa), nekearen kasuan; sexua libidoan, etab.\nIkuspegi orokorra.\n\"Plazera\" zerbaitek (gauza, ekintza, sentimendua, etab.) ondo sentiarazten duen esperientziari dagokio, hau da, zerbaitez gozatzeari dagokio.\nTermino hori, batez ere, zentzumenezko plazerekin lotzen da, hala nola janariaz edo sexuaz gozatzea. Baina esanahi orokorragoan, esperientzia positibo edo atseginak biltzen ditu, hala nola kirolez gozatzea, ilunabar eder bat ikustea edo intelektualki egokia den jarduera batean parte hartzea. Plazerraren kontzeptua ongizatearen eta zoriontasunaren kontzeptuen antzekoa da, baina ez berdina. Termino horiek gainjarritako moduetan erabiltzen dira, baina haien esanahiak testuinguru teknikoetan bereizten dira, hala nola filosofian edo psikologian. Plazerra esperientzia mota jakin bati dagokio; ongizatea, berriz, pertsona batentzat ona denari. Filosofo asko ados daude plazerra pertsona batentzat ona dela eta, beraz, ongizate-modu bat dela. Baina beste gauza batzuk ere egon daitezke, ongizatea osatzen dutenak plazerra izan gabe, hala nola osasuna, bertutea, ezagutza edo desioen asetzeak. Zenbait ikuspuntuetan, \"gizabanakoak esperientzia atseginetik desatseginera duen tartea\" bezala identifikatzen da zoriontasuna. Bizitzarekiko gogobetetzearen teoriek, bestalde, diote zoriontasunak bizitzarekiko jarrera egokia izatea eskatzen duela. Plazerrak zeregin bat izan dezake jarrera horretan, baina ez da zoriontasunaren berdina.\nTermino hori, batez ere, zentzumenezko plazerekin lotzen da, hala nola janariaz edo sexuaz gozatzea. Baina esanahi orokorragoan, esperientzia positibo edo atseginak biltzen ditu, hala nola kirolez gozatzea, ilunabar eder bat ikustea edo intelektualki egokia den jarduera batean parte hartzea. Plazerraren kontzeptua ongizatearen eta zoriontasunaren kontzeptuen antzekoa da, baina ez berdina. Termino horiek gainjarritako moduetan erabiltzen dira, baina haien esanahiak testuinguru teknikoetan bereizten dira, hala nola filosofian edo psikologian. Plazerra esperientzia mota jakin bati dagokio; ongizatea, berriz, pertsona batentzat ona denari. Filosofo asko ados daude plazerra pertsona batentzat ona dela eta, beraz, ongizate-modu bat dela. Baina beste gauza batzuk ere egon daitezke, ongizatea osatzen dutenak plazerra izan gabe, hala nola osasuna, bertutea, ezagutza edo desioen asetzeak. Zenbait ikuspuntuetan, \"gizabanakoak esperientzia atseginetik desatseginera duen tartea\" bezala identifikatzen da zoriontasuna. Bizitzarekiko gogobetetzearen teoriek, bestalde, diote zoriontasunak bizitzarekiko jarrera egokia izatea eskatzen duela. Plazerrak zeregin bat izan dezake jarrera horretan, baina ez da zoriontasunaren berdina.\nPlazerrak lotura estua du balorearekin, desioarekin, motibazioarekin eta ekintza zuzenarekin. Adostasun zabala dago plazera, nolabait, baliotsua dela. Hedonista axiologikoek diote plazera dela berezko balioa duen bakarra. Desira askok plazerarekin zerikusia dute. Hedonismo psikologikoaren (\"psychological hedonists\") tesiak dio gure ekintza guztien helburua plazerra areagotzea eta mina saihestea dela. Freud-en plazerraren printzipioak motibazioarekin eta ekintzarekin lotzen du plazerra, joera psikologiko handia baitago plazera bilatzeko eta mina saihesteko. Utilitarismo klasikoak (\"classical hedonism\") plazerra etikarekin lotzen du, ekintza bat zuzena bada sortzen duen plazeraren araberakoa dela esaten baitu: plazerraren batura totala maximizatu behar duela. \nPlazer motak.\nPlazer-mota ugari daude:\nPlazer fisikoa.\nZentzumen-organoen estimulazioarekin lotutako baldintza osasungarriak izatearen ondorioa da, esaterako, sexu harremanak izatea (ukimena) edota janari zaporetsuak jatea (dastamena eta usaimena). Era berean, plazer fisiko mota desberdinak daude:\nUsaimena eta dastamena.\nPlazer gastronomikoa.\nUkimena.\nMasajeak, plazer sexuala (adierazpen guztietan).\nEntzumena.\nMusika entzutea.\nIkusmena.\nIkus-plazera (artea...)\nGrekoek plazerra modu neurtu baten izatea gomendatzen zuten, eta lizunkeriatzat hartzen zuten neurriz kanpoko edozein plazer.\nPlazer psikikoa.\nIrudimena eta fantasia, oroitzapen atseginak, umorea, alaitasuna, ulermena eta oreka; bake eta lasaitasun-sentimenduak sorrarazten ditu gizakiarengan, eta sarritan zoriontasuna ere esaten zaio.\nPlazer intelektuala.\nGure ezagutzak zabaltzean eta ezezagunari sekretuak ateratzean sortzen da, gure behar espiritual eta intelektualak aurkitu eta asetzeko, eta gure jarduna askeago eta kontzienteago egiteko.\nPlazer ludikoa.\nEdozein motatako jokoetatik eratortzen da, eta beste plazer mota askoren oinarrian dago; funtsezkoa da haurrek munduarekin elkarreraginean jardun dezaten eta hezi eta ikasi ahal izan dezaten.\nEmoziozko plazerra.\nFamili edo adiskideen arteko maitasuna eta afektua partekatzean sortzen den enpatia, komunikazioan oinarritzen da. Gainera besteek zuri onartzen dizutela ere honen parte da. Haurren garapen egokirako funtsezkoa da.\nBegiespenaren plazera.\nPublikoa izateak berekin dakar gozamen estetikoa, edozein zentzutan, irizpide objektibo eta subjektiboak orekatuz. Ohiz kanpoko edota ezezagunen behaketa plazer-iturri ere bada: ikuskizunak, eskulturak, eraikinak, paseatzea, bidaiatzea, irakurtzea, etab.\nPlazerraren teoriak.\nPlazera hainbat modutan agertzen da, hala nola janariaz, sexuaz, kirolaz gozatzean, ilunabar eder bat ikustean edo intelektualki egokia den jarduera batean parte hartzean. Plazer-teoriak esperientzia atsegin horiek guztiek komunean dutena zehazten saiatzen dira, eta hauek funtsezkoa dutena azertzen. Tradizioz, ezaugarriei buruzko teorietan (\"quality theories\") eta jarrerari buruzko teorietan (\"attitude theories\") banatzen dira. Terminologia alternatiboa teoria horiei dagokie, hala nola fenomenalismoa (phenomenalism) eta intentzionalismoa (intentionalism). Ezaugarriei buruzko teorien arabera, plazera esperientzia atseginen ezaugarria da berez; jarrerari buruzko teorien arabera, aldiz, plazera esperientziatik kanpo dago nolabait, subjektuak esperientziarekiko duen jarreraren araberakoa baita. Aktualitatean ordea, bi ikuspegi tradizionaletako elementuak biltzen dituzten teoria disposizionalak (\"dispositional theories\") proposatu dira. \nKualitatearen teoriak.\nEguneroko hizkeran, \"plazer\" terminoa plazer sentsorialekin lotzen da nagusiki, hala nola janariaz edo sexuaz gozatzearekin. Tradizioz garrantzitsua izan den kualitatearen teoria batek hurbiletik jarraitzen dio elkartze horri, plazera sentsazioa dela esaten baitu. Sentsazioaren teoriaren (\"sensation theory\") bertsio sinpleenean, plazera izaten dugun bakoitzean, plazer bereizgarriaren sentsazio bat izaten dugu. Beraz, adibidez, txokolatea jatearen esperientzia atseginak txokolate-zaporea eta plazer-sentsazioa eragiten ditu. Teoria horren akats nabaria da inpresio asko batera ager daitezkeela. Adibidez, azkura sentsazioa ere egon daiteke txokolatea jaten den bitartean. Baina kontakizun honek ezin du azaldu zergatik dagoen gozamena txokolatearen zaporeari lotuta, eta ez azkurari. Beste arazo bat da sentsazioak gorputzeko tokiren batean daudela pentsatzen dela. Baina ilunabar eder bat ikustearen plazerra kontuan hartuta, badirudi ez dagoela gozamen hori esperimentatzeko gorputz-atal berezirik.\nProblema horiek saihestu egin daitezke sentitutako nolakotasunari buruzko teorien bidez (\"felt-quality theories\"); teoria horiek plazera ez dute sentsazio gisa ikusten, sentsazioak edo buruko beste fenomeno batzuk kualifikatzen dituen alderdi gisa baizik. Alderdi gisa, plazera gaitzen duen adimen-fenomenoaren araberakoa da, ezin du bere baitan egon. Gozatutako fenomenoarekiko lotura integratuta dagoenez plazerran, sentipen-teoriek lotura hori nola gertatzen den azaltzeko duten problema ebazten du. Halaber, plazera zerbaiten gatik da plazerra: \"shake\" bat edateaz edo xakean aritzeaz gozatzea, baina ez gozamen hutsa edo objekturik gabea. Ikuspegi horren arabera, plazer-esperientziak desberdinak dira edukian (irabiaki bat edan, xakean jokatu), baina sentimendu edo tonu hedonikoan bat datoz. Plazera lokalizatuta egon daiteke, baina kualifikatzen duen inpresioa lokalizatuta dagoenean bakarrik. Sentsazioaren teoriari nahiz sentsazioen kualitate teoriari eragozpen bat jartzen die: plazer-esperientzia guztiek ez dute ezaugarri bakar bat partekatzen. Eragozpen horren indarra intuiziotik dator: plazer-esperientzien aniztasuna zabalegia da guztiek partekatzen duten ezaugarria adierazteko, adibidez, \"shake\" batez gozatu eta xake-partida batez gozatzeko ezaugarri partekatua. Kualitateko teorialariek objekzio horri erantzuteko modu bat zera da: plazerreko esperientzien tonu hedonikoa ez dela ezaugarri erregularra, goragoko mailako ezaugarria baizik. Analogia gisa, berde bizia den gauza batek eta gorri bizia den gauza batek ez dute kolore erregularreko propietate bat partekatzen, baizik eta \"bizitasuna\" goi mailako propietate gisa partekatzen dute.\nJarrera teoriak.\nJarrera-teoriek plazera esperientziekiko jarreren arabera aztertzea proposatzen dute. Hala, txokolatearen zaporeaz gozatzeko, ez da nahikoa dagokion zapore-esperientzia izatea. Aitzitik, zapore horrekiko jarrera egokia izan behar du subjektuak, plazera sor dadin. Ikuspegi horrek sumatzen du bigarren pertsona batek zapore-esperientzia bera izan dezakeela gozatzen ez badu, jarrera garrantzitsua falta baita. Zenbait jarrera proposatu dira plazeraren jarrera arduratsuarentzat, baina, historikoki, eragin handiena duen bertsioak rol hori esleitzen die desioei. Kontakizun honetan, gozamena esperimentatzaileak duen desio bat asetzen duten esperientziei lotuta dago. Hala, aurreko adibideko lehenengoaren eta bigarrenaren arteko aldea da lehenengo pertsonak bakarrik duela txokolatearen zaporeari dagokion desira.\nBertsio honen kontrako argudio garrantzitsu bat da, nahiz eta askotan lehenengo zerbait nahi izan eta gero gozatu, hori ez dela beti kasua. Izan ere, askotan kontrakoa ematen du: lehenik ikasi behar dugu zerbait atsegina dela desiratzen hasi aurretik. Bertsio honen kontrako argudio garrantzitsu bat da, nahiz eta askotan lehenengo zerbait nahi izan eta gero gozatu, hori ez dela beti kasua. Izan ere, askotan kontrakoa ematen du: lehenik ikasi behar dugu zerbait atsegina dela desiratzen hasi aurretik. Henry Sidgwick-ek sostengatutako aldaera hori duela gutxi defendatu du Chris Heathwood-ek. Haren arabera, esperientzia atsegina da, baldin eta esperientziaren subjektuak esperientzia bere onetik atera nahi badu gertatzen ari den bitartean. Baina bertsio honek Eutifronen dilemarekin zerikusia duen arazo bati egin behar dio aurre: badirudi gauza atseginak nahi ditugula, ez alderantziz. Beraz, desioaren teoriak oker daude azalpenaren norabideari dagokionez. Desioaren teorien kontrako beste argudio bat da desioa eta plazera bereiz daitezkeela: atseginak ez diren gauzen desira izan dezakegu, eta nahi gabe goza ditzakegu gauzez. \nTeoria disposizionalak.\nDisposizio-teoriak plazerra xedapenen bidez azaltzen saiatzen dira, eta, askotan, kualitateari buruzko teorietako nahiz jarrera-teorietako ideiak barneratzen dituzte. Elementu horiek konbinatzeko modu bat da plazerra esperientzia bat desiratzeko prest egotea dela, esperientzia horren ezaugarrien arabera. Desiraren teoria erregularraren problema batzuk horrela saihets daitezke, antolamenduak ez baitu plazera izateko egin beharrik, horrela desioa eta plazera bereiz daitezkeela kontuan hartuta.\nEpikuro.\nEpikuro filosofo grekoak bizimodu horretan plazer orekatua lortzeko jarri zuen filosofiaren helburua, ez bakarrik fisikoa, intelektuala eta emozionala, eta haren filosofiak jarraitzaile ugari izan zituen eremu paganoan Kristautasuna iritsi baino lehen. Izan ere, mundu honetan zoriona egingarritzat jo zuen, baina erlatibotzat, plazeraren bilaketaren errudun sentimendu originalaren ondorioz; benetako plazera eta plazer osoa, Akinoko Santo Tomasen arabera, bizitza ultraterrenean kokatzen da, psikologikotik hurbil dagoen maila espiritualean, naturaz gaindiko eskersari batean.\nPlazerra eta mina.\nOro har, plazeraren eta minaren kontzeptuak kontrajarritzat hartzen dira, plazera egonez gero, minik ezin dela egon eta alderantziz. Hala ere, gehiengoak moraleztzat jotzen duen arren, plazerra senti daiteke beste pertsona batzuei edo animaliei eta gauzei kalte eginez (sadismo deritzona), edo sufritzen dutela ikusiz (alemanek \"Schadenfreude\" hitzarekin izendatzen dutena); bestalde, plazera lor daiteke mina sentitzean (masokismoa). \nEra berean, mina dagoenean, neurri handiagoan edo txikiagoan, minaren zati bat indargabetzen duten endorfinak sortzen dira. Bestalde, plazerak behin eta berriz erabiltzeak giza kontzientzia alienatu, esklusibatu eta mekanizatu egin dezake, eta jokabidearen nahaste konpultsiboak eragin, hala nola ludopatia edo zenbait mendekotasun (drogazaletasuna, alkoholismoa, tabakismoa) edo elikagaiak modu konpultsiboan hartzea. Aristotelesek plazerraren efektu alienanteak ikusten zituen eta horregatik idatzi zuen \"jakintsuak oinaze eza bilatzen du, eta ez plazerra\" \"(Etika Nicomakora, VII, 12).\"\nLotutako kontzeptu filosofikoak.\nEtika.\nPlazerra, jarduteko moduarekin ez ezik, nola jardun beharko genuen moduarekin ere lotuta dago, eta hori etikaren eremukoa da. Hedonismo etikoak (\"ethical hedonism\") harreman horrekiko jarrera sendoena hartzen du, esaten baitu plazera handitzeari eta mina gutxitzeari buruzko iritziek erabat zehazten dutela zer egin behar dugun edo zer ekintza den zuzena . "}
{"id": "579437", "revid": "55530", "url": "https://eu.wikipedia.org/wiki?curid=579437", "title": "Plazer", "text": ""}
{"id": "579439", "revid": "119347", "url": "https://eu.wikipedia.org/wiki?curid=579439", "title": "Revolta Permanent", "text": "Revolta Permanent Barakaldoko musika taldea da. Rap estiloko musika egiten dute\nHistoria.\n2009an jaio zen musika taldea; 121 krew, Norte Apache eta bestelako taldeak bultzatuta. 2014an, rapa eta elektronika estiloko \"Genesis\" diskoa argitaratu zuten. Aitor Abio musikaria ere taldera batu zen. 2016an bigarren diska atera zuten, \"Kimera\" eta 2018ko otsailean hirugarrena, \"Ultravioleta\".\nTaldekide batzuk proiektu paralelo bat dute, Herri Oihua izena duena."}
{"id": "579440", "revid": "1545", "url": "https://eu.wikipedia.org/wiki?curid=579440", "title": "Sony Pictures Entertainmenten aurkako zibererasoa", "text": "Sony Pictures Entertainmenten aurkako zibererasoa 2014ko azaroaren 24an, Sonyk jasan zuen zibererasoa izan zen.\nGertaerak.\nAbenduaren 19an, Sonyren aurkako erasoaren \u201carduraduna Ipar Korea dela esateko informazio nahikoa\u201d zutela esan zuen FBIk. Pyongyangek, aldiz, ukatu egin zuen. Obamak 'AEBek Ipar Koreari erantzungo diote eraso zibernetikoagatik' esan zuen.\nAbenduaren 20an, Sonyren erasoa AEBrekin elkarlanean ikertzeko eskatu zuen Ipar Koreak. \u2019Estatu Batuek proposamena baztertzen badute ondorio larriei egin beharko diete aurre\u2019\u2019 esan zuen Ipar Koreak.\nAbenduaren 22an, Ipar Korea AEBrekin 'gerra hasteko prest' azaldu zen Sonyren erasoagatik. \u201cErasorik gogorrena Etxe Zurira, Pentagonora eta AEBko eremu osora zuzenduko dugu\u201d, adierazi zuen Kim Jong-unek.\nAbenduaren 22an ere, Interneten \"itzalialdi\" bat jasan zuen Ipar Koreak. Sonyk pairatutako eraso zibernetikoaren ekarritako polemikaren ondoren gertatu zen Ipar Koreako webgune nagusien aurkako erasoa.\nAbenduaren 24an, AEBko 200 zine aretok \"The Interview\" pelikula eskaintzea erabaki zuten. Abenduaren 25ean estreinatzea zen berez baina AEBko zinema enpresa gehienek filma erakusteari uko egin zioten, mehatxuak izan zirela-eta.\nAbenduaren 25ean, arrakasta handia lortu zuen \"The Interview\" filmaren estreinaldiak.\nEgun berean, PlayStation eta Xbox kontsolen sareko zerbitzu sareak erasotu zituzten. Hacker talde batek konexio arazoak sortu zituen bi plataformetan Eguberri egunean. Sony etxeak \"The Interview\" filma babestu izanarekin lotura izan zezakeen.\nAbenduaren 26an, Ipar Koreak esan zuenez ez zuen zerikusirik Sonyren aurkako zibererasoarekin. \"Estatu Batuek erasoa gure errua dela esaten jarraitu nahi badute, frogak ahalik eta lasterren eman beharko lituzkete\", adierazi zuen Pyongyangek.\nUrtarrilaren 3an, Ipar Korearen aurkako isun berriak egongo zirela adierazi zuen Obamak. Berak gutuna igorri die Behe-Ganberako eta Senatuko ordezkariei neurriak azaltzeko.\nUrtarrilaren 4an, Ipar Koreak Sonyren erasoarekin loturiko AEBren isunak ukatu zituen eta isunek ez zutela erregimena 'ahulduko' eta kontrako eragina izango zutela nabarmendu zuen."}
{"id": "579444", "revid": "336", "url": "https://eu.wikipedia.org/wiki?curid=579444", "title": "Tor (nabigatzailea)", "text": "Tor software librearekin eraikitako web nabigatzaile bat da. Tor proiektuak Interneten komunikazioak modu anonimoan ziurtatzea du helburu nagusia.\nAmeriketako Estatu Batuetako web nabigatzaileen ikerketako laborategiaren \"The Onion Routing Project\"en (anonimoak diren komunikazio sistemak ikertzeko, diseinatzeko eta eraikitzeko sortu zen proiektua) hirugarren belaunaldia izan zedin diseinatu, inplementatu eta hedatu zen. Hasiera batean, Estatu Batuetako web nabigatzaileentzat garatua izan zen gobernuaren komunikazioak babestu nahi zirelako. Gaur egun, ordea, egunero edozein pertsonak erabili dezake hainbat helburu lortzeko.\nTor da Interneteko erabiltzaileen pribatutasuna zaintzeko eta zentsurari aurre egiteko sistemarik erabiliena, esaterako I2P eta Freeneten aurretik.\nEzaugarri batzuk.\nTor Interneten erabiltzaileek eta taldeek daukaten pribatutasuna eta segurtasuna hobetzeko erabiltzen den kablerik gabeko sarea da. Gainera, software garapenean diharduten horiei pribatutasun ezaugarrietan oinarritzen diren komunikazio tresna berriak sortzen ahalbidetzen du.\nErabiltzaileek Tor erabiltzen dute web-orrialdeek beraien eta ingurukoen sareko erabilerak jarrai ez ditzaten, albiste eta berrien orrietara konektatzeko, uneko mezu bidalketa zerbitzuetarako edo antzeko kasuetarako. Oso erraza da sare bateko trafikoa aztertzea eta honekin aplikazio honekin zailtasunak gehitu besterik ez zaizkie egiten aztertzaileei.\nTorrek dituen ezkutuko zerbitzu batzuek erabiltzaileek webguneetan argitaratzen eta beste zerbitzu batzuk erabiltzen ahalbidetzen du inolako kokapen informaziorik eskaini gabe. Honez gain, erabiltzaileek sozialki sentsiblea den komunikaziorako ere erabiltzen dute; bortxatuak izan badira, gaixotasunen bat pairatzen badute, abusuren bat jasan badute... Segurtasuna eskaintzeaz gain, erabiltzailea babestu egiten du.\nKazetariek disidente edota pertsonaia kritikoekin era seguruagoan komunikatzeko erabiltzen dute Tor. Erakunde askok langileak beraien herrialdetik kanpo egonik erakundeko webgunera konektatu daitezen erabiltzen dute, inori bertan lan egiten dutela adierazteko beharrik gabe.\nZenbait taldek, hala nola Indymediak, Tor gomendatzen dute sareko pribatutasuna bermatzeko eta baita bertako langileena ere. Talde ekintzaileek, adibidez Electronic Frontier Foundation (EFF) fundazioak, Tor gomendatzen dute linean askatasun zibilak mantentzeko mekanismo moduan. Korporazioek Tor erabiltzen dute konpetentziaren analisi seguru bat garatzeko eta zelatariengandik dokumentazio sentsiblea babesteko. Honez gain, VPN ohikoak ordezkatzeko erabiltzen dituzte; hauek, komunikazio kantitate zehatza eta unekoa ezagutarazten dute. Zeintzuek dute langileria berandu arte lanean? Zeintzuek dute langileria webguneetan lan eskaintzak bilatzen?\nAEB-etako armadaren adar batek Tor erabiltzen du software libreko adimen bilaketarako eta bere ekipo batek ekialde hurbilean Tor erabili zuen duela gutxi. Susmagarriak diren web orrialdeak aztertzeko, inolako IP helbideen arrastorik utzi gabe eta segurtasun osoarekin aritzeko erabiltzen da. Horrela legea betearaziz.\nTor erabiltzen dutenek lortzen dute Tor horren segurua izatea. Torrek sarean beste erabiltzaileengandik babesten (ezkutatu) zaitu. Horren ondorioz, zenbat eta jende gehiagok eta desberdinagoak eduki Torren basea, askoz ere handiagoa izango da zure anonimotasuna sarean.\nZertarako behar dugu Tor?\nTor erabiltzeak, interneteko trafiko analisiarengandik babesten zaitu. Trafiko analisiak gauza askotarako balio du, horien artean: sare publiko batean pertsonen arteko elkarrizketak lortzeko. Internetako trafiko iturburua (hasiera) eta helmuga (bukaera) jakinda beste edozeinek atzi ditzake erabiltzailearen jarrera, interesak eta ekintzak. Pribatutasun arazo handiak ekar ditzake. Edozeinen lana eta segurtasun fisikoa arriskuan jarri dezake nor den eta dagoen lekuaren informazioa atzigarri egonez gero, normalean badago eta. Adibidez, beste edozein herrialdetara lanera joanez gero eta laneko konputagailutik sare publiko batera konektatuz gero posta begiratzeko edota mezu bat bidaltzeko, honekin bakarrik, erabiltzailearen nazionalitatea eta zertan egiten duen lan sarera konektaturiko edozeinek jakin dezake, nahiz eta konexioa zifratuta egon.\nBaina, nola funtzionatzen du trafiko analisiak? Interneteko datu paketeek bi atal dituzte: datuak eta goiburuak routingean erabiltzen direnak. Datuak bidaltzen diren informazioa dira, e-mail mezu bat, webgune bat, audio fitxategi bat, argazki bat etab. Nahiz eta bidaltzen dituzun datuen komunikazioak zifratu, trafiko analisiak informazio asko eskaintzen du oraindik ere. Zer egiten ari zaren eta seguru aski zer esaten ari zaren. Hori gertatzen da, goiburuan zentratzen delako, nork bidali duen, norentzako den, paketeak zein tamaina duen eta zenbat okupatzen duen informazioa ematen duelako beste gauza askotaz gain.\nPribatutasunaren arazo nagusienetako bat da goiburuetan erreparatzearekin bakarrik nahikoa delako zerbait bidali den edo ez jakitea. Hauetan erreparatzeko, emisioaren guneren baten arakatzaile batekin jartzea besterik ez dago, horrela goiburu guztiak aztertu ahal izateko. Edozein sareko informazioa aztertzeko, sare horretako routerraren trafikoa aztertzea besterik ez da behar. Behin atzituta zein informazio igarotzen den bertatik, sare horretako guztiak kontrolpean daude (datuak zifratuta egon zein ez egon).\nTrafikoa aztertzeko era ahaltsuago batzuk badaude. Erasotzaile batzuek interneteko alde asko zelatatzen dituzte eta erabiltzaile arrunt eta erakunde desberdinen komunikazioak lortzeko teknika estatistiko sofistikatuak erabiltzen dituzte. Zifratzeak ez du erasotzaileen aurrean laguntzen, interneteko trafikoaren edukia bakarrik babesten baitu eta ez goiburuak.\nTorrek arriskuak murrizten laguntzen du; interneteko leku desberdinetara bidaltzen ditu transakzioak eta horrela, bai sinplea edota sofistikatua den trafiko zelatariengandik babestuago gaude helmugarekin inolako loturarik eduki gabe. Ideia Twisty erabiltzearen antzerakoa da, bideak aztertzeko zailak bihurtzen dira, horrela baten batek zure arrastoa jarraitu nahiko balu zailtasun handiagoa izango luke eta periodikoki aztarnak ezabatuko litzaizkioke. Iturburutik helmugara bide zuzena hartu beharrean, datu paketeek Tor sarean ausaz edozein bide aukeratzen dute. Kasu hauetan paketeak babesten dituzte erasotzaileek nondik nora bidali diren jakin ez dezaten.\nTorren sare pribatuko bide bat sortzeko, software erabiltzaileak edo bezeroak sareko erreleen bitartez zifraturiko konexioen zirkuituak sortzen ditu gero eta handiagoak izanez. Zirkuituaren zati bakoitza une oro hedatzen da eta errele bakoitzak bidean zehar datuak zeinek banatu dituen eta nori banatu behar dizkion bakarrik daki. Errele bakoitzak ez du inoiz jakingo zein den datu paketeak eginiko bide osoa. Bezeroak salto bakoitzeko zifratzea klabe multzo batzuk adosten ditu arakatze arriskuengandik babesteko.\nBehin zirkuitua sortuta dagoela, datu mota asko aldatuak izan daitezke eta software aplikazio desberdin askotan erabiliak Tor sarearen barnean. Errele bakoitzak ez du zirkuituko salto bakarra baino ikusten, horrela ezinezko bihurtuz trafiko analisiaren iturburu eta helmugaren arteko konexioa. Torrek TCP korronteetarako bakarrik balio du eta SOCKS erabiltzen duen edozein aplikaziok erabili dezake. Efizientzia aldetik, 10 minuturen barnean sortzen diren konexioentzat zirkuitu bera erabiltzen du Tor softwareak, honen ondoren, eskaerei zirkuitu berria eskaintzen zaie, horrela zailago bihurtzen ekintza berriak aurrekoekin erlazionatzen.\nEzkutuko zerbitzuak.\nPosible da zerbitzu desberdinetan erabiltzaileak bere kokalekua ezkutatu nahi izatea, adibidez, webguneetako publizitatean eta uneko mezu bidalketa zerbitzuetan. Torren \"rendezvous points\" erabiltzean, gainontzeko Tor erabiltzaileek zerbitzu ezkutu hauetara konektatzeko aukera izango dute, beti ere besteen identitate informaziorik jakin gabe. Ezkutuko zerbitzu hauen funtzionalitateek Tor erabiltzaileek inolako zentsura beldurrik gabe, webgune bat sortzeko aukera dute beraien publizitatea egiteko. Inork ez du aukera edukiko jakiteko nor izan den webgunean informazio hori eskaintzen ari zena.\nAnonimotasunean egotea.\nTorrek ezin ditu anonimotasun arazo guztiak argitu. Honek datu garraioen babesa du helburu. Beharrezkoa da protokoloaren euskarri bereziko softwarea erabiltzea bisitaturiko web-orriek nortasun informazioa edukitzerik nahi ezean. Adibidez, Tor nabigatzailea erabili zenezake ordenagailuaren konfigurazioari buruzko informazioa webean bilatzen ari zaren bitartean. Gainera, anonimotasuna bermatzeko argi jokatzea ezinbestekoa da, adibidez: webetan egiazko izen-deiturak edo informazio konfidentzialak ez ematea.\nTorren etorkizuna.\nGaur egun interneten anonimotasuna eskaintzen duen sare baten erabilera edukitzea etengabeko erronka da. Softwareak erabiltzailearen beharrak jakin behar ditu. Gainera, ahalik eta erabiltzaile gehien maneiatzen dituen sarea martxan mantentzea lortu nahi da. Segurtasuna eta erabilgarritasuna ez dira zertan aurkariak izan: Torren erabilgarritasuna handitzen den heinean, erabiltzaile gehiago erakarriko ditu eta iturri eta helmuga bakoitzeko komunikazioak handitu egingo dira, beraz, gero eta segurtasun handiagoa guztiontzat.\nTorren erabilerak.\nErabiltzaile arrunten Tor erabilera.\nErabiltzaile arruntek haien pribatutasuna gaizkileengandik babesten dute. Interneteko zerbitzu hornitzaileak (ISP) erabiltzaileen Interneteko erabilera salgarri jartzen dute, informazio hori eskuratzeko ordaintzeko prest dagoen edonori saltzen diote. ISP-k normalean esaten du datuak anonimotasunean mantentzen dituela nortasun informaziorik ematen ez duelako, baino egia ez dela frogatu da. Bisitaturiko gune bakoitza, bakoitzean idatzitakoa, erabiltzaile id eta pasahitzak informazio honen parte izan daitezke, datuen parte. Zure ISPaz gain, web orriak (eta bilatzaileak) bisitatzen duzun informazioa haien erregistro propioetan gordetzen dute, informazio bera edo gehiago gordetzen dutelarik.\nBeraien komunikazioa arduragabekeriadun enpresez babesten dute. Internet osoan zehar, Tor bakoitzaren intimitateaz kezkatuta dagoen erabiltzaile berri orori gomendatzen zaio; hauen kezka nagusia sareko erabiltzaileen datuak eskuratzen dituzten gaizkileen indartzea da. Galdutako backup-etatik hasita, ikertzaileei emandako informaziora arte. Datuak askotan ez daude behar luketen babestuta babestu beharko luketen haiengandik.\nErabiltzaile arruntek beraien seme alabak online daudenean babestu egiten dituzte. Askotan esaten zaie seme-alabei datu pertsonalak sarean ez partekatzeko baino beraien kokalekuaren informazioa eskaini dezakete IP helbidea ikusgai egotearekin bakarrik. Gaur egun, gero eta gehiago gertatzen da IP helbideak hiri edota kale bateri erreferentzia egitea. Eta gainera, informazio gehiago eskaini dezakete, hala nola, internetera konektatzeko era. AEB-tako gobernua gero eta presio gehiago egiten ari da informazio hau gero eta zehatzago izan dadin.\nDelikatuak diren gaien inguruan ikertzen dute. Sarean informazio ugari dago atzigarri. Baino agian beraien herrialdean, ihesari buruzko informazio eskuragarri izatea, jaiotza-tasaren datuak edukitzea, Tibeteko kultura edo gainerako munduko erlijio informazioa eskuratzea nazionala den suebaki baten atzean egon daiteke.\nAskotan, garrantzirik gabeko nabigazioak edota inozentzia guztiaz egindakoak zelatarientzat informazio asko suposatu dezake. Tor erabiltzeak pribatutasuna babesten du eta oso zail bihurtzen du zelatari gaizkileentzat erabiltzaile horren munduko kokalekuaren informazio fisikoa atzitzea.\nInoiz Facebook edo Youtube blokeatu duen herrialderen batean bizi baldin bazara, Tor beharko duzu interneterako beharrezko funtzionalitateak eskuragarri edukitzeko.\nMilitarren Tor erabilera.\nAgenteak: Ez da batere zaila interneteko trafikoa monitorizatzea eta jakitea zerbitzu militarretara konektatzen direnak zeintzuk kokalekutatik konektatzen diren jakitea. Eremu militarreko eragileek Tor erabiltzen dute bisitatzen dituzten guneak maskaratzeko eta interes militarrak eta ekintzak babesteko, beraien babes fisikoa bermatzeaz gain.\nZerbitzu ezkutuak: DARPAk internet diseinatu zuenean, bere helburu nagusia distribuzio erraztasuna eskaintzea zen, greben aurrean komunikazio bide sendoa. Hala ere, funtzio batzuk zentralizatu beharra dago, guneen kontrola eta komandoen kontrola adibidez. Torren ezkutuko zerbitzuen ahalmenak militarren komando erabilera eta kontrola edozeinek atzitzetik eta fisikoki seguru ez izatetik babesturik dago.\nInformazio bilaketa: Pertsonal militarrak errekurtso elektronikoak erabiltzeko beharra du. Ez dute web matxinatu batean web zerbitzari baten erregistroek helbide militar bat gordetzea, horrela zaintza agerian utziz.\nKazetarien Tor erabilera.\nMugarik gabeko kazetariek arazo ugari izan dituzte mundu osoan zehar beraien pribatutasuna ez delako babestuta egon. Hauei, blogariei, iturriei eta disidenteei Tor erabiltzea gomendatzen zaie beraien pribatutasuna eta segurtasuna bermatzeko.\nAEBetako Nazioarteko transmisio bulegoak (Voice of America/Radio Free Europe/Radio Free Asia) Torren garapenari elkartasuna adierazi dio baliabide libreetara eskuragarritasun segurua ez duten herrialdeetako erabiltzaileei laguntzeko. Suebakiaren bitartez ahalbidetzen du erabiltzaileek gai polemikoei (hala nola demokrazia, ekonomia eta erlijioa) buruzko informazioa atzitzea.\nTxinako kazetariek Tor erabiltzen dute bertako ekintzei buruz idazterakoan eta mugimendu politiko eta soziala bultzatzeko.\nInterneteko zulo beltzetako herritar eta kazetariek Tor erabiltzen dute propaganda edota kontrako ikuspuntuak azaleratzeko, honela ondorio pertsonal eta fisikoak saihestuz.\nLegea betearazten dutenen Tor erabilera.\nOnline zainketa: Torrek ofizialak zalantzazko webgune eta zerbitzuetan nabigatzen ahalbidetzen ditu inolako aztarnarik utzi gabe. Joko ilegal bateko guneko sistemaren administratzaileak gobernuko konexioen IP helbideak jakin nahi baditu eskaera hori bertan bera utzi daiteke.\nSting operazioak: Modu berean, anonimotasunak babesturiko linea ekintzak burutzen ahalbidetzen ditu ofizialak. Kamuflaturiko agente baten kaleko sinesgarritasuna zein ona izan daitekeen alde batera utziz, poliziaren helbideetan IPak baldin badaude gaineko babesa desagerturik dago.\nGuztiz anonimoak diren lineak: Online linea anonimo batzuk oso ezagunak diren bitartean, anonimotasun gabeko softwarerik gabe ez dira batere erabilgarriak. Iturri sofistikatu askok diote nahiz eta e-mail helbideak edota izenak informazioarekin lotuta ez egon, zerbitzariko logek oso erraz eta azkar identifikatu ditzakete. Horren ondorioz, puntako linea batek ez du anonimotasuna bermatzen, beraien iturriak murriztu baizik.\nAktibisten Tor erabilera.\nGiza eskubideen aldeko aktibistek Tor erabiltzen dute arriskuko guneetako abusuen inguruan informazioa eskaintzeko. Nazioartekoki ere erabiltzen da langileak mugiarazteko eta [[Giza Eskubideen Aldarrikapen Unibertsala|Giza Eskubideen Aldarrikapen Unibertsal]eko akorduez informatzeko. Nahiz eta legediak babestu horrek ez du esan nahi seguru direnik. Torrek jarraitzeak ekiditen ditu aktibistaren bat bere aldarrikapena egiten ari den bitartean.\nFriends Service Committee taldeak, ingurumena babesteko taldeek eta abarrek gero eta segurtasun gutxiago dute. Gainera AEBak terrorismoarengandik babesteko eta beste ekintzetarako Tor du baliabide bakartzat.\n\"Gloval Voices\"ek Tor gomendatzen dute anonimotasunean blogeatzea beren webgunearen bitartez.\nTorrek aktibista askori lagundu diezaieke gobernuaren kontrola eta zentsura ekiditeko. Kasu batean, Kanadako ISPk enpresa bateko langileak greba bat antolatzeko webgune baten eskuragarritasuna blokeatu zuen.\nTor nola erabili.\nTor nabigatzailea deskargatzeko webgune ofiziala: https://www.torproject.org/download/download-easy.html.en.\nOinarrizko ezagutza segurtasun informatikoan.\nAplikazioren bat deskargatu nahi dugunean fidagarria den webgune batetik deskargatzea komeni da. Segurtasuna bermatzeko erabiltzaileek ezagutza minimo batzuk eduki behar dituzte eta jakin beharra dute aplikazio eta programak webgune ofizialetatik deskargatzea dela egokiena, eta ez Softonic eta antzeko guneetatik.\nGune ofizialetik jaitsiz gero, sortzaileak sortutako programa osoa lortuko zenuke ([[md5]] [[Hashing|hasharekin]] erraz egiaztatu daiteke aldaketarik pairatu duen aplikazioak). Beste edozein gune ez fidagarritatik deskargatuz gero, birusak, harrak, troiarrak eta abar edukitzea oso daitekeena da. Hori da hain zuzen segurtasun informatikoan saihestu nahi dena. Orduan, laburbilduz, aplikazioak eta programak webgune ofizialetatik (sinatuta daudenak, giltzarrapo berdea dutenak) deskargatu behar dira eta ez beste webgune batzuetatik.\nNola instalatu.\nDeskargatu.\nInstalazioa oso sinplea da. Webgune ofizialetik aplikazioa deskargatu.\n[[Fitxategi:The_Tor_Browser_Showing_The_main_Tor_Project_page.png|400px|thumb|erdian|Webgune ofizialaren orria]]\nErauzi eta ondoren dagoen karpeta bertatik exekutatu.\n[[Fitxategi:Tor_Browser_Bundle_configuration_options.png|350px|thumb|erdian| Konfigurazio aukerak]]\nKonfigurazioa aldatu daiteke edo segituan konektatu. Konektatu sakatu eta bukatu da instalazioa.\n[[Fitxategi:Tor Browser Bundle establishing connection.png|350px|thumb|erdian| Sarera konektatzea]]\nInstalatu.\nInstalatu ondoren segituan Tor nabigatzailea irekiko da eta beste [[web nabigatzaile]]ekin egiten diren antzeko gauzak egiteko aukera izango dugu.\n[[Fitxategi:Tor Browser.png|350px|thumb|erdian| Tor lehen aldiz zabaltzerakoan honelako ongi etorri mezua agertuko zaigu]]\nErabilpena eman.\nPosta-e zerbitzuetan, gizarte sareetan, Interneteko atarietan sartzeko aukera osoa izango dugu.\nSegun eta zein den sistema eragilea aldaera batzuk gerta daitezke. Linux erabiliz gero eta goiko [[Uniform Resource Locator|URLean]] helbide zehatza jarriz gero, segurtasuna bermatzeko kode eskaera bat bistaratzen da.\nBeste aukera bat ere badago bilaketak egiteko: URL helbidea sartzeko tartetxoaren alboan betiko bilatzaileak ditugu. Bertan zerbait idatziz gero bilaketa egiteko, orri bat aterako zaizue ziurtatzeko zuek zaretela eskaera egiten dutenak. Bertan letrak sartu eta inolako arazorik gabe segi daiteke bilatzailea erabiltzen. [[Macintosh]]en, ordea, alderantziz gertatzen da.\nEsan beharra dago beste edozein nabigatzailek baino denbora apur gehiago behar duela eskaera egitetik orria bidaltzera.\nTorren konfigurazioa alda daiteke, erabiltzaile bakoitzaren neurrietara egokitzeko.\nErabiltzailearen beharrak segun eta zein diren, konfigurazioan moldaketak egin daitezke. Adibidez, seme-alaben sareko ekintzak murrizteko; edota [[proxy]]a aldatzeko.\nTorrek berez murriztapen batzuk ditu. Adibidez, Wikipediako artikuluren bat aldatu nahi izanez gero, ezingo genuke Tor nabigatzailearen bitartez egin.\nOinarrian.\n[[Fitxategi:Tor Browser logo.png|Tor Browser logo]]\nTor [[web nabigatzaile]]ak azpitik [[Mozilla Firefox|Firefox]] erabiltzen du. Firefox nabigatzaile baten antzeko erabilera eman diezaiokezu, grafikoki berdina delako. Berezitasun berri bat dauka; [[HTTPS]] gehigarria, erraz aldatzekoa.\nKanpo estekak.\n[[Kategoria:Segurtasun informatikoa]]\n[[Kategoria:Pribatutasuna]]\n[[Kategoria:Interneteko protokoloak]]\n[[Kategoria:Interneteko Estandarrak]]\n[[Kategoria:2002ko softwarea]]\n[[Kategoria:Plataforma anitzeko softwarea]]"}
{"id": "579445", "revid": "105290", "url": "https://eu.wikipedia.org/wiki?curid=579445", "title": "Patchiku", "text": "Patchiku Donibane Lohizunen egoitza duen atunontzia da\n1959an Ziburuko Gr\u00e9goire Marinek egina, \"A\u00efrosa\" itsasontziaren moduan, euskal itsas-arotzeriaren adibide nagusienetariko bat da. BA 294 644 (Baiona) matrikula-zenbakia du. Inguratze arrantzan erabilia, bolintxa erabiltzen zuen sardinak harrapatzeko. Tretzaontzi moduan ere erabiltzen zuten.\n1980ko hamarkadan egungo izena izan baino lehen, \"Suzanne\" eta \"Le Fanchic\" izenak izan zituen. 1999an France 2rako \"Les Moissons de l'oc\u00e9an\" telefilmean agertu zen.\n2002ko ekainaren 7an monumentu historiko izendatu zuten. Hurrengo urtean desarmatu zuten arren, 2006an, Itsas Begia elkartearen laguntzaz, Patchiku ontziaren aldeko elkartea sortu zuten ontzia zaharberritu eta bere balioa azpimarratzeko asmotan."}
{"id": "579446", "revid": "105290", "url": "https://eu.wikipedia.org/wiki?curid=579446", "title": "A\u00efrosa", "text": "A\u00efrosa Donibane Lohizunen egoitza duen atunontzia da\n1953an Ziburuko Hiribarren anaiek egina, \"Patchiku\" itsasontziaren moduan, euskal itsas-arotzeriaren adibide nagusienetariko bat da. BA 294 641 (Baiona) matrikula-zenbakia du. Inguratze arrantzan erabilia, bolintxa erabiltzen zuen sardinak harrapatzeko. Tretzaontzi moduan ere erabiltzen zuten.\n1999an France 2rako \"Les Moissons de l'oc\u00e9an\" telefilmean agertu zen.\n2002ko ekainaren 7an monumentu historiko izendatu zuten. Oraindik lanean dabil."}
{"id": "579447", "revid": "1545", "url": "https://eu.wikipedia.org/wiki?curid=579447", "title": "Groupe Olano", "text": "Groupe Olano hozkailu-garraioan aritzen den lapurtar enpresa da. 1975ean Nicolas Olanok sortua, Donibane Lohizunen du egoitza. 2012an Frantziako merkatuan hirugarren enpresa nagusia izan zen eta 44 merkataritza-establezimendu zituen Europan zehar, langile eta 600 ibilgailu izanik."}
{"id": "579448", "revid": "56334", "url": "https://eu.wikipedia.org/wiki?curid=579448", "title": "Nicolas Olano", "text": "Nicolas Olano, (Donibane Lohizune, ) lapurtar enpresaburua da, Groupe Olano taldearen sortzaile eta presidentea dena.\nArrantzale familia batean jaioa, 24 urte zituela bere lehen kamioia erosi zuen eta handik egungo taldea sortu du. 2007tik aurrera, UNTF ugazaben elkartearen presidentekidea ere bada."}
{"id": "579454", "revid": "1545", "url": "https://eu.wikipedia.org/wiki?curid=579454", "title": "San Petri eliza (Donazaharre)", "text": ""}
{"id": "579455", "revid": "1545", "url": "https://eu.wikipedia.org/wiki?curid=579455", "title": "Nabonides", "text": "Nabonides (, \"Nabu goraipatua da\") Neobabiloniar Inperioko azken erregea izan zen, K.a. 556\u2013539 bitartean.\nBizitza.\nHistorialaritzaren aitzindaria.\nK.a. 556. urtean, Babilonian, Labashi Marduk errege gaztea kargutik kendu ondoren, Nabonides tronuan eseri zen. Herodoto greziarra lehen historialaritzat jotzen den arren, haren aurretik Nabonidesek ere iraganarekiko interes handia izan zuen. Indusketak egiteko agindua eman zuen gainbehera etorritako hiri sumeriar eta akadiarretan, eta horietako batzuetan berak parte hartu zuen zuzenean. Indusketa lan horietan aurkitutako erregeen eta jainkoen estatuak, testuak idatzita zituzten estelak eta bestelako materialak Babiloniara eramanarazi zituen. Horregatik, historiako lehen arkeologoa dela esan ohi da.\nUstez, haren asmoa objektu horiek toki batean erakusgai jartzea eta herritarrek antzinako erregeen loria miretsi ahal izatea zen; hau da, egungo museo moduko bat eraikitzea. Horrez gain, errege-liburutegiko milaka taulatxoren kopiak eginarazi zituen. Erregealdi guztien kronikak gordetzeko obsesioa zuen eta horretarako hainbat tailer zabaldu eta idazlari mordoa bildu zituen. Halaber, buztinezko eta betunezko nahasketa berezia asmatu zuen dokumentuak gehiago iraunarazteko. Horri esker Babiloniako errege liburutegia ia osorik iritsi da.\nIndusketa teknikak.\nDerrigorrezko informazioa bildu baino lehen objektuak testuingurutik ateratzea, esaterako, sakrilegioa da. Berak horrelakorik ez zuen egin eta berarengatik izan ez balitz, objektu asko eta bertan bildutako informazioa betiko galduak lirateke, Errege akadiarren berri, esaterako.\nPolitika.\nNabonides agintari kaskarra izan zen. Hasteko, agintea lortzeko egindako bidea iluna izan zen eta klase boteredunarekin bat egin ordez, haien etsaitasuna irabazi zuen, bereziki apaizena. Marduk jainkoaren kultuaren nagusitasuna eten zuen eta haren ordez Sin ilargiaren jainkoa ipini zuen rankingaren lehen postuan. Horrenbestez, herri xeheak bat egin zuen boteredunekin erregearen aurka.\nHalaber, huts larria egin zuen Pertsiako Ziro Handiaren kontra Lidiako Kresorekin bat egitean. K.a. 539an Ziro Babiloniako ateetan konkistarako prest zegoenean, edozein agintarik armada prestatuko zukeen erasoari aurre egiteko. Baina Nabonidesek beste estrategia bat hautatu zuen: erresumako jainkoen estatuak hiriburuan bildu zituen, jainkozko batzorde hark arazoa konponduko ziolakoan. Herritarrak Nabonideseen aurka egonik eta harrizko armada alferrikako harekin, Ziroren osteek ez zuten gezi bat bera ere jaurti behar izan Babilonia mendean hartzeko, Bibliak konkista gertaera ia apokaliptiko gisa deskribatu arren.\nHerodotok dio Nabonides sutan erretzera kondenatu zutela baina azken unean Zirok barkamena eman ziola. Beste iturri batzuen arabera 539. urtean bertan exekutatu zuten eta bertsio baikorrenak dio bere azken urteetan bizimodu lasaia izan zuela Karmanian. Nabonides Babiloniako azken errege penagarri gisa igaro zen historiara."}
{"id": "579456", "revid": "512", "url": "https://eu.wikipedia.org/wiki?curid=579456", "title": "Kristian Jaak Peterson", "text": "Kristian Jaak Peterson, Kristjan Jaak Peterson edo Christian Jacob Petersohn (Riga, Letonia, 1801eko martxoaren 14a - Riga, Letonia, 1822ko abuztuaren 4a) estoniar olerkaria zen, estoniar literatura nazionalaren heraldo eta estoniar olerkigintza modernoaren aitzindaritzat hartzen dena.\nBere ibilbide literarioa oso laburra izan zen, tuberkulosiak jota hil baitzen 21 urte besterik ez zituenean. Bere jaiotegunean, martxoaren 14an, Ama Hizkuntzaren Eguna ospatzen da Estonian."}
{"id": "579459", "revid": "98220", "url": "https://eu.wikipedia.org/wiki?curid=579459", "title": "Footloose (1984ko filma)", "text": "Footloose 1984ko Herbert Ross estatubatuar zinema zuzendariaren musikal-drama filma bat da. Kevin Bacon, Lori Singer, Sarah Jessica Parker, Chris Penn, Dianne Wiest eta John Lithgow aktoreek antzeztu zuten.\nBerez, filma Oklahoma estatuko Elmore City landa eremuko herrian eta komunitate erlijiotsuan jazotako gertakarietan arinki oinarritua dago.\n1998an Broadwayen filma honen izen berdineko \"Footloose\" egokitzapen musikala taularatu zen, baita Londresko West Endean ere. Bestalde, 2011an izen berdineko \"Footloose\" berregokitzapen filma bat egin zen, honetan Craig Brewerek zuzendu eta gidoia idatzi zuen, eta Kenny Wormald, Julianne Hough, Dennis Quaid eta Andie McDowell aktoreek antzeztu zuten.\nArgumentua.\nChicago hirian hazitako Ren McCormack (Kevin Bacon) nerabea bere osaba-izebekin bizitzeko Bomont udalerri txikira lekualdatu da. Bertako Udalak dantza eta rock musika guztiz debekatu berri ditu, aurretik herriko bost gazte rock musika dantzaldi batetik zetozela auto istripua eduki eta hil baitziren. Renek bere institutuko ikaskideen artean musikarekiko gri\u00f1a piztuarazi eta heuren graduazio jaian guztiak elkartu eta rock musika aldarrikatuko dute. Eskaera horren aurrean, Shaw Moore (John Lithgow) erreberendoaren aurkako jarrera irmoarekin topo egingo dute, gainera bere alaba Ariel (Lori Singer) Renetaz maitemindu dela jabetzean haiekiko oraindik jarrera oldarkorragoa erakutsiko du."}
{"id": "579461", "revid": "512", "url": "https://eu.wikipedia.org/wiki?curid=579461", "title": "Tiburon (Kalifornia)", "text": "Tiburon Ameriketako Estatu Batuetako Kalifornia estatuko hiria da, San Frantziskoko badiaren hegoaldean dagoen izen bereko penintsulan dagoena."}
{"id": "579462", "revid": "336", "url": "https://eu.wikipedia.org/wiki?curid=579462", "title": "Paradise Cay", "text": "Paradise Cay Ameriketako Estatu Batuetako Kalifornia estutako barrutia da, Tiburon herriak inguraturik."}
{"id": "579466", "revid": "103793", "url": "https://eu.wikipedia.org/wiki?curid=579466", "title": "Baiona-Itsas Irteerak burdinbidea", "text": "Baiona-Itsas Irteerak linea Lapurdiko Baiona hiriburuko eta Angelu udalerriko burdinbide linea labur bat da. Frantziako zabalera neurri estandarra eta burdinbide bakarra du. Baionako portuko zama-lana ahalbideratzen du.\nFrantziako trenbide sare nazionaleko 658000. linea da. 1435 metro luze ditu eta 1895eko maiatzaren 4ean martxan jarri zen.\nBaionako portuko merkantzien garraiorako erabili ohi da, zehazkiago Baionako portuaren Atturri ibaiaren bokaleko ezkerraldeko zatirako (ez hain aktiboa), Baiona eta Angelu hirien artean. Kaietara merkantziak eraman eta sufre, burdin, altzairu, zementu, abereentzako jakiak (izan ere, hiltegia geografikoki hurbil dago) eta partikula taulen elkartrukea ahalbideratzen du. 2006ean egunero linean hiru zama-tren martxan zeuden."}
{"id": "579473", "revid": "1545", "url": "https://eu.wikipedia.org/wiki?curid=579473", "title": "Mundo Negro", "text": "Mundo Negro Afrikako eta orokorrago arraza beltzeko pertsona eta gizarteen problematika lantzen duen kristau aldizkaria da, bereziki Espainian hedatzen dena eta 1960 urtean (hain zuzeen, \"Afrikako urtea\" ospatu zen urte hartan) Enrique Far\u00e9 misiolari comboniarrraren eskutik sortua eta egun kongregazio comboniarrak kudeatzen duena. Aldizkariaren inguruan, izen bereko argitaletxe batek ere jarduten du, gaiarekin loturiko argitalpenak plazaratzen."}
{"id": "579474", "revid": "1545", "url": "https://eu.wikipedia.org/wiki?curid=579474", "title": "Aguiluchos", "text": "Aguiluchos haur eta gazteei zuzenduriko kristau hilabetekaria da, bereziki Espainian hedatzen dena eta 1957 urtean sortua misiolari comboniarren eskutik sortua."}
{"id": "579475", "revid": "96586", "url": "https://eu.wikipedia.org/wiki?curid=579475", "title": "Daniele Comboni", "text": "Daniele Comboni (Limone sul Garda, Lombardia-Venezia Erresuma, 1831ko martxoaren 15a - Khartum, Sudan, 1881eko urriaren 10a) italiar misiolari eta apezpiku katolikoa izan zen, batez ere Afrikan jardun zuena. Jesusen Bihotzaren Comboniar Misiolariak eta Comboniar Ahizpa Misiolariak kongregazioak sortu zituen. Joan Paulo II.ak kanonizatu zuen 2003ko urriaren 5ean. Jaieguna urriaren 10ean ospatzen da.\nBizitza.\nDaniele Comboni 1831ko martxoaren 15ean jaio zen Limone sul Garda herrian. Gurasoak, Luigi Comboni eta Domenica Pace, nekazari maizterrak ziren. 1843tik aurrera, Veronako Mazza Instituan egin zituen ikasketak. Filosofia eta teologia ikasi ondoan, 1854an apaiztu zen. Hiru urte geroago, Sudanera joan zen misiolari. Malariak jota, Italiara itzuli behar izan zuen 1859an.\n1861-1864 bitartean Mazza Instituko irakaslea izan ondoren, \u201cAfrika onbideratzeko plana\u201d (\"\u201cPiano per la rigenerazione dell' Africa\u201d\", Turin, 1864) argitaratu zuen, eta Frantzia, Espainia, Ingalaterra, Alemania eta Austrian barrena ibili zen dirua biltzen. 1867an, \"Istituto delle Missioni per la Nigrizia\" sortu zuen Veronan, Afrikarako apaizak eta fraideak prestatzeko, eta baita \"Istituto delle Pie Madri\" ere, mojak prestatzeko.. 1870ean, Vatikanoko I. kontzilioan parte hartu zuen, Afrika ebanjelizatzeko laguntza eskatuz (\"Postulatum pro Nigris Africae Centralis\"). 1877ko uztailean, Erdialdeko Afrikako bikario izendatu zuten, eta apezpiku urte bereko abuztuan. Sudanera jo zuen 1880ko azaroan, esklabo trafikoaren aurka aritzera. 1881eko urriaren 10ean hil zen Khartumen, koleraren ondorioz."}
{"id": "579476", "revid": "63274", "url": "https://eu.wikipedia.org/wiki?curid=579476", "title": "Civitas", "text": "Antzinako Erroman, civitas (\"civitates\" pluralean) erromatar herritarrak biltzen zituen lege komuna zen, haiei eskubideak eta betebeharrak ezartzen zizkiena. Adiera zabalagoan, \"civitas\" herritarren gizatalde hori bera zein herritar horiek bizi ziren herria edo hiria izendatzeko erabili izan da. Civitas ez da bakarrik hirigunea, hirigune hori dagoen lurralde oso bat baizik.\nCivitateen sailkapen juridikoa.\nHiriek hainbat maila juridiko desberdinak zituzten ezaugarri jakin batzuen arabera: biztanleen izaera - erromatar hiritartasuna izan edo indigenak-, Inperioan sartzeko modua -akordioa edo konkista-, Erromari zerbitzu bereziak ematea edo ez, e.a. Gainera, estatus hori denborarekin aldatu egin zitekeen. Historialariek asko eztabaidatzen duten arren, Plinio Zaharrak Inperioaren hasieran egin zuen sailkapena onartzen da orokorrean:\nLau kategoria juridiko zeuden hirien artean:\nOrdaintzaileak (\"civitates stipendariae)\": bizilagunek -zergak (\"stipendium\") ordaindu behar zituzten, ez zuten eskubide politikorik, eta soldaduak eman behar zizkioten Erromari. Lurzorua ez zen berea, eta bertako biztanleek \"possessio\" gisa zeukaten. Txanponak egitea zentralizatu zen arte, dirua sor zezaketen eta autonomia zuten barne-gobernuan, baina beti ere probintziako gobernadorearen mende, herritarren gaietan esku hartzeko ahalmena baitzuen.\nAskeak (\"civitates liberae\"), hainbat pribilegio zituzten eta gobernu autonomoagoa zuten. Askotan ez zuten zergarik ordaintzen. \nFederatuak (\"civitates foederatae)\", Inperioari akordio baten bidez lotuta zeuden eta euren funtzionamendua eta Erromarekiko harremanak \"foedus baten bidez\" erregulatzen ziren. Baskoien artean, adibidez, antzinako Tarraga hiriak \"civitate foederata\" izendapena lortu zuen.\nKoloniak (\"coloniae\") eraikitzen hasi zirenean, erromatar jatorriko taldeak bizi ziren bertan, estatuarengandik lur sailak jasotzen zituzten soldadu ohientzat sortzen baitziren gehienetan, eta eurek gobernatzen zuten. Oso erromatartutako hiriak ziren eta hiritarrek eskubide zabalak zituzten. Geroago, konkistatutako probintzietan beste hiri batzuek kolonia izendapena lortu zuten hiri handiak bilakatu zirenean eta eta sakon erromatartu zirenean. Kolonia izaera juridikoa kategoria altuena zen, eta abantaila gehien ematen zuena.\nDenek jaso zezaketen udal erregimena enperadorearengandik. Horren bidez, biztanleek hiritartasun eskubideak lortzen zituzten.\nErromatarren \"civitas\" kontzeptua.\n\"Hiria\" artisau lanetan, merkataritzan eta beste zerbitzu batzuetan aritzen den jende multzo egonkorrari esan ohi diogu. Hiriak ekonomia eta gizarte garatuena zuten guneetan ezartzen ziren. Hispaniako probintzietan, adibidez, Levanteko itsasertzean eta hegoaldean. Galiako probintzietako Mediterraneo aldean egon ziren batez ere. Erromako iturriek, ordea, \"civitas\" terminoa zentzu politikoan erabiltzen zuten ia beti -aginpide baten mendeko herritar multzoa- eta horrek agian batzuetan kontzeptua nahasgarria bihurtzen du.\nEstrabonek hau idatzi zuen Iberiar penintsulako hiriei buruz:\n\"Nire ustez, batzuek Iberian mila hiri baino gehiago zenbatzea herri handiei hiri izena eman zaielako gertatu da. Izan ere, herrialdea bera ez da oso egokia hiri asko eraikitzeko, oso atzerakoia, xelebrea eta ikasi gabea baita; bestalde, Mare Nostrumeko bazterretik kanpo bizi direnen bizimoduak ere oso zail egiten du hiriak eraikitzea. Herrixketako biztanleak basatiak dira (...) hiriek ere ezin dituzte zibilizatu, asko eta asko basoan bizi direlako eta auzokoen lasaitasuna arriskuan ipintzen dutelako.\"\nIkus, gainera.\nBeste erromatar hiri, herri eta herrixka mota administrazioaren ikuspuntutik:"}
{"id": "579477", "revid": "512", "url": "https://eu.wikipedia.org/wiki?curid=579477", "title": "Kirenia", "text": "Kirenia (, ahoskatua; ) Zipreko iparraldeko kostaldean kokaturik dago eta Kireniako barrutiaren hiriburua da.\n1960. urtean independentzia lortu zenean Zipreko Errepublika eratzen zuten sei barrutietatik bat zen Kirenia baina 1974. urtean Turkiak uhartearen iparraldea inbaditu zuenetik Ipar Zipreko Turkiar Errepublikako eremua da \"de facto.\"\nHistoria.\nAntzinako aroa.\nIndusketa arkeologikoek adierazten dutenez, biztanleak bazituen Neolitoan, k.a. 5800-3000 urteen artean.\nDirudienez, Kirenia ingurunean babestu ziren greziar etniako giza taldeak, indoeuropar inbaditzaileetatik ihesi. Ondorengo mendeetan, itsas merkataritzagatik hazi zen eskualdea, Asia Txikiarekiko gertutasunari esker. Hiriaren sorrera akaziarrei lotu zaie, mizenastar zibilizazioan, k.a. 1300etik aurrera. Kireniatik ekialdera luzatzen den kostaldeari \"akaziarren kostaldea\" esaten zaio gaur egun ere. Idatzizko aipamen zaharrena egiptoar testuetan aurkitu da, eta Ramses III.aren garaikoa da (K.\u00a0a. 1125-1100).\nGarai helenistikoan, oparotasun handia ezagutu zuen hiriak eta ez zuen garrantzia galdu Egiptoko ptolomeotar dinastiaren esku zegoenean, Alexandro Handia hil ondoren (k.a. 323) izandako lurraldearen banaketa osteko borroken ondorioak pairatu bazituen ere. Ildo beretik jarraitu zuen bertako ekonomiak erromatarren garaian. Gotorleku bat eraiki zuten, hartutako garrantziaren lekuko, eta horren ekialdean, lehenengo kristauek katakonbak eraiki zituzten.\nErdi Aroa.\nBizantziar enperadoreek birmoldatu zuten erromatar gaztelua arabiarrei aurre egin ahal izateko, aldameneko Lambousa suntsitu zutenean, 806 urtean. Kirenia mendikatean hiru gaztelu eraiki zituzten (Buffavento, San Hilarion eta Kantara) pirata arabiarren erasoak aurrikusteko atalaiak izango zirenak eta Kirenia eta Nikosia arteko pasabidea zainduko zutenak. 1191. urtean Rikardo I.a Ingalaterrakoak hegoaldetik Zipre inbaditu zuenean azken enperadore bizantziarra zen Isaac komnenosek familia eta altxorra Kireniako gazteluan gorde zituen, bera gerrara joan bitartean. Rikardo I.ak Zipre konkistatu bazuen ere ziprerekiko interes handirik ez zuen erakutsi eta Guy de Lusignan frantziarraren eskutan utzi zuen. Frankoen garaian, feudalismoa izan zen gizartearen antolakuntza sistema eta eskualdeko administrazio eta merkataritza gune garrantzitsua bilakatu zen Kirenia. 1208-1211 bitartean kaia eta gaztelua zabaldu ziren eta hiri-harresia eraiki zen.\n1218an Hugo I.a Ziprekoa hil zenean John d'Ibelin bihurtu zen Zipreko eta Jerusalemgo erbesteko errege. Jerusalemgo erregetzaren lehian Frederiko II.a Germaniako Erromatar Inperio Santukoa sartu zen eta 1228. urtean Frederiko II.a Limasolen lehorreratu zenean bien arteko gerra sortu zen. 1229 eta 1233 artean bien arteko borroka hadiak izan ziren Kirenian, erregeen egoitza zen San Hilarion gaztelua eskuratu nahian bereziki.\nKirenia hiri barnera itzuliz, XIV. mendean genovarrek hainbatetan setiatu zuten kaia zaintzen zuen gaztelua baina ez zuten inoiz eskuratzerik lortu.\n1489an Veneziako Errepublikaren eskutan gelditu zen Zipre. Hauek otomandarren mehatxua aintzat hartuta Kireniako gazteluaren babes egiturak modernizatu zituzten. Artilleria astunari aurre egin ahal izateko, dorre zaharrak eraitsi eta dorre biribil zabalek ordezkatu zituzten. Mendialdeko gazteluak bestalde bertan behera utzi zituzten eta hainbat zati eraitsi ere bai, gaztelu azpiegitura handiegia baitzen dena egoera onean mantentzeko. Dena dela 1571. urtean otomandarrek Kireniako gaztelua setiatu zutenean errenditu beharra izan zuen.\nOtomandarren aroa.\nOtomandarrek Zipre eskuratu zutenean lau barrutietako baten hiriburu izendatu zuten baina mendeek aurerra egin ahala garrantzia galduz joan zen. Hasieratik bertatik kristauak hiritik kanporatu zituzten eta harresien kanpoaldean eraiki zituzten auzo berriak. Auzo hauek ordea hondatuz joan ziren eta kristauek mendi aldera jo zuten.\nXVIII. mendean agintari turkiarrek Asia Txiaren eta Egeoko uharteen arteko merkataritza bideak eratu zituzten berriz eta Kirenian egoera berri honi probetxua atera zion. Algarroboa landatzen zuten nekazariek eta algarrobo-leka esportatzen hasi zen Asia aldera. Honi esker kireniarrek bizitza maila oparoa lortu zuten eta hezkuntza eta kulturak ere garapena izan zuen.\nBritainiarren aroa.\n1878 urtean Otomandar Inperioak eta Erresuma Batuak hitzarturik britainiarrek hartu zuten Zipreren kontrola eta Nikosia hiriburutik Kireniara errepidea eraiki zuten. Hirian berrikuntza handiak egin zituzten eta nabarmen modernizatuy zuten. 1893an ospitalea eraiki zuten eta 1900. hamarkadan hotelak eraiki zituzten Nikosiako familia aberatsen opor-leku bihurtzeko. Guzti hauek egiteko zerga handiak ezarri zituzten eta biztanle askok emigratu beharra izan zuten, hasieran Egiptora eta beranduago Estatu Batuetara eta Turkiara. Turkiar jatorriko zipretarrak ziren alde egin zuten gehienak eta greziar-zipretarren populazioak Kireniako biztanleriaren %67a osatu zuen. 1922an Grezia eta turkiaren arteko gerra hasi zen eta Kireniaren merkatalbideak blokeatu zituen Turkiak. Honek zailtasun ekonomikoak eragin zituen berriz. Estatu batuetako Costas Catsellis negoziogizona itzuli zen eta hiriko hotelak erreskatatu zituen. Seaview eta Dome hotelak altxatu zituen eta Kirenia nazioarteko turismolekua bihurtzeko klima epela, kai tradizionala, eremu arkeologikoak mendialdea eta beste hainbat ezaugarriren inguruko propaganda zabala egin zuen. Bigarren Mundu Gerraren ondoren britainiar ugarik bertan bizitzeko hautua egin zuten.\nIndependentzia eta uhartearen banaketa.\n1960 urtean britainiarrengandik independentzia lortu eta Zipreko Errepublika sortu zen. Udaletxe berria eraiki zen eta Folklore museoa ireki zen. Urperaturiko itsasontzi bateko objetuak erakusten diren museoa ere sortu zuten. 1963 eta 1964 artean istilu gogorrak izan ziren greziar eta turkiar komunitateen artean eta 1974. urtean Turkiako gudarosteak uhartearen iparraldea hartu eta Ipar Zipreko Turkiar Errepublika eratu zuen, oraindik ere nazioarteko aitortza jaso ez duena. 1975ean hirian zeuden greziar-jatorriko biztanleak kanporatuak izan ziren eta hegoalderantz jo zuten.\nEkonomia.\nKirenia Ipar Zipreko turismoaren hiriburua kontsideratzen da. Erosketa eremuak, jatetxeak eta gaugiro handia dauka, kai zaharrean eta 1987an eraikitako \"Kyrenia Touristic Port\" kai berrian. 2009an 93 hotel zituen, hauetatik bederatzi 5 izarretakoak ziren. Kasinoak ere badaude eta hauek turista asko erakartzen dituzte. 2001 eta 2003 artean auzo erresidentzial ugari eraiki ziren Ziprerako Annan planaren barnean.\nKultura.\nUrtero \"Kireniako Kultura eta Arte Jaialdia\" ospatzen da ekainean (turkieraz: \"Girne Festivali ba\u015fl\u0131yor\"). Hiriko anfiteatroan eta Ramadan Cemil Square enparantzan Turkiako talde eta abeslari ezagunek kontzertuak ematen dituzte eta musika latindarra eta reggaea ere ugari izaten da. Antzerkiak eta hitzaldiek ere lekua izaten dute programazioan. 2012an esate abterako 500-600 artistak hartu zuten parte eta talde ezagunenak UB40 eta The Animals izan ziren.\n2014an \"Golden Island International Film Festival\" zinema jaialdia ospatu zen, Ipar Zipren ospatu den aldi bakarra.\n\"Bellapais\" musika jaialdia ere itzal handiko ospakizuna izaten da. Turkiako musikariak eta turkiar-zipretarrak izaten dira protagonista. R\u00fcya Taner nazioarteko pianista turkiar-zipretarra bezalako maila handiko artistak izaten dira bertan."}
{"id": "579478", "revid": "105290", "url": "https://eu.wikipedia.org/wiki?curid=579478", "title": "Maitasun Errukiorraren Mirabeak", "text": "Maitasun Errukiorraren Mirabeak Eliza Katolikoko emakumeen erlijio institutua da, Maria Josefa Alhama Varela erlijiosoak, Ama Jesusen Itxaropena izenez ezagunagoa, 1930 urtean Madrilen sortua. Maitasun Errukiorraren Semeekin batera Maitasun Errukiorraren Familia osatzen dute. 2008 urtean 344 moja ziren mirabe, Europa eta Ameriketako hainbat herrialdetan, nahiz Indian."}
{"id": "579479", "revid": "336", "url": "https://eu.wikipedia.org/wiki?curid=579479", "title": "Arantzadi Elkartea", "text": ""}
{"id": "579480", "revid": "336", "url": "https://eu.wikipedia.org/wiki?curid=579480", "title": "Al\u00adtxerri", "text": ""}
{"id": "579481", "revid": "336", "url": "https://eu.wikipedia.org/wiki?curid=579481", "title": "Aran\u00adtzadi Zien\u00adtzia Elkarte", "text": ""}
{"id": "579482", "revid": "105290", "url": "https://eu.wikipedia.org/wiki?curid=579482", "title": "Sakura Gakuin", "text": " Japoniako pop abeslari eta dantzari taldea da, hamar (batzuetan hamabi) neska gazteek osaturikoa. 2010. urtean sortu zen, Amuse agentziaren eskutik. Taldekideak berritzen joaten dira, 16 urterekin taldea utzi behar baitute."}
{"id": "579483", "revid": "512", "url": "https://eu.wikipedia.org/wiki?curid=579483", "title": "Peter Wagner", "text": "Peter Wagner (L\u00fctjenburg, Holstein, Alemania, 1956ko irailaren 18a) soziologo alemaniarra da. Bere ikerketak modernitatearen gaiaren inguruan aritzen dira, eta horretarako, instituzioen eta diskurtso intelektualen analisiak erabiltzen ditu."}
{"id": "579484", "revid": "1545", "url": "https://eu.wikipedia.org/wiki?curid=579484", "title": "Indonesia AirAsiaren 8501 hegaldia", "text": "Indonesia AirAsiaren 8501 hegaldia (QZ8501/AWQ8501) Indonesia AirAsiaren 2014ko abenduaren 28ko hegaldia izan zen, Surabaya (Indonesia) eta Singapur artekoa.\nDesagerpena.\n05:20ean aireratu zen eta Borneo irlaren ingurutik igaro zenean berarekin harremana galdu zuten, 07:25 aldera (Euskal Herrian 00:25 zirenean). Pilotuak ibilbidea aldatzeko eskatu zion kontrol dorreari, baldintza meteorologiko txarrengatik, aireratu eta ordubetera. Eguraldia txarra zen desagertu izanaren arrazoietako bat.\nBidaiariak.\n162 bidaiari zeuden: 155 bidaiari eta hegazkin konpainiako zazpi kide. 156 lagun Indonesiakoak ziren, hiru Hego Koreakoak, Malaysiako bat, Singapurreko bat eta frantses bat.\nErreskatea.\nAbenduaren 28an, bilaketa lanetan egon ziren Indonesiako hegazkin bat, sei itsasontzi eta hiru helikoptero. Argi gutxi zegoelako bertan behera utzi zituzten lanak behin-behinean.\nGertaeraren bilakaera.\nAbenduaren 29an, Indonesian desagertutako hegazkina itsasora erori zela uste zuten bilatzaileek. Hala ere, lehenago, desagertutako hegazkinarena izan zitekeen objektu bat ikusi zuten. Ustezko hondakina AirAsia enpresako hegazkina azkenengoz ikusitako lekutik 700 bat miliara azaldu zen. Indonesia, Malaysia, Singapur, Australia eta Hego Korea bilaketan parte hartu zuten Belitung uhartearen inguruetan. AEB, Frantzia, Erresuma Batua, Txina, India eta Japoniak laguntza eskaini zuten.\nAbenduaren 30ean, desagertutako AirAsiako hegazkinaren bila jarraitzen zuten. Hegazkinaren arrastoak aurkitu zituen arrantzale batek, eta horietan Air Asia konpainiaren ikurra identifikatu zutela adierazi zuen Indonesiako Gobernuak. 40 bat bidaiariren gorpuak erreskatatu zituzten. Indonesiako hegazkina erori zen lekua topatu zuten.\nAbenduaren 31ean, biktima gehiago bilatzeko operazio \"zabalagoa\" egingo zuten. Java itsasoan, Indonesian, aurkitu zituzten hegaldiaren hondakinak, harremanak eten ziren zonaldetik hurbil.\nUrtarrilaren 3an, AirAsiako hegazkinaren lau zati handi aurkitu zituzten Javako itsasoan. Ordura arte, 30 lagunen hilotzak berreskuratu zituzten.\nUrtarrilaren 4an, hegazkineko 34 gorpu ziren erreskatatu zituztenak. Poliziak bederatzi gorpu identifikatu zituen. 80 urpekari baino gehiago ari ziren beste bidaiarien gorpuak bilatzen.\nUrtarrilaren 7an, AirAsiako hegazkinaren atzealdea aurkitu zuten Javako itsasoan eta hegazkinaren kutxa beltzak laster aurkitzea espero zuten erreskate taldeek.\nUrtarrilaren 11ean, AirAsia hegazkinaren kutxa beltz bat aurkitu zuten Javako itsasoan. Urtarrilaren 12an saiatuko ziren itsasotik ateratzen. 48 hilotz baino ez zituzten berreskuratu.\nUrtarrilaren 12an, AirAsiako hegazkinak eztanda egin zuela itsasora erori baino lehen jakin zen. \"Presio aldaketa bat\" izan zen leherketaren arrazoia. Egun berean, Air Asiako kutxa beltzetako bat ere aurkitu zuten."}
{"id": "579485", "revid": "512", "url": "https://eu.wikipedia.org/wiki?curid=579485", "title": "The Search", "text": "The Search 1948ko pelikula estatubaturra da, Fred Zinnemannek zuzendua. Estatu espainiarrean \"Los Angeles Perdidos\" izenburupean estreinatu zen, eta Frantzian \"Les Anges marqu\u00e9s\" titulupean. Filmak Bigarren Mundu Gerraren ondorio latzak deskribatzen ditu, Alemaniako haur umezurtzen drama pantalairatuz.\nArgumentua.\nBigarren Mundu Gerraren ondorengo Alemanian 9 urteko ume bat (Ivan Jandl), Auschwitzeko kontzentrazio-esparrutik bizirik atera dena, militar estatubatuar (Montgomery Clift) baten zaintzapean geratzen da, gurasoak -antza- galdu baititu.\nMilitarrak umearen hasierako mesfidantza eta jarrera mukerra aldatzea lortzen du, eta haien arteko harremana denboraren poderioz sendotzen da. AEBetara umea eraman nahi duenean, ustekabean haurraren ama agertzen da."}
{"id": "579486", "revid": "119347", "url": "https://eu.wikipedia.org/wiki?curid=579486", "title": "Balbriggan", "text": "Balbriggan (Gaeleraz Baile Brigin) Irlandako Errepublikaren hiri bat da, Dublinetik 30 kilometrora kokatuta. 19.660 biztanle inguru ditu (2011). Kostaldean dago kokaturik, Fingaleko konderrian.\nEtimologia.\nP.W. Joyceren arabera, izena \"Baile Breacain\"etik dator, hau da, \"Brecan-en herria\". Becan izen arrunta zen erdi aroan eta tankera horrekin izen asko daude Irlandan. Beste iturri batzuen arabera, izena baliteke inguruko Bracken River-ekin lotuta egotea, eta kasu horretan, \"amuarrain txiki\" esan nahi izango luke.\nGarraiobideak.\nBalbriggan Dublinetik hurbil dagoelako, Dublingo autobus-sare zerbitzua erabiltzen du (Dublin Bus) eta DART tren-zerbitzuak Greystones-Balbriggan lotzen ditu."}
{"id": "579487", "revid": "71150", "url": "https://eu.wikipedia.org/wiki?curid=579487", "title": "Bidebieta\u2013Basauri geltokia", "text": "Bidebieta\u2013Basauri Euskal Herriko Bizkaiko tren geltoki bat da, Basauri udalerrian kokatuta dagoena.\nGeltokia 1863ko martxoaren 2an ireki zen.\nEgoera.\nGeltokia honako burdinbide hauen ibilbidearen zati da:\nHistoria.\nGeltokia 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeltokia.\nBasauri udalerriko iparraldean kokatzen da. Geltokiaren instalazioak bidaiarien eraikin nagusi batez eta beste hiru eraikin txikiagoz osatzen da, horien artean markesina bat. Bidaiarien eraikinak oin laukizuzena eta bi solairu ditu, harlanduzko hormak eta estalkia isurialde askotariko teilatu simetrikoa da.\nHiru trenbide eta bi nasa ditu, bata albokoa eta bestea zentrala, nasa bakoitza markesinaz hornituta dagoela. Nasen arteko aldaketa trenbideak azpitik zeharkatzen dituen pasabidea erabilita egiten da. Kanpoaldean aparkalekua dago."}
{"id": "579488", "revid": "71150", "url": "https://eu.wikipedia.org/wiki?curid=579488", "title": "Abaroa\u2013San Migel geralekua", "text": "Abaroa\u2013San Migel Euskal Herriko Bizkaiko tren geraleku bat da, Basauri udalerrian kokatuta dagoena.\nGeralekua 1863ko martxoaren 2an ireki zen.\nEgoera.\nGeralekua honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbidea irisgarria izan, geralekuaren erabilera ez da irisgarria. Ararteko argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nHistoria.\nGeralekua 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeralekua.\nBasauri udalerriko hegoaldean kokatzen da, Abaroa auzoan eta Basauriko geltokitik 400 metro ingurura. Burdinbide instalazioa oso soila da, bi trenbide eta bi alboko nasa baino ez ditu, nasa bakoitza markesina banaz hornituta dagoela. Nasen arteko aldaketa 2004an eraikitako trenbideen gaineko pasabidea gurutzatuta egiten da, bai eskaileraz zein igogailuz hornitutakoa."}
{"id": "579489", "revid": "56334", "url": "https://eu.wikipedia.org/wiki?curid=579489", "title": "Entropia", "text": "Entropia (S ikurraz adierazi ohi da) orekako sistema termodinamikoen propietate estentsibo bat da. Oreka egoeran sistemak izan dezakeen mikroegoera (azpiegitura) kopurua eta azpiegitura horietako bakoitza izateko duen probabilitatea zenbatesten du. Entropia sistema baten antolaketa gradu moduan edo sistemaren barne energiaren aldaketaren eta tenperatura aldaketaren arteko erlazio moduan uler daiteke.\nSistema isolatuetan entropiaren balioa handitzen da sistemak modu naturalean prozesu bat jasaten duenean. Kontzeptu hau prozesuen itzulezintasunak aztertzeko erreminta erabilgarria da.\nEntropia fisika eta ingeniaritzan erabiltzeaz gain, informatikan eta matematikan ere azaltzen den kontzeptua da, eta arlo hauetan guztietan entropia ondorengo ekuazioak neurtzen du:\n formula_1\nNon:\nSarrera.\nEntropiak naturan gertatzen diren prozesuen noranzkoa definitzen du, naturan entropia beti handituko baita. Horrela gorputz hotz bat gorputz bero batekin kontaktuan jartzen denean berotu egingo da oreka termikora iritsi arte; kontrakoa ez da gertatuko\u02d0 gorputz beroak ez du hotzetik energia hartuko gorputz beroaren eta gorputz hotzaren arteko tenperatura diferentzia handituz, nahiz eta, kontrako prozesu honetan energiaren kontserbazioren printzipioa (termodinamikako lehenengo legea) betetzen den.\nUnibertsoak entropia maximizatzeko joera du, hau da, energia modu orekatua banatzen du. Energia desorekek lana sortzeko aukera ematen dute, entropiak tenperatura unitateko lana sortzeko erabili ezin den energia kantitatea zehazten du.\nEntropia egoera funtzioa da eta termodinamikako bigarren legea ulertzeko funtsezko kontzeptua da.\nErreakzio-kimiko batean entropia aldaketak antolakuntza-molekularraren aldaketa adierazten du. Entropia aldaketa positiboa bada produktuen desorden-molekularra erreaktiboena baino handiagoa da; alderantziz gertatzen da entropia aldaketa negatiboa bada. Beraz, entropiak Gibbs-en energia askearen azterketarekin, erreakzio-kimikoen berezkotasunaren azterketarekin, erlazionatuta dago.\nJatorri etimologikoa.\n\"Entropia\" hitza grezieratik eratorria da (\u1f10\u03bd\u03c4\u03c1\u03bf\u03c0\u03af\u03b1) eta jatorrizko esanahia 'transformazioa' edo 'eraldatzea' da.\nEntropia eta termodinamika.\nLan bihurtu ezin den gorputz edo elementu batek duen energia kantitateari entropia deritzo. Beste hitz batzuetan, prozesu termodinamiko batean galtzen den energia kantitatea da entropia.\nTermodinamikaren arloan entropia desordena moduan uler daiteke hurrengo erara: Sistema bat kontrolatua ez dagoenean desordena daiteke oreka edo homogeneotasun egoera batera arte, non hasierako egoeratik desberdina izan arren zatiak orekatuak dauden.\nRudolf Clausiusek desordena termodinamikoaren ideia hori funtzio baten bidez islatu zuen ziklo termodinamiko itzulgarri batetik abiatuta. Prozesu itzulgarri guztien ondorengo integrala hasierako eta bukaerako egoeren menpekoa besterik ez da\u02d0\nformula_6\nNon \u00a0formula_7 prozesuak jasotako beroa eta formula_8 tenperatura absolutua den.\nBeraz, \"entropia\" izeneko S=f(P,V,T) egoera funtzioa existituko da, zeinen aldaketa 1 eta 2 egoeren arteko prozesu itzulgarri batean honela adieraz daitekeen:\nformula_9\nKontuan hartu beroa ez dela egoera funtzioa, horregatik formula_10 erabiltzen da formula_11 erabili beharrean. Entropiaren forma klasikoa hurrengo ekuazioak definitzen du:\nformula_12\nEdo, sinpleago, prozesu isotermikoetan:\nformula_13\nNon formula_2entropia, formula_8tenperatura absolutua kelvinetan eta formula_16 ingurunearen eta sistemaren artean trukatutako bero kantitatea diren.\nUnitateak: S=[cal/K]\n1 eta 2 zenbakiek sistemaren hasierako eta bukaerako egoerak adierazten dituzte hurrenez hurren.\nEsanahia.\nSistema termodinamiko batek prozesu itzulgarri bat jasaten duenean, 1. egoera batetik 2. batera, sistemak eta inguruneak elkarrekin trukatutako beroa bien arteko mugaren tenperaturagatik zatitua entropiaren aldaketaren berdina izango da.\nEntropiaren eta bero trukaketaren noranzkoak berdinak izango dira. Zenbat eta altuagoa izan tenperatura, orduan eta txikiagoa izango da entropia aldaketa, eta alderantziz.\nEntropiaren unitatea J/K (edo Clausius) da.\nSistema bat modu itzulezinean garatzen denean Clausiusen adierazpena inekuazio bihurtuko da:\nformula_17\nInekuazio horri formula_18batugaia (beti positiboa) gehituz sortutako entropia kontuan izango da eta ekuazio modura honela adieraziko da:\nformula_19\nEntropia sorkuntza, formula_18, beti positiboa izango da prozesu itzulgarrietan salbu; zero izango dela.\nEntropia eta itzulgarritasuna.\nProzesu batean unibertsoaren entropia aldaketa edo sistema baten entropia globala sistemaren eta ingurunearen entropia aldakuntzen batura da:\nformula_21\nProzesu itzulgarrietan \u0394S (unibertsoa)=0 da, sistemak jaso edo askatzen duen beroa egiten duen lanaren berdina baita. Kasu hau ideala da eta ezin da naturan aurkitu ezinezkoa delako egoera hau lortzeko behar bezain geldoak diren prozesuak garatzea. Beti izango dira energia galerak, marruskaduragatik adibidez.\nErrealitatean prozesu guztiak itzulezinak direnez entropia beti handituko da. Energia ez bezala entropia sor eta suntsi daiteke. Beraz, unibertsoa sistema isolatu bat denez bere entropia etengabe handitzen da denboran zehar. Honek munduan gertatzen diren prozesuei noranzko bat esleitzen die; hau da, harri bat, inolako kanpo eragilerik gabe, lurretik altuera batera dagoen puntu batetik beste puntu altuago batera ezingo da igo; bai, aldiz, altuera horretatik lurrera erori. Fenomeno horri eboluzioaren printzipioa deritzo.\nUnibertsoaren entropia maximoa denean, hau da, presio eta tenperatu guztien arteko oreka lortzen denean, unibertsoaren hilketa teknikoa gertatuko da (Clausiusek deskribatutakoa).\nEntropia kontzeptua maila mikroskopikoan edo molekularrean ez du zentzurik beroa eta lana kontzeptuak ez direlako desberdintzen. Beraz, mikro-sistemetan termodinamikaren bigarren legea ez da aplikagarria mikro-sistemak ez baitira sistema termodinamikoak kontsideratzen. Halaber, muga hau dagoen bezala uste da goi muga bat existitzen dela entropiaren aplikagarritasunerako, eta horrek Clausiusen unibertsoaren hilketa teknikoaren teoria deuseztatuko luke.\nProzesu isoentropikoa.\nSistema bateko masa jakin baten entropia bero-transferentziagatik eta itzulezintasunengatik alda daiteke. Beraz, sistema jakin bateko masa baten entropia ez da aldatuko barrutik itzulgarria (\"internally reversible\") eta adiabatikoa den prozesu batean. Prozesu bat barrutik itzulgarria izango da prozesuan zehar sistema hainbat oreka-egoeratatik igarotzen denean eta prozesua alderantzikatzean sistema aurreko oreka-egoera berdinetatik igarotzen denean. Prozesu bat adiabatikoa izango da prozesuan bero-transferentziarik ez dagoenean.\nEntropia konstante mantentzen den 1 egoeratik 2 egoerara doan prozesua prozesu isoentropiko bat izango da eta ondorengo ekuazioa beteko da:\nformula_22, (kJ/kg\u00b7K)\nnon formula_23 entropia espezifikoa den; hau da: entropia masa unitateko.\nIngeniaritzan erabiltzen diren sistema edo gailu asko, hala nola ponpak, turbinak, toberak eta difusoreak adiabatikoak dira, funtsean. Zenbat eta itzulezintasun txikiagoa, prozesuarekin lotutako marruskaduragatik eman daitekeena, hainbat eta errendimendu hobea. Errendimendu onena prozesu isoentropikoan emango da eta benetazko prozesua prozesu isoentropikoarekin ahalko da alderatu, gailuaren errendimendua neurtzeko. Ikus irudiko adibidea, non lurrun-turbina baten errendimendu isoentropikoa definitzen den.\nGarrantzitsua da azpimarratzea prozesu itzulgarri eta adiabatiko bat prozesu isoentropikoa izango dela, baina prozesu isoentropiko batek ez du zertan itzulgarria eta adiabatikoa izan (itzulezintasunei lotutako entropia igoera bero askatasunarekin lotutako entropia gutxitzearekin oreka daiteke).\n\"Tds\" ekuazioak edo Gibbs-en ekuazioak.\nEnergiaren kontserbazioaren ekuazioa (Termodinamikaren lehenengo legea) modu diferentzialean idazten bada sustantzia konprimagarri sinple bat duen sistema itxi eta egonkor batentzako eta barrutik itzulgarria den prozesu baterako, orduan:\nformula_24,\nnon formula_25 eta formula_26. Ekuazioa hauetan, formula_27 (kJ) prozesuan ematen den bero-transferentzia diferentziala da, formula_28 (kJ) sistemak egindako lan diferentziala da, formula_29 (kJ) barne-energian eman den aldaketa diferentziala da, formula_30 (K) tenperatura absolutua da, formula_31 (kJ/K) entropian eman den aldaketa diferentziala da, formula_32 (kPa) presioa da eta formula_33 sistemak sortu duen bolumen aldaketa diferentziala.\nAurreko ekuazioak erabiliz, eta jakinda entalpiaren, formula_34, eta barne-energiaren arterko erlazioa dela formula_35, \"TdS\" edo Gibbs-en ekuazioak lor daitezke:\nformula_36 eta\nformula_37,\nnon formula_23 (kJ/kg\u00b7K) entropia espezifikoa den, formula_39 (kJ/kg) barne-energia espezifikoa den, formula_40 (kJ/kg) entalpia den, formula_32 (kPa) presioa den eta formula_42 (m3/kg) bolumen espezifikoa den.\nEkuazio hauek garatzeko sistema itxi batean barrutik itzulgarria den prozesu baterako garatu badira ere, erabilgarriak dira sistema itxi eta irekientzat eta prozesu itzulgarri eta itzulezinentzat. Prozesu batean ematen den entropia aldaketa beste propietateen aldaketen arabera kalkulatzea ahalbidetzen dute ekuazio hauek. Horretarako, formula_43 eta formula_44 tenperaturarekin nola erlazionatzen diren eta sustantziaren egoera-ekuazioa zein den jakin behar da. Adibidez, gas idealentzat: formula_45, formula_46 eta formula_47, non formula_48 (kJ/kg\u00b7K) eta formula_49 (kJ/kg\u00b7K) bero espezifikoak diren eta formula_50 (kJ/kg\u00b7K) gasaren konstantea. formula_51, non formula_52 (8,314472 kJ/kmol\u00b7K) gas idealen konstante unibertsala den eta formula_53 (kg/kmol) masa molarra. Erlazio hauek korapilatsuak diren kasuetan, taulen bidez lortu kalkulatu beharko dugu entropia aldaketa.\nGas idealen entropia aldaketa.\nGas idealen kasuan, entropia aldaketa kalkulatu nahi bada, \"Tds\" ekuazioak integratu behar dira, aurreko ataleko erlazioak erabiliz. Hau da: formula_54 eta formula_55. Ekuazio hauek integratuz gero, honakoa lortuko genuke:\nformula_56 eta\nformula_57.\nAurreko ekuazioetako integralak kalkuatzeko bi modu daude. Bata, gutxi gorabeherako kalkulua egitea, batezbesteko bero espezifikoa erabiliz. Bestea, integrala eginda. Gutxi gorabeherako kalkulua da hemen garatuko dena. Gutxi gorabeherako kalkulua denez, lortuko diren emaitzak ez dira zehatzak izango, baina baliagarriak izango dira tenperatura aldaketak handiegiak ez diren kasuetarako.\nBeraz, hauek dira entropia aldaketak gas idealetan kalkulatzeko erabiltzen diren ekuazioak:\nformula_58 eta\nformula_59,\nnon formula_60 eta formula_61 batezbesteko bero espezifikoak diren formula_62 eta formula_63 artean.\nGas idealen entropia aldaketa prozesu isoentropikoan.\nProzesu isoentropikoetan formula_64 da. Bero espezifikoa konstantea dela onartzen bada, eta kontuan hartuta formula_65 dela eta formula_66 definitzen bada, orduan:\nformula_67,\nformula_68 eta\nformula_69.\nHiru ekuazio hauek modu laburtuan ere idatzi daitezke: formula_70, formula_71 eta formula_72.\nGogoan izan behar da bero espezifikoen ratioa, formula_73, tenperaturarekin aldatzen dela eta batezbesteko balio bat erabili behar dela. Gainera, hiru ekuazio hauek gas idealen prozesu isoentropikoentzako izango da baliagarria eta bero espezifikoa konstantea dela onar daitekeen kasuetan.\nEntropiaren esanahi estatistikoa.\nIX. mendearen azken hamarkadan mekanika estatistikoaren ideiak garatu ziren, entropiaren kontzeptuak eragin handia izan zuen gertaera horretan. Maxwell-Boltzmannen teoria estatistiko-termodinamikoak entropia eta aukera termodinamikoaren artean hurrengo erlazioa ezarri zuen:\nformula_74\nnon S entropia, k Boltzmannen konstantea eta \u03a9 sistemak izan ditzaken mikroegoera kopurua diren (ln funtzio logaritmiko naturala da).\nEkuazio honek azpiegitura termodinamiko guztiek agertzeko aukera berdinak dituztela onartzen du.\nEkuazioaren esanahia hurrengoa da:\nSistema baten entropia kantitatea honek izan ditzaken azpiegitura kopuruaren logaritmo naturalarekiko proportzionala da.\nEkuazio honek entropia modu orokorrean definitzen du, termodinamikan ez du zentzurik sistema baten entropiaz hitz egitea, entropiaren aldaketak baitira garrantzitsuak. Aldiz, estatistikak sistema baten entropia absolutua definitzea ahalbidetzen du.\nEntropiaren historia.\nXVII. mendearen bukaeran eta XIII. mendean lehenengo bero bidezko motorrak sortu ziren, hauek oso errendimendu baxukoak ziren energiaren disipazioa eta marruskadura dela-eta. Hurrengo bi mendeetan fisikariek energia galera horiek ikertu zituzten, entropia kontzeptua garatuz.\n1850. hamarkadan Rudolf Clausiusek sistema termodinamikoa definitu zuen eta edozein prozesu itzulezinetan energia kantitate txiki bat (dQ) sistemaren mugetatik disipatzen zela adierazi zuen. Clausiusek energia galeren inguruan zituen ideiak garatu zituen eta entropiaren kontzeptua asmatu zuen.\nHurrengo mende-erdian kontzeptuaren inguruan garpen handiago bat gauzatu zen. 1877an Ludwig Boltzmannek probabilitatearen ikuspuntutik entropia matematikoki adierazteko modua aurkitu zuen.\nAzkeneko hamarkadetan\u00a0informazio transmisio sistemetan gertatzen diren datu galeretan aplikazio eremu analogoa aurkitu du.\nEntropia eta entropia-sorkuntza eguneroko bizitzan.\nEntropiaren kontzeptua beste esparru batzuetan ere erabil daiteke. Entropia sistema baten desordena-maila bezala uler daiteke. Entropiaren kontzeptua esparru teknikoetatik haratago erabili izan da, eta hainbat artikulu eta liburu idatzi izan dira. Jarraian, adibide batzuk azaltzen dira:\nPertsona efizienteek entropia baxuko bizitzak daramatzate; hau da: ondo antolatutako bizitzak. Edozein gauzatarako leku bat dute (ziurgabetasun minimoa) eta energia minimoa behar dute zerbait kokatzeko eta, behar dutenean, eskuratzeko. Efizienteak ez direnek, aldiz, ez dute ondo antolatzen euren burua eta entropia handiko bizitzak daramatzate. Minutuak (edo orduak) eman ditzakete zerbait bilatzen aurkitu arte, eta litekeena da nahaste handiagoa sortzea bilatzen ari diren heinean, ziurrenik bilaketa modu desordenatuan egingo baitute.\nBadira pertsona batzuk gauzak azkar ikasi eta azkar gogoratzeko gaitasuna dutenak. Ikaskuntza mota honi ikaskuntza antolatua edo entropia-baxuko ikaskuntza deitzen zaio. Pertsona hauek informazio berria behar bezala artxibatzeko esfortzua egiten dute, lehendik duten ezagutzekin erlazionatuz eta euren buruan informazio-sare sendo bat sortuz. Horrela ikasten ez dutenek, informazioa berreskuratu behar dutenean konturatuko dira buruan ez dutela informazio-sare sendo bat, desordena handiko edo entropia handiko informazio-sare bat baizik.\nApalak ondo ordenatuta eta liburuak ondo indexatuta dituen liburutegi bat entropia baxuko liburutegi bat bezala ikus daiteke, duen antolakuntza maila altuagatik. Era berean, apalak modu desegokian antolatuta eta liburuak indexatu gabe dituen liburutegi bat entropia handiko liburutegi bat bezala ikus daiteke, desordena maila handia delako.\nDemagun bi eraikin berdin daudela, bakoitza milioi bat libururekin. Lehenengo eraikinean, liburuak bata bestearen gainean daude pilatuta. Bigarren eraikinean, berriz, liburuak ondo antolatuta daude apaletan eta modu egokian indexatuta. Ez dago zalantzarik zein eraikinetara joko duen ikasle batek liburu jakin bat konsultatzeko. Hala ere, batzuek argudia dezakete termodinamikaren lehen legearen ikuspuntutik bi eraikinak baliokideak direla. Izan ere, bi eraikinen masa eta ezagutza-edukiak berdinak dira, lehen eraikinean entropia handiagoa izan arren.\nAzkenik, jakina da frikzio mekanikoak (marruskadurak) entropia-sorkuntza bat eragiten duela eta, ondorioz, errendimendu murrizketa. Modu berean, lantokian, lankideen arteko frikzioek (tirabirek) entropia sortuko dute, errendimenduan modu negatiboan eraginez eta produktibitatea kaltetuz."}
{"id": "579492", "revid": "4745343", "url": "https://eu.wikipedia.org/wiki?curid=579492", "title": "Elena Lazkano Ortega", "text": ""}
{"id": "579493", "revid": "4745346", "url": "https://eu.wikipedia.org/wiki?curid=579493", "title": "I\u00f1aki Alegria Loinaz", "text": ""}
{"id": "579494", "revid": "4745348", "url": "https://eu.wikipedia.org/wiki?curid=579494", "title": "Montse Maritxalar Anglada", "text": ""}
{"id": "579495", "revid": "336", "url": "https://eu.wikipedia.org/wiki?curid=579495", "title": "Maksim Suraiev", "text": "Maksim Viktorovitx Suraiev (, Txeliabinsk, Errusia, 1972ko maiatzaren 24a) errusiar kosmonauta da."}
{"id": "579496", "revid": "336", "url": "https://eu.wikipedia.org/wiki?curid=579496", "title": "Euskal Herriko artea Historiaurrean", "text": ""}
{"id": "579498", "revid": "77706", "url": "https://eu.wikipedia.org/wiki?curid=579498", "title": "Euskal Herriko artea Neolitoan", "text": "Testuingurua.\nAntropologia eta ingurune espaziala.\nPaleolitoaren bukaeran, duela 10.000 bat urte, aldaketa oso garran\u00adtzi\u00adtsu batzuk eman\u00ad ziren, beste kultura bati sorrera emanaz, hasiera batean Euskal Herrian K.a. 9.000 eta 5.000 artean kokatu ohi dena eta Neolitoa jarraiki\u00adtzen zaion Epipaleolito aldiaren barruan gelditu zena.\nIngurumenaren aldaketak, hein handi batean, az\u00adken izoztea amaitu ondoren, giroa epeldu eta heze\u00adtzen hastean eman ziren. Erdialdeko eta hegoaldeko lurraldeetatik alde egin zuten animaliek iparraldera. Ehiztarien helburu izaten jarrai\u00adtzen zuten oreinek, sarrioek eta ahun\u00adtzek; basurdeak eta or\u00adka\u00adtzak ugaritu egin ziren. Ur\u00adki-baso\u00adtxoen ordez pinudiak azaldu ziren. Hostogalkorreko basoak heda\u00adtzen zihoazen, eta euskal lurraldean, 800 metrotik gorako garaieretan pagadiak nagusitu ziren, gaztainadi eta hariztiak berriz beheragoko mailatan.\nBestalde, eskualde honetako gizakia aldatuz zihoan gorpuz\u00adkeraz. Urtiagako kobazuloan aur\u00adkituriko burezurrek, arrazoi estratigrafikoengatik, Paleolito aldian koka zitez\u00adkeela pen\u00adtsarazi zuten.1 Gero kokapen-kronologia hau alde batera utzi zen, eskuartean erabil\u00adtzen ziren aztarna antropikoen zenbatekoa urria zelako.2\nPaulette Marquerrek irakasle fran\u00adtsesak ukatu egin zuen, 1963an, euskal erraza baten batasuna, itxura mediterraneo\u00adko aldagai baten adierazpena zela baieztatu zuen, pirinioar sartaldeko itxurarik gabea, alegia.\nAz\u00adkenik aztarnategiko geruzen iker\u00adketa arreta\u00adtsuago batek eta C14 bidezko probek, antropologoak lehen daten balioespen kritiko batera eraman zituzten, delako burezurrak Bron\u00adtze Aroan koka\u00adtzera bul\u00adtzatuz.3\nHori ez zen oztopo izan zenbai\u00adtek Azil aldian (K.a. 9.000\u20116.000) aur\u00adkituriko giza aztarnak egungo euskal eitearen alderako iragaite joera azal\u00adtzen zutela pen\u00adtsa\u00adtzeko, eta esan zitekeela Eneolitoan eta Bron\u00adtze Aroan izan zela, duela 6.000 bat urte, egungo euskaldunaren an\u00adtzeko arraza-eitea osatua gelditu zen aldia.4 Tesi hau hiz\u00adkun\u00adtzalari\u00adtzatik baieztatua gera\u00adtzen zela pen\u00adtsatu zen; hain juxtu, euskarak Harri Aroa gogorarazten duten hi\u00adtzak gorde\u00adtzen zituela ikustean.\nHala ere, iker\u00adketa berriagoen arabera, pen\u00adtsa daiteke euskal eitearen osaera genetikoa uste zena baino konplexuagoa dela; gainera, gure herrira hegoal\u00addetik, K.a. IX. mendean Pirinioetatik sartu ziren indoeuropar taldeetako etnien eraginak izango zirela pentsatzen da, eta baita goiko lautadatik mende ba\u00adtzuk beranduago etorritakoena ere, eta egungo euskal biztanleriaren artean berezitasun bat gorde\u00adtzea dela zuhurrena. Biztanleriaren transformazio genetiko maila \u201ckultur eran\u00adtzunek baldin\u00adtzatua izan zitekeen, hein handi batean, zerikusia dutenak oinarriz\u00adko beharren ase\u00adtzearekin, eta guru\u00adtzadurako traba izango ziren oztopo kulturalak izatearekin eta ondorioz eragin biologikoekin\u201d.5\nEbro ibaiaren ibarrean aur\u00adkituriko giza aztarnen iker\u00adketak arraza aniztasun bat ondorioztatzen dute, forma mediterraneoari loturiko trazu antropologi\u00adkoak azal\u00adtzen baitira, euskararen euskalki ani\u00adtzek eta Euskal Herriko eta, oro har, sartaldeko ipar Pirinioetako eskualdeko beste kultur adieraz\u00adpenek baieztaturikoa\nKultur aldiak: Neolitoa, Bron\u00adtze Aroa eta Burdin Aroa.\nNeolitoa.\nEuskal Herrian neolitoaren eragina, K.a. bosgarren milurtekotik abia\u00adtzen da, Ekialdeko kulturekin alderatuz gero, atzerapen puska batekin. Neolitoa finka\u00adtzeko fun\u00adtsez\u00adko moduan har\u00adtzen diren alderdiak, gradu eta aldi berean izan ez badira ere, hauek dira:\nAldaketa horrek ondorio garran\u00adtzitsuak izan zituen. Biztanleriaren gorakada, talde edo tribuak sedentario bilaka\u00adtzea ohikoagoa eta horrekin batera aldaketak, gizarte-sisteman eta giza harremanetan. Horregatik, litekeena da, goiko indarrenganako sinesmena aldatua izatea, erlijioaren norabideak oraingoan izadiarengana, hazien sorburu eta giza bizia beraren iturria den ama izadiarengana alda\u00adtzea.\nZiurtasun osoz oraindik konpondu gabe daukagun arazoa da euskal lurraldean \u201cNeolitoko gertakaria\u201d nola eman zen jakitea. Jakinaren gainekoa denez, \u201cneolitoko erreboluzioa\u201d izenez ezagutu ohi denaren zenbait alderdi ez ziren aldi berean eman leku guztietan. Baina, bertan jaiotako biztanleriaren gertakari berezia izan zen ala beste herri batzuen etorrerak eraginikoa izan zen? Eta horrela bada, bertan jaiotako biztanleriarengan zein neurritako eta mailatako etnia eta kultur aldaketa eragin zituen?\nEuskal Herrian, Epipaleolito eta Neolito aldiei dagoz\u00adkien aztarnategi nagusiak aur\u00adki\u00adtzen dira: Araban, Montico de Txarratu eta Husos kobazuloan; Gipuz\u00adkoan, Marizulon, eta Lapurdin, Moulignen.\nGerora, Neolitoko aztarnategiak aur\u00adkitu dira Arabako Fuente Hoz eta Pe\u00f1a Larga deritzaten kobazulo edo haiz\u00adpe babeslekuetan; Nafarroan, Zatoia, Abauntz eta Aita Areson, eta iker\u00adtzen ari diren beste azaleko kokapen ba\u00adtzuk gehiago.\nAztarnategi hauen guztien kronologia K.a. hiru eta bosgarren milurtekoen artean kokatu daitezke.\nBizimoduari dagokienez, gauza jakina da Euskal Herrian aire libreko inguruneen lehen garapena Eneolitora arte ez dela ematen, benetako herriak Az\u00adken Bron\u00adtze Aroan egituratu eta errotu baitziren. Bestalde, gauza jakina da kobazuloetan bizi\u00adtza egiteari ez zi\u00adtzaiola erabat utzi Burdin Aro oso aurreratu zen aldira arte eta are beranduagora arte ere. Animaliak etxeko\u00adtzearen aztarnak oso urriak dira, ehizan luzez jarraitu izanaren aztarnekin gainera. Oinarriz\u00adko hiru espezie \u2013ardi eta ahun\u00adtzena, idi eta behiena, eta zerriena\u2013 baitara\u00adtzen dituen abel\u00adtzain\u00adtza ere berantiarra da. Nekazari\u00adtzaren garapena froga\u00adtzen duten tresneriak, igitaia, eta esku\u2011errota ere berandu azalduak dira, betiere, lautadetatik barrualdera ekarrita, Nafarroa erdialdetik eta Erriberatik.\nTresnerien langin\u00adtzari dagokionez, esan dezagun bi eratakoak direla:\n- bata, Paleolitotik oinorde\u00adtzan jasotakoa, etxeko lanetan erabil\u00adtzekoa: harraskagailuak, zizelak, zula\u00adtzaileak, ebaki\u00adtzaileak, xafla\u00adtxoak, eta abar.\n- eta beste mul\u00adtzo berri bat, geometriaz\u00adkoen an\u00adtza handiagoa duena, ehizarakoan erabilitako armak ziur asko, Epipaleolito berrian azaldu eta luzez irauten zutenak. Aldi honetako ehiztariek ar\u00adkua erabil\u00adtzen zuten eta beren az\u00adkonak harri zati txikiekin presta\u00adtzen zituzten, \u201cmikrolitoak\u201d, muturrak edo xaflak, oso geometrikoak ziren, egurrez\u00adko kirtenetan sartu eta arma jaurti\u00adtzaile eta arpoi gisa erabiliko zituztenak.\nBron\u00adtzea eta Burdina Europan.\nEneolito edo Kobre Aroaren trantsizioaren ondoren, Europan Bron\u00adtze Aroa hasi zen K.a. II. milurtekoan, eta ezaugarri hauek zituen: hargintzaren gainbehera, salerosketaren hasiera, herrien gotor\u00adtzea, ehorz\u00adketak taldeka egitetik banakakora pasa\u00adtzea eta gizartearen nolabaiteko hierar\u00adkizazioa, beharbada, metalez\u00adko armek ematen duten indarrak eraginikoa.\nBurdin Aroan, bere bi aldietan, bata Hals\u00adtatt\u2011ena, K.a. VIII.tik V. era, eta T\u00eane\u2011na bestea, K.a. V.etik I.era, demografia-haz\u00adkunde nabaria ezagutu zen eta horrekin batera askotariko laboran\u00adtza mediterraneo, teknologia berrien sar\u00adtzea \u2013tornuko zeramika eta budinaren metalurgia\u2013 eta az\u00adkenik lehen hirien agerpena eta Mediterraneo itsaser\u00ad\u00adtzeko kolonizazioak.\nKronologia.\nEuskal Herrian kultur osagai hauek nolabaiteko atzerapen kronologiko batekin azal\u00adtzen dira.\nEuskal Neolitoaren lehen zatiak \u2013Abauntz, Zatoia, Kobeaga eta Fuente Hoz\u2011eko aztarnategiak\u2013 bosgarren milurtekotik aurrerako data izan dezake. Hegoaldean eragin mediterraneoko gune bat eta iparraldean eragin kontinentalekoa ikuska daitez\u00adke; horrek, hala ere, ezdu isolamendu ala inkomunikazioa adierazi nahi.6\nEneolito edo Neolito oso aurreratu bat aur\u00adki daiteke Husos\u2011eko IV. geruzan, C 14aren bitartez K.a. 2800 eta 1900en arteko data izan dezakeena; I. mailan Marizulorena eta IV.ean Areatzakoa; hemen etxe\u2011abereak aur\u00adki daitez\u00adke, nahiz eta ez den laboran\u00adtzaren aztarnarik.7\nEuskal Herrian Bron\u00adtze Aroa, K.a. 1200 eta 600 bitartean kokatu behar da.\nBurdin Aroa data horretatik erromanizazio aldira arte.\nPopulazioa.\nGarai hauetan orduko populazioa handiagotua izan zen indoeuropar etor\u00adkinengatik, sartaldeko Pirinioetatik sartuz, baina luzez mendi artean gelditu gabe Nafarroa hegoaldera jo zuena, horrela sortu zen neurria zehaztea zaila den kultur aldaketa bat.8 Agian, \u201ceuskaldun eta zelten\u201d kultur osaketa bati buruz hitz egin daiteke, erromatarren kultura gabe\u00adtzeari iparraldekoek baino eragoz\u00adpen gutxiago jarri ziena izanik.9 Nolanahi ere, badirudi kultur eta etnia ugaritasun horren elkar\u00adtzeak ez zuela erago\u00adtzi nolabaiteko identitate batera\u00adtzailea, nahikoa izan bai\u00adtzen erromatar inbadi\u00adtzaileek herri bakar baten elkartea suma\u00adtzeko: Baskoiena.10\nNeolitoaz geroztik gure ar\u00adkeologia ezagumena areagotuz eta zehaztuz joan da. Horrek eraman gaitu kultur desberdintasun ezaugarriak azal\u00adtzen dituzten taldeak kokatuz, euskal lurraldearen nolabaiteko bereiz\u00adketa geografiko bat ikustera. Apellaniz irakasleak nahikoa datu aur\u00adkitu du Euskal Herriko bi alderdiei dagoz\u00adkien bi talde defini\u00adtzeko, banalerro atlantiko-mediterraneoaren iparraldean eta hegoaldean; iparraldekoari \u201cSantimami\u00f1eko taldea\u201d izendatzen du eta hegoaldean bizi denari \u201cLos Husosko taldea\u201d. Administrazio eta gune soziopolitiko moduan jardun zuten aztarnategi handien inguruan banatuak aur\u00adki\u00adtzen diren taldeak dira; betiere, an\u00adtzinako garai haietan tribu bizimoduaren barruan hitz hauek izan zezaketen zen\u00adtzuan.\nSantimami\u00f1eko taldeak Pirinioekin zerikusi handiagoa du, Los Husoskoak berriz, Goi\u2011lautada eta Ebroren ibarrarekin, hauetatik zetozen herriekin odolez nahastu zirelarik. Lehenengoa ar\u00adtzain eta abel\u00adtzaina da, halaber bigarrena, baina, nekazaria batez ere.\nEpipaleolitoko ibilbide mentalak.\nEskematismoaren eta naturalismoaren auzia.\nOraindik ez da azaldu paleolitotik irudiz\u00adko arte naturalistaren desager\u00adtzea argiro adieraziko duen argudiorik. Hala ere, horroek ez du esan nahi arte eskematiko ala abstraktua, aurreko arte errealistaren ordez etorria zenik, jakina baita Goi-Paleolitoko itxura abstraktuaz hitz egin daitekeela. Arte eskematikoaren adibideak Asturiasko kobazuloetan nagusi dira Aurignak aldiko mul\u00adtzoak eta batez ere Solutre eta Madeleine aldiko kobazulo ugarietan, sarritan marra, puntu eta man\u00adtxa soil baino direnak, egia bada ere askotan irudikapen naturalistei lo\u00adtzen zaiz\u00adkiela. Ezin hitz egin daiteke, beraz, figuratibotik abstrakziorantz eskematismoan zehar eman beharrez\u00adko garapen edo iragaitearen ondorioez, zenbaitek Levanteko arteari buruzko interpretazioa egin nahi izan duen arren. Eskualde horretan hain zuzen ere, animalia-irudi eskematiko ba\u00adtzuk beste ba\u00adtzuen gainean jarriak izan zirela ikusi da, horrela frogatuz, zenbaitetan bederen, \u201ceskematismoa naturalismoa baino zaharragoa dela\u201d.11\nDenon gustura konpondu gabeko arazoa da egun oraindik: estilizazioaren eta eskematizazioaren erabateko zabalkundea eta, aldi berean, arte naturalistaren zokora\u00adtzea zerk eragin ote zuen.\nErrealitatearen ikuspegi estetikoaren sakon-sakoneko aldaketa da, gertakari bi\u00adtxia bereziki, artearen forma eta estiloaren garapena mendeetan zehar industria, ekonomia eta bizi moduaren eraginak adierazten dituzten historialarien\u00adtzat; zeren eta an\u00adtzina-an\u00adtzinako garai horietako iker\u00adketa ar\u00adkeologikoek azal\u00adtzen dute Paleolitoaren hurrengo zenbait milurtekoetan hargin\u00adtzako sistema berak jarrai\u00adtzen duela, eta sistema ekonomiko berak, ehizak alegia, nahiz eta aldi batez kostaldeko itsaskiez lagundua izan zen. Azil aldia, tresnen teknika etenik gabe ager\u00adtzen da erabileran, Az\u00adken-Madeleinearen jarraipen soil baten moduan, gutxiago\u00adrako joera nabarmen\u00adtzen den arren, beste zenbait aldaketen artean.12\nPostpaleolitoko aldi hauetan, eskematara eta geometriaz\u00adko abstrakzioetarako joeran behin eta berriz\u00adko marrak besterik ez dira azal\u00adtzen gizakiaren arima eta eskutik, bai arte higikorrean nahiz labar-artearen alorrean. Kanpoko munduaren egiturekiko joera figuratiboa desagertu egiten da. Mental egituren agintaldia da orain.\nAldaketa honen arrazoiak bilatu nahirik, hau da, mendeetako historian eman diren sen\u00adtiberatasun estetikoan txandakako aldaketekin nolabaiteko an\u00adtza baduen aldaketa horretan, tentaldia izaten du batek arrazoi psikologiko soilak ikusteko, egitura errealistak behin eta berriz errepika\u00adtzen ibil\u00adtzearen neke arrunta izan daitekeen horretan eta abar. Beste ba\u00adtzuk arrazoi sakonagoen bila ibili ohi dira. Frantzisko Jord\u00e1 Cerd\u00e1k adibidez, arte eskematikoa Iberiar Penin\u00adtsulan sorturiko erlijiozko sinesmenekin zerikusia duten mugimendu garran\u00adtzitsuen ondorioa izan zela pen\u00adtsa\u00adtzen du.13\nUste izatekoa da, aldaketa eragin zuten arrazoien arazoetatik kanpo, ikuspegi pragmatikotik bederen, trantsizioko urra\u00adtsak, mailaz maila irudiak sinplifika\u00adtzearen bitartez, eskematiza\u00adtze, sinboliza\u00adtze eta az\u00adkenik abstrakzioan amaitze alderako joeran eman zirela.\nAuzi hau Euskal Herrian. Agian, komeniko da hemendik jada az\u00adpimarra\u00adtzea arte abstraktuaren sorrera hau, hispaniar penin\u00adtsulan aldi horretan arrunt samarra eta geografikoki orokorra izan bazen ere, Pirinioetako eskualde honetan nabarmen samarra dela eta, eskualde honen mendialdean, euskal arraza nolabait osa\u00adtzen ari zenean gertatu zela.\nGure herriko zenbait aztarnategitan gai abstraktu ba\u00adtzuk azal\u00adtzen dira, hezurrean grabaturiko lerroak edo marrak, interpretatzen zailak; izan ere, hain zailak, non hezurrak haragitik aska\u00adtzerakoan erabilitako tresnek eginiko marra soilekin nahas bailitez\u00adke. Ba\u00adtzuetan zaila gerta\u00adtzen da artistaren asmo garbia eta haragia ken\u00adtzeko arrasto horietan muga bat jar\u00adtzea. Esanahi \u201cartistiko\u201d garbiko lerroak ba\u00adtzuetan marra txiki paraleloak izaten dira, esate baterako, Areatzan; sigi\u2011sagan bestetan, Lumen\u00adtxan, esaterako.\nGure artean berriro labar-artea azal\u00adtzeko, beste milurteko ba\u00adtzuk gehiago itxaron behar\u00adko zen, Bron\u00adtze Arora arte. Hain zuzen ere, aro honi eta gero etorriko den Burdin Aroari dagoz\u00adkio gure herrian azaldu diren eta berehala kontatuko ditugun labar-artearen aur\u00adkikun\u00adtza aleak.\nEpipaleolito eta Postpaleolitoko aztarnategiak.\nAsko dira Paleolitoko geruzaz gainera, Epipaleolitoko tresnak aur\u00adkitu diren aztarnategiak: Isturi\u00adtze, Berroberria, Urtiaga, Ermittia, Lumen\u00adtxa, Bolinkoba, Santimami\u00f1e, Mouligne, Kobeaga II, Areatza eta abar.\nBaina, badira paleolito ondorengo aldikotzat har daitez\u00adkeen beste ba\u00adtzuk. Halakoak direlako aipa daitez\u00adke, Araban, Montico de Charratu, Fuente de Hoz eta Kukumakoa.\nMontico de Charratu. Trebi\u00f1uko Albaitan dago Montico de Charratu J.M Barandiaranek (1965\u20111966), eta ondoren Amelio Baldeonek (1976\u20111978) ikerturiko aztarnategia da. Aire librean dagoen aztarnategia da. Finkapenik zaharrena Azil aldiko ez-geometrikoena da, Epipaleolito geometrikorantz gara\u00adtzen doana, honen gainean ematen delarik zeramika duen neolitiza\u00adzioa.\nFuente Hoz. Araban, aldi horretako beste aztarnategi bat da Fuente Hoz deri\u00adtzana, Anuzitan kokaturiko kobazulo\u00adtxoa, Bayas ibaiaren ibarrean. Orain arte geometria itxurako Epipaleolitoko maila bat zulatu da eta C14ak K.a. 6.170 eta 4.170 aldeko data eman du, Neolitoko data da jada, eta tresna ugari ditu ostilamenduetan: armadura geometrikoak, ukituak emaniko xaflak, pieza hor\u00adzdunak, harrastailuak, karraska\u00adtzaileak eta abar.\nKukuma. Arabako ipar muturrean koka\u00adtzen da hirugarren epipaleolitoko aztarnategia, az\u00adken ehiztarien garaikoa: Kukuma. Alzania mendizerran (900 m-ko garaieran) Gipuz\u00adkoarekiko mugan bertan dagoen koba txiki bat da. Agian, hor izanak dira lehen ehiztari eta uzta-bil\u00adtzaileak, izoztearen ondoren goialdeko lautadetara igaro\u00adtzen zirenak. Harriz\u00adko erremintak, ehizarako eta animalien zati bigunak mozteko tresnak egiteko xaflak han utzi zituzten.14\nPostpaleolito aldiko arte moduak.\nArtistiko\u00adtzat jo daitekeen guztia mia\u00adtzea dagokigunez, tresnagin\u00adtza jarduera soila adierazten duten harri-hondar guztiak alde batera utz di\u00adtzagun, historiaurreko gizakiaren eskua, irudimen sor\u00adtzaile baten eraginez mugi\u00adtzen zela dirudien hartan koka\u00adtzeko. Alor horretan ar\u00adkeologoen\u00adtzat gustukoena den banaketan \u2013lau eratako arte zatiketan\u2013 oinarri\u00adtzen garela ohartaraziz hasiko gara, hala nola:nerrealismoa, estilizazioa, eskematismoa eta abstrakzioa. Erraza da nahiko argitasun teorikoz 15 zehaztea, baina, betiere onartuz, delako aldagai estilistikoen artean ez dagoela ondoriozko kronologiarik.\nEuskal Herrian. Zen\u00adtzu hertssian hartuz gero, bistakoa da Euskal Herrian postpaleolitoko artea urria dela Penin\u00adtsulako eta bereziki Levanteko eskualdeekin aldera\u00adtzen badugu. Horregatik, duela urtera gu\u00adtxi, Araba eta Nafarroako zenbait kobazulo, haiz\u00adpeko babes eta aire libreko aztarnategietan, berehala adieraziko ditugun aur\u00adkikun\u00adtza garran\u00adtziz\u00adko ba\u00adtzuk egin dira, eta berriki aipatu dugun sailkapen estilistiko horretan egoki txerta\u00adtzen dira.\nArtelanen esanahiak.\nNolako zen\u00adtzua eman behar zaie aldaketa estilistiko hauei? Francisco Jord\u00e1 Cerd\u00e1\u2011ren iri\u00adtziz, Neolitora bitarteko eskematismoaren hedapena, kronologikoki megalitoarekin uztartu behar da. Idazle honek hipotesi bat plantea\u00adtzen du, alegia, Ekialdean ez bezala, non gizarte hiritartze alderako garapena egiten den, Sartaldean, larrez larreko ar\u00adtzainen eta ehiztarien gizarte bat azal\u00adtzen da, abel\u00adtzain\u00adtza eta hedaduraz\u00adko nekazari\u00adtzan oinarritua. Komunitate zen\u00adtzu bat gailen\u00adtzen da, bai taldekako ehorz\u00adketatan eta bai megalitoetan, elizarik ez dutela eta beren sinesmena, idoloetara \u2013ehorz\u00adketakoa, inper\u00adtsonala eta eskematikoa\u2013 jo\u00adtzen duen forma erlijiosoetan sustraitua dago, gizakia eta haran\u00adtzagokoaren arteko harremanetako elementu moduan harturik.16 Geldialdi bat egin dezagun, beraz, Baskonian megalito&gt;aren gertakaria ingurumenaren arloan deskriba\u00adtzeko.\nHabitat edo ingurumenaren garapena.\nBizimodua eta ar\u00adkitektura.\nBistakoa den bezala, historiaurreko giza\u00adkiaren ingurumenak badu zerikusirik ar\u00adki\u00adtekturaren historiarekin. Gizakiak ar\u00adkite\u00adkturarekiko izan zuen lehenengo bul\u00adtzada, babeslekuaren premiagatik sortua izan zen: bizi eta biziraun ahal izango zuen lekua, izadiaren indarren kontra, animalia basatien eta beste gizonengandik babesteko lekua. Babesleku hau izadian bertan topatu zuen: kobazuloak eta haiz\u00adpeko babes\u00adlekuetan; baina, berehala bere buruargitasuna helburu horretan jarriko zuen, babes espazioak sortuz, berak fun\u00adtsean men\u00addera\u00adtzen zituen material hauekin, egur, buztin eta harriekin.\nNahiz eta kobazulo eta haiz\u00adpeko babeslekuetan bizi\u00adtzen Epipaleolitoan eta Neolitoaren hasieran oraindik ere jarraitu, zenbait milurtekotan, euskal lurraldeko zenbait gunetan aire librerako joera nabari da jada Neolito garaian bertan. Eta naturala da delako babes eta defen\u00adtsarako kokapenak, egitura korapila\u00adtsuetan gara\u00adtzen joateko joera.\nHaz\u00adkunde demografikoak eta beste gorabeherek sentiarazi zuten etxea eraikitzeko beharra \u2013borda, etxola edo txabola\u2013, pixkanaka, eraikun\u00adtza sendoagoen aldera garatuko zirelarik.\n\u201cDenboraren poderioz, egiturak eta erabilitako materialak ia erabat desager\u00adtu dira, onenean, zoruaren aztarna besterik ez delarik geratzen\u201d.17 Epipaleolito eta Neolito aldietan halako eraikun\u00adtzak edo hirigin\u00adtza modu horretan izandako guztia desagertu egin zen, materialen eta tekniken ahultasun eta hauskortasunagatik, zalan\u00adtzarik gabe. Berri txiki ba\u00adtzuk, Araban Santurdeko La Renke eta Morillasko Berniolloko aztarnategiek eman dituzten aztarnetatik atera ahal izan da, delako herrixka mul\u00adtzoa Neolito aldian sortu eta Eneolitora arte iraun zuela.\nEuskal gizonak K.a. II. milurtekoan ikasia zuen metalak erabiltzen eta ur\u00adtzen. Bron\u00adtze Aroan, K.a. 1.600. urtean, Nafarroa eta Arabako lautadako gizona hasia zen izadiaren aldiak hobeto ezagu\u00adtzen, denborarenak, urtearenak, alegia. Nekazari bihurtu zen: erein, uzta bildu eta berriro erein egiten zuen. Euria eta ho\u00adtza iristen zen, eta dena berriro bero eta argi\u00adtsu izaten zen. Begiek ez zuten gosez bila\u00adtzen ehiza, eta zerura ere begira\u00adtzen zuten, uraren eta beroaren iturrietara. Izarrak eta ilargia bizi\u00adtzarako fun\u00adtsez\u00adko gertakari ziren, aurreikusi zitez\u00adkeen gertakarien zeinu eta balio. Bizimodua egonkor bihurtu zen. Lehengo ehiztaria sedentario bihurtu zen. Euskal Herriko alderdi ba\u00adtzuetan Burdin Aroa baino lehenago indusketek eman diz\u00adkigute garai horretakoak ziren kokaleku apaletan antolaturiko herrixken ezagu\u00adtza nahikoa zeha\u00adtzak.\nHorrela, \u201cberreraiki\u201d ahal izan dira herrixka zeltiberiarrak, defen\u00adtsarako egurrez\u00adko edo harriz\u00adko hesiez inguratuak eta hormaz eraikitako etxeak, egurrez\u00adko armazoidunak.18 Horregatik, geroztik etorritako herriek okupa\u00adtzearekin, aipaturiko leku horien aztarnak oso nahasian azal\u00adtzen dira eta kronologia ziur bat erabaki\u00adtzea zaildu egin da.\nLastra, Atxa, In\u00adtxur, Maruelaza eta aba\u00adrretako kastroetan, nahiz Nafarroako beste ba\u00adtzuetan, zaharrenetakoak Oro, Henayo, Barrio eta abarretan berriki buruturiko iker\u00adketek, espazio naturalen arabera eraiki\u00adtzen ziren etxebizi\u00adtza eta hiri-ereduen izaera iradoki\u00adtzen digute, halaber, uniber\u00adtsalki onartuak diren beste datu ba\u00adtzuk ere. Harria, zohia, lurra eta egurra dira jada eraikun\u00adtzako osagai nagusiak.19\nBi herrixka.\nLa Hoya. El Torreon deritzon leku batean, Laguardian Guardiatik oso gertu koka\u00adturiko aztarnategia, oso berezia izan da garran\u00adtzi aldetik.\nAn\u00adtzinako Beroiak bizi ziren lurraldetik gertu dago kokatua, Kantauriko mendizerraren oinetan, Ebrotik oso urruti gabe. Lehen miaketak 1935ean hasi zirenetik eman zi\u00adtzaion La Hoya izena. Ondorenean hainbat ar\u00adkeologoren eskutik iker\u00adketa ba\u00adtzuk burutu ziren, 1973az geroztik Armando Llanos izan zelarik alorreko lanen zuzendaria. Iker\u00adtzaile honek zuzenduriko 18 kanpainen ondorioz, aztarnategiko hiru alderditan eta hainbat mailatan hirigune garran\u00adtziz\u00adko bat aur\u00adkitu izan da.\nIndusketei esker, herrixkaren gu\u00adtxi gorabeherako antolaketa berreraiki\u00ad ahal izan da, 4 hc\u2011ko zabalera duen espazio baten inguruan 360 m-ko esparru hesitua.\nOrduko etxebizi\u00adtza ere berreraiki ahal izan da: solairu angeluzuzen bat, ia trapezio\u2011formakoa, hasieran egitura guztiz egurrez\u00adkoa eta erdiguneko zutoinen gainean eu\u00adtsitako sabaia. Zutoi\u00adnak eusten zituzten zuloen eta harriz\u00adko zirien seinaleak guztiz identifikagarriak dira eta ertz askoko poligonoen gorpuz\u00adkeraz\u00adko egitura horien forma zehazten laguntzen dute.\nEspazioaren erabilera handiena hesiaren inguruan gerta\u00adtzen da; lehen al\u00addian ia erabat libre geldi\u00adtzen ziren erdiko espazioak, gerora guztiz beteak agertzen dira.\nEtxebizi\u00adtzen barruan badira, halaber, haurren ehorz\u00adketa erritualak, gure Herrian orain\u00adtsu arte iraun izan duen ohituraren arrastoak, etnografiaz\u00adko lekukotasunen arabera.\nNafarroako Cortes. Garran\u00adtzi berdinekoa, harrigarriz\u00adkoa ez esateagatik, 1946an Nafarroako Cortesen, Alto de la Cruzeko herrixken aur\u00adkikun\u00adtza eta ondorengo miaketak eta berreskura\u00adtzeak egin dira. Agidanean zenbait kokaleku edo auzoen aztarnaz osatuak ziren mendixka artifizial honen azalera zabaleko lau alderdi gainean Blas Taracena, L.V\u00e1zquez de Parga eta O.Gil Farr\u00e9s-en 21 lanak aberastasun handikoak izan dira euskal\u2011zeltiarren habitata ezagu\u00adtzeko.\nCorteseko herrixka Bron\u00adtze Aroaren K.a. 850 az\u00adkenaldira, gu\u00adtxienez 500 bat urtetako aldian luzatuko zen, eta ez zituzten faltako suteak, sun\u00adtsiketak eta berreraiki\u00adtzeak.\nCortes herrixkak etxebizi\u00adtzak paraleloan zituen auzoen antola\u00adketa du. Lurrak eskain\u00adtzen zituen osagaiez eraikiak: lastoz eta ibarreko uholde-lurrez osaturiko zohiez eta Ebroren beheko terrazatan oso ugari diren azala kendutako pinuez eusten ziren etxeak. Etxebizi\u00adtza horiek, guk irudika di\u00adtzakegunak baino konplexuagoak ziren; izan ere, gela nagusiaz gainera bazituzten sotoa eta jakitokia. Ostilamendu ugari aur\u00adkitu zaien etxeak dira; bestalde, kokapenean batasun bat duten kale luzeetan eta mehelin-hormez antolatuak daude. Auzo bakoi\u00adtza batasun bat zen, autoritate eta ohituren eskubide tinkoa iradoki\u00adtzen duen talde-ahalegin baten adierazgarri.22\nMegalitismoa: Trikuharria.\nEraikun\u00adtza megalitikoa eta bere esanahia.\nBaina, ar\u00adkitektura aterpearen berez\u00adko behar horren irtenbide soil bat baino gehiago da. Gizakiak, fun\u00adtsez\u00adko iraupen-senezko eran\u00adtzun horren bizipenean bertan, berehala sumatuko zuen bere eskulana nabariarazi nahia, bere bizi\u00adtzarako espazio baten mugaketa horren funtzioaren garran\u00adtzia adierazteko: monumentua da ar\u00adkitekturaz. Baina, herri abel\u00adtzain eta ehiztarien artean ar\u00adkitekturaren monumental izaera ez zen eman bere ingurunean, baizik eta erlijiozko izaera zuten ehorz\u00adketako eraikun\u00adtzetan.\nMilurteko ba\u00adtzuk lehenago, Paleolitoko ehiztariak halabeharrak asko kez\u00adkatuko zituen. Biziraute soila ez zen lehentasun bakarra. Herio\u00adtza oso gauza misterio\u00adtsu eta izugarria zen, eta posible zen denaren amaiera ez izatea. Inspirazio misterio\u00adtsuen mesedea irabazi beharra zegoen. Horrela, bada, iri\u00adtsi zen hai\u00adtzuloa bizitoki bat gehiago izatera. Santutegi izatera ere iri\u00adtsi zen. Barruko ilunpeak gorde ziren bizi\u00adtza eta herio\u00adtzari buruz\u00adko eta haran\u00adtzagokoari buruz\u00adko zeremonietarako.\nGainera, giroa gozoak gero eta sarriago bul\u00adtzatu zituen garai hartako gizakiak kanpoan bizi\u00adtzera. Baina, aldaketa horrek ez zuen beren bizimoduan benetako humanismoa galarazi, besteak beste, horrek bizi\u00adtzaren eta herio\u00adtzaren zen\u00adtzuaz hausnar\u00adketak egitera bultzatuko zituen arren. Megalitismoari buruz, zenbait idazlek hitz egin izan dute izadiaz gaineko indarrei zieten begirunez zein beldurrez, eta talde eran\u00adtzunak eragin zituen elkarte osoaren izuaz. Kontua da izadiaz gaineko izuak edo biziraupenez\u00adko eta bizimodu hobe baten helburuak elkarte mailan sentituak izan zirela, eta modu berean elkartearen adieraz\u00adpenak eska\u00adtzen zituela. Horrela sortua izango zen ziur asko, gizakia bizi zeneko geografia osora hedatu zen megalitismoa. Eta megalitismoarekin batera ar\u00adkitektura sortu zen, gaur uler\u00adtzen dugun modukoa: espazio eta bolumena, babesleku eta monumentu den aldetik.\nMegalitismoaren jatorria.\nUrte luzez eztabaidatu izan da megalitismoaren jatorria. Duela urte ba\u00adtzuk, Mediterraneoaren ekialdetik zetorren zabalkunde-tesiaren aldera makurtu zen iri\u00adtzi orokorra.\nAldi moderno honetan, megalito mul\u00adtzo handienak Europa atlantikoan aur\u00adki\u00adtzen ditugunez, sartaldeko jatorria eman nahiago izaten zaie, gu\u00adtxi gorabehera, aldi berekotzat eta bertakotzat hartuz zenbait eskualdetan, erlijioa ulertzeko modu ba\u00adtzuetatik eta aldeko zenbait baldin\u00adtzetatik abiatuta, hala nola, hedapena demografikoa eta erreboluzio neolitikoak eraginiko ekonomia eta gizarte-baldin\u00adtza berriak.\nEuskal Herriari dagokionez, megalito tipoen eta beraietan aur\u00adkituriko ostilamenduen azter\u00adketek, \u201cpoligenismo edo zabalkunde neurri\u00adtsua\u201d esan daitekeen jarrera defendatzera jotzen dute ar\u00adkeologo ba\u00adtzuk. Megalitiko fenomenoak \u2013ez dezagun kultura megalitikoa esan, kultura desberdinetako esparruan emaniko gertakari bat denez\u2013 sartalde atlantikoko zenbait er\u00adtzeko fokuetan izango zuen bere jatorria: Portugal, Bretainia, Hegoaldeko Ingalaterra, Irlanda, Danimar\u00adka eta Iberiar Penin\u00adtsulan. Hain zuzen ere, Boch Gimpera, Maluker de Motes, Palol eta beste ba\u00adtzuen ondoren, Arabar Errioxako megalitoetan Portugal aldeko eragina ikusi da.\nHorren arabera, euskal megalitoen zabalkundea, arabar aldeko lurraldera hain zuzen ere, sartaldetik eta hegoaldetik etorritako herri berrien eraginez\u00adkoa izango zen.23 Askoz milurteko lehenago gizaki Neardenthalak bere hildakoak banaka lurpera\u00adtzen zituen. Aldiz, Neolitoan, taldeka lurpera\u00adtzea ohi\u00adkoa bihur\u00adtzen hasi zen.24 Hain zuzen ere, ar\u00adkeologoen ustez, garai horretan biztanleriaren gorakada izugarria gertatu zeneko arrastoak aur\u00adki\u00adtzen dira. Banakako ehorz\u00adketen gainetik jarriko da nekropolia.\nTrikuharria.\nAgian, Neolitoaren az\u00adken garaietan hasitako zabalkunde horrek Bron\u00adtze Aroan zehar iraun zuen. Eta bere eraikun\u00adtzak Burdin Aroan amaitu zirela dirudien arren, horrek ez du esan nahi gehiago erabili ez zirenik.\nHilobi egitura bat da trikuharria, zutik sarturiko harlosa, ortostatosa, eta estalki modura beste ba\u00adtzuez osaturiko ganbera bat da eta, aldiz\u00adka, sarbidea ere estalitako korridore bat duena. Hilobi gela, gehienetan ekialdetik sartaldera begira egon ohi da. Euskal Herritik kanpo ez da harri\u00adtzekoa hurbilpenez\u00adko errenkadan kupula fal\u00adtsuz estalitako dolmenak aur\u00adki\u00adtzea.\nLurpera\u00adtzeak janarien eskain\u00adtzekin \u2013ardiak, ahun\u00adtzak, behiak eta abarrekin\u2013 egin ohi ziren, eta tresnekin: zeramikak, landutako eta tailaturiko harriz\u00adko materialak, harri txiki geometrikoak, gezi muturrak, labanak, botoiak espatulak eta abar.\nTrikuharriak gizarte batasunaren ideia sendo bat baieztatu nahi du.\nHemen ordea, trikuharrien gertakari hau, eraikun\u00adtza eta estetikaren ikuspuntutik interesa\u00adtzen zaigu soilik, nahiz eta ez genukeen alderdi tekniko eta formalen behaketari besterik gabe lotu nahi, baizik eta, ahal den neurrian behin\u00adtzat, beren esanahietan zehar abiatu, giza eta gizarte-ikuspuntutik orain milurteko ba\u00adtzuk euskal biztanleria nolakoa zen hobeto ezagutzeko.\nTrikuharri motak.\nEgituren, neurrien eta Euskal Herriko kokapen geografiko ugarien arabera, behartuak gaude bi trikuharri mul\u00adtzo osa\u00adtzera: mendietakoak eta ibarretakoak.25\nMendietako trikuharriak monumentu txikiak izan ohi dira, normalean lurpera\u00adtze gu\u00adtxikoak eta ostilamendu urrikoak.\nIbarretako trikuharriak, berriz, eraikun\u00adtza handiak dira hezurdura eta eskain\u00adtza ugari dituztenak eta badirudi biztanleria handien guneak direla, herrixkako hilobiak bailiran. Ibarretako trikuharrietan egitura ere askoz soilagoa izan ohi da.\nTrikuharrien artean hainbat eratakoak bereiz daitez\u00adke:\nTrikuharria babestu egin ohi zen tumulu edo mendixka artifizial batez estalirik. Ba\u00adtzuetan tumulua eusgarri gisa, biribilean jarririko harriz inguratua izaten da, goitik behera jausi ez dadin.\nBestalde, badira ehorz\u00adketarik eta trikuharririk gabeko tumuluak, bere horretan monumentu\u00adtzat jo behar direnak. Funtzioa eta berez\u00adko esanahia izango zuten, zalan\u00adtzarik gabe.\nTrikuharriak sarritan metatze deigarriz osaturiko estazioak izaten dira. Hori dela eta azter\u00adketak errazak izan dira. Hala ere, Euskal herrian katalogatuak hain ugari izanagatik \u2013gaur egun 800 27 baino gehiago izango dira\u2013, sistematikoki oso zati txiki bat baino ez da miatu, batez ere Araban.28 Baina oso zaila da data zehatz bat ezar\u00adtzea, estratigrafiarik ez delako eta mugimendu horrek aurretik ehor\u00adtzitako hilo\u00adtzen aztarnak erretira\u00adtzea eskatuko lukeelako.\nAntropologoen\u00adtzat garran\u00adtziz\u00adkoak izan dira trikuharrien azter\u00adketak, beraietan azaldu diren giza aztarnen iker\u00adketek emaniko ondorioengatik. Horrela miatu eta aztertu dira Aralar aldeko trikuharriak \u2013hamabiren bat, gu\u00adtxi gorabehera\u2013, Aiz\u00adkorrikoak \u2013dozena erdiren bat\u2013, eta Ataun\u2011Burunda aldean beste ba\u00adtzuk, eta Araban En\u00adtzia mendilerroan, eta abar. Telesforo de Aran\u00adtzadik horietatik atera zituen euskal gizonaren iker\u00adketa antropologikoak egiteko giza aztarnak, baina, batez ere, Nafarroako beste trikuharri askotatik.\nZenbait trikuharrien aipamena.\nAraba.\nAraban aur\u00adkitu eta miatu diren berrogeita hamar bat trikuharrien azter\u00adketen arabera, badirudi, Maluquer de Motesen 29 hi\u00adtzetan, Portugal sartaldeko zabalkunde megalitikotik zetorren Araba aldera trikuharrien ar\u00adkitektura oso an\u00adtzina iri\u00adtsi zela; eta trikuharri-gune hauen gainean, une jakin batean beste osagai bat azaldu zela edalon\u00adtzi ez\u00adkila-forma berantiarreko kulturatik, dagokion gizarte aldaketarekin.\nArabako trikuharrien artean badira aipa\u00adtzeko moduko ba\u00adtzuk:\nNafarroa.\nNafarroan bi eratakoak eta asko dira azalduz joan diren triku\u00adharriak: mendikoak eta lautadakoak.\nIpar Euskal Herria.\nIpar Euskal Herrian ere, megalitoen garaiko hilobi asko samar aur\u00adkitu eta miatu dira, sarritan oso handiak ez diren arren. Duela urte gu\u00adtxi, azterturiko 104tatik, 68 Lapurdikoak ziren, 28 Nafarroa Beherekoak \u2013hauen artean handienak, Gaxteenea, Bulun\u00adtza, Xuberaxain, Armiaga\u2013, eta 8 besterik ez Zuberoan. Gauza higikor guztiak desagertuak badira ere, azter\u00adketen ondorioek baieztatzen dute sortaldetik sartalderako norabidea eta ehorz\u00adketa izatea beren funtzioa.33\nKronologia.\nAr\u00adkeologoei bereziki axola zaien gaia da trikuharrien kronologia zehaztea. Apur\u00adka-apur\u00adka, gertakari megalitikoaren an\u00adtzinakotasuna onartua izan da, esan dugun bezala.\nAur\u00adkituriko ostilamenduak, metal-aurrekoa eta ez\u00adkila-formakoa izanik, zaharrenak Az\u00adken Neolitoan eta Eneolitoan koka\u00adtzen dira. Kur\u00adtzebideko tumulo\u2011trikuharriko ostilamenduei C 14aren bitartez jarri ahal izan zaie data K.a. 2.945. urtean, 95 urteren aldearekin. Lehendik aipatu ditugun Arabako trikuharriak garai berekoak izan behar dute, gu\u00adtxi gorabehera.\nBeranduagokoak izan behar dute beren ostilamenduetan, ez\u00adkila-formako edalontzien aztarnak azaldu zaiz\u00adkien trikuharriak. Garai horretan kokatu behar\u00adko lirateke Sorginaren Txabola (Chabola de la Hechicera) trikuharriak, San Martingo goieneko maila, eta ia ziur Egilaz\u00adko Aiz\u00adkomendikoa eta Kuartangoko beste zenbait.34 Eskualde honetako megalitoen eta beren ostilamenduen azter\u00adketatik Teresa Andr\u00e9s Ruperezek, K.a. 3.300 eta 1.700 urte arteko trikuharrien eraikun\u00adtzako sei aldi finka\u00adtzen zituen.\nDenboraz\u00adko hedaduran trikuharrien erabilera Bron\u00adtze Aro betera artekoa izatearen arrazoia egiazta\u00adtzen du metalez\u00adko gai bakan ba\u00adtzuen eta une horretan koka\u00adtzen diren zenbait zeramika azaldu izanak.\nDena dela, trikuharrien gertakaria erromatarren garaira arte iristen da, erabileran behin\u00adtzat. Kristau aroaren hasieran desagertu egin zen, zeren eta erromatarren kulturak \u201celkarbizi\u00adtzako alderdi guztiei eragin zien eta gizar\u00adteko ideologiaren jarraipena moztu zuen, pixkanaka erlijio naturalista, tribuen arteko harremanak eta lurralde antolaketaren uler\u00admena geldituz\u201d 35.\nAdieraz\u00adpen sozial eta espirituala.\nHorien urrutiko jatorriaren gaiari berriro helduz, gertakari megalitikoak bul\u00adtza\u00adtzen gaitu jende haien gaitasun tekniko eta artistikoei buruz hausnar\u00adketak egitera. Eskualde ba\u00adtzuetako trikuharrietako ortostatoen barrualdeko hormetan pinturak eta grabatuak aur\u00adkitu dira, ia beti geometrikoak eta oso gu\u00adtxitan figuratiboak; baina halako ezer ez da aur\u00adkitu Euskal herriko monumentuetan. Hemen, jende haien gaitasun artistikoaz ari garenean, ar\u00adkitekturaz baino ez gara ari.\nMegalitoa da gure historiako lehen ar\u00adkitektura monumentala. Arrazoi handiz ohartarazi izan da jarduera honek ehunka edo milaka lanordu sar\u00adtzea eta hartan ematea eskatuko zuela, besteak beste, harlauzak ateratzea, garraiatzea, lan\u00adtzea, eramatea, igo\u00adtzea eta eraiki\u00adtzea, baita gizabanako askoren ahalegin koordinatzea eta behar moduan gidatzea ere, lanaldi guztien plangintza egoki eta xehetasunez egiteko. Horrek guztiak ematen digu duela 5.000 urteko gizon haien gizarte hierar\u00adkizatu eta bateratuaren ideia.\nMegalitoa da espazioari buruz\u00adko mugarria adierazten duen lehen ar\u00adkitektura; lehen ar\u00adkitektura, denborari desafioa egiteaz gainera, gogor egiteko eta bere gainetik jar\u00adtzeko sortua izan da.36 Hain zuzen ere, megalito horien handitasun eta izaera menpera\u00adtzailea, toki estrategikoetan nahita koka\u00adtzea eta horretaz pen\u00adtsatuz, Colin Renfrew\u2011ek argudioak iradoki\u00adtzen ditu, hala nola, trikuharriak ez zirela hildakoen toki soilak izan, baizik eta bazutela mendera\u00adtzen zituzten espazioen gaineko jabegoaren sinbolo izaera ere; lurraldearen ikur gisako zentzua zutela, eta, halaber, \u201clurraren etengabeko okupa\u00adtzearen sinbolo iraunkorrak.\nHain ospe\u00adtsuak ziren monumentu hauen eraikuntzak, sarritan erlijioz\u00adkoa baino gizarte mailako eginkizun handiagoren bat izango zuten, elkarte bati ematen zioten izen onarengatik. Horregatik, esan daiteke bizien begirunez eraiki zituztela, hildakoen oroimenez baino gehiago.37\nTrikuharrietako indusketetan aur\u00adkituriko gauzen eta ikonografia tradizionaletatik aldi berean desager\u00adtzeak aztertu ondoren, Maluquer de Motesek ondorio bat atera du, itxura guztien arabera, erlijio izaeraren galera \u2013aldaketa, esan behar\u00adko li\u00adtzatekeena. Bere ustez \u201cziur asko, metalgin\u00adtza eta meha\u00adtzetako jarduerak gehi\u00adtzeak eraginiko talde dinamikaren ondorioz eta beste herriekiko harremanengatik, eta bestalde, Bron\u00adtze Aro guztian iraungo zuen aldi ikonoklasta bat erakarri zuen espiritualitate handiago baten garapenagatik\u201d izan dena.38\nMegalitokoak ez diren ehorz\u00adketak.\nBegien bistakoa da, trikuharrien eta beren hilobi izatearen azter\u00adketak megalitoak ez diren beste monumentuetara eramaten gaitu, tumulu egiturakoak eta zulodun eta ziztadun hilobiak begizta\u00adtzera, alegia.\nTumuluen azter\u00adketak arazo asko sor\u00adtzen ditu, mende luzeetatik datorren nekazari\u00adtzak goldaturiko lurrak direla-eta. Dena dela, tumuluetako ehorz\u00adketak arraroak izango ziren Euskal Herrian, aztarna gu\u00adtxi azaldu direla kontuan izanez gero: errausketa ba\u00adtzuk, erretako giza aztarnak, eta zeramika eta harriz\u00adko ostilamendu xume ba\u00adtzuk.\nArte historialariari ez zaizkio erakargarri tumulu eta kobazu\u00adloetako hilobiak, gordetako ostilamendu urriak direla eta, lanabesen teknikaren aldetik baino ez dira interesgarriak.\nEhorz\u00adketa berezi bat. Babestoki bat da an\u00adtzinakoa izateagatik eta lurpetik ateratako giza aztarnetan aberastasun handikoa izateagatik ezagunenetako bat San Juan ante Portam Latinam toponimoaren bitartez ezagu\u00adtzen den. J. L. Vegas Aranbururen taldeak 1985 eta 1991 bitartean buruturiko miaketaren ondorioz ikuspuntu antropologikotik ondorio ikusgarriak atera ditu.\nMilaka hezur zatik, 289 per\u00adtsonen \u2013ar nahiz emeren\u2013 ehorzketa azaldu dute; haietako asko dira gerra borrokaldietan jasotako gezikaden ondorioz hildakoak. Aztarnategiaren iker\u00adketa kronologiko zorrotz batek oso denboraldi mugatu baten inguruan buruturiko ehorzketa\u00adtzat jo ditu, K.a. 3.365 eta 3.035 urte bitartekoak, gu\u00adtxi gorabeherako.\nZeramikak.\nBuztingin\u00adtzaren adieraz\u00adpena.\nLehen aipatu dugunez, Epipaleolito aldian, aurreko aldietakoen garapenak suma\u00adtzen diren harriz\u00adko tresnak erabil\u00adtzen jarrai\u00adtzen da: ekarpen txikikoak dira. Aiz\u00adkora leunduak azal\u00adtzen dira; tresna geometriko ugari eta igitai piezak izenekoak azal\u00adtzen dira, aleak bil\u00adtzearekin zerikusirik dutenak, zalan\u00adtzarik gabe. Neolitoan zeramika azal\u00adtzen denean zenbait berrikun\u00adtza ere ikus daiteke, behar berriei eran\u00adtzunaz, hala nola, aleak bihitegietan pila\u00adtzea, elikagai modu berriak, eta abar. Ondorioz, gizarte egituretan modu ekonomiko berriak agertzen dira.\nGure ikuspuntu guztiz estetikotik ez dugu ia ezer aipa\u00adtzekorik, balio berezia duenik, epipaleolitotik gertuko oinarriz\u00adko harri langin\u00adtzari buruz. Buztingin\u00adtzaren behaketa eta azter\u00adketak, berriz, errazago erakar\u00adtzen gaitu. Zilegi li\u00adtzateke, mendeetan zehar, historiaurreko gizonak aurrera zeraman garapena buztingin\u00adtzan argiago suma\u00adtzen dela esatea, bai bere estetika sen\u00adtsibilitatean eta bai arte sormenean. Esan daiteke buztinaren berez\u00adko biguntasuna eta zuzeneko eskulangin\u00adtzarako erabilera errazak bultzatzen zituela jende haiek apaingarriak eta artea egitera, izatez iheskorragoak eta gogorragoak ziren beste langaien euskarriek ez bezala.\nBizi\u00adtza praktikoan eta egunerokoan buztinez\u00adko on\u00adtziak erraz egoki\u00adtzeak adierazten du erabilera orokorra izan zela. Horregatik esan izan ohi da, ozenegi agian, \u201cbuztingin\u00adtza dela giza adimenaren sor\u00adkari bikainen eta emankorrenetako bat\u201d 39.\nEgituren garapena eta apainketa.\nNeolitoa. Buztingin\u00adtzaren artea Euskal He\u00adrri\u00adra Neolitoarekin iri\u00adtsi zen. Euskal hai\u00adtzuloetako zeramika, Neolitoko maila an\u00adtzinakoetan aur\u00adkiturikoa, besteak beste, eskuz egina, teknika zakarrekoa, kimikoki ez purua, arrauz\u00adkara izateaz gain, ez da oso itxura gozokoa, bere akats eta irregulartasunengatik. Gogora di\u00adtzagun aztarnategi ba\u00adtzuetan aur\u00adkituriko gaiei buruz\u00adko ondorioz\u00adko ohar ba\u00adtzuk.\nEz zeramikako gauza apur horietan, ez eta (K.a. laugarren milurtekoaren az\u00adkenekoak) harriz\u00adko tresnetan ere, ez da aur\u00adki\u00adtzen beren egitura edo dekorazioko gehigarriengatik zen\u00adtzu estetiko bereziren bat adieraziko duenik.40\nTran\u00adtsizioko Neolitoa.\nLos Husosen transizioko Neolitoa K.a. 3.000. aldekotzat har\u00adtzen den aztarnategian, Bilar herrian, Kantabriako mendilerroaren hegoaldeko isurialdean kokaturikoan, 1965 eta 69 bitartean Apellanizek miaturikoan, harri langin\u00adtzaz eginiko xafla eta harraskagailu askoz gainera, zeramika ugari azaldu da, leuna, arrauz\u00adkara. Baina, horretan azal\u00adtzen da, jada, oinarriz\u00adko dekorazio bat, marra horizontalez egini\u00adko ebakidurak, triangeluak eta tresna zula\u00adtzaileen grabatuak.\nGarai horretatik aurrera, zeramikan, modu desberdinetan eginiko aldaskak dituen apainketa bat zabalduko da, hau da, apartean modelatu eta edalontziak erabilgarriagoak izan daitezen gainean itsa\u00adtsita, profilaren aldaketa bat eragingo dutenak. Horren guztiaren eransgarri dira gainazalen apainketa askotarikoak, behatz muturrez, azazkalez eta espatula-er\u00adtzez gauzatuak, guztiak Euskal Herrian zabalduz eta mende askotako erabilerari eu\u00adtsiz.\nEneolitotik burdinetara.\nEneolitoaren az\u00adken aldean eta Bron\u00adtze aldiaren hasieran alda\u00adtzen eta zailtzen hasten dira zeramikaren profilak. Alda\u00adtzen hasten dira eta askotarikoak izaten zeramikaren profilak; nabarmenak dira, besteak beste ko\u00adno\u2011enbor egiturakoak eta karena gorenean duten beste ba\u00adtzuk, Euskal Herriko uren banalerroaren goi\u2011lautada aldean kokaturiko kobazulo-bizitegi askotako ezaugarria den siluetak.\nEz\u00adkila\u2011formako zeramika.\nMetal garaietako trikuharri aztarnategiek ez\u00adkila\u2011formako zeramikaren lekuko ba\u00adtzuk eman dituzte, kultura horren gainerako esparruetan bezala, iparral\u00addeko nahiz hegoaldeko eraginez apainduak, orrazeen apaingarriak, ildo ondadunak, sigi-sagak, ttanttoz beteriko triangeluak, hatz-markak eta abar.\nSegida osoko bi aztarnategi.\nEuskal Herrian badira zeramikaren garapena etenik gabe jarraitu ahalko litzatekeen aztarnategi ba\u00adtzuk, Az\u00adken Neolitotik hasi eta erromanizaziora bitartean.\nLos Husosko zeramikak.\nSantimami\u00f1eko taldean horrelako ezer aur\u00adki\u00adtzen ez den arren, Los Husosko kobazuloetan baditugu, arestian esan dugun bezala, apaindu gabeko zeramika zati ba\u00adtzuetan Neolitoko aztarna ba\u00adtzuk. Baditugu, halaber, hasi Eneolitoko zenbait faseetako ereduetatik \u2013pastilla bidez apaindutako zeramika arrauz\u00adkarak eta profil ireki zein itxiak dituztenak, nahiz karenatu ba\u00adtzuetatik eta Metalen hasierakoak diren ez\u00adkila\u2011formako edalon\u00adtzietara bitartean\u2013, eta ondorengo eredu ba\u00adtzuk ere, esaterako, orraze apainketa berrikun\u00adtzadunak; eta horrela Burdin Aro eta erromanizaziora arte.\nLa Hoyako zeramika.\nTalde berekoa den beste leku bat, zeramikaren garapen tekniko eta artistikoa ondo smarretik jarraitu dezakeguna da La Hoya herrixka.\nHerrixkaren kokapeneko lehen aldian K.a. XIV. mende inguruan, ebakiduraz\u00adko edergarriak eta on\u00adtzien gainetan zenbait kasutan azal\u00adtzen diren gainazal kordoidunak dituzten zeramikak daude.\nKokapenaren bigarren aldian, ebakidura finez\u00adko teknikak, gero moz\u00adketa apainketak, ildaskak, tonu gorri edo barbotina zuriz margotuak ikusten dira; baita beha\u00adtzez, az\u00adkazalez edo kordoiez eginiko grabatuak ere.\nBurdina II aldian, kultur aurrerapen nabariaren eragineko nekazari\u00adtzan oinarrituriko ekonomiaren garaian, manganesoz pintaturiko laranja koloreko edergarriak eta gehienak abiadura lerromakurra duten apaingarri geometrikoak dituen tornu\u00adko zeramika heda\u00adtzen da. Hauen ondoan badira eskuz eginiko beste ba\u00adtzuk, pasta bel\u00adtze\u00adkoak, ebakidura, moz\u00adketa eta inprima\u00adtzeak dituztenak.\nEgituraren arabera, era askotakoak dira, erabilera arrunteko mahaiko on\u00adtzi zeramiketatik hasi, katilu, edalontzi, txarro, kantinplora eta abar, eta erabilera berezikoak, kopak, onilak eta abar. Moz\u00adketaz apaindutako kaxa hankadun bi\u00adtxiak eta biltegira\u00adtzeko pieza handiak \u201cbatez ere, aleak gorde\u00adtzekoak\u201d.41\nZeramika ale aipagarriak.\nHiru milurteko iraungo duen eta herrian erromatarrek ekarritako beste eredu ba\u00adtzuk sartu arteko on\u00adtzigin\u00adtza horretako estetikaren eta sormenaren sentiberatasuna pixkanakako garapena aipa\u00adtzen ezin gelditu gaitez\u00adkeenez, saiatuko gara mul\u00adtzo handi horretatik, eskulangilea artista bihurtu zeneko ibilbidea iraka\u00adtsiko digun zenbait artelanen behaketa eta iker\u00adketa nabarmen\u00adtzen.\nEz\u00adkila-formako edalon\u00adtziak. Santimami\u00f1eko taldea deritzon horretatik datorren adibideren bat jar\u00adtzeko, gure arreta merezi du Pagobakoi\u00adtzako ez\u00adkila\u2011formako edalon\u00adtziak, Gipuz\u00adkoan, Aiz\u00adkorriko Urbia zelaiko trikuharriren ostilamenduan aur\u00adkiturikoa da; on\u00adtziaren inguru guztian ebaki paraleloak dituen apainduria xume eta fun\u00adtsez\u00adkoa duena \u2013egun San Telmo Museoan dago.\nApainketa ugariagoak eta konposaketa zen\u00adtzu bizi eta nabarmenagoa dutenak dira Arabako Ar\u00adkeologia Museoan gaur egun gorde\u00adtzen diren edalontzi ba\u00adtzuk.\nEl Sotillotik datorren ez\u00adkila\u2011formako katilua zoragarria irudi\u00adtzen zaigu, eta bereziki dotorea izan behar zuen bere inguruko jokoen balioa areagotzen zion eta irudi geometrikoz tarteka ebakiduretan zuen pasta zuria galdu aurretik; az\u00adkenean, profil soil baten xarma gorde\u00adtzen du, erritoaren distirarena an\u00adtzo.\nEz\u00adkila\u2011formako profil irekikoa da Sorginaren Txabolatik ateratako edalontzi txikia, erretikulazko inguruketak, puntuak, marrak eta erronbo-guneak txandaka dituela, sabelalde osoa estalirik.\nZeramikako kaxak.\nLa Hoyako on\u00adtzigin\u00adtzako bilduma joritik, arte historialariaren begirada, haren forma eta profil ugaritasunak erakar\u00adtzen du eta, ugaritasun horretatik aukeraketa bat egin behar izanez gero, bikaintasunaren isla az\u00adpimarratuko genituz\u00adke lau hanka gaineko zeramikaz\u00adko kaxa ospe\u00adtsuak. Mende ba\u00adtzuk beranduago, gogora ekarriko digute euskal etxe tradizionaletan erabilgarri eta apain\u00adgarri ziren ku\u00adtxa haien ebaketa, paraleloko moz\u00adketa-zerrenden kontrastean, puntu, marra, singi\u2011sangaz eta triangeluez apainduriko kaxa horiek edertasuna.\nNeolito garaiko zeramiken apainketa urri eta landugabeak arte historialariaren arreta ez badu zirika\u00adtzen ere, gauza bera ezin esan daiteke edergarritarako objektuez, sarritan nabariena apaingarri izatea bera baita, bakarra ez bada ere, erabileraren ondoan garran\u00adtzi handiz datorrena.\nHormirudiak eta grabatua.\nEz da eginkizun xamurra Burdin Aro eta Bron\u00adtze Aroaren arteko mugak finka\u00adtzea. Bestalde, paleolito osteko pinturek oso gu\u00adtxitan ematen dituzte kronologia nabarmenak. Berrienak Burdin Aroan eta erromanizazio aldian koka daitez\u00adke. Baina, Solaueva eta Cortesen badira batzuk Bron\u00adtze aldiraino eta, ikerlari ba\u00adtzuek ustez, Neolitoraino ere eraman behar\u00adko liratekeenak.42\nEstilizazioak eta eskematizazioak.\nHormetakoak diogu eta ez hai\u00adtzetakoak, aipatuko ditugun pintura eta grabatu apurrak kobazuloetan aur\u00adki\u00adtzen direlako; badira haiz\u00adpeen babesean, aire librean eta berriki miatu ditugun horma eta bizitokietan ere, Nafarroako Cortesen gerta\u00adtzen den bezala.\nOrdenamendu formal eta estilistiko bati jarraituz, oraingoz badaez\u00adpadaz\u00adkoa besterik ez dena, eztabaidagarria eta izan daitekeenaren alorrera eramaten gaituen kronologia arazoa utzi eta, has gaitezen estilizazioak izenez aipa\u00adtzen di\u00adtugun aztarnak aur\u00adkitu izan diren lekuak izenda\u00adtzetik.\nSolacueva.\nJokano herriko Lacozmonteko Solacuevan, 1961ean J.M Barandiaran bere lehen probak egiten hasi zen, gerora indusketa zenbait kanpaina A. Llanosekin burutu bazituen ere. Delako kobazulo horretan zaz\u00adpi maila ere izendatu dira, Bron\u00adtze Arotik hasi eta erromanizaziora bitartean doan denbora luzeari dagokionak, alegia.\nAz\u00adken Bron\u00adtze alditik erabili zen kobazulo bat da, baina, K.a. 700etik K.o. 300era bitartekoa izan daitekeen aldian bertan behera utzia izan zen. Kanpotik nekez ikus daiteke eta malkar harkaiz\u00adtsu batean kokatua den kobazulo hau, Apellanizen ustez, beste kultura bateko kastroetako biztanleengandik gorde\u00adtzeko babeslekua izan daiteke.\nLitekeena da, kobazulo hau bizitoki ez izatea, eta giza errau\u00adtsik aur\u00adkitu ez badute ere, erritoz\u00adkoak izan daitez\u00adkeen su-arrastoak agertu dira. Kobazuloa erlijio ospakizunetarako erabilia izan zitekeen, eta zen\u00adtzu honetan ulertu behar\u00adko lirateke hormatik askatuta gaur egun blokeetan ikus daitekeen edergarriak. Grabatu apur ba\u00adtzuk badaude, baina, pinturak dira gehien azal\u00adtzen direnak.\nGiza irudiak.\nKobazuloaren egitura, galeria luze eta ia zuzen baten modukoa da, altuera bikoitz batean kokaturiko aretoa duena. Areto handi honetan daude giza adieraz\u00adpenak. Estilizazio oso nabarmen bat erakusten duten pinturak dira, hain nabarmenak izan ere, non, ez ginatekeen batere harrituko norbaitek benetako eskematizazio gisa izendatuko balitu. Nolanahi ere, Solacuevako irudi bati buruz ere ezin daiteke errealismoaz hitz egin \u2013Llanos eta Maluquer de Motesek egiten duten moduan\u2013, hitz honi arte historialariek ematen dioten esanahi arrunta eman nahi izanez gero.\nIrudiak marraztu zireneko harri-blokeen kokalekuari dagokien ordenamendurik badenik ez dakigunez, ez du axola zein ordenatan deskriba\u00adtzen ditugun.\nSolacuevan giza irudiak ehiztarien ala gerrarien itxuran azal\u00adtzen dira. Horietako ba\u00adtzuk desagertu egin dira. Hobekien gorde dena eta estilizazioa dela esan daitekeena, marra soil ba\u00adtzuen bidez marraztua dagoen ehiztaria ala gerraria da: arrauz\u00adkara batek burua deskriba\u00adtzen du; handik gorpu\u00adtza adierazi nahi duen zutikako marra bat irteten da, eta horretatik beste marra ba\u00adtzuk irteten dira gorputz\u2011adarrak adierazteko. Beste ezaugarri bat badu irudi honek, buru arrauz\u00adkarari gainjar\u00adtzen zaion motots moduko bat. Beso eta zangoen tartea erdibi\u00adtzen duen zehar\u00adkako marra batek aldenik alde pasa\u00adtzen du gorpu\u00adtza, armaturiko gizon bat dela iradoki nahiez, zeren eta marra horren muturretan ar\u00adkua eta gezia daude marraztuak.\nBadira oso an\u00adtzeko estilizaziokoak diren beste irudi ba\u00adtzuk eta bi ala hiruko taldeak \u2013eta inoiz ez gehiago\u2013 osatu nahi balira bezala azal\u00adtzen direnak. Gaur egun denak haurren marraz\u00adkitzat hartuko genituz\u00adke, estilizazio horrek eran\u00adtzungo balie, ez ezintasun tekniko bati, baizik eta, gerra edo ehizarako eszena baten mugimenduak biziago\u00adtzeko ahaleginari.\nMarra eta trazuak.\nSolacuevako marraz\u00adkien estilizazioa areagotu egiten da areto handiaren aurreko galerian marraztuak diren eszenetan. Mugarik gabeko punturantz biltzen diren marra eta trazu sailak dira, eta erdian animaliak diruditen irudi eskematiko ba\u00adtzuk ager\u00adtzen dira; horien gainean zentimetro gu\u00adtxira giza irudi eskematiko bat ikus daiteke. Armando Llanosek eman du irudi hauen interpretazio posiblea irudi\u00adtzen zaiguna. Marrak elkar\u00adtzen diren tokian, erdigunean, konposaketaren behe eskuinaldeko ertz baterantz korrika doazen animalia ba\u00adtzuk daude, loberak izeneko ehizarako tranpak direla pen\u00adtsarazten digu, Ar\u00adkamo eta Gibijoko lurralde hauetan halakoak erabiltzen baitziren duela gu\u00adtxira arte.43\nDena dela, gaur\u00ad egungo arteak hain berez\u00adkoa duen intuizio baten eran\u00adtzuna dirudien estilo honen jarioak, faktore plastiko soilen bitartez adieraziriko hiz\u00adkerak, eragozten digu haurren marrazkien antzera begira\u00adtzea Solacuevako artisten pintura.\nApaingarri eskematikoak. Hai\u00adtzulo beraren beste puntu ba\u00adtzuetan ikus daitezke, eskematizazioaren garapenagatik, apaingarri interesgarriak: ba\u00adtzuk geometria soilera ekarriak; angelu-erlazioa duten puntu eta marrak, ia beti dinamismoa eta mugimendua iradokitzen dutenak, gaur egungo gizakiontzat interpretatzen ezinez\u00adkoak.\nAlto de la Cuz.\nAlto de la Cruz\u2011en Corteseko aztarnategian azaldu ziren marrazturiko lehen irudi estilizatuak, 1950ean. Herrixkako etxebizi\u00adtzen horma bakarretik gera\u00adtzen zen hartan azaldu ziren K.a. 650 eta 550 urte arteko kronologia duten irudiak.\nMargolanak.\nEskematizazio geometriko zorro\u00adtzak dira. Marra zuzen eta triangelu alderako joera nabari zaie. Ez\u2011figuratiboak diren apaingarri geometriko marraz\u00adkoen ondoan, garbi igar daiteke giza irudi bat, bi triangelu soilez osaturikoa. Ia esan daiteke XX. mendeko arte abstraktu geometrikoaren ereilea dela, 2.500 urtetarako distan\u00adtzian, Burdin Aroko jende haien urrutiko kimuak.\nArmando Llanos ez zen ausartu Cortesko eta Solacuevako gizakiari buruz\u00adko pinturen kronologia Az\u00adken Bron\u00adtze aldira baino atzerago eramaten; hain justu, aldi horretako zeramiken an\u00adtza aur\u00adkitu zielako, eta hildakoen gurtzan erabiliak zirenak direla dio.\nApellaniz hain beranduko kronologiarekin44 ez dago ados, Llanosen tipologia bera ere ez du onargarria ikusten, garapen-iriz\u00adpidea erasten bazaio, kobazulo\u2011santutegi bateko \u2013Solacuevako\u2013 pinturak, Levanteko artearekin zerikusi handiagoa dutenak, eta aire libreko \u2013Nafarroako, Cortesko\u2013 herri baten arteko desberdintasunak argudiatuz. Bestalde, ez dago pintura hauek Burdin Arokoak direla ziurta dezakeen aur\u00adkikun\u00adtza estatigrafi\u00adkorik. Hala ere, bat dator A. Llano\u00adsekin hildakoen gurtzan erabiliak direla esatean.45\nAlderaketa Levanteko margolanekin.\nSolacueva.\nEzin uka daiteke arrazoirik badela, batez ere, Levanteko artearekin pareka\u00adtzeko Solacuevako pinturak \u2013eta ez hain\u00adbeste, Cortesekoak\u2013, biek eskematizaziorako duten joaera eta mugimendua iradoki\u00adtzeko irrika dela-eta. Haatik, euskal pinturetan, beste espiritu bat onartu behar\u00adko li\u00adtzateke, bilakaera horrekin batera. Hasteko, Levanten, giza irudiaren pinturak hain dira ugariak, non alde handia dagoen euskal lurrean duen adieraz\u00adpen apurrarekin.\nLevanteko pinturak, oso ugariak izateaz gain, beharbada goiztiarragoak dira, Kalkolitoan azal\u00adtzen diren bezala azal\u00adtzen baitira Neolitoan ere. Estilistikoki Levanteko artean estilizazioa ahulagoa da eta pintura errealistez ezin hitz egin badaiteke ere, bai esan daiteke nolabaiteko espresionismoa lor\u00adtzen duela, azaldutako gaia oso adieraz\u00adkorra izatera iristen baita. Mugimenduaren eta giza taldearen artea da. Badirudi gizonak animaliak baino garran\u00adtzi handiagoa duela. Hain zuzen ere, gizona talde-bizi\u00adtzan ikus daiteke. Per\u00adtsonaiek elkarbizi\u00adtzako zereginetan esku har\u00adtzen dute: zeremonietan, ehizan, borrokan. Levanteko ertilariari irrika bizia sor\u00adtzen dio orain ekin\u00adtzak eta mugimenduak, gizakia eta animaliaren gorputz egituraren silueta oroiterazleak baino askoz gehiago. Franko\u2011kantauriar artistak, berriz, irudia normalki eskema geometriko batera mugatzen du.\nYurdinasko babespeak.\nErabakitako estilizazio eta eskematizazio arteko zatiketa ez da erosoa, ez da egokia gerta\u00adtzen, zenbait margolan tipologia horren barruan sailkatu behar denean. Hori gerta\u00adtzen da, adibidez, Araba hegoaldeko lurraldean, Urizaharrako Yurdinasko babespean aur\u00adkitu direnekin.\nBi margolanez ari ga\u00adtzaiz\u00adkizue, emakume bat eta abelgorri baten burua dira, bi margoren konbinaketaz, gorriaren eta marroiaren, teknikaz eginak dira eta tinta lauaz.\nEmakume irudia aurrez ikusten da, puntadun er\u00adtzaz buka\u00adtzen duen kanpai-formako gonaz jan\u00adtzia, udare itxurakoa du burua eta buruz behera jarria dago, Y moduan besoak dituela. Irudiak 28 x 15 cm neur\u00adtzen du.\nAbelgorriaren burua saiheska dago eta iparrera begira. 21 x 15 cm neur\u00adtzen du. Litekeena da animaliaren zati bat besterik ez izatea; izan ere, horman zenbait zati urratuak baitaude.\nPe\u00f1a del Cantero.\nIru\u00f1eko sakanean, Etxauri herrian, ustekabean Harginaren Hai\u00adtza deri\u00adtzan tokian, margo okre gorriz margoturiko hiru irudi\u00adtxo aur\u00adkitu ziren:46\nBeste adierazgarri ba\u00adtzuenak izan litez\u00adkeen beste zati bakan ba\u00adtzuk ere badaude, zaindu gabeak. Pintura hauek hego\u2011ekialdera begira\u00adtzen duen haiz\u00adpeko babesleku batean aur\u00adki\u00adtzen dira, eta ez daude sarbide errazean, lurretik 10 m goragoko leku batean.\nEtxauriko pinturek ere badute kronologiaren arazoa. I. Santistebanen 1968ko lehen azalpen batean Levantekoaren moduko erreferen\u00adtzia bat iradoki\u00adtzen zuen, hipotesi soil baten modura. Baina, nahiko nabarmena den eskematizazio alderako joerak eta mugimenduzko eszenarik ezak, hipotesi hori ez du osorik ziurta\u00adtzen. Bere garran\u00adtzia ,bestalde, beste baldin\u00adtza berezi batetik dator: bere kokapena. Lehendabizi aztertu zituzten ar\u00adkeologoek adierazi zuten bezala Etxaurin irudi horien azalpenak garran\u00adtzi berezia du, delako ebiden\u00adtzia hauek ezezagunak ziren eskualde horretan zabalagotu egiten duelako labar-arte eskematikoen adieraz\u00adpenak dauden kokapen-gunea\u201d.47\nLazaldaiko hai\u00adtzuloa.\nGorengo mailako eskematizazioak dira Zuia herrian, Zarate herritik gertu, Gorbeia mendiaren hegoaldean kokaturiko Lazaldai hilobi-hai\u00adtzuloan azal\u00adtzen diren irudi eta pintatuak. Sarreratik 62 m-tara, erdiko galerian eta berau bitan bana\u00adtzen deneko hiru galerietako batean daude. Margo bel\u00adtzez horman margotuak, oso ulermen gai\u00adtza duten zenbait lerro- eta puntu-zerrenda azal\u00adtzen da. Maila berean aur\u00adkituriko osagaiengatik margolan hauei Burdin Aroko data izan dezakete,48 baina erromaniza\u00adziora arte ere atzeratu daitez\u00adke.\nLiziti hai\u00adtzuloa.\nGibijo mendilerroaren Ekialdeko hegian, Ardagoya herritik gu\u00adtxi gorabehera 2 km-tara dago Liziti hai\u00adtzuloa, areto moduko zabalera batean buka\u00adtzen den galeria luze bakar bat du, luzeran neurria 135 m-tara iristen delarik. Hai\u00adtzuloaren bukaera aldera, ez\u00adker eta eskuin margoturik, bakan diren marra soil ba\u00adtzuk ikusten dira.\nLos Moros hai\u00adtzuloa.\nHorren an\u00adtzeko zenbait aur\u00adki\u00adtzen dugu Arabako Atauri inguruan, Los Moros edo Pe\u00f1a Rasgada hai\u00adtzuloa izeneko zulo batean. Luzeran 15 m baino ez dituen kobazulo\u00adtxo batean sarturik, luzeran 50 m dituen kobazulo batera iristen da, hezur eta zeramika aztarnaz aparte, irudirik gabeko bel\u00adtzez margoturiko man\u00adtxa ba\u00adtzuk aur\u00adkitu dira; beste kobazulo\u00adtxoetan azalduz doazen beste marra eta ttanttoen an\u00adtzekoak dira.\nPen\u00adtsatu izan da, geometria hu\u00adtsez\u00adko irudi hauek, kobazulo hauen ehorz\u00adketa izaerarekin zerikusirik izango dutela eta ondorioz litekeena dela Bron\u00adtze Aroan kokatu behar izatea, eta Corteskoa bezala, beste zenbait Burdin Aroan agian, erromanizaziotik oso hurbil. Mundu honi dagoz\u00adkienak dira Nafarroako Basaurakoa eta Urioga\u00f1akoa, Lapurdiko Sarako Faardiko Harria hai\u00adtzuloak.\nSantimami\u00f1e Taldea.\nAz\u00adpimarratu ditugun pintura hauek guztiak \u201cHusos taldekoak\u201d deri\u00adtzan aztarnategikoak dira. \u201cSantimami\u00f1e taldekoak\u201d esaten diogunetik eredu bat bederen gogoratu dezakegu.\nGoikolauko hai\u00adtzuloa.\nBiz\u00adkaian, Berriatua udalerrian dagoen Goikolau hai\u00adtzuloa galeria estu eta motz bat da. J. M Barandiaranek bizitoki eta ehorz\u00adketa aztarnak aur\u00adkitu zituen bertan. Hormetan, berak Goi-Paleolitoko\u00adtzat jo zituen grabatu ba\u00adtzuk aur\u00adkitu zituen, eta, bere ustez, osatu gabeko animalia eskematizazioak ezagutu zi\u00adtzakeen. Grabaturik aur\u00adkitu zituen, halaber, argitu ezinez\u00adko zeinu ba\u00adtzuk, trazu solteak ziren, bakanak edo guru\u00adtzatuak, Burdin Arokoak ziruditenak. Zenbait iker\u00adtzailek ez du uste halako forma ugaritasuna baiezta daitekeenik, beraz, ezta halako kronologia tarterik ere; ai\u00adtzitik, halakoen ustez Az\u00adken Bron\u00adtze aldiari dagoz\u00adkio.49\nUrra\u00adtxa III hai\u00adtzuloko errekarri margotua.\nArte abstraktuari buruz\u00adko ala abstraktu alderako joerakoari buruz\u00adko kapitulu hau buka\u00adtzeko, gure ustez, inbentarioak irabaztekotan eta agian an\u00adtzinakoa delako, merezi duela aipa\u00adtzea orain berriki Biz\u00adkaiko Oroz\u00adkon Urra\u00adtxa III hai\u00adtzuloan aur\u00adkituriko har\u00adkoskor margotua.\nErrekarri bat da, luzean 82 mm, zabaleran 39 mm eta lodieran 22 mm dituena. Gainazaletako batean, ziur asko burdin oxidoaz eginiko koloregai gorriaz zehar\u00adkako hamaika marra paralelo margotu ziren. Marrak, etenak diren ttantto gorri txikiz osatuak dirudite \u2013delako itxura hau nahita egina dela ulertu behar da, ez margo eror\u00adtze soil baten antzera. Har\u00adkoskorraren iz\u00adkinetan eta az\u00adpialdeko alderdian ere tanto txiki ba\u00adtzuk ikusten dira, marratan baino bakanagoak. Marraz\u00adki mota hauek sarritan ematen dira Fran\u00adtzia aldeko har\u00adkoskor margotuetan, baina, harri gaineko zehar\u00adkako marren paralelismo hau Penin\u00adtsulan ezezaguna da.\nAn\u00adtzeko errotarriei eta kobazulo berean aur\u00adkituriko hezur aztarnei C14 bitartez eman zaien dataren arabera, badirudi Urra\u00adtxako errotarriari Kantauri aldeko Azil aldiko data eman behar\u00adko li\u00adtzaiokeela.50 Data honek eta Urra\u00adtxako errotarriaren zehar\u00adkako marren fun\u00adtsak, Mesolitikoko plaketen eta hezurren arazoa birplanteatuko liguke, hauen gainean ere zehar\u00adkako marra paraleloak aur\u00adki\u00adtzen baitira eta ar\u00adkeologoek ezin argitu izan dute nahita eginiko zeinu artifizialak ala azala gal\u00adtzeak eraginiko marra soilak diren.\nKronologia, estetika eta esanahiari buruz\u00adko hausnar\u00adtzeak.\nPaleolito osteko aldi horietako hai\u00adtzetako pintura ia guztien ezaugarri komun gisa honako hauek aipatu dira: kobazulo barrunbetan azal\u00adtzen dira eta gehienetan sarreratik urruti samar, gainera; gorriz ala bel\u00adtzez margotuak Yurdinasetan baino ez daude; harri\u00adtzar handien er\u00adtzetan margotuak daude; denak neurri txikikoak dira; eta ar\u00adkeologia emarietan leku emankor direnetan aur\u00adkitu dira.\nBaieztapen hau egin ondoren, Euskal Herriko pintura eta grabatuen behaketa eta azter\u00adketak bi galdera eginarazten ditu historialariaren buruan: kronologia eta esanahia.\nKronologiari buruz, batek sartaldeko arte historiaren prozedura ezagu\u00adtzen duela-eta, senak bul\u00adtzaturik joaten utziz\u00ad gero, estilizaziotik abstraktu alderako, pixkanakako eskematizazioan zehar batetik bestera ondorioz etengabe pasa\u00adtzearen prin\u00adtzipio orokorra, agerikotzat onartuko li\u00adtzateke, 1954.ean Camon Aznarrek proposa\u00adtzen zuen modura; eta horren arabera, onartuko luke nolabaiteko kronologia bat A. Llanosek 1966an egin zuen moduan, honela aur\u00adkez daitekeena: erdi naturalismo oso estilizatua nabarmen\u00adtzen zaien pinturak, Az\u00adken Bron\u00adtze aldian sar daitez\u00adke; eskematikoak eta beste nahasturiko konposaketa dutenak, Burdin Aroan kokatuko lirateke, eta gu\u00adtxi-asko geometrizatu abstraktuak Az\u00adkan Burdin Aroan, eta Erromanizazioan bertan ere sartu behar\u00adko lirateke. Baina, gauzak ez dira hain samurrak, lehen genioen bezala, zenbait lekutan zeinu abstraktuak eskematizazioak baino zaharragoak direla egiazta\u00adtzen baita.\nPintura hauen esanahiari buruz, ehorz\u00adketei loturik azal\u00adtzeak pen\u00adtsarazi du nekrologiaz\u00adko izaera adierazi nahi dutela.51 Nolanahi ere, ez da erraza haraindiko zen\u00adtzuaren ideiatik kanpo gera\u00adtzea. Eta honi gagoz\u00adkiolarik oso interesgarria da, eta arreta nahiz iker\u00adketa merezi dutela irudi\u00adtzen zaigu, A. Llanosen oharrak; C.G. Jung\u2011en pen\u00adtsamendua gogoraraziz, hark arte barnerakoia, matriar\u00adkal aldeko gizarte batekin eta nekazari\u00adtzako ekonomia garbi batekin lo\u00adtzen ditu, bi ezaugarri hauek Euskal Herrian milurtekoetako tradizioan ezagutu izan baitira.52 Bestalde, dena dela ere egiten den interpretazio horren norabidea geografikoa, Paleolito osteko aldi abstraktu alderako arteari ematen zaion balio barnekoi eta espiritualak eduki dezake azalpen bat ikuspuntu diakroniko batetik, historiaurreko artearen \u2013eta zehaz\u00adki aldi historikoetako artearen\u2013 gorabeheretan paralelotasun bat ezagu\u00adtzen badugu.\nArte historialariak, eta kristau artearenak are gehiago, froga dezala, arte sinboliko, eskematiko eta abstrakzio joerako batez ordez\u00adka\u00adtzeko, zenbait alditan arte naturalistatik urrun\u00adtze edo bertan behera uzte bat eman den guztietan, bizi\u00adtzaren ikuspegi guztiz haraindiko batek behartuta sentitu diren per\u00adtsona edo talde sozial batetik etorri dela halako indar berri\u00adtzailea. Kristautasunaren kasuan, froga daiteke espiritualitatearen neurriz kanpoko heterodoxia eta Eliza paleokristau guztiz espiritual eta mistiko baten mirak, irudiak bazter\u00adtzera eraman izan duela beti.\nArrazoi osoarekin, beraz, pen\u00adtsa daiteke an\u00adtzinako historiaurreko aldi haietan ere, pintura sinbolo horiek eta hain errealismo gu\u00adtxiko artearen eskema horiek \u201cper\u00adtsonen egoera espiritualari barru barrutik loturiko kon\u00adtzeptu eta sen\u00adtsazioak argi\u00adtzeko sortu zirela, eta, ez, ukitu daitez\u00adkeen gertaera materialak isla\u00adtzeko\u201d53; honek ez du eragozten zenbait egoeratan, historian beste ba\u00adtzuetan gertatu den moduan, beste helburu pragmatiko ba\u00adtzuk ere eginkizun horri eranstea, hala nola, apainketa eta edergarritakoak soilik. Hau da Nafarroako Cortesen etxebizi\u00adtzatako pinturetan ikus daitekeena.\nBestalde, Metal Aroetako abstraktu joerako pintura horien atzean, errealitate espiritualei eta haraindikoei irekitako talde sen\u00adtsibilitate bat taupaka ari zela suma\u00adtzeak ez du ezer askorik esan nahi arte historialari baten\u00adtzat. Jakin nahiko genuke, sen\u00adtsibilitate hori zein ideologia edukitan gauza\u00adtzen zen, historiaurreko gizakiaren biho\u00adtza eta eskua dardararazten zuela dirudien haraindikoaren sentipenak zein sinesmen zeha\u00adtzetan har\u00adtzen zituen profil dogmatikoak. Eta horretaz, oraingoz guregana etorri diren marraz\u00adki eta pinturak zenbat eta ez-figuratikoagoak izan, orduan eta handiagoa da gure ezjakintasuna.\nApaingarriak eta tresna erabilgarriak.\nIzenburu honekin giza gorpu\u00adtza apain\u00adtzeko erabili ohi den gai sail handi batez aritu nahi dugu. Bi dimen\u00adtsioetako marraz\u00adki, pintura eta grabatuen alorra utzi eta hiru dimen\u00adtsioetako lan plastikoetan jarriko dugu gure arreta.\nAr\u00adkeologiak, erabilkortasunaz gainera, eginkizun estetiko eta arte balioak ezagu\u00adtzen zaizkien gauza ugari atera\u00adtzen ditu lurpetik, erasten zaien eginkizuna aren araberako multzotan sailkatuz: fibulak, gerriko-belarriak eta krisketak, botoiak, orra\u00adtzak eta abar. Balio du, ba\u00adtzuetan bi helburu \u2013estetikoa eta erabilgarria\u2013 dituen gauza hauen erakusgai mul\u00adtzo zabal honi kapitulu motz bat eskain\u00adtzea, bi eginkizun hauen harmoniak, mende historikoetan, arte mota desberdinei ku\u00adtsua emango baitie: ar\u00adkitekturari \u2013nola ez\u2013; beste askotan, berriz, eskulturari eta bereziki lehen txikiagoak zeritzaten eta orain guk luxuz\u00adkoak izendatu nahiago ditugun beste horiei. Hauetako kasu askotan, apainduraz\u00adko eta estetikaz\u00adko helburua nagusitu egiten da, askotan beste helbururik gabea izanik, besokoekin, eraztun, koilare eta abarrekin gertatu ohi den moduan.\nGure ar\u00adkeologoak gauza hauetatik guztietatik eredu ugari ari dira atera\u00adtzen trikuharri, kobazuloetako hilobietatik, eta Euskal Herriko gainerako aztarnategietatik, Neolitotik hasi eta historiaurreko aldiei dagoz\u00adkienak.\nK.a. IX. mendetik hasita, Baskonian sar\u00adtzeko zenbait herrik erabili zituzten bideei buruz\u00adko ar\u00adkeologoen eztabaidetan ez gara hasiko sar\u00adtzen, ezta Euskal Herrian kokatu eta kobazuloetan, haiz\u00adpeko babesetan, kastroetan eta herrixketan bizitu ziren jendeari dagoz\u00adkion aztarnen araberako kultur berezitasunak eta sailkapenak egiten ere.\nAur\u00adkikun\u00adtza hauek gaur egun bildu eta museoetan erakusten dira, beren ingurune naturaletik urruti, alegia. Gauza hauen behaketan arituko gara, berauenganako arreta eta azter\u00adketan, arte ikuspuntutik sumatu daitekeenik baldin badute behin\u00adtzat; ar\u00adkeologoek egin ohi duten moduan, haien kronologia zeha\u00adtzaren arazoa zabalik utziz.\nApaingarritarako gauzak edozein motatako tokitan aur\u00adki\u00adtzen dira: kobazuloetan, kobazulo\u00adtxoetan, zuloetan, hilerrietan, trikuharri eta edozein eratako lurpera\u00adtzeetan, hilku\u00adtxen zelaietan, herrixketan eta abar. Araban soilik, 1986an, 70 lekutako gauzak atereak ziren. Materialak ere edozein eratakoak dira: harria, hezurra, kristala, marfila eta metalez\u00adko zenbait. Egiturak ere desberdinak dira, baita eginkizun bera duten sailekoen artean ere. Zin\u00adtzilikarioak adibidez, badira biribilak, angeluzuzenak edo trapezioak; ba\u00adtzuetan osorik eskuratu dira, zatiak gehienetan; badira tutu-formakoak, esferak, zilindro-formakoak eta abarretan segmentaturikoak.\nAztarnategiak.\nAbaun\u00adtzeko aztarnategia. Abauntz hai\u00adtzuloko54 indusketetan kanporaturiko emarien artean daude an\u00adtzinakoenak. Han aur\u00adkitu dira harrizko eta bron\u00adtzez\u00adko apaingarri ugari: hobi sakoneko lurpera\u00adtzeari loturiko 20 hezurrez\u00adko espatula \u2013horietako zor\u00adtzi, osorik eta bikain gorde direnak\u2013; hezurrez\u00adko 16 pun\u00adtzoi eta apaingarritako zin\u00adtzilikario modura erabilitako zenbait objektu, basurde-letagin landu ba\u00adtzuk, suharriz\u00adko 17 gezi mutur; harri, hezur edo maskor gainean zulaturiko 28 objektu eta kontaezin ahalako haina disko\u2011formako aleak.\nSail honen barruan lepoko baten an\u00adtzeko koilarea nabarmen\u00adtzen da, basurde letagin izugarri batean egina, kanpoaldeko diametroa ia 15 cm\u2011koa duena.\nCortesko aztarnategia.\nNafarroako mugetatik irten gabe, baina Abaun\u00adtzetik oso urruti \u2013eta denboran ere gureganantz salto handi bat eginez\u2013, jada aipatua dugun Alto de la Cruz herrixkan, Nafarroako Cortes deri\u00adtzanean, metalez\u00adko material ugari aur\u00adkitu dugu: fibulak, gerriko-belarriak, ar\u00adkuak, besokoak, lepokoak, botoiak eta abar. Mul\u00adtzo hau K.a. VIII. mende az\u00adkenaldi eta VI. erdialdean kokatu behar da.55\nMaterial horietatik gauzarik adieraz\u00adkorrenak direlako aipa di\u00adtzagun euskal lurraldeetan oso arruntak ez diren malguki bikoi\u00adtza duten fibulak.\nTorrazako aztarnategia.\nNafarroa erdialdeko aztarnategietatik atera ahal izan diren eta gaur egun Iru\u00f1ean, Nafarroako Museoan, erakusgai diren apaingarriak ere ugari dira. Metal gaineko apainketak ez dira ugari izaten. Ziur asko zeltiberiar herriren batek fibula eta beste metalez\u00adko gauzen gainetan eginikoak, Nafarroako, Balterran eta Torraza deritzon beste leku batean aur\u00adkitu direnen antzekoak, garran\u00adtzi handikoak dira.\nMul\u00adtzo horretatik, aipa dezagun bereziki bron\u00adtzez\u00adko diadema bat, Maluquer de Motesen ustez, Ebro sakaneko Burdin Aroko bi\u00adtxitegiko ale bakar\u00adtzat hartzen dena. Irregular\u00adki mozturiko zinta bat da, gainaldea ponpatua eta er\u00adtzetara mehetua. Hallstatiko aldian egin ohi zen moduan, mailukadaz sakaturiko biribil-sailez apaindurik. Zentrokide diren biribilez osaturiko zor\u00adtzi botoi\u00adko hiru lerrokadek osa\u00adtzen dute piezaren alderdi zabala eta diametro handiagoa duten beste ba\u00adtzuk koka\u00adtzen dira er\u00adtzetan, konposa\u00adtzeka bikain bat sortuz. Teknikari begiratuz K.a. 450 eta 400. urte aldeko data eman zaio.\nLa Custodiako aztarnategia.\nNeolitotik hasi eta erromanizaziora arteko ar\u00adkeologiako materialetan oso abera\u00adtsa den Ebroren ibarreko protohistoriako herrixkarik aipagarriena den Nafarroako Vienako La Custodian aur\u00adkituriko gerriko-belarriak garran\u00adtzi handi\u00adkoak dira. Aztarnategi horretatik 16 gerriko-belarri atera ziren: bi zelta erakoak eta 14 iberiar erakoak, ia denak zatikiak. Filigranaz\u00adko lan fin eta abera\u00adtsa duten bron\u00adtzez\u00adko piezak dira, eta denak ere apaingarri guztiz geometrikoak dira, lerromakur eta kiribil ugariekin. Badira pieza lauak, baina beste ba\u00adtzuk trazu bikaineko ebakiak dituzte \u2013trokelatuak ala sakatuak\u2013 eta beren metala galdua duten urrez ala zilarrez damaskinatuak.\nEstetikoki edertasun handia izango zuten bai lerrozuzen eta lerromakurren konbinazioen erritmoagatik nahiz apaingarritarako osagai bertikal eta etzandakoen kontrasteagatik.56\nSan Juan ante Portam Latinam.\nEbro ibaian gora joanaz, arabar Errioxan sar\u00adtzen bagara, denboran berriro ere urrutiratuz, Guardia inguruan aur\u00adkituko dugu gune bat, La Hechicera, Los Husos, San Martin eta abarretako trikuharrietan eta haiz\u00adpeko babesetako aztarnategi ugarietan abera\u00adtsa dena.\nEskuratu den ostilamenduari buruz, berriz, ehorz\u00adketetan azaldu ohi dena bezalakoa ez dela baieztatu da. Eskuratu den guztia Az\u00adken Neolito aldiari dagokiona dela esan daiteke. Ostilamenduen lautatik hiru osa\u00adtzen duten zeramika apurrak, gezi muturrak eta suharriz\u00adko zenbait gauza alde batera utzita, esan dezagun norberaren apainketarako ez diren objektuen artean nahiko ugariak eta deigarriak direln 9 basurde letaginez\u00adko sail bat azal\u00adtzen dela, horietariko asko oso handiak eta zor\u00adtzi binaka daudenak, gargantila moduko apaingarri bat osatuz. Zulaturiko bi letagin zati eta beste espatula itxurako bat ere badaude.57\nUrrez\u00adko Hai\u00adtzetako aztarnategia.\nArabako Zuia ibarraren hegoaldean, Gorbeia eta Badaya Mendilerroaren artean bada Urrez\u00adko Hai\u00adtzak izeneko gain batean 1918. urtean aur\u00adkituriko aztarnategi bat, gerora zenbait kanpainatan miatu zena. Lan horiek egin ostean, argi azaldu zen Az\u00adken Bron\u00adtze aldiko, K.a. VIII. mendeko jendeen eta gero Burdin Aroko herrixka baten kokalekua izan zela. Hainbat sailetan eta I.go Budin aldiko maila desberdinetatik eta beren bizitokietatik hainbat materialez eginiko ehun baino apaingarri gehiago atera dira; nabarienak bron\u00adtzez\u00adkoak dira, askoz gainera.\nBron\u00adtzez\u00adkoak dira orra\u00adtzak, fibulak eta bere malgukiak, fibulaz\u00adko orra\u00adtzak, kasket erdiesferikoen zatiak, eskumuturreko osoak ala zatiak, eraztun itxurako fibulak, lepokoen aleak, xaflak, haga\u00adtxoak, botoi erdiesferikoak, eta abar.\nBurdinaz\u00adkoak ere badira eraztun itxurako fibulak, eskumuturreko oso zahar\u00adkitua, malguki zatiren bat eta abar. Badira, halaber, beira-pastaz\u00adko eraztun bat eta urrez\u00adko beste bat \u2013kanpotik ekarria, zalan\u00adtzarik gabe\u2013 kiribil salomonikoz okerturiko haga\u00adtxoaz osaturikoa, guru\u00adtzaturik daudenak, bere bi muturretan izan ezik, eta bola zapalduz bukatuak.\nHenayo Gazteluko aztarnategia.\nArabako lautadan, Gasteiztik 14 km\u2011ra, Dulan\u00adtzi herrian ezaguna da aspalditik Henayoko Gaztelua deri\u00adtzan eremua. Hemen bertan 1969tik hainbat indusketa-saio egin izan da. Kokaleku an\u00adtzinakoenak, oinplano biribil edo lerromakurreko bizitokien aztarnak \u2013Urrez\u00adko Hai\u00adtzean bezala\u2013 badirudi K.a. 750 eta 670 urte bitartekoak direla.\nAztarnategi horretatik atera dira, halaber, bron\u00adtzez\u00adko objektu ba\u00adtzuk: eraztun itxurako fibula orra\u00adtzak, fibula eta gerriko-krisketa baten zatiak, erdiesferiko grapak, eraztun itxurako piezak, haga\u00adtxo zatiak, gauza zulodun biribil txikiak. Burdinaz\u00adkoetan, aldiz, eskumuturrekoren bat bada.\nBerbeia kastroko aztarnategia.\nBarrio herritik gertuko Berbeiako kastroan, Arabako alderik sartaldekoenean eginiko indusketak erromanizatu gabeko hainbat kokapen mailatako herrixka baten aztarnak eman zituen, eta zeramika ugariez gainera, bron\u00adtzez\u00adko eta hezurrez\u00adko apaingarri ba\u00adtzuk bildu ziren. Usteen arabera, iparreko goi\u2011lautadako herrien kultura berekoak dira.\nJokanoko Lakozmonteko Solacuevako aztarnategia.\nHai\u00adtzetako pinturak direla eta aipa\u00adtzen dugun Lakozmonteko Solacueva aztarnategiak material ugari eskaini du, erabilgarriak zein apaingarriako: maila sakonetatik, Erdi Bron\u00adtze aldiari dagokionetik errekuperatu dira igitai-piezak, gezi-muturrak, lauki-ebaketako pun\u00adtzoiak edo burdin ziriak eta apaindutako zeramikak.\nMaila berriagoetakoak baina, beharbada Bron\u00adtze Ertaineko aldi berekoak, hiru eskumuturreko \u2013urrez\u00adkoa, zilarrez\u00adkoa eta zilarrez\u00adko aleazioz\u00adkoa\u2013, apaindutako gezi-muturrak eta hezurrez\u00adko diskoak.\nLanda\u00adtxoko aztarnategiak.\nLanda\u00adtxokoak, Gardelegi herritik gertuko hondarleku batean, ar\u00adkeologoek Los Hoyosko biltegia esaten diotenetik datozen objektuetan bi sail eskuratu dira, garran\u00adtziz\u00adko ba\u00adtzuk antikuario bati erosiz eta besteak indusketen bidez lortuz; gaur egun denak Arabako Ar\u00adkeologia Museoan ikus daitez\u00adke. Hilerri batekoak zirela uste izaten da eta zeramika eta metalen arteko halako desberdintasunak kronologiaz\u00adko alde izugarria erakusten dute eta horren ondorioz esan daiteke alor hau luzez erabilitakoa izan zela.\nErositako gauzen artean, biribilean mozturiko orratz bat, apaindutako burua eta etenak dituena, botoiena deritzon fibula oso bat, hau etenaz apaindutako xafla da; eraztun itxurako fibula hispaniarra, \u201cerramu hosto\u201d deritzon motatakoa, orra\u00adtza galdu duena; eta etendako zenbait belarri.\nSail horretan az\u00adpimarratu behar dira bi pieza nabarmen: oso dotore apaindutako biribil errematez bukatzen den oineko fibula bat, luzeran 8,5 cm eta altueran 4,6 cm dituena. Deigarria da oso fibula ba\u00adtzen duen zenbait zatiren apaingarritako ebakien oparotasuna, eta erdigune bereko marra jokoen arte konposaketaren zen\u00adtzu harrigarriak, inguruko marraz\u00adkiekin kontraste direnak.\nMiresmena sor\u00adtzen duen beste objektu bat, hamabi hor\u00adtzeko apain\u2011orraze bat da, bat galdu baitu; ia 10 cm\u2011ko luzera eta 6 cm-ko altura ditu eta zubi tankeran buka\u00adtzen da, eskuan erraz erabil\u00adtzeko, behealdearekin eder\u00adki lotzen delarik dena gorputz batean bilduta. Baina, diseinuagatik miresmena sor\u00adtzen duen pieza hau beranduagoko aldi batean txertatu behar da, erromanizazioak eraginiko beste batean, hain justu.\nLa Hoyako aztarnategia.\nLehen aipaturiko La Hoya herrixka horretako indusketetatik hainbat kultur alditako aztarnak atera dira, Bron\u00adtze Ertainetik hasi eta Az\u00adken Burdin aldera artekoak, K.a. XIV. mendetik II.era bitartekoak, zeltiberiarren arrastoekin.58 Bata bestearen gainean hiru kulturen arrastoak aur\u00adki daitez\u00adkeen leku baten garran\u00adtzia du, beraz: bertakoa, indoeuroparra eta zeltiberiarra.\nHerrixkaren egituraren iker\u00adketatik, kokapeneko hainbat alditan nabarian azaldutako kultur diferentzietatik \u2013suteak, sun\u00adtsiketak eta berreraikuntzak eraginikoak\u2013 honako alor hauei buruzko ezagu\u00adtza nagusiak igarri dira: gizarte, ekonomia eta errituetan. Horiez gain, bertako biztanleen ezaugarri etniko eta kulturalekin, gainerako herrietako jendearekiko harremanak \u2013orain hemen ikusiko ez ditugunak. Arestian esana dugu lau alditatik pasa zela herrixkako bizi\u00adtza, milurteko batean gorabehera handiak nozituz; eta bilakaera hori jarraitu daitekeela zeramikaz\u00adko tresnen ugaritasunean eta eraikun\u00adtzako tekniken garapenean.\nEta aur\u00adkitu diren apaingarritako materialen artean, harritu egiten du herrixka honetan agerikoa den burdin metalgin\u00adtzarako ahalmenak. Edergarritarako eta norberaren erabilerako gauzen zenbatekoa \u2013fibulak, eskumuturrekoak, zin\u00adtzilikarioak, lepokoak eta abar luze bat\u2013 oso handia da, sarritan zatiak azal\u00adtzen dira eta gehienak bron\u00adtzez\u00adkoa dira; dozenaren bat burdinaz\u00adkoak eta beira-pastaz\u00adko eta hezurrez\u00adkoak beste ba\u00adtzuk.\nBeren egitura bi\u00adtxiengatik bron\u00adtzez\u00adko giza irudiz\u00adko zin\u00adtzilikario ba\u00adtzuk nagusitzen dira, eta idolo\u00adtxoen nolabaiteko an\u00adtza dutenez, hauxe izan daiteke erabilera soilaren edo norberaren apaingarri izatearena baino zen\u00adtzu sakonagoa eman behar izaelako arrazoia.\nTrikuharrietako aztarnategiak. Gure objektuen zerrendak osoagoa izan nahiko balu, luzeagoa izan behar\u00adko luke eta bere baitan hartu esaterako, Guardiako San Martinekoa, Katadianoko Ipar Gurpidekoa, arabar trikuharrien ekarpenak eta Letonako Kur\u00adtzebideko tumulua; horiez gain, Urbasa, Aralar eta beste mendizerratako nafar trikuharri askotan aur\u00adkituriko lepokoen aleak eta harri-kristalak, edo lan\u00adtza bihurturiko metal muturrak eta Erronkariko Sakuloko trikuharriko basurde letagin handian eginiko zin\u00adtzilikarioa, eta abar. Ezin ahaztuko dugu ezta Aralarko Abal\u00adtzisketan Ausokoi trikuharriko kiribilean eginiko bi bueltako urrez\u00adko eraztun sonatua.\nEdergarritako gaiak eta tipologia.\nEdergarritako tresnerien kapitulu honetan, Bron\u00adtze Aroko eta Burdin Aroko gizonaren sormenaren zen\u00adtzu estetikoa ageri den honetan, gogo bera senti\u00adtzen dugu, delako gauza horiek zer adierazi nahi zuten jakitekoa. Benetako artelanik ez da berezko egituraren balioaz gain beste balio eran\u00adtsi hori ez duenik, adieraz\u00adpen gaitasuna erakusten duten eta, begiez osa\u00adtzen den hiz\u00adkera, egin eta 25 edo 30 mende beranduago gure\u00adtzat zezel nahasi bat besterik ez bada ere, zalan\u00adtzarik gabe, nekazari, abel\u00adtzain eta ehiztari talde haien\u00adtzat adieraz\u00adpen modu joria dena. Bere erara, zer mezu idazten saia\u00adtzen zen eskulangile hura zinka eta eztainuaren nahasketa haien gainean bere burdin ziria sartuz grekak, adarrak eta bihurguneak marraztean? Zertan zuen burua etzandako eseak fibula eta zin\u00adtzilikarioen burdin beroaren gainean bere trokela zanpa\u00adtzen zuenean?\nGai astralak eta emankortasun gaiak.\nAraban 59 aldi horretako objektu apaingarriei buruz Patricia Caprilek buruturiko iker\u00adketa bikainean nabaria da euskal\u2011zelta deritzon artearen hainbat xafla gainetan azal\u00adtzen diren gai edergarrien artean sinbologia astral eta emankorrari buruzko gaiak aur\u00adki\u00adtzen direla. Gai hauek, egiaz beren urrutiko jatorria Ilgora Emankorrean dute eta Mediterraneoan zehar iri\u00adtsi ziren Europara: zir\u00adkulu zentrokideak, kiribila, lau alde berdineko guru\u00adtzea, izarra eta gurpila. Orra\u00adtzen erdian azal\u00adtzen diren gaiak dira.\nEmankortasun sinboloa jakina denez, ofidioen eta landareen sinboloetan aur\u00adki\u00adtzen dugu ez\u00adkutaturik. Badira kiribil edo biribilez apainduriko orra\u00adtzak, baita ongi adierazitako benetako sugeak ere, bere buru, isats eta guzti. Badira, halaber, eguz\u00adki sinbologiarekin lotu daitez\u00adkeen beste ba\u00adtzuk, biribil tantodunak, ebakiz\u00adko zir\u00adkulu txikiak eta abar. Agian ezin aldera daitez\u00adke, berebiziko xumetasunagatik, era bereko beste hegoaldekoekin, baina ikusten da ideia bera adierazi nahi dela.\nSugearen gaia.\nSugearen gaia beste objektuetan azalduko zaigu berriro. Eskumuturrekoen artean badira animalia horren adieraz\u00adpenaren zenbait adibide; objektu beraren egitura, sarritan \u201csuge\u201d forma esanez deskriba\u00adtzen dugu horretarako egokia delako. Gehienetan, narrasti horren trazuak, buruarenak besterik ez dira izaten, La Hoyako eskumuturrekoaren mutur bat da eta beste muturra falta zaiolarik, orain ez duen isa\u00adtsa irudikatuz osa dezakegu.60\nDoro\u00f1on, Trebi\u00f1uren sartaldeko lurraldeetan, beste ale bat ikus daiteke. Burdin kulturaren segidan, suge gorputz biribildu formako besoko bat aur\u00adki\u00adtzen dugu, erliebez adierazia, ongi zehazturiko burua eta isa\u00adtsarekin.\nSugea, emakumearen emankortasunarekin loturik dagoen animalia da. Adiera txarrak ere bazituen, bizi\u00adtzaren hasera eta bukaerari buruz\u00adko guztiari zegoz\u00adkionak, alegia. Horregatik, aldi berean, bizi\u00adtzaren eta herio\u00adtzaren sinboloa den animalia izanik, an\u00adtzinako herrien\u00adtzat lurraren indarra, nekazari giroko sinesmen zaharrean, edozein bizidun jaio eta hazarazten zuen lurraren emankortasun kasik magikoa sinboliza\u00adtzen zuen.\nBertakotasuna ala beregana\u00adtzea.\nBron\u00adtze eta Burdin Aroetako Pirinio eskualdeko apaingarrien mul\u00adtzo honetan, bertako kulturaren berez\u00adko ezaugarriak bereiz ote litez\u00adke? Suma ote daiteke halakoxe eraginen bat izan zuela Euskal Herrian gerora etorriko zen bertako arte tradizionalean? Ar\u00adkeologiako iker\u00adketen eremua korapiloz ilun\u00adtzen du, gure herrian behin eta berriz \u00adizandako immigrazioak erago\u00adtziz, beregana\u00adtze kulturala izan zena eta haserako jatorriz\u00adko sor\u00adkun\u00adtza ulertu behar\u00adko li\u00adtzatekeena bereiztea.\nZenbait egituren euskal tradizioa. Historiaurreko hilarrietan ikusten diren egituren arabera \u2013lauburua, esbastika, marra\u00adtxoak, biho\u00adtza, sei iz\u00adpietako erroseta, helize\u2011formako errosetak, eta abar\u2013 eta zelten artearekin duen loturan ikusi izan da hain zuzen ere, berez\u00adko egituraren gaineko geometriza\u00adzioak berak bereizten duela gure herriko artea. Hasiera batean ezin hitz egin zitekeen euskal artearen izaera jakin batez. Baina, Bron\u00adtze Arotik gaur arteraino milurteko leialtasun hau, euskaldunak kanposantuetako hilarri biribilak lan\u00adtzeko eta bere mahaiak, ku\u00adtxak, eta eguneroko al\u00adtzariak taila\u00adtzeko apaingarri modu horri eu\u00adtsi diola ikustean, batek ezin dezake ideia hau alde batera utzi: dekorazio-modu abstraktu horretan aurkitu zuen euskal arimak bere irudimen sormenerako irteerarik naturalena eta beharrez\u00adkoena.\nAxtrokiko katiluak.\nHain justu, inolako estratigrafiako testuingurutik kanpo eta ustekabean eginiko aur\u00adkikun\u00adtzak \u2013Eskoria\u00adtzan, Axtrokiko urrez\u00adko bi katilu bikainek\u2013, alde batetik, beren tipologian data jakin bat adierazten badute, bestetik, bertako emai\u00adtzetatik urrutikoak direla pentsatu behar da. Ziur asko, Germanian landuak, beren jatorri gertukoena, 26 km\u2011tara dagoen eta alderdi hartako guztiko zelata-postu eta salerosketa-leku izango zen Urrez\u00adko Hai\u00adtzetako Gotorlekua izan zela pentsatu izan da.\nAldenik aldeko zerrendaz apainduak eta Europa erdialdeko lehen Burdin Aroko edalontzietan aur\u00adki\u00adtzen diren an\u00adtzeko motibo zanpaturiko hauek, bistan da, handik ekarritakoak dira. Biak dituzte an\u00adtzeko neurriak: 205 eta 210 mm-ko diametroa, urre nahi\u00adko garbiko xaflatan landutakoak dira, moldura lauak txandakatuz, gai nagusiak errosetak izanik, aldenik alderako zerrendaz apainduriko erliebeak dituzte, sasi\u2011zanpaketa teknika bidez landuak. Erlijioz\u00adko eskain\u00adtzak zirela eta Axtrokin dagoen hai\u00adtzaren oinetan gorde zirela uste izaten da.\nZezelkako eskultura.\nHistoriaurreko artearen kapitulu hau ezin itxiko dugu, Goi\u2011Paleolitotik jada hasi eta Postpaleolitoan jarraitu zuen jarduera bat aipatu gabe. Edergarri izatearen helburuetatik aparte, berez\u00adko balioa duen eskultura baten lehen zezelka\u00adtzeak direla esatera behartuak gaude.\nEspatulak eta idoloak.\nHiru dimen\u00adtsioetako arte honek Paleolito osteko aldi horietan egitura xumeak har\u00adtzen ditu, neurri txikikoak, hezurrez\u00adkoak \u2013ardi edo ahuntz baten tibia, normalean\u2013 espatulak61 deri\u00adtzatenak, eta sarritan horiexek izan dira modu bat berean antropomorfo irudiz landuak eta apainduak, Neolito aldiko kultur eskualde oso ugarietan.\nNahiz eta 60ko hamarkadan aur\u00adkituak izan, Euskal Herriko isurialde mediterraneoko zenbait trikuharri eta igarobideetako hilobietan, espatula hauen zatien egoerak eta urritasunak ez zuten iker\u00adketa arreta\u00adtsu eta zehatz bat buru\u00adtzen lagundu, harik eta urte ba\u00adtzuk beranduago, zatiak ugariagoak izatera iri\u00adtsi ziren arte.\nLehendabizi tibiaren goiko epifisis distal deri\u00adtzanari dagokion gorpuz\u00adkia ikus daiteke espatulan, normalean urradura bat eginaz edonolako gorputz zatia ezagu\u00adtzeko arrastoa galarazi zaiona. Az\u00adpitik, erdiko zatiari edo hezurraren diafisiari dagokionak jarrai\u00adtzen du eta ia beti ildo horizontal zabal eta sakonez apainduak izaten dira; eta az\u00adkenik, behealdeko hirugarren zatia, erdi biribileko sakonera landu zaiolako izan ohi da, eta tresnaren kirten mutur moduan bukatua. Plastikotasun aldaera hau, neurri txikiko hezurretan landu dena, ardi ala ahuntz hezurretan egina asko interesa\u00adtzen zaio, zalan\u00adtzarik gabe, historialariari, gizadiaren lehen urteetako eskultura gaitasuna aurreratuz eta garatuz joan zeneko lehen aztarnen bila dabilenari.\nHusosko taldeko trikuharrietan.\nBistan daramaten edo adierazten dituzten giza irudiengatik idolo\u2011espatulak izena merezi izan duten objektu horien eredu ba\u00adtzuk euskal herriko aztarnategi ba\u00adtzuetan aur\u00adkitu izan dira. Geldiune bat egin dezagun horietako ba\u00adtzuk deskribatzeko.\nLehenengoa, Araban, Katadiano Ipar Gurpideko trikuharrian aur\u00adkitu zen beste zeramika, gezi mutur eta abarren aztarnen ondoan. Jatorriz\u00adko tibiatik zati ba\u00adtzuk geratu dira; hain zuzen ere, urraduraz oso leundutako epifisi bat eta gainerako beste espatulen apaingarritako ikur geometrikoen tailarik gabekoa.\nJose Migel Barandiaranek eta F. Fz. Medranok miaturiko Guardiako San Martingo hilobi korridoredunean eskuratu ahal izan dira zenbait idolo\u2011espatula.\nHaietako batean, oso leundua dagoen epifisi haietako baten az\u00adpian, apaingarri bi\u00adtxi bat ikus daiteke erdialdean; erliebean bi biribil paralelo koskorrekin hasia da, emakume bularrak izan daitez\u00adkeenak agian, eta zehar\u00adkako ildo zabal eta sakonez eginiko ildaska apaingarriez jarrai\u00adtzen duena; az\u00adkenean, erdi biribil egiturako hondoaz bukatuko duena.\nBigarren ale batek aurrekoaren ezaugarri bertsuak agertzen ditu; goiko bi zatiak bereizten dituen haustura bat du; erdialdeak, berriz, hainbat irudi geometrikoren ildaskaz\u00adko apainketak gorde\u00ad ditu: zehar\u00adkako ildoa, marra zatikia, marra zuzeneko ar\u00adku irudiak. An\u00adtzeko egiturako beste bi espatula zati ere aur\u00adkitu dira.\nKur\u00adtzebideko tumulu\u2011trikuharriak.\nLetonan, ostilamendu ugari eskaini zuen. Nabarmen\u00adtzekoak dira osorik epifisi aldea eta diafisiaren hasiera besterik agertzen ez duten espatula biren zatiak; bien artean eraztun moduko gorputz segmentatu bat dute.\nLos Llanoseko hilobi korridoredunean, J. L. Vegasen zuzendari\u00adtzapean 1985\u201187 arteko urteetako miaketetan ostilamendu ugari azaldu zen Neolitoko emarietan, baina baita modernoagoetan ere. Aretoan azaldutako aur\u00adkikun\u00adtzen artean nabaria da ia osorik dagoen idolo\u2011espatula bat, bi muturrak falta bazaiz\u00adkio ere. Ildaskatako apainketak badu kirtenaren erdi distalean kokaturiko segmentaturiko irudi bat.62\nChabola de la Hechicerako hilobi korridoredunean ar\u00adkeologiako material ugari aur\u00adkitu zen; errausturiko eta ebakidura sakonez apaindutako hezur zati txiki honek soilik gogorarazi diezaguke idolo\u2011espatula mota hori.\nAur\u00adkituriko ale hauek denak, \u201cHusosko taldea\u201d izenez ezagutzen den alderdi geografikoan aurkituak dira.\nSantimami\u00f1e taldeko Praalatako trikuharrian. Baina, J. M Barandiaranek 1917. urtean, Gipuz\u00adkoako Ataun\u2011Idiazabalen aur\u00adkituriko Praalatako trikuharri bakunean 1992an berriro indusketak eginiko Eneolitoko ingurune batean, oso gaiz\u00adki zainduan, errausturiko bi hezur zati azaldu ziren, biak dira hemen aipa\u00adtzen ari garenen artean koka\u00adtzeko modukoak. Ardi edo ahun\u00adtzen baten tibiaren diafisi zatiak dira, eta ezagu\u00adtzen ditugun idolo\u2011espatulen oso an\u00adtzekoak, apaingarri gisa zehar\u00adkako ebakidurekin.\nEspatulen eta idoloen azter\u00adketa.\nAn\u00adtzekotasunak. Euskal herriko idolo\u2011espatulen iker\u00adketa osatuago bat egin duen J. Antonio Mujika ar\u00adkeologoak hemen deskribaturiko ereduak Iberiar Penin\u00adtsula sartaldeko beste paraleloekin eta ekialdeko Grezia eta Siriakoekin alderatu ditu, eta harrigarria gerta\u00adtu da ia langai bera, lan\u00adtze teknika bera dutela eta egituretan bat datozela ziurta\u00adtzea, \u201capainduria xumeagoa duten idolo\u2011espatulekin eta zehazki Gurpidekoekin duten an\u00adtzekotasuna nabaria baita\u201d.63\nIker\u00adtzaileak berak erabilkortasunaren galdera kanporatu du iradokitako zenbait uste azalduz: idolo\u00adtxoa, orratz\u2011on\u00adtzia, orra\u00adtza, erritoz\u00adko koilara..., pieza hauetako ba\u00adtzuk okrez zikinduak ageri direnez, pen\u00adtsa\u00adtzekoa da okrea barreia\u00adtzeko edo sustan\u00adtzi hori lan\u00adtzeko erabil\u00adtzen zituztela. Beraz, beharbada ehorz\u00adketekin zerikusia baduten espatula hauek litekeena da hildakoak okrez hau\u00adtsezta\u00adtzeko edo gan\u00adtzu\u00adtzeko praktikan ere erabil\u00adtzea. Ondorioa da, pieza hauen biltegia lurpera\u00adtze guztietan ematen dela, eta, batez ere herrixkako gizabanako jakinekin duela zerikusia. Bestalde, erritoz\u00adko izaera ere ziurtatu egiten dela dirudi, ale ba\u00adtzuk trikuharrietako hileta munduari loturik azal\u00adtzen baitira, \u201cherio\u00adtzaren jainkosaren\u201d emetasun adieraz\u00adpenekin.\nBere kronologiaren arazoa ere oso korapila\u00adtsua da. Bistakoa dirudi idolo\u2011espatulak trikuharrietako kulturarekin zerikusirik bdutela; trikuharrien Neolitoko adin bera eman behar izatea, ordea, beste gauza bat litzateke.\nApellaniz irakasleak 1982an Kur\u00adtzebideko trikuharriaren testuinguru ar\u00adkeologikoari jaramon eginez nolabaiteko datak proposatu zituen, trikuharri horretako idolo\u2011espatulei K.a. 2.495 urte inguruko data emanaz, aldi berean iradoki\u00adtzen zuen, oro har, objektu horiek, lagun zituzten ostilamenduengatik, Eneolitoko aldian kokatu behar\u00adko liratekeela. Gaur egun, beren testuingurua ezagu\u00adtzen lagun\u00adtzen duten beste ale batzuez gainera, beren kronologia testuinguru megalitikoan koka\u00adtzen lagun\u00adtzen duten data zeha\u00adtzak eskuratzean, ziurtatu dira delako datak, mugapen ba\u00adtzuekin betiere, delako estatua\u00adtxoei dagokien kronologia lapsusa zer\u00adtxobait zabalagotu behar\u00adko li\u00adtzaiekeela pen\u00adtsatuz.\nDenboraz urrutikoenak agian, San Martingo idoloak lirateke, beste iberiar ale ba\u00adtzuekin batera. Beranduagoko beste aldi batekoa li\u00adtzateke Los Llanosko geometrikoen eta idolo\u2011espatulen sorta, IV. milurtekoaren az\u00adkenaldiko data dutelarik, lehen proposaturiko datak Kur\u00adtzebideeko trikuharriaren\u00adtzat gorde eta beste ale ba\u00adtzuk, Praalatakoa esaterako, III. milurtekoaren bigarren erdialdera arte atzeratuz.\nDena dela, duela 20 urte Apellanizek egiten zuen aipamenak zutik dirau, eta Euskal Herriaren arte historia urra\u00adtsez urrats jarraitu nahi duenaren\u00adtzat garran\u00adtzi berezia luke: \u201chonen ondorioa da, Neolito garaiari buruz\u00adko arte iri\u00adtziak bazterrera utzi behar ditugula datu gabeziagatik. Baina honek, aldi berean interpretapen erraza ez duen hu\u00adtsunea uzten du\u201d.64\nHiru dimen\u00adtsiotako zin\u00adtzilikarioak.\nEneolitokoa eta harriz\u00adko eta hezurrez\u00adko objektuen alorra alde batera utzi eta Metalen Aroan sartuz, arte balioa duten objektu plastikoen gure bilaketak, aurrez deskribaturiko apaingarriak, bi dimen\u00adtsioen alorrekoak alegia, gaindi\u00adtzen dituzten beste tresna ba\u00adtzuetan geratu behar\u00adko luke. Apaingarritako arte piezen sorta hartatik askatu behar direla diruditen zenbait objektuk, esan daiteke, marra soileko trazu eta apaingarrietatik arte jarduera askatu, eta beste zen\u00adtzu estetiko berri bat \u2013hiru dimen\u00adtsioetako plastikotasun argiarena\u2013 erakusten duen eskultura soltea sor\u00adtzen edo birsor\u00adtzen ari dela.\nAdibidez, La Hoyaren antzeko aztarnategi bereziren batetik eskuraturiko ondasunen barruan hau nabarmentzen da. Arte historialariaren begiradak ezin du giza irudia duten zin\u00adtzilikarioetan gelditu gabe pasa.\nHarrespilak eta iruinarriak.\nHarrespilak.\nJorge Oteiza, euskal eskulturagile ospe\u00adtsu eta garaikideak, euskal identitateari buruz egin dituen hausnar\u00adketetan euskal harrespilei eman dien garran\u00adtzi handia dela eta, besterik gabe, geldialdi bat egin behar dugu, kristau aroaren aurreko milurtekoari dagokion egitura horretan.\nHerri-espedizionarioen etorrerarekin, zeltak izango ziren ziur asko, kultur mota hau sartu zen Pirinioetako eskualde zati handi batean, iparraldeko zelaietan batez ere. Adieraz\u00adpenetako bat izan zen harlosaz\u00ad eginiko biribila; euskal lurraldean sarritan harrespil edo bara\u00adtza izenez ezagutzen bada ere, normalean cromlech izen zeltaz ezagu\u00adtzen da.\nPirinioetakor harrespilak Ari\u00e8ge lurraldeetatik hasi eta Nafarroa eta Gipuz\u00adkoako mugako az\u00adken lurretarai\u00adno zabalduak daude.65 Zelten kulturaren egitura bat da, Jose Migel Barandiaranen ustez, Bohemian eta Bavieran sortua da, eta Britainiar Uharteetara iri\u00adtsi zen, aztarna erraldoiak utziz, esaterako, 396 m-ko diametroa duen Aveburyko santutegi biribila edo Stonehenge\u2011koa, bere handitasun eta ar\u00adkitekturako kalitatez hobekien gorde dena.66 Harrespila, Sui\u00adtza eta Italia iparraldetik igarota, zabalduko zen Pirinioetako eskualdeetan.\nGure eskualdean zutik sarturiko harlosaz eraturiko zir\u00adkulua da harrespila, diametroz 4 m-tik eta 10 m-ra neurtu ohi duen barruti bat mugatuz. Erdian, gorpuen arrau\u00adtsak gorde\u00adtzen diren harriz\u00adko ku\u00adtxa bat egon ohi da, ideia erlijioso berrien agerpena adieraziz. Euskal harrespila, ba\u00adtzuetan tumulu edo trikuharri batez inguratua egon ohi da.\nGure Herrian Pirinioetatik hasi eta Lei\u00adtzaran ibarrera arte heda\u00adtzen da, salbuespen bezala, Biz\u00adkaiko sartaldean berriro azal\u00adtzeko.\nJ.M Barandiaranek 1948an, Ari\u00e8getik hasi eta Gipuz\u00adkoako Berastegira arteko lurralde piriniotarrean 24 harrespila-leku zenba\u00adtzen eta deskriba\u00adtzen zituen labur\u2011labur.67 Luis Pe\u00f1a Basurtok, 1960an Gipuz\u00adkoan bertan 107 harrespila konta\u00adtzen zituen. Vegas Aranburuk 1988an argitaraturiko azter\u00adketan 143 harrespila zenba\u00adtzen eta deskriba\u00adtzen zituen (6 Araban, 3 Biz\u00adkaian, 28 Gipuz\u00adkoan, 51 Nafarroan eta 55 Ipar Euskal Herrian). Gaur egun esan daiteke, Euskal herrian banatuta 400 harrespila baino gehiago ezagu\u00adtzen ditugula. Ziur\u00adtzat eman daiteke hilobi monumentu egitura hauek alderdi horietako ar\u00adtzain-kulturaren ezaugarri direla eta Bron\u00adtze Aroko zenbait gauza jaso\u00adtzen badute ere, gure Herrian K.a. 1.000 eta 650 urteen artean kokatu litez\u00adkeela.68\nOianlekuko harrespilak.\nProtohistoriako monumentu mota hauen azter\u00adketa bikain bat Jesus Altunak Oiar\u00adtzungo Oianlekuko harrespiletan eginikoa da. Diametro desberdinetako bi zir\u00adkulu uki\u00adtzaileen eraikun\u00adtza bat da. Harrespilen aztarnategian ugari azaldu da: zeramikak, harraskagailuak, har\u00adtxabal puskak, bron\u00adtzez\u00adko gauzaren bat, errausturiko hezurrak, eta abar. Horrek guztiak erakusten du errausketa ez zela harrespilean bertan gerta\u00adtzen. Litekeena da \u201cOteizak 69 nahi bezala, monumentuak ehorz\u00adketaz bestelako eta inolako zerikusirik ez zuen eginkizuna izatea, baina hau guztiz mer\u00adkea da. Are gehiago, Oteizak bere hipotesirako, harrespilen barrutik ezer ez atera\u00adtzea eska\u00adtzen du. Hara, bada, hona hemen kontrakoaren froga nabariak\u201d.70\nIpar Euskal Herriko harrespilak.\nHarrespila eta tumuluak ugariak dira Ipar Euskal Herrian. Beraietan azaldutako materialen miaketa eta azter\u00adketa-lanak, Jacques Blot eta beste zenbait ar\u00adkeologok zuzendurikoak, \"Bulletin du Mus\u00e9e Basque\"ko zenbait aletan eta \"Munibe\" aldiz\u00adkarian argitara\u00adtzen dira eta horietan azal\u00adtzen denez Iparraldeko harrespilak neurri txikikoak dira. Euskal herriko hegoaldekoetan bezala, miaturiko ia erdiak, diametroz bataz beste 5 eta 7 m-koak dira, eta harrien zenbatekoa berriz, 5 eta 12 bitartekoa. Datari dagokionez berriz, C 14ko azter\u00adketak K. a. 1.000 eta 600 artekoa eman du.\nAztarnategien azter\u00adketak baieztatu egiten du eta gu\u00adtxi gorabehera, bat dator hegoaldeko Euskal Herriko harrespiletan nabarmen\u00adtzen denarekin: harrespilen egitura ez da alda\u00adtzen fun\u00adtsean mendeetan zehar geografia-esparruz; herriaren sortalde aldera koka\u00adtzen da; Burdin Aroko ar\u00adtzainen kultura isla\u00adtzen du, \u201chala ere, Bron\u00adtze Aroko zenbait tradizio gorde\u00adtzen duelarik; beste ondorio hau ere atera daiteke, burdinaren erabilera ekarri zuen, eta agian zelta zen sarraldi uholdearekin baduela zerikusia harrespiletan ager\u00adtzen den errausketak\u201d.\nHarrespilaren kontu honetan oraindik ez da erabat argitu beroien sorburua eta jatorria. Bere sorburua non jarri behar da, Europa erdialdean, Bretainia fran\u00adtziarrean ala Pirinioetako eskualdean bertan? Eskualde honetan, hain zuzen ere, azal\u00adtzen da gehien\u00adtsuena, non badirudien ar\u00adtzainen larrez larreko ibilerarekin lotu behar dela, harrespilak hemen azal\u00adtzen baititu ezaugarri berdin eta zeha\u00adtzenak.\nIzan ere, ezaugarri hauek Jacques Bloti, euskal artearen historialarioi egoki dator\u00adkigun ohar bat iradoki\u00ad diote: \u201cxehetasunaren bilaketaren bitartez, buru\u00adtzerakoan izaniko arreta erakustean, kontzeptuak az\u00adkeneraino agor\u00adtzean eta hildakoenganako erlijio eran\u00adtzukizunarekiko arreta nabarmenaren bitartez erakusten digute errausketa erritoen konplexutasuna. Honek guztiak ez al du bada, pen\u00adtsamendu \u201cmodernoa\u201d osa\u00adtzen eta Protohistoriako ar\u00adtzaina, bi\u00adtxia bada ere, guregandik oso gertuan zegoela adierazten?\u201d.\nHarrespila eta trikuharri guneetan begira\u00adtzea garran\u00adtziz\u00adkoa da; izan ere, \u201cBurdin Aro garaian gure Herriren sortaldeko mendialdetan bizi zirenek errausketa bidez lurpera\u00adtzeko harrespila eta tumuluen eredua hartu bazuten, sartalde aldekoek berriz, trikuharrietan hobira\u00adtzen jarraitu zuten eta Burdinaren kulturari sarbide guztiak erago\u00adtzizale azaldu ziren\u201d.\nEuskal Herriko harrespilen gaiari orraz\u00adketa egiterakoan Vegas Aranburuk aholku hau ematen du, alegia, geografia hedaduraren mugak, berak \u201carabar ekarpena\u201d deri\u00adtzon hegoaldekoak batez ere, ez zehazteko zorroztasun handiegiz.\nIruinarriak edo Menhirrak.\nHarrespila hauei loturik, eskualde berean badira beste harri bakar edo menhirrak, Iruinarri, Samsonarri eta abar deri\u00adtzatenak eta garai berekoak direnak, ustez.\nLehendik beharbada, trikuharrien aroan eta berauen aro arteko aldia mar\u00adkatu zuten maila txikiko iruinarriak izan ziren, zeren eta, Guardian San Martingo trikuharriari buruz aur\u00adkikun\u00adtza egin zutenek beste hiru hilarriren berri atera zuten, altueraz 75 bat cm\u2011koak eta an\u00adtzina tente egonak zirenak, ia elkarren ondoan hegotik iparrera lerroan jarriak trikuharrian hobiraturiko an\u00adtzinakoenen betiko loa zain\u00adtzen zeudenak. Jose Migel Barandiarani bururatu zi\u00adtzaion, han lurperaturiko hildakoen zain\u00adtzarako jainkotasunak adierazi nahiko zituztela.75\nEsanahia.\nIruinarria, Neolitoko kulturan oso monumentu arrunt motakoa izan zen. Agian, lurrean sartuta, alor irekia erakusteko jaso ziren, elkar bizi\u00adtza zibilizatua gogorarazteko indarrarekin, zuhaitz artifizialak bailiran.\nErlijioz\u00adko esanahia ere ziurra da. Zerura aldera jasoak izaten ziren handik jainko\u00adahalmenak erakarri nahiez. Biblian irakur\u00adtzen duguna da: \u201cJakob egunsentian jaiki zen, eta buruko\u00adtzat jarria zuen harria hartu eta oroitarri bezala jaso zuen olioa gainean isuriz . Eta leku hari Betel...eman zion izen, gero promes hau egin zuen Jakobek: Jainkoa nirekin badut eta bide honetan babesten banau ... eta bizirik eta osasun\u00adtsu itzul\u00adtzen banaiz, orduan Jauna izango dut neure Jainko eta oroitarri gisa eraiki dudan harri hau Jainkoaren etxe izango da\u201d (Has. 28, 18\u201122).\nOHARRAK.\n1. J.M BARANDIARAN, Antig\u00fcedad del Pa\u00eds Vasco. 1039. Obras Completas, XII, 65\u201167.\n2. C. de la RUA, \u201cRevisi\u00f3n de los cr\u00e1neos prehist\u00f3ricos de Urtiaga\u201d. Muniben. 1988, eranskinean 6. alea, 269\u2011280. or.\n3. J. ALTUNA eta C. de la RUA, \u201cDataciones absolutas de los cr\u00e1neos del yacimiento prehist\u00f3rico de Urtiaga\u201d. Munibe 41ean, 1990, 23\u201128. J. M Barandiaranek ere 1954.ean jada zehazten zituen bere baieztapenak: Paleolitoaren azken aldian \u201ceuskal antropologia motaren zirriborroak ...Haiek euskal artzainen arbasotzat har daitezke\u201d. Deban, 1954.\n4. J. ALTUNA, \u201cLa race basque\u201d. Etre basque\u2011n. (Toulouse, 1983) 95 or. Duela 30 urte jada, Juan Maluquer de Motesek bazioen Brontze Aroaz geroztik hiru edo lau arrazako taldeak bazirela, non Euskal Herrira erromatarrak sartu zirenean ezin esan zitekeen arraza batasun jakin bat bazenik. Horregatik, \u201cNeolitoko eta Eneolitoko aztarna gutxi batzuetan oinarrituriko agirietako arraza-ezaugarri batzuk euskal arrazaren osaketa inposatzea harritzekoa izateaz gainera, Herriko antropologiaren misterio handietako bat ere dela\u201d. \u201cEuskaldunon osaketaren arazoari buruzko hausnarketak\u201d. En Problemas de la Prehistoria y la Etnologia vascas. \u201cIV Simposyum de Prehistoria Peninsular. Iru\u00f1ea, 1966. 115\u2011126. or.\n5. Arkeologiak, Historiaurreko azken aldian, zabalkunde bat eman zela pentsatzeko nahiko agiri ekarri du, Europa erdialdetik kostaldera mediterraneora iritsi eta hortik Euskal Herrira sartuz; eta bere eragina Herriaren zatirik hegoaldekoenean txertatzen da, kultur mailan nabaritzen da batez ere, baina, ez biologi mailan. C. de la RUA, El poblamiento del Pais Vasco desde la antropolog\u00eda biol\u00f3gica. ILLUNZAR 94 ean . Problem\u00e1tica de la reconstruci\u00f3n del poblamiento en el Pais Vasco. Un enfoque interdisciplinar. (Gernika, 1993) 79\u201185 or. Ikusi halaber, P. RIQUET, \u201cAnthropolog\u00eda aquitaino\u2011vasconne\u201d. Bulletin du Mus\u00e9e Basque\u2011en 92. znb.; Philippe GARDES, \u201cLes pi\u00e9monts pyr\u00e9neenns accidentaux: unit\u00e9 ou pluralit\u00e9 culturelle au d\u00e9but de l\u00b4\u00e2ge des m\u00e9taux. Congr\u00e8s du C.T.N.S.en, Paue, 1993.\n6. Ana CAVA, \u201cEl Neol\u00edtico en el Pa\u00eds Vasco\u201d. Munibe 42, 1990, 103. or.\n7. J. M APELLANIZ, \u201cNeol\u00edtico y Bronce en la costa cant\u00e1brica. V.V.n, Prehistoria en la cornisa cant\u00e1brica. (Santander, 1975) 205. or.\n8. I. BARANDIARAN eta E. VALLESPI, Prehistoria de Navarra. (Iru\u00f1ea 1980) 224. or. Ikusi halaber, E.VALLESPI, \u201cLa romanizaci\u00f3n del Pais Vasco\u201d. E. D. 46an, 1972, 41 or. eta ondorengoak.\n9. A. MARCOS POUS, \u201cNafar eskualdean euskaldun, indoeuropar eta erromatarren arteko kultur harremanei buruzko eskema\u201d.Problemas de la Prehistoria Peninsular\u2011en.\u201dActas del IV Simposyum\u201den (Iru\u00f1ea, 1966) 172. or.\n10. J. J. ZAYAS, \u201c Baskoien alorreko erromatarren populatzea\u201d. Los vascos de la Antig\u00fcedad\u2011en. 1994.go katedra, 13\u201121. or. Ikusi halaber, Maluquer de Motesen iritzia ere gure 4. oharrean.\n11. A. BELTRAN, \u201cPorto Badisco\u2011ko kobazuloko pinturak eta labar-arte eskematiko espainiarra\u201d. Zephirus\u2011en 37\u201138, 1984\u20111985, 217\u2011225 or.\n12. J. ALTUNA, Arte Vasco. Donostia 1982, 35 or. Ikusi halaber J. BARANDIARAN, \u201cEl proceso de transici\u00f3n Epipaleol\u00edtico\u2011Neol\u00edtico en la cueva de Zatoya\u201d. P. V. n 146,1077, 5\u201146 or.\n13. \u201cIberiar Penintsulan eskematiko artearen arazoei hitzaurrea\u201d. Zephirus 36.ean,1983, 8. or.\n14. A. BALDEON eta E. BERGANZA, El yacimiento epipaleol\u00edtico de Kukuma. (Gasteiz, 1976) 34. or.\n15. F. JORDA CERDA, \u201cIberiar Penintsulako historiaurreko eskematismoaren kronologia eta aldikotasuna\u201d. Zephirus 36.ean,1983, 27\u201135 or.\n16. F. JORDA CERDA, Introducci\u00f3n a los problemas del arte esquematico de la Pen\u00ednsula Ib\u00e9rica, 9. or.\n17. Jos\u00e9 I. VEGAS ARAMBURU, \u201cArte potpaleolitico en el Pais Vasco\u201d. Munibe 42an, 1990,192. or.\n18. A. LLANOS, \u201cLa Hoya. Un poblado de la Edad del Hierro\u201d. V.V.n. Los Celtas en la Pen\u00ednsula Ib\u00e9rica, Arkeologiako aldizkaria. Zugarto, 1991.\n19. J.I. VEGAS, A.c., 190. or. Kokapen hauen topologia eta hirigintzako alderdian eta beren ugaritasuna \u2013lautadan, lur\u2011muturrean, harkaitzean, muinotan edo mendixketan\u2013 Ikusi A. LLANOS, \u201cUrbanismo y arquitectura en al primer milenio antes de Cristo\u201d. V.V. n: El habitat en la historia de Euskadi. (Bilbo, 1981), 49\u201164. or.\n20. A. LLANOS, A. c., 116. or.\n21. Excavaciones en Navarra. III. libk. (Iru\u00f1ea, 1954). La Hoya (Araba) eta Nafarroako Cortesetako aurkikuntza bikainek, giza taldeen hiritar zibilizazioaren egoera oso ugaria izango zela irizten zutenei badirudi arrazoi ematen diela, hasi \u201catzerapenezkoak\u201d kalifika litezkeen egoeratatik \u2013kastroetako gehiengo giroa\u2013 bertan jaiotakoen oppida, atatus protourbano aurreratu bat arte, hau agian Hoyan soilik eman zena. (Eliseo GIL ZUBILLAGA, El instrumental metal\u00edco en \u00e9poca romana en Alaba. Testimonio de actividades dom\u00e9sticas y profesionales. 10 Coloquio Intrn. Sobre la Romanizaci\u00f3n de Euskal Herria. T.II. Isturitze 9an, 1997, 559. or.\n22. J. MALUQUER DE MOTES, El yacimiento hallst\u00e1tico de Cortes de Navarra. (Iru\u00f1ea, 1954), 2 liburuki.\n23. Onartu dezakegu hirugarren milurteko betean \u201ceuskal alderdiko biztanleriak, lehendabizi sartaldetik eta hegoaldetik eta ondoren Katalunia sartaldetik zetozen giza taldeei esker, berekin zekarten erritual megalitikoa beretzat hartu zuela\u201d. MALUQUER DE MOTES, Consideraciones... IV Symposium\u2011en 115\u2011115; berdin, Notas sobre cultura megal\u00edtica navarra. (Iru\u00f1ea, 1963); ikusi halaber Teresa ANDRES RUPEREZ, \u201cLas extructuras funerarias del neolitico y el Eneolitico en la cuenca media del Ebro: Consideraciones cr\u00edticas\u201d. P.V.n 1977, 38 znb., 65\u2011129 or.\n24. Gehienetan uste izaten da Carnac\u2011eko (Bretainia) hiru pieza itzaleko trikuharri erraldoia banakako hilobia zela.\n25. J.M Apellanizek bere Corpus de materiales prehistoricos... delakoan, zeramikari zegokiolarik nahiago izan zuen geografi banaketaren arrazoiengatik, bi talde hauek izen hauekin bereiztea \u201cSantimami\u00f1eko Taldea\u201d eta \u201cLos Husosko taldea\u201d.\n26. Ikus, trikuharrien tipologia ugariei buruzko azterketa oso osatua den, Juan Jose VIVANCOren, \u201cOrientaci\u00f3n y tipologia de los d\u00f3lmenes de monta\u00f1a y de valle\u201d. E.A.A. 10 ean.1981,67\u2011144 or.\n27. Apellanizen \u201cCorpus\u201dean (Munibe, eranskina 1973) 302 trikuharri kataloga\u00adtzen dira. Carta Arqueol\u00f3gica de Vizcaia\u2011n 1984.goan, J.Gorrotxategi eta M\u00aa Jose Yarrituk lurralde honetan soilik, trikuharri eta tumuluen artean ehun bat jasotzen zituen. Armendarizen katalogoan, 1987.goan ( M Teresa Andres, \u201cEl fen\u00f3meno dolm\u00e9nico en el Pais Vasco\u201d. Munibe 42an, 141\u2011152. or.) 800 tik gora dira.\n28. Bereziki ikasgarriak eta garrantzizkoak dira J.Migel Barandiaranek aurkezturiko El Sotilloko (Arabako Errioxa) eta San Martingo (Guardia) trikuharriei buruzko berak zuzenduriko miaketen txostenak: Investigaciones arqueol\u00f3gicas en Alaba 1957\u20111968. (Gasteiz, 1971) 135\u2011173 or.\n29. J. MALUQUER DE MOTES, \u201cen torno a al cultura megal\u00edtica de la Rioja Alabesa\u201d. E.A.A. 6an, 1974, 83\u2011100 or.\n30. \u201cChavola de la Hechicera\u2011ko (Elvillar, Araba) hilobia eta segmentaturiko galeria. Indusketa eta zaharberrikuntza\u201d. E.A.A. 9, 1978, 141\u2011221 or.\n31. F. ONDARRA, \u201cBaztan eta inguruetako megalitiko monumentu berriak\u201d. P.V. 138\u2011139,140\u2011141, eta 142\u2011143 or. (1975\u201176)\n32. T. ANDRES RUPEREZ, \u201cArtaxonako megalitiko hilarriak\u201d. Munibe 140\u2011149 (1977) 405\u2011422 or.\n33. J. BLOT, \u201cNouveaux vestiges m\u00e9galithiques en Pays Basque. VIII. Contribution \u00e0 la pr\u00e9hiatoire en Pays Basque\u201d. Bull. Du Mus\u00e9e Basque 61 ean, 1974, 65\u2011100 or.\n34. \u201cKurtzebideko tumulu\u2011trikuharria Letonan. Indusketa txostena\u201d. E.A.A. 10 ean, 1981, 19\u201165 or.\n35. T. ANDRES RUPEREZ, \u201cEl fen\u00f3meno dolm\u00e9nico en el Pa\u00eds vasco\u201d Munibe, 1990, 152 or.\n36. F. CRIADO, M J. Ana RODRIGUEZ y F. DIAZ\u2011FIERROS, La construcci\u00f3n del paisaje: Megalitismo y ecolog\u00eda. Sierra de Barbanza (Galicia). Xunta de Galiziako argitalpena.(Santiago, 1986) 173 or. G.DELIBESen aipamena, El megalitismo ib\u00e9rico. (Madril, 1985).\n37. G. RENFREW, El alba de la civilizaci\u00f3n. La revoluci\u00f3n del radiocarbono y la Europa prehist\u00f3rica. Istmo argit. (Madril, 1986), 147\u2011151 or.\n38. J. MALUQUER DE MOTES, \u201cErrioxa Arabarraren megalitiko kulturaren inguruan\u201d. E.A.A. 6ean,1974, 83\u2011100 or.\n39. L. SILVAN, La ceramica del Pa\u00eds Vasco. (Donostia, 1982) 41. or.\n40. Euskal museoetan bildurik dagoen Neolito aldiko zeramika M MU\u00d1OZ AMILIBIAk aztertua izan da, \u201cEl Neolitico del Pa\u00eds Vasco\u201d lanean. Problemas de la Prehistoria Peninsular\u2011en. IV Symposium. 107\u2011114 or.\n41. A. LLANOS, La Hoya... 110\u2011113 or.\n42. Ikusi Apellaniz eta J.L. Uribarriren monografia: \u201cAtapuertari (Burgos) buruzko azterlanak. \u2013I. Suharrizko Galeriako Santutegia\u201d. Cuadernos de Arqueologia de Deusto, 5. alean, 1\u2011197 or., non, testuinguru Neolitiko argi bateko zeramika apaindu bat duen Solacuevako santutegiaren antzeko bat aipatzen den.\n43. A. LLANOS, \u201cLas pinturas rupestres esquematicas de la provincia de \u00c1lava\u201d. Estudios del grupo Espeleol\u00edtico Alaves\u2011en (Gasteiz, 1963) 112. or.\n44. J.M APELLANIZ, \u201cEl Grupo de Los Husos durante la Prehistoria con cer\u00e1mica\u201d. E.A.A. 7an, 1974; ikusi halaber, \u201cInterpretaci\u00f3n de la secuencia cultural y cron\u00f3logica del Castro de las Pe\u00f1as de Oro (Zuya, Alava)\u201d. Muniben, 1974, 1\u20112 znb. 3\u201126 or.\n45. J.M APELLANIZ, El arte prehistorico del Pais Vasco y sus vecinos. (Bilbo, 1982) 192\u2011193. or.\n46. I. SANTISTEBAN, \u201cPrimeros vestigios de pinturas rupestres en Navarra\u201d. P.V. 112\u2011113 an, 1968, 327\u2011328. or. Ikusi halaber, I.BARANDIARAN eta E. VALLESPIren, \u201cPrehistoria de Navarra\u201d. Trabajos de Arqueolog\u00eda de Navarra 2 an (Iru\u00f1ea, 1984), 185\u2011186. or.\n47. I. BARANDIARAN eta E.VALLESPI, O.c., 185. or.\n48. A. LLANOS, \u201cLas pinturas rupestres...\u201d. Estudios del Grupo Espeleol\u00f3gico Alav\u00e9s, (Gasteiz, 1963), 113. or.\n49. J.M APELLANIZ, El arte prehistorico..., 207. or.\n50. M MU\u00d1OZ, El yacimiento de la cueva de Urratxa III (Orozko,Bizkaia). Deustuko Unibertsitatea, (Bilbo, 1997).\n51. J. Cam\u00f3n Aznarrek Las artes y los pueblos de la Espa\u00f1a primitiva (Madril, 1954) lanean jadanik, kapitulu batean eman zien interpretapen hau.\n52. J. CARO BAROJA, Nosotros los Vascos. (Bilbo 1995). Ikusi halaber, A. ORTIZ OSES, El inconsciente colectivo vasco. (Donostia, 1982).\n53. A. LLANOS, \u201cResumen tipol\u00f3gico del arte esquem\u00e1tico en el Pa\u00eds Vasco\u2011Navarro\u201d. E.A.A. Izan, 1966, 157. or.\n54. Pilar UTRILLA eta C. MAZO, \u201cInforme preliminar sobre la actuaci\u00f3n de urgencia en la cueva de Abauntz\u201d. Trabajos de Arqueologia navarra,11, 1993\u20111994, 9\u201130. or.\n55. J. MALUQUER DE MOTES eta beste., \u201cAlto de la Cruz, Cortes de Navarra. Campa\u00f1as 1986\u20111988\u201d. Trabajos de Arqueologia Navarra 9, 1990.\n56. Ibid. 10, 1990, 317\u2011336 or. Ikusi halaber, Juan Cruz LABEAGA, \u201cLos broches de cintur\u00f3n en el poblado de La Custodia. Viana, Navarra\u201d. Trabajos de Arqueologia navarra 10, 1991\u20111992, 317\u2011336. or.\n57. J.I. VEGAS ARAMBURU, et al.,El enterramiento neolitico de San Juan ante Portam Latinam (Gasteiz, 1999).\n58. A. LLANOS, La Hoya..., 112. or.\n59. P. CAPRILE, \u201c Estudio de los objetos de adorno del Bronce Final y edad del Hierro en la Provincia de Alava\u201d. E.A.A. an (Gasteiz, 1986), 416. or.\n60. Ikusi lehen aipaturiko Patricia Caprileren lanean marrazki ugari eta argazkiak dituen deskribapen zehatzagoa.\n61. Espatula tresna bat zen, orri zabal baina estu batez osatua, hezurrezkoa izan ohi zena. Portpaleolito garaian hain izan zen erabilia, non zaila gertatzen den kasu bakoitzean zehaztea; beharbada zeramika leuntzeko, larrua lantzeko eta abarretarako erabiliko zuten.\n62. Aipamen honetan J.A. Mujikak bere \u201cIdolos\u2011espatulas del Pa\u00eds Vasco. Fabricaci\u00f3n, cronologia y paralelos\u201d monografi lan osoan egiten duen deskribapenari jarraitu diogu. \u201cVeleia\u201d 15ean, 1998, 121\u2011144. or.\n63. Ibid., 135. or.\n64. J. M APELLANIZ, El arte prehist\u00f3rico... 194\u2011195. or.\n65. L. BARB\u00c9, \u201cAux originesde l\u00b4art des Basques. Influences et r\u00e9surgences\u201d. Hil\u2011harriak\u2011en. Actes du Colloque Inter. Sur la st\u00e8le disc\u00f6idale. \u201cMus\u00e9e Basque\u201d, (Baiona, 1084), 89\u2011105. or.\n66. Stonehenge\u2011ko multzoa ez zen hilarria, santutegia baizik. Uztai zentrokidez eraikia eta erdian aldarea, bere inguruan berriz bost trilito zituen, bakoitza bi oin zuzenez osatua, 40 bat tona pisatuz bakoitzak, ateburu izugarri bati eutsiz.\n67. L. PE\u00d1A BASURTO, \u201cReconstituci\u00f3n y catalogaci\u00f3n de los cromlech existentes en Guipuzcoa y sus zonas fronterizas\u201d. Muniben 1960, 2. eta 3. koadernoak, 89\u2011212. or.\n68. \u201cContribuci\u00f3n al estudio de los cromlech pirenaicos\u201d. B.R.S.B.A.P. Iean, 1948, 197\u2011212. or.\n69. Ekarri gogora askotan aipaturiko Jorge Oteizaren teoria, euskal harrespilaren funtzioaz eta zentzuaz.\n70. J. ALTUNA eta P. ARESO, \u201cExcavaciones el la cromlech de Oyanleku (Oiartzun, Gipuzkoa)\u201d. Munibe 1977, 1\u20112, 65\u201176. or.\n71. J. BLOT, \u201cLes rites d\u00b4incin\u00e9ration en Pays basque durant la protohistoire\u201d. Munibe 31ean, 1979, 219 \u2011236. or.\n72. J. BLOT, \u201cLes cromlech d\u00b4Errozate et d\u00b4Okabe (Basse Navarre)\u201d.Munibe 29an, 1977, 92. or.\n73. J. ALTUNA, Excanaciones en la cueva de Oyanleku... 72. or.\n74. \u201cRevisi\u00f3n del fenomeno de los cromlech vascos. A raiz de la reciente incorporaci\u00f3n de Alava al cat\u00e1logo de los conocidos hasta hoy\u201d. E.A.A. 16an, 1988, 285\u2011442. or. Honako hau Euskal herriko harrespila gertakariari buruz argitaratu den azterketarik osoena da.\n75. J. M BARANDIARAN eta D. FERNANDEZ MEDRANO, \u201cExcavaciones del dolmen de San Martin (Laguardia). Investigaciones arqueol\u00f3gicas en \u00c1lava, 1957\u20111968. (Gasteiz, 1971), 147\u2011173. or."}
{"id": "579499", "revid": "336", "url": "https://eu.wikipedia.org/wiki?curid=579499", "title": "Ekaingo kobazuloa", "text": ""}
{"id": "579502", "revid": "51002", "url": "https://eu.wikipedia.org/wiki?curid=579502", "title": "Eskuin (argipena)", "text": "Eskubi \"hitzak artikulu honetara dakar, norabidearen eta aldearen adieran. Izen propio moduan dituen adieretarako, ikus: Eskubi (argipena).\"\nEskuin eta eskubi hitzek ezkerraren aurkako norabidea eta aldea da. Erabilera zenbait ditu:"}
{"id": "579503", "revid": "17", "url": "https://eu.wikipedia.org/wiki?curid=579503", "title": "Eskuin", "text": ""}
{"id": "579504", "revid": "1545", "url": "https://eu.wikipedia.org/wiki?curid=579504", "title": "Tiburon", "text": ""}
{"id": "579505", "revid": "512", "url": "https://eu.wikipedia.org/wiki?curid=579505", "title": "Eskubi (argipena)", "text": "Eskubi hitzak adiera zenbait ditu:"}
{"id": "579507", "revid": "6950", "url": "https://eu.wikipedia.org/wiki?curid=579507", "title": "Ibaiertz", "text": "Ibaiertza edo erribera ibai edo erreka baten bi aldeetara zabaltzen den gunea da, horregatik ezaugarri geomorfologiko eta ekologiko bereziak dituena. Biotopo moduan ere kontsidera daiteke.\nIbaiertzeko basoetan landare espezie askotarikoak biltzen dira, zuhaixkak, sahatsak esate baterako, eta zuhaitzak, haltzak, makalak, lizarrak, zumarrak\u2026 baita hainbat belar motak eta ihiak. Sasi eta sastrakak ere bai, besteak beste, zuhandorra, binorria, atxaparra, laharrak, eta arkakaratsak."}
{"id": "579508", "revid": "17", "url": "https://eu.wikipedia.org/wiki?curid=579508", "title": "Erribera (ibaiertza)", "text": ""}
{"id": "579509", "revid": "105290", "url": "https://eu.wikipedia.org/wiki?curid=579509", "title": "Eskuineko ibaiertz", "text": "Eskuineko ibaiertza, batzuetan eskuinaldea ere deitua, ibai batek daraman uraren norabidean, eskuin aldean geratzen den gunea. Termino geografikoa da, ezkerreko ibaiertzetik bereizteko erabiltzen da eta bereziki ibai batek zeharkatzen duen hiri bateko bi aldeak bereizteko erabiltzen da:"}
{"id": "579510", "revid": "105290", "url": "https://eu.wikipedia.org/wiki?curid=579510", "title": "Ezkerreko ibaiertz", "text": "Ezkerreko ibaiertza, batzuetan ezkerraldea ere deitua, ibai batek daraman uraren norabidean, ezker aldean geratzen den gunea. Termino geografikoa da, eskuineko ibaiertzetik bereizteko erabiltzen da eta bereziki ibai batek zeharkatzen duen hiri bateko bi aldeak bereizteko erabiltzen da:"}
{"id": "579511", "revid": "15795", "url": "https://eu.wikipedia.org/wiki?curid=579511", "title": "Aurignaciar", "text": ""}
{"id": "579512", "revid": "6327", "url": "https://eu.wikipedia.org/wiki?curid=579512", "title": "W\u00fcrm izotzaldi", "text": ""}
{"id": "579513", "revid": "336", "url": "https://eu.wikipedia.org/wiki?curid=579513", "title": "Piotr Klimuk", "text": "Piotr Ilitx Klimuk (; ; Kamarouka, Brest, Bielorrusia, 1942ko uztailaren 10a) sobietar kosmonauta ohia da eta espaziora joandako lehen bielorrusiarra da. Piotr Klimukek guztira 3 espazio-bidaietan parte hartu du, Soiuz 13, Soiuz 18 eta Soiuz 30 espedizioetan hain zuzen."}
{"id": "579514", "revid": "336", "url": "https://eu.wikipedia.org/wiki?curid=579514", "title": "Ander Capa", "text": "Ander Capa Rodr\u00edguez (Portugalete, ) euskal herritar futbolaria da, Athleticen eskuin atzelari gisa jokatzen duena.\nDanok Bat eta Athleticeko harrobian hazitakoa, Eibar KEk bigarren talderako fitxatu zuen eta bertan egin zituen bere ibilbideko 5-6 urte, eta gero Athleticera itzuli zen, talde honek 3 milioi ordainduz."}
{"id": "579515", "revid": "336", "url": "https://eu.wikipedia.org/wiki?curid=579515", "title": "Vladimir Kovalionok", "text": "Vladimir Vasilievitx Kovalionok (, ; Krupkiko raiona, Bielorrusiako Sobietar Errepublika Sozialista, Sobietar Batasuna, 1942ko martxoaren 3a) sobietar kosmonauta ohia da.\n1967ko uztailaren 5ean sartu zen Sobietar Batasuneko espazio-programan eta hiru misioetan komandantea izan da. 1984ko ekainaren 23an erretiroa hartu zuen kosmonauta bezala.\n1990etik 1992ra Errusiako Federakundearen Defentsa Ministerioaren 30. Zientzia Ikerkuntza Institutu Zentralaren zuzendaria izan zen."}
{"id": "579516", "revid": "17", "url": "https://eu.wikipedia.org/wiki?curid=579516", "title": "Ezkerti", "text": ""}
{"id": "579517", "revid": "336", "url": "https://eu.wikipedia.org/wiki?curid=579517", "title": "Yuri Berchiche", "text": "Yuri Berchiche Izeta (Zarautz, Gipuzkoa, ) euskal herritar futbolari profesionala da. Athletic taldean jokatzen du, ezker atzelari gisa.\nAitaren aldetik franko-aljeriar etorkia du. Antiguoko Kirol Elkartearen eta Athleticen harrobietan hazia, Tottenham Hotspurrek bigarren talderako fitxatu zuen, eta han hasi zuen kirol ibilbide profesionala."}
{"id": "579518", "revid": "1545", "url": "https://eu.wikipedia.org/wiki?curid=579518", "title": "Yuri Bertxitxe", "text": ""}
{"id": "579519", "revid": "336", "url": "https://eu.wikipedia.org/wiki?curid=579519", "title": "Dani Garc\u00eda", "text": "Daniel Garc\u00eda Carrillo (Zumarraga, ) euskal herritar futbolaria da, Athletic taldeko erdilari defendatzailea dena. Real Sociedadeko harrobian hazitakoa, Alicante Club de F\u00fatbolek bigarren talderako fitxatu zuen eta bertan hasi zuen bere kirol ibilbidea. Getafetik pasa ondoren, Eibarren 6 denboralditan 2.B mailatik lehen mailara iritsi zen, eta bertan 216 partidu jokatu zituen, 4 gol sartuz. Gero, 2018ko udan, Athleticera iritsi zen."}
{"id": "579520", "revid": "336", "url": "https://eu.wikipedia.org/wiki?curid=579520", "title": "Roberto Torres Morales", "text": "Roberto Torres Morales (Arre, Nafarroa Garaia, ) euskal herritar futbolaria da, Osasuna taldeko erdilaria. Puntaerdi moduan aritzen da oro har. Osasunako harrobian hazitakoa, 2011ko abenduaren 11n lehen taldearekin debutatu zuen."}
{"id": "579521", "revid": "1545", "url": "https://eu.wikipedia.org/wiki?curid=579521", "title": "Roberto Torres", "text": "Roberto Torres izan daiteke:"}
{"id": "579522", "revid": "512", "url": "https://eu.wikipedia.org/wiki?curid=579522", "title": "Leonid Kadeniuk", "text": "Leonid Kostiantinovitx Kadeniuk \u2014\u2014 (Klixkivtsi, Txernivtsiko oblasta, Ukraina, 1951ko urtarrilaren 28a - Kiev, 2018ko urtarrilaren 31) kosmonauta eta Ukrainako diputatu izan zen. Sobietar Batasunaren osteko Ukrainako lehen kosmonauta izan zen. NASAren Columbia espazio-ontzian espazioratu zen nazioarteko STS-87 misioaren partaide bezala. Kadeniuk Ukrainako Aire Armadaren maior jenerala zen.\nKadeniuk karrerako pilotu sobietarra zen. Sobietar Aire Armadan hasi eta 1976an Sobietar Kosmonauten Talderako hautatu zuten. Sobietar Batasunaren desegitearen ondoren, Kadeniuk Errusiako Espazio Armadan geratu eta errusiar herritartasuna hartu zuen. 1995ean, Ukrainaren lehenengo espazio-misioa prestatzen ari zirenean, misioan parte hartzeko bere burua boluntario aurkeztu zuen eta bere sorterrira itzuli zen.\nMisiorako hautatze-prozesuan Kadeniuk beste hautagaiari, espazio gaietan aditua den Jaroslav Pustovi zientzialari zibilari hain zuzen, gailendu zitzaion bere prestakuntza zela eta.\nEspazio-bidaiaren ondoren Kadeniuk Ukrainako espazio-programan jarraitu zuen NKAUn.\n2002ko Ukrainako Parlamenturako Hauteskundeetan Verkhovna Radarako hautatu zuten Leonid Kutxmaren aldeko Ukraina Batuaren Alde! alderdiaren zerrendan. Ondoren, Langileen Ukraina - Industrialariak eta Enpresaburuak fakzioan sartu zen. Parlamentuko Defentsa eta Segurtasun Nazionalaren Batzordean lan egin zuen.\n2006ko Ukrainako Parlamenturako Hauteskundeetan Litvinen Herri Blokearen 3. hautagaia izan zen. Alderdiak botoen %2,44 besterik ez zuen lortu eta %3-ko muga gainditu ez zuenez, ez zuen ordezkaririk lortu parlamentuan."}
{"id": "579525", "revid": "512", "url": "https://eu.wikipedia.org/wiki?curid=579525", "title": "Diego Vel\u00e1zquez de Cu\u00e9llar", "text": "Diego Vel\u00e1zquez de Cu\u00e9llar (Cu\u00e9llar, 1465 - Santiago de Cuba, 1524eko ekainaren 11 edo 12a) espainiar konkistatzailea izan zen. Kubaren konkistako buruzagi nagusia, bertako lehen gobernadorea izan zen, 1516tik 1524ra.\nBizitza.\nCu\u00e9llarko kapare familia batean jaio zen 1465ean. Kapitain Handiarekin borrokatu zen Napolin. 1493an, Kristobal Kolonen bigarren bidaian joan zen Ameriketara. 1509an, Hispaniola uharteko gobernariak, Diego Kolonek, gudaroste bateko buruzagi izendatu eta Kuba konkistatzera bidali zuen. 1511n, Nuestra Se\u00f1ora de la Asunci\u00f3n de Baracoa hiria sortu zuen, eta handik zuzendu zuen uhartearen konkista eta kolonizazioa hurrengo urteetan. 1514an, P\u00e1nfilo de Narv\u00e1ezen laguntzarekin, Kuba osoa hartzea lortu zuen. Kolonizazio baketsua egitearen aldekoa izan zen, eta indiarren aurkako gehiegikeriak zigortu zituen.\n1517an, espedizio bat antolatu zuen Yucat\u00e1n penintsulara, Francisco Hern\u00e1ndez de C\u00f3rdobaren gidaritzapean. 1518an, Hern\u00e1n Cort\u00e9s bidali zuen Mexikora eta buruzagi nagusi izendatu zuen; geroago, ordea, haren izendapena baliorik gabe uztea erabaki zuen. Cort\u00e9sek ez zion jaramonik egin, eta Diego Vel\u00e1zquezek P\u00e1nfilo de Narv\u00e1ez bidali zuen haren aurka, armada indartsu baten buru. Baina, 1520an, Cort\u00e9sek arazo handirik gabe menderatu zuen Narv\u00e1ezen gudarostea Zempoalan. 1524an, Crist\u00f3bal de Olid bultzatu zuen Cort\u00e9sen aurka matxinatzera Hondurasen. Baina Cort\u00e9sen tropek Olid atxilotu eta hil zuten.\nDiego Vel\u00e1zquez Santiago de Cuban hil zen, 1524eko ekainaren 11 eta 12ren arteko gauean."}
{"id": "579526", "revid": "119347", "url": "https://eu.wikipedia.org/wiki?curid=579526", "title": "Ernest Lluch", "text": "Ernest Lluch i Mart\u00edn (Vilassar de Mar, Katalunia, 1937ko urtarrilaren 21a - Bartzelona, Katalunia, 2000ko azaroaren 21a) ekonomialaria eta politikaria izan zen, PSC alderdiari lotua. Osasun eta Kontsumoko ministro izan zen 1982. eta 1986. urteen bitartean.\n2000. urtean ETAk hil zuen, 63 urte zituela. Hiru alaba zituen: Eul\u00e0lia, Rosa eta Mireia.\nBizitza.\nEkonomia Jakintzetako doktore Bartzelonako Unibertsitatean, Pariseko Sorbonan zabaldu zituen ikasketak. Bartzelonako Unibertsitateko irakasle laguntzaile zela, espedientea egin, hainbat alditan atxilotu eta Unibertsitatetik bota zuten Frankismoaren aurkako jardueragatik.\nValentziako Unibertsitateko Ekonomiako katedraduna (1974) eta Bartzelonako Unibertsitate Zentraleko Doktrina Ekonomikoen Historiako katedraduna izan zen. Bere azken kargu ofiziala Santanderko Men\u00e9ndez Pelayo Nazioarteko Unibertsitateko Erretoretza izan zen, 1989tik 1995era.\n1977an diputatu aukeratu zuten Gorte Konstituziogileetarako hauteskundeetan, Socialistes de Catalunyako (PSOE eta PSC-Congr\u00e8s koalizioa) zerrendaburu izan baitzen Gironako barrutian. 1979an berraukeratua izan zen Gironatik, dagoeneko PSCren ordezkaritzat; eta 1982an berriro ere, baina Bartzelonatik. 1980ko apirilean Espainiako Kongresuko PSOEko kide katalanen bozeramaile aukeratu zuten. 1982an Felipe Gonzalezek Espainiako Osasun eta Kontsumoko ministro izendatu zuen bere lehen agintaldirako, eta horretan aritu zen 1986 arte. Bere agintaldiko gertakari garrantzitsuena 1984ko Osasun Lege Orokorra da; izan ere, Lluch izan zen lege horren ekarle nagusia, eta lege horretan jarri baitziren osasun-laguntza unibertsalerako oinarri legalak.\n1986ko maiatzean, politikaren lehen lerroa utzita, Doktrina Ekonomikoen Historiako katedra berreskuratu zuen Bartzelonako Unibertsitate Zentralean. 1989ko urtarrilaren 2an Men\u00e9ndez Pelayo Nazioarteko Unibertsitateko (UIMP) errektore izendatu zuten. 2000. urtean, irmo zabaldu zuen Bego\u00f1a Urroz titiko umea izan zela, 1960an, ETAk hildako lehen biktima. Espainiako Kongresuak eta Nazio Batuen Erakundeko espainiar ordezkariak teoria hori bere egin eta zabaldu zuten. Teoria hori, lehenago eta geroago, gezurtatua izan zen.\nBazuen Donostiarekiko lotura, eta Elkarri elkarte bakezaleko kide izan zen. Bakea lortzeko eta giza eskubideak errespetarazteko bidetzat elkarrizketaren eta zubi-lanaren aldekoa zen; baina hain justu hori izan zen, ETAko kideek ondoren aitortu zutenez, bera hiltzeko arrazoi nagusia."}
{"id": "579527", "revid": "688", "url": "https://eu.wikipedia.org/wiki?curid=579527", "title": "Euskal Herriko emakumezkoen futbol selekzioa", "text": "Euskal Herriko emakumezkoen futbol selekzioa 2006an sortu zen, Euskal Herriaren naziotasuna aldarrikatu eta txapelketa ofizialetan Euskal Herria ordezkatzeko talde bat izateko asmoz.\nHistoria.\nLehenengo partidak (2006-2008).\n2006an Emakumezkoen selekzioak debuta egin zuen Irungo Stadium Gal zelaian. Argentinako selekzioa izan zuen aurkari eta 2-4 galdu zuen. Hurrengo partida Buenos Airesen jokatu zen eta emaitza bera izan zuen. 2008an partida berri bat jokatu zen, ordukoan Txileko 20 urtez azpiko taldea iizan zen aurkaria eta lehenengo garaipena erdietsi zuen Euskadik.\n2010. hamarkadako partidak.\nUrte batzutan partida berririk ez zuen jokatu harik eta 2012an Eslovakia Donostian garaitu zuen arte. 2014an bi partida jokatu zituen, lehena Irlandaren aurka eta bigarrena Kataluniaren aurka, azken hau eurijasa handiarekin Barakaldoko Lasesarre estadioan. 2015ean bigarren aldiz jokatu zuen atzerrian, Estonian, eta Bartzelonan Catalunya-Euskadi Kopa irabazi zuen penalti jaurtiketetan. 2016an Dublinen jokatu zuen. Hurrengo urtean Eibarko Ipurua zelaian, Txekiar Errepublikaren aurka eta 2-1 emaitzaz garaipena lortu zuen.\nAzken partidak.\nLau urteko hutsunearen ondoren \"Basque Country International Women\u2019s Cup\" txapelketa antolatu zuen. Euskal selekzioaz gain Argentina eta Venezuelak jokatu zuten eta euskaldunak izan ziren garaile. Hurrengo urtean partida handia eginez Txile 3-0 garaitu zuen, Amerika Kopan txapeldunordea izandako selekzioa hain zuzen ere.\nDatuak.\n2022ko abenduaren 20an eguneratua.\nGolegileak.\n2022ko abenduaren 20an eguneratua.\nBasque Country International Women\u2019s Cup 2021.\n2021eko apirilaren 11n, lau urteko hutsunearen ondoren, \"Basque Country International Women\u2019s Cup\" txapelketa antolatu zuen. Euskal selekzioaz gain Argentina, Venezuela eta Nigeria ziren parte hartzekoak baina afrikarrek ezin izan zuten etorri. Ondorioz triangeluar bat jokatu zen apirilaren 11n eta euskaldunak izan ziren garaile."}
{"id": "579528", "revid": "88126", "url": "https://eu.wikipedia.org/wiki?curid=579528", "title": "Merkatondoa estadioa", "text": "Merkatondoa estadioa Lizarrako futbol zelaia da, izen bereko auzoan kokatuta dagoena. Gaur egun batez ere Izarra Kirol Elkarteak erabiltzen du partidak jokatzeko.\nn inauguratua, 1987an zaharberritu zuten. 2009an belar artifiziala jarri zuten.\nIzenak.\nStadium Merkatondoa (1928 \u2013 1941)\nSan Andres estadioa (1941 \u2013 1978)\nMerkatondoa estadioa (1978 \u2013 egun)"}
{"id": "579529", "revid": "512", "url": "https://eu.wikipedia.org/wiki?curid=579529", "title": "Galiziako futbol selekzioa", "text": "Galiziako futbol selekzioa 1922an sortu zen, txapelketa ofizialetan Galizia ordezkatzeko talde bat izateko asmoz. Galiziako Futbol Federazioak antolatzen du.\nHistoria.\n1922 eta 1923 artean hainbat partida jokatu zituen baina ondoren jokatzeari utzi zion.\n80 hamarkadan berriz ere selekzioa osatzeko asmoa izan zen baina 2005 arte ez zen gauzatu. Ordutik aurrera urtero jokatu izan ditu partidua.\nUniformea.\nGaliziako banderaren kolore zuria eta urdin argia konbinatzen ditu."}
{"id": "579530", "revid": "105290", "url": "https://eu.wikipedia.org/wiki?curid=579530", "title": "San Bartolome estadioa", "text": "San Bartolome estadioa Ribaforadako futbol zelaia da, Diputazio Etorbidean kokatuta dagoena. Gaur egun batez ere Ribaforada Kirol Klubak erabiltzen du partidak jokatzeko.\n1955ean eraikitze-lanak hasi ziren eta n inauguratu zuten. Egun 2.000 lagunentzako tokia du."}
{"id": "579531", "revid": "9317021", "url": "https://eu.wikipedia.org/wiki?curid=579531", "title": "Ribaforada Kirol Kluba", "text": "Ribaforada Kirol Kluba Ribaforadako futbol taldea da, egun Hirugarren Mailan dabilena.\nHistoria.\nn sortu zuten Eduardo Aizpuni esker. Nafarroan sortu zen hirugarren futbol taldea da. 1928ra arte \"Club Deportivo Imperio\" izena izan zuen, herria zeharkatzen duen Aragoiko Ubide Inperialaren omenez. Nafarroako hirugarren futbol talde zaharrena kontsideratzen da.\n1949-50 urtean \"Club Deportivo Ribaforada\" izena hartu zuen eta Bigarren Erregional mailan hasi zuen ibilbidea. Maila apaletan hamarkadak egin ondoren 1986-87 denboraldian Hirugarren Mailara igotzea lortu zuen eta maila horretako historikoetako bat bihurtu zen, hamaika denboraldi jarraian egin baitzituen bertan. Bi aldiz Bigarren B Mailara igotzeko play-offak ere jokatu zituen, azkena 1995-96 denboraldian, baina ez zuen helburua lortu. Bizpairu urte beranduago ordea krisi ekonomikoan sartu zen, 1998an maila galdu eta ordutik aurrera Nafarroako Erregional Mailetan aritu da.\nDatuak.\n2018-19 denboraldia barne."}
{"id": "579532", "revid": "1545", "url": "https://eu.wikipedia.org/wiki?curid=579532", "title": "Arte higikor", "text": ""}
{"id": "579533", "revid": "1545", "url": "https://eu.wikipedia.org/wiki?curid=579533", "title": "Juan M\u00aa Apellaniz", "text": ""}
{"id": "579534", "revid": "1545", "url": "https://eu.wikipedia.org/wiki?curid=579534", "title": "Matriar\u00adkal", "text": ""}
{"id": "579535", "revid": "12788", "url": "https://eu.wikipedia.org/wiki?curid=579535", "title": "Diego Velazquez de Cuellar", "text": ""}
{"id": "579536", "revid": "105290", "url": "https://eu.wikipedia.org/wiki?curid=579536", "title": "Le Moustier", "text": "Le Moustier () Okzitaniako P\u00e9rigord eskualde historikoko Peyzac-le-Moustier udalerrian (Frantziako Dordoina departamendua) dagoen aztarnategi arkeologikoa da, bi harpez osaturik dagoena. Mousteriar tresneriak Le Moustier izena du, 1863tik aurrera Henry Christy ingelesak eta \u00c9douard Lartet frantziarrak induskatua izan zena.\n1909an bertan \"Homo neanderthalensis\"en buruhezur bat topatu zuten, 45.000 urte inguru zuena.\n1979an UNESCOk Gizateriaren Ondare izendaturiko V\u00e9z\u00e8re ibarreko Historiaurreko Guneak eta Leize Apainduak multzoan dago."}
{"id": "579538", "revid": "336", "url": "https://eu.wikipedia.org/wiki?curid=579538", "title": "Cross-site scripting", "text": " (XSS) segurtasun informatikoko ahulgune bat da, web aplikazioetan gertatu ohi dena. Ahulgune horren eraginez, erabiltzaile batek web orri batean kodea sar dezake, web orrialde horren jokaera aldatuz.\nSegurtasun ahulgune hau web orrietan, web aplikazioetan eta nabigatzaileetan izan daiteke. Ahulgune horrekin erasotzaile batek web gunearen segurtasun politikak saihestu, informazioa aldatu, spam mezuak bidali eta informazio garrantzitsua lapurtu ditzake besteak beste.\nXSS-a, web garatzaile askok kontuan hartzen ez duten ahulgune da, planifikazio txarra edo jakinduria falta dela eta. Ahulgune hau ematen da web guneetan informazio sarrerak iragazten ez dituztelako, honek edozein motatako datuak sartzea eta erasotzaileak edozein script exekutatzea ahalbidetzen du.\nAhulgune hau bi sailetan banatzen da: zuzeneko XSS eta zeharkako XSS.\nCross-site scripting.\nZeharkako XSS (non-persistent).\nXSS-mota hau ohikoena da eta web-aplikazioak bi orriren arteko aldagaien balioak aldatzean ematen da. Mezuan, cookiean, nabigatzailearen URL-ean, edo beste HTTP-aren edozein goiburuetan bide bat dagoenean gertatzen da.\nAldaketa hauek ez dira zerbitzarian gordetzen (\"non-persistent\").\njavascript:while(true)alert(\"kaixo!\");\nErasotzaile batek web orri batean aurreko kodea jartzen badu, biktimak etengabe \u201cKaixo!\u201d mezua ikusiko du.\nHorrela erasotzaileak web orri batean script egokia jartzen badu, berak nahi duen kodea exekutatuko da eta web orriaren jokaera aldatzea lortuko du.\nXSS zuzena (persistent).\nEraso mota hau kodea sartzean datza, HTML-a idazten baimentzen duten lekuetan &lt;script&gt; edo &lt;iframe&gt; etiketekin. Normalean zerbitzariak HTML formatuan testua gordetzen du eta gero erabiltzaileari erakustean, script-a exekutatzen da. Informazioa zerbitzarian gordeta geratuko da (persistent).\nAdibidez, foro askotan erabiltzaileek mezuak HTML lengoaian idazten dituzte. Baita ere mezu elektroniko asko HTML lengoaian idazten dira , sare sozialetan ere datuak HTML formatuan gorde ahal dira. zerbitzariak testu hauek iragazten ez baditu, erabiltzaile bati informazioa erakustean erasotzaileak nahi izan duen edozein script exekutatu ahal da.\nXSS Zuzena edo \"Persistent\" \"Non-persistent\" edo Zeharkako XSS baino gutxiago ematen da, izan ere, ahulezi hauek bilatzea ez baita batere erraza bestearekin konparatuz. Hala ere XSS zuzenak dituen eraginak askoz handiagoak dira. XSS zuzenak nahi duen \"payload\"-a web orrian ezarrita dagoenean, bisitatzen duten erabiltzaile guztiak kutsatuko ditu, aldaketak zerbitzarian daudelako eta ez url batean adibidez. \nMota honen barruan DOM-aren erabilera txarragatik agertzen den azpimota \u201cLokala\u201d aurkitzen dugu. JavaScript-ekin, kode maleziatsuarekin orri berri bat irekitzea baimentzen du, lehenengo orriari sistema lokalean txertatutako JavaScript-arekin. Kode hauek dira zerbitzarietan erabilitako iragazkietan iragazi ez direnak, izan ere aldaketak bezeroan eman direlako.\nCross-site scripting-en aurka.\nXSS iragazketa.\nNormalean web orrietan ezin da JavaScript kodea idatzi programatzaileak kontuan izan duelako ahulgune hau eta iragazketak egiten dituelako.\n\u2019 eta \u201d karaktereen ordez \\\u2019 eta \\\u201d karaktereak jartzen dira (escaping), iragazketa horrek sql iragazketarako erabilgarria delako soilik, eta Javascript kodea sartu ahal egingo da.\n&lt;input type=\"text\" name=\"bilaketa\" value=\u201c\" OnFocus=\"alert('Kaixo!');\" /&gt;\n\"&lt;\", \"&gt;\" eta \"script\" hitzen iragazketak ez du horrelako karaktereak idaztea baimentzen formulario baten barruan. Hala ere kodea sartu ahal da, ekitaldien bidez gohian ikusten den bezala. Beste tresna batzuk ere erabil daitezke iragazketak egiteko halaber Microsoft-en anti-XSS, Owasp-en ESAPI, Apache Wicket...\nCookien segurtasuna.\nWeb-aplikazio askok cookietan oinarritzen dira HTTP eskaeren arteko kautotasunarako. Bezeroaren aldean XSS-a sinpleek cookieak lapur ditzakete. Nahiz eta XSS arazoa ez izan, hau ekiditzeko web-aplikazio askok saio-cookieak sartu zituzten erabiltzailearen IP helbideari lotuta, IP-a cookie hori soilik erabiltzera behartuz. Beste erabiltzaile batek cookie hori beste IP batekin erabiliz gero ez dio utziko.\nScript-ak ezgaitzea.\n2.0 Web diseinatzaileek eta Ajax-ek Javascript-en erabilera bultzatzen dute, berriz web-aplikazio garatzaile batzuek kontrakoa defendatzen dute, guztiz bezeroaren aldeko scripten beharrik gabe operatzea. Honek erabiltzaileak baimentzen ditu, nahi badute, bere nabigatzailearen scriptak ezgaitzera. Modu honetan bezeroaren aldeko script arriskutsuak ez lirateke sartuko eta ez litzateke XSS erasoa emango.\nNahiz eta segurtasun aldetik babestuago egon, web orri batzuek ezin dute JavaScript gabe funtzionatu. HTML lengoaian noscript etiketa erabiltzen da erabiltzaileari jakinarazteko orriak ez duela funtzionatuko JavaScript-ik gabe.\n&lt;noscript&gt;\n &lt;p&gt;Ongi etorri!&lt;/p&gt;\n &lt;p&gt;Web orri honek Javascript behar du ondo bistaratzeko.&lt;/p&gt;\n&lt;/noscript&gt;"}
{"id": "579540", "revid": "119347", "url": "https://eu.wikipedia.org/wiki?curid=579540", "title": "Margaret Hamilton", "text": "Margaret Heafield Hamilton (Paoli, 1936ko abuztuaren 17a) informatikaria, sistema-ingeniaria, eta enpresaria da. Programazioaren oinarri izango zena sortzen aitzindaria izan zen.\nBizitza.\nBere ama Ruth Esther Partington eta aita Kenneth Heafield dira. Aita filosofoa eta aitona apaiza kuakeroa eta etxean jasotako heziketaren ereduari jarraiki, denek gustuko zituen ikasketak burutzera animatu zuten. \nMichiganeko Unibertsitatean egin zituen Matematika ikasketak. Earlham College-n 1958an Matematiketan lizentziatu zen. Han zegoenean bere senarra izango zena, eta Lauren deituriko alaba izango zuenarekin ere, James Cox Hamilton ezagutu zuen. Beranduago, Margaretek eta Jamesek beraien ezkontzari amaiera emango zuten. Ikasle sutsua, Filosofia-diplomatura ere atera zuen baina ikasten jarraitzeari uko egin zion bere senarrak Zuzenbide karrera Harvarden bukatzeko. Matematika zein frantses-irakasle gisa lanean aritu zen eta gerora Bostonera joan zen, Brandeis Unibertsitatean matematika abstraktuak ikasteko. Margaretek, bere gaztaroan izandako irakasle batek matematika abstraktoetan aritzeko inspirazioa eman ziola esaten du.\nSarritan, ikasketetan eta lan-taldeetan ia emakume bakarra izan zen. Gogoan du Florence Long, matematika irakaslea. Hamiltonek, aldiz, lau urteko alaba berarekin batera lanera eramaten zuen.\nIbilbidea.\n1960an Edward Norton Lorentz matematikari eta meteorologoaren zuzendaritzapean lanean hasi zen. Berarekin osaturiko ezagutza eta autodidakta gisa bereganaturiko programazio-lengoaiei esker ordenagailuen bidez denbora aurresateko softwarea diseinatu zuen lankide batzuekin batera. Parte hartu zuen beste proiektu batzuetan ere: SAGE (Semi Automatic Ground Environment) egitasmoan AN/FSQ-7 ordenagailurako softwarea diseinatu zuen. Hasiera batean, klima aurreikusteko asmoarekin diseinatu zuen software hori, baina azkenean bere helburua aldatu zute; AEBko etsaien hegazkinak detektatzeko, besteak beste.\nMIT institutuan (Massachassusets-eko Institutu Teknologikoa) zuzendari izan zen Software-Ingeniaritzako Sailean, bertan sortu zuten Apollo espazio-programarako softwarea. Hamilton-ek sortutako programa bati esker ekidin ahal izan zen Apollo 11-ren ilargiratzearen arazo larri bat. Apolloren misio tripulatu guztietan eta ez tripulatu batzuetan lan egin zuen.\n1986an enpresa bat sortu zuen Massachusetts-eko Cambridge-n (Hamilton Technologies, Inc.), eta bertako zuzendari-kudeatzailea izan zen. Enpresak sistema informatikoak eta software-diseinua landu zuen eta bere oinarria Sistemetarako Lengoaia Unibertsala izan zen. Paradigma horren arabera, objektuetara zuzendutako diseinuan edo ereduak gidatutako diseinuan ez bezala, diseinatzaileak erabiltzen dituen kontzeptuak sistemetara zuzendutako objektuak eta sistemak gidatutako ereduak dira.\nArgitalpenak.\nHamilton-en argitalpenak ugariak dira: artikuluak 130 baino gehiago, eta landu zituen proiektuetako txostenak 60 baino gehiago. Argitalpen ospetsuenak hauek dira:"}
{"id": "579542", "revid": "119347", "url": "https://eu.wikipedia.org/wiki?curid=579542", "title": "Uruguaiko futbol liga", "text": "Uruguaiko futbol liga (\"Primera Divisi\u00f3n\") Uruguaien jokatzen den futbol txapelketa nagusia da. Munduko ligarik zaharrenetakoa da 1900 urtean hasi baitzen jokatzen. Club Atl\u00e9tico Pe\u00f1arol eta Nacional de Montevideo dira dominatzaile nagusiak.\nHistoria.\n1900an abiatu zen liga \"Asociaci\u00f3n Uruguaya de Futbol\"-ek antolatuta. 1923an Pe\u00f1arolek ligatik atera eta bere elkarte propioa sortu zuen \"Federaci\u00f3n Uruguaya de Futbol\" eta bi urtetan liga berria antolatu zuen. 1925eko txapelketak ez ziren osatu eta azkenean hurrengo urterako berriz bakarra osatzea erabaki zuten. 1930an ere ez zen ligarik izan Munduko Txapelketa antolatu zelako Uruguaien.\n1994an liga bi fasetan banatu zen, Torneo Apertura eta Torneo Clausura. Txapelduna erabakitzeko torneo bakoitzaren irabazleen arteko partida. Ligak urte naturalak bete izan ditu baina 2005ean Europarren antzera jokatzen da, abuztuan hasi eta maiatzean bukatuz."}
{"id": "579543", "revid": "71150", "url": "https://eu.wikipedia.org/wiki?curid=579543", "title": "Basauriko geralekua", "text": "Basauri Euskal Herriko Bizkaiko tren geraleku bat da, Basauri udalerrian kokatuta dagoena.\nGeralekua 1863ko martxoaren 2an ireki zen.\nEgoera.\nGeralekua honako burdinbide hauen ibilbidearen zati da:\nHistoria.\nGeralekua 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeralekua.\nGeralekuak bi izkineko nasa ditu, nasen arteko aldaketa trenbide gaineko pasonibela gurutzatuz egiten dela."}
{"id": "579547", "revid": "56334", "url": "https://eu.wikipedia.org/wiki?curid=579547", "title": "Mikel Valverde", "text": "Mikel Valverde Tejedor (Gasteiz, 1966ko irailaren 6a) arabar marrazkigilea da.\nBiografia.\nErnesto Valverde futbolariaren anaia, Euskal Herriko Unibertsitatean Arte Ederrak ikasi zituen.\n1995etik aurrera irudigile moduan aritzen da eta Bernardo Atxagarekin, Juan Kruz Igerabiderekin.\nIbilbide profesionala.\nOctopus eta La Luna de Madrid argitalpenen laguntzaile izan zen. 1985. urtean \"Teboeos kop\u00f3n\" taldearen sortzailea izan zen.\nHaur eta Gazte Literaturako bere ilustratzaile-lana 1995ean hasi zen, eta harrezkero ez da geldi egon. Sektoreko argitaletxe espainiar hoberenekin argitaratu du, eta bere lana nabarmena da hainbat bildumatan ospe handiko egileekin batera.\nIdazleekin elkarlanean topatzen dugu, besteak beste: Bernardo Atxagarekin,Patxi Zubizarretarekin,Juan Kruz Igerabiderekin,Luisa Villar Li\u00e9banarekin eta Joachim Friedrichekin.\nKomikia.\nZenbait komiki ere egin ditu: \"La aventura de la vida\" (El Pregonero, 1995), \"El comisario Canaille\" (TMEO, Gasteiz, 1998) edo \"Las aventuras de Jon Arkasuso: El bot\u00edn de los g\u00e1nsteres\" (SM, Madrid, 2001). \"TMEO\", \"Ipurbeltz\", \"El V\u00edbora\", \"Makoki\" aldizkarietan eta Gara egunkarientzat (\u201cZazpika\u201d zutabea) egin du.\nHaur Literatura.\nHaur Literaturan, ilustratzaile gisa hasi zen 1985. urtean, beste egileekin batera elkarlanean.\nKomikia eta zinea izan ditu erreferenteak, bereziki John Ford zuzendari amerikarrak bere filmetan pertsonaiak eraikitzeko erabilitako tratamendua.\n1985. urtean Mikel Garmendiarekin Belle, Landetako sirena izenburua argitaratu zuen (Zubia, 1995), eta Bernardo Atxagaren Xolak badu lehoien berri, (Erein, 1995. Atxagak berak animatu zuen idaztera.\nBernardo Atxagarekin Xola eta Bambulo pertsonaiak sortu zituen, Kirmen Uriberekin Garmendia, Juan Kruz Igerabiderekin Jonas, Joachim Friedrich, Lau lagun eta erdi bilduma.\nBeranduago bera bihurtu zen irakurri nahi zituen istorioen sortzailea. Prozesu hori naturala izan zen. Pertsonai batek zuen indarra ikusita, horren adibidea Rita pertsonaiaren bilduma da.\nEgile bezala sortutako liburuak hauek dira:\nLan kolektiboak:\nDiseinu lanak.\nAgendak, gidak, diskoen azalak, liburuxkak eta kartelak diseinatzen ditu.\nErakusketak.\nPartehartzaileak: Mikel Valverderekin batera: Alfredo \u00c1lvarez, Gorka Angulo Ochoa de Alda, Jos\u00e9 \u00c1ngel Benito, Mintxo, Juan Luis Dz. de Corcuera, Andoni Gaztelua, Kini, Hern\u00e1ndez Landazabal, Mauro, \u00c1lvaro Ortega eta Javier Roa.\nErakusketa ibiltaria: Gasteiz, Zaragoza, C\u00e1ceres, Barcelona eta Madrilen.\nKatalogoan Gasteizen txokoak ikusgarri, ilustraile talde batek ilustratuta."}
{"id": "579548", "revid": "4745835", "url": "https://eu.wikipedia.org/wiki?curid=579548", "title": "Errepublika sozialista", "text": ""}
{"id": "579549", "revid": "4745837", "url": "https://eu.wikipedia.org/wiki?curid=579549", "title": "GKK", "text": ""}
{"id": "579550", "revid": "4745838", "url": "https://eu.wikipedia.org/wiki?curid=579550", "title": "CJC", "text": ""}
{"id": "579551", "revid": "119347", "url": "https://eu.wikipedia.org/wiki?curid=579551", "title": "Iratzar Fundazioa", "text": "Iratzar Fundazioa Sortuk antolatutako Fundazioa da. Bere helburua ikuspegi estrategikoa lantzea da.\nHelburuak.\nBere helburu nagusia Euskal Herria aske, sozialista, independiente, euskaldun eta feminista lortzea da.\nHistoria.\nFundazioa 2014ko otsailaren 20an aurkeztu zuten. Floren Aoiz da Fundazioko zuzendaria .\n2014ko abenduaren 29an, Neguko Unibertsitatea aurkeztu zuen fundazioak. Bertan Espainiako Estatuaren krisiaz, ezkerraz eta mugimendu askatzaileez eta Euskal Bideaz azterketa egingo zuten urtarrilean eta otsailean."}
{"id": "579552", "revid": "336", "url": "https://eu.wikipedia.org/wiki?curid=579552", "title": "Zhugderdemidiin Gurragtxaa", "text": "Zhugderdemidiin Gurragtxaa (; ; Gurvanbulag, Bulgango probintzia, Mongolia 1947ko abenduaren 5a) espaziora joandako lehen kosmonauta mongoliarra da. 2000tik 2004ra Mongoliako defentsa ministroa izan zen."}
{"id": "579558", "revid": "23317", "url": "https://eu.wikipedia.org/wiki?curid=579558", "title": "Argentinako futbol liga", "text": "Argentinako futbol liga (\"Primera Divisi\u00f3n\") Argentinan jokatzen den futbol txapelketa nagusia da. Munduko ligarik zaharrenetakoa da 1891 urtean hasi baitzen jokatzen. IFFHS elkartearen arabera munduko zazpigarren liga indartsuena da, Hego Amerikako bigarrena Brasilgoaren ondoren. River Plate eta Boca Juniors dira historiako dominatzaile nagusiak.\nHistoria.\nAldaketa handiak jasan dituen txapelketa da, baina azken hamarkadetan bi txapelketa jokatu izan dira urtero.\nHasieran talde amateurrak ziren guztiak. \"Asociaci\u00f3n Argentina de Football (AAF)\" hasi zen txapelketak antolatzen. 1912an federazio berria sortu zen \"Federaci\u00f3n Argentina de Football (FAF)\" eta iraun zuen hiru urtetan txapelketa paraleloak antolatu zituen.\n1920 hamarkadan profesionalismoa sartu zen eta berriz ere bi txapelketa paralelo izan ziren, bata AAF-ak antolatzen zuena eta bestea \"Asociaci\u00f3n Amateurs de Football\" (AAmF) elkarte berriak sorturikoa. 1919an gatazka sortu zen Argentinan, izan ere talde amateur batzuek jokalari amateurrei ezkutuko soldata edo sariak ematen zizkiela ikusi zen eta horren aurka egin zuten taldeek sortu zuten AAmF taldea. Azkenean 1931 urtean talde profesionalen liga eratu zen, \"Liga Argentina de Football (LAF)\". Lau urtetan zehar liga amateurraren paralelo izan zen harik eta hura amaitu zen arte.\n1967an denboraldia bitan banatu eta bi txapelketa antolatu ziren. Lehenengo \"Torneo Metropolitarra\" jokatzen zen, Argentinako Futbol Elkartearen barnean zeuden taldeek jokatzen zutena, eta ondoren \"Torneo Nazionala\", Argentina barnealdeko taldeak gehitzen zitzaizkiolarik. 1985ean txapelketa bakarrera itzuli zen.\n1991 urtean berriz ere bi txapelketa antolatu ziren denboraldi bakoitzeko, \"Torneo Apertura\" eta \"Torneo Clausura\".\nAzken urteetan aldaketa handiak izan ditu.\nPalmaresa.\nLehen maila (2015- ).\n2016 urtea.\n15 taldetako bi multzo osatu ziren eta bakoitzeko txapeldunen arteko finala jokatu zen."}
{"id": "579561", "revid": "336", "url": "https://eu.wikipedia.org/wiki?curid=579561", "title": "Abdul Ahad Mohmand", "text": "Abdul Ahad Mohmand (; Sardah, Afganistan, 1959ko urtarrilaren 1a) paxtun etniako Afganistango Aire Armadako pilotu eta kosmonauta ohia da. 1988an espazioan egondako lehenengo afganistandarra bihurtu zen Mir espazio-estazioan ia 9 egun igaro ondoren.\nSobietar Batasuneko armadak Afganistan utzi eta gutxira, 1992an, Alemaniara joan zen bizitzera eta asilo politikoa eskatu zuen. 2003an alemaniar herritartasuna lortu zuen."}
{"id": "579562", "revid": "336", "url": "https://eu.wikipedia.org/wiki?curid=579562", "title": "Bertalan Farkas", "text": "Bertalan Farkas (Gyulah\u00e1za, Hungaria, 1949ko abuztuaren 2a) hungariar pilotu eta kosmonauta ohia da. Espaziora joandako lehenengo hungariar eta esperantozalea bihurtu zen 1980ko maiatzaren 26an.\nBiografia.\nGyulah\u00e1zan jaioa, Szolnoken dagoen Gy\u00f6rgy Kili\u00e1n Eskola Aeronautikoan graduatu zen 1969an. Ondoren, Sobietar Batasuneko Krasnodarreko Abiazio Militarreko Institutura joan zen, 1972an graduatuz.\nFarkas Hungariako Aire Armadan sartu eta brigadier jeneral mailara igo zen.\n1978an bere burua aurkeztu zuen kosmonauta bihurtzeko eta Interkosmosen 5. nazioarteko programan parte hartzeko hautatua izan zen. Bere ordezko kosmonauta B\u00e9la Magyari zen.\n1980ko maiatzaren 26an, Farkas eta Valeri Kubasov kosmonauta sobietarra espaziora joan ziren Baikonurko Kosmodromotik Soiuz 36 misioan.\nOrbitan zegoela, Farkasek materialen zientziako saiakuntzak burutu zituen. Espazioan 7 egun, 20 ordu eta 45 minutu igaro ondoren eta 124 orbita osatu ondoren, Farkas eta Kubasov Lurrera itzuli ziren, Zhezkazgandik 140 km hego-ekialdera lurreratuz. 1980ko ekainaren 30ean Bertalan Farkas Sobietar Batasuneko heroi tituluarekin saritu zuten.\nHungariako Foro Demokratiko alderdi kontserbadoreko kidea da. 2006an hungariar parlamenturako hauteskundeetako hautagaia izan zen Baktal\u00f3r\u00e1nth\u00e1zako hautes-barrutian. Bere bizitza pertsonalari dagokionez, Anik\u00f3 Farkasekin ezkonduta dago eta hiru seme-alaba dituzte: Aida, \u00c1d\u00e1m eta Bertalan."}
{"id": "579563", "revid": "1545", "url": "https://eu.wikipedia.org/wiki?curid=579563", "title": "Michael James Adams", "text": "Michael James Adams (Sacramento, Kalifornia, 1930eko maiatzaren 5a - Johannesburgetik hurbil, Kalifornia, 1967ko azaroaren 15a) pilotu eta astronauta estatubatuarra zen. Ameriketako Estatu Batuetako definizioaren arabera, baina ez ordea nazioartekoaren arabera, ezpazio-misio batean hildako lehenengo estatubatuarra izan zen.\nBiografia.\nSacramenton jaioa, Adams Sacramentoko Hiri Unibertsitatean graduatu zen. 1950ean Ameriketako Estatu Batuetako Aire Armadan izena eman zuen. Handik bi urtera, 1952an, pilotu hegalak intsignia lortu eta pilotu bilakatu zen Texaseko Aire Armadaren Webb Basean. Koreako Gerran borroka-pilotu egon zen. Ondoren, 30 hilabetez Louisianan zegoen Aire Armadaren England Baseko 813. Borroka-Bonbaketari Eskuadroian egon zen, eta gero beste 6 hilabetez Frantzian zegoen Chaumont Aire Basean egon zen.\nBere ibilbide militarrean hainbat sari eta intsignia lortu zituen.\n1958an ingeniaritza aeronautikoan diplomatu zen Oklahomako Unibertsitatean. Ondoren, 18 hilabetez Massachusetts Institute of Technologyn astronautika-ikasketak egin eta gero, 1962an, Kalifornian dagoen Edwards Aire Armadaren baseko probatako pilotuentzako eskolarako hautatua izan zen. Bertan pilotu eta ikasle onenaren Honts Saria irabazi zuen. Ondoren, Ikerkuntza Aeroespazialeko Pilotu Eskolara joan zen 1963ko abenduan ohorezko matrikulekin graduatuz. Michael James Adams, Edwards Baseko lau ikerkuntza aeroespazialeko pilotu hautatuetako bat izan zen NASAren bost hilabeteko serieko ilargiratze-saiakuntzetan parte hartzeko Martin Company-n, Baltimoren, Marylanden. 1965eko azaroan Ameriketako Estatu Batuetako Aire Armadaren Manned Orbiting Laboratory programan astronauta izateko hautatua izan zen. 1966ko uztailean USAF eta NASAren baterako North American X-15 programan sartu zen. 1966ko urriaren 6an X-15ean egin zuen hegan lehenengo aldiz.\nHeriotza.\n1967ko azaroaren 15ean Adamsek 7. aldiz pilotatu zuen X-15, 3-65-97 hegaldian. 81 kilometroko altitudera igo zen. Aireontziaren muturra 15 gradu eskuinera desbideratzen ari zen. 70 kilometroko altitudera jaisten ari zenean, aireontziak presio aerodinamikoaren areagotze azkarra jasan zuen eta Adamsen aireontzia biraka hasi zen Mach 5eko abiadura bortitzean. X-15 aireontzia 20 kilometroko altitude ingurura jaisten ari zela Mach 3,93ko abiaduran, bertikalki 15 g (positiboak zein negatiboak) eta albotik 8 g jasaten ari zen, aireontziaren diseinu-mugak gaindituz. Ondorioz, jaurtiketa unetik 10 minutu eta 35 segundura, aireontzia apurtu eta Michael James Adams bertan hil zen.\nAmeriketako Estatu Batuetako Aire Armadak hilosteko astronauta hegalak intsignia eman zion bere azken hegaldiagatik.\n1991an NASAk bere izena idatzi zuen Floridako Kennedy zentro espazialeko \"Space Mirror Memorial\" oroitarrian."}
{"id": "579565", "revid": "1545", "url": "https://eu.wikipedia.org/wiki?curid=579565", "title": "Michael J. Adams", "text": ""}
{"id": "579567", "revid": "1545", "url": "https://eu.wikipedia.org/wiki?curid=579567", "title": "Islamaren zabaltzea", "text": ""}
{"id": "579568", "revid": "2241", "url": "https://eu.wikipedia.org/wiki?curid=579568", "title": "Sintonia (argipena)", "text": "Sintonia hitzak adiera zenbait ditu:"}
{"id": "579569", "revid": "17", "url": "https://eu.wikipedia.org/wiki?curid=579569", "title": "Sintonia", "text": ""}
{"id": "579570", "revid": "1545", "url": "https://eu.wikipedia.org/wiki?curid=579570", "title": "Jose Felix Guerrero L\u00f3pez", "text": ""}
{"id": "579572", "revid": "512", "url": "https://eu.wikipedia.org/wiki?curid=579572", "title": "James Craig Adamson", "text": "James Craig Adamson (Warsaw, New York, 1946ko martxoaren 3a) estatubatuar astronauta eta koronel ohia da. NASA utzi ondoren, AlliedSignal aeroespazio-, automozio- eta ingeniaritza-enpresarako egin zuen 2001era arte, erretiroa hartu zuenean."}
{"id": "579574", "revid": "4746044", "url": "https://eu.wikipedia.org/wiki?curid=579574", "title": "James C. Adamson", "text": ""}
{"id": "579575", "revid": "1545", "url": "https://eu.wikipedia.org/wiki?curid=579575", "title": "Jadiya", "text": ""}
{"id": "579578", "revid": "336", "url": "https://eu.wikipedia.org/wiki?curid=579578", "title": "Granada (Nikaragua)", "text": "Granada mendebaldeko Nikaraguako udalerria eta Granadako departamenduko hiriburua da. Nikaragua aintziraren ipar-mendebaldeko ertzean eta Mombacho sumenditik hurbil dago. 2012an 123.697 biztanle zituen.\nFrancisco Hern\u00e1ndez de C\u00f3rdoba, espainiar konkistatzaileak, sortu zuen, 1524an. Beraz, Nikaraguako hiririk zaharrena, eta Erdialdeko Amerikako kokaleku kolonial zaharrenetako bat da. Herrialdeko turismogunerik garrantzitsuena da."}
{"id": "579579", "revid": "105290", "url": "https://eu.wikipedia.org/wiki?curid=579579", "title": "Kinder", "text": "Kinder Ferrero italiar multinazionalaren marka da, txokolatezko produktu zenbait barnehartzen dituena. Urte bat geroago, 1969an, Italian saldu zen, eta Mediterraneo Itsasoaren inguruko herrialdeetara iritsi arte. \"Kinder\" hitzak, alemanieraz \"umeak\" esan nahi du."}
{"id": "579580", "revid": "336", "url": "https://eu.wikipedia.org/wiki?curid=579580", "title": "Hiru olatuak", "text": "Hiru olatuak Euskal Herriko kostako kondaira ezaguna da, euskal mitologia eta kostaldeko portu txikietako etnografia uztartzen dituena. Kondairaren leku beste bertsio daude: batzuetan sorginak direla, bestetan lamiak direla.\nJuan Benanzio Arakistainek 1866an argitaratu zuen lehendabizikoz, \"Tradiciones vasco-c\u00e1ntabras\" liburuan.\nKondaira.\nIstorioan arrantzale gazte batek, sorginak edo lamiak begizkoa eginda, itsas zabalean zegoela hiru olatu erraldoiren oldarra jasan zuen. Hirugarrenak txalupa irenstera zihoanean, arrantzaleak -lagun batek ohartarazita- arpoia olatuaren bihotzera jaurti, ikaragarrizko oihu bat entzun, eta olatua gorri bihurtu zen. Orduan, txalupa ukitu gabe desagertu zen, eta kaira itzultzean sorgina zein izan zen ohartu zen."}
{"id": "579581", "revid": "336", "url": "https://eu.wikipedia.org/wiki?curid=579581", "title": "Viktor Afanasiev", "text": "Viktor Mikhailovitx Afanasiev (; Briansk, Errusiako Sobietar Errepublika Sozialista Federatiboa, 1948ko abenduaren 31) Errusiako Aire Armadako koronela eta probatako kosmonauta da Juri Gagarin Kosmonauten Entrenamendu Zentroan."}
{"id": "579582", "revid": "1545", "url": "https://eu.wikipedia.org/wiki?curid=579582", "title": "Thomas Akers", "text": "Thomas Dale Akers (Saint Louis, Missouri, 1951ko maiatzaren 20a) NASAren espazio anezka programako astronauta ohi estatubatuarra da."}
{"id": "579584", "revid": "336", "url": "https://eu.wikipedia.org/wiki?curid=579584", "title": "Vladimir Aksionov", "text": "Vladimir Viktorovitx Aksionov (; Giblitsy, Moskuko oblasta, Errusiako SESF, SESB, 1935eko otsailaren 1a) sobietar kosmonauta ohia da."}
{"id": "579586", "revid": "71150", "url": "https://eu.wikipedia.org/wiki?curid=579586", "title": "Ugao-Miraballesko geralekua", "text": "Ugao-Miraballes Euskal Herriko Bizkaiko tren eta autobus geraleku bat da, Ugao-Miraballes udalerrian kokatuta dagoena.\nGeralekua 1863ko martxoaren 2an ireki zen.\nEgoera.\nGeralekua honako burdinbide hauen ibilbidearen zati da:\nSarbideak.\nIrisgarritasuna.\nNahiz eta sarbidea irisgarria izan, 2018ko ekainaren 14an geltokira eta nasetara heltzeko igogailuak martxan jarri zirela, geltokiaren erabilera ez da irisgarria. Arartekoak argitaratutako irisgarritasuna eta garrioaren ikerketa-diagnosiaren arabera, \u00ab\"Mugikortasun Urriko Pertsona erabiltzaileak ezin du modu autonomoan nasa eta unitate mugikorraren plataformaren arteko desnibela libratu\"\u00bb, eta \u00ab\"Burdinbide zerbitzuen eragileak ez du Mugikortasun Urriko Pertsona erabiltzaileari bermatu ibilgailutik igo edota jaistea\".\u00bb\nHistoria.\nGeralekua 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeralekua.\nGeltokiak bi nasa ditu, bata izkinekoa eta bestea zentrala, eta nasen arteko aldaketa trenbide azpiko pasabidea gurutzatuz egiten da, eskailera zein igogailu bidez, 2018ko ekainaren 14tik."}
{"id": "579587", "revid": "15795", "url": "https://eu.wikipedia.org/wiki?curid=579587", "title": "Ugaoko geltokia", "text": ""}
{"id": "579588", "revid": "336", "url": "https://eu.wikipedia.org/wiki?curid=579588", "title": "Gayangos", "text": "Gayangos Burgosko probintzian (Gaztela eta Leon) dagoen herri txiki bat da. Merindadeak eskualdean dago kokatuta, eta Merindad de Montija taldea sortzen duten herriekin batera dute udaletxea, Villasante herrian, hain zuzen.\nAntzinako zerbitzuak.\nAntzina, herri txiki honek biztanleentzako hainbat zerbitzu zituen, horien artean hurrengo hauek: eskola bat, bainuetxe bat, errota bat, labeak, garbitegia, ospitale bat eta eliza bat.\nBainuetxea tuberkulosoak garbitzeko erabiltzen zen Espainiako Guda Zibilean.\nHerriko errota, herritarren artean batzen zuten garia lantzen zuten, zaldalea (asto eta zaldientzako pentsua) lortzeko, hau da, animaliei jaten emateko.\nHerritarren artean, hiru labe eraiki zituzten ogia egiteko herritar guztiek lortzen zuten garia erabilita.\nHerrian hiru garbitegi zeuden, zehatz-mehatz emakumeek erabiltzen zituztenak arropa garbitzeko\u2026\nOspitale bat zegoen, bertan, garai hartako herritar gehienak jaio ziren. Zoritxarrez, Gerra Zibilaren ostean, ospitalea itxi zuten eta herritarrak etxeetan berriro jaiotzen hasi ziren. Herrian jaio zen azkenengo umea, 1974ko ekainaren 15ean jaio zen, ondorengo ume guztiak Bilbon jaio ziren legeak behartuta.\nHerria sortu zenean, eraiki ziren lehenengo eraikinen artean, eliza zegoen. Eliza herriaren zentroan dago kokatuta, alegia, herriko plazan.\nDemografia.\n2007ko erroldan udalak 67 biztanle zituen, 2012an, ordea, 60.\nGaur egungo herria.\nGaur egun, herria, bi zatitan dago bananduta herria zeharkatzen duen CL-629 errepidearen eraginez. Herriaren zonalde esanguratsuena herriko plaza da, bertan, eliza eta iturria baitaude. Gayangos beste herri batzuen artean ezaguna egiten duena zera da; hiru taberna daudela. Izan ere, inguruko herrietan tabernarik ez dago. Honen eraginez, jende ugari joaten da herrira lagunekin egotera.\nGayangos eskualdetik at ezaguna izatea eragiten dutenak, Antuzanoko urmaelak dira. Jende askok bisitatzen du herria Antuzanoko urmaelen bila. Hiru urmael dira Antuzanoko urmaelak, hirurak tamaina desberdina dute eta hauek ikusteko, inguruko mendietan begiratoki ugari eraiki dituzte berauek ikusteko. Leku aparta da hegazti migratzaileak ikusteko."}
{"id": "579589", "revid": "6327", "url": "https://eu.wikipedia.org/wiki?curid=579589", "title": "Testu-mota", "text": ""}
{"id": "579590", "revid": "56334", "url": "https://eu.wikipedia.org/wiki?curid=579590", "title": "Karlos Elgezua", "text": "Karlos Elgezua Lasuen (Eibar, - 1987) gipuzkoar eskultorea izan zen, erretratuetan aditua.\nJos\u00e9 Felipe Artamendi, Toribio Zulaika eta Jacinto Olabe izan zituen maisuak. 1929an Arrateko Andre Mariaren zaharberritze lanetan parte hartu zuen."}
{"id": "579591", "revid": "1545", "url": "https://eu.wikipedia.org/wiki?curid=579591", "title": "Segurtasuna Laguntzeko Nazioarteko Indarra", "text": "Segurtasuna Laguntzeko Nazioarteko Indarra (, ISAF) Afganistango gerran parte hartu zuen nazioarteko koalizioa izan zen.\nHistoria.\n2001.\nUrrian, AEBek Afganistango inbasiori ekin zion, talibanen erregimena kentzeko eta Osama bin Laden Al Kaidako burua atxilotzeko asmoekin.\nAbenduan, AEBek eta bere aldekoek konferentzia bat antolatu zuten Bonnen (Alemania), Afganistango gobernu bat eraikitzeko eta erregimen berriaren oinarriak ezartzeko. Nazio Batuen Erakundeko Segurtasun Kontseiluak onartu zuen eman zuen Afganistanera nazioarteko indar bat bidaltzea.\n2002.\nUrtarrilean, ISAF Segurtasuna Laguntzeko Nazioarteko Indarra Kabulera iritsi ziren, hasieran hemezortzi herrialdek osatuta. Helburua, hiriburuan eta inguruan segurtasuna zaintzea zuen.\n2003.\nAbuztuan, NATOk ISAF zuzentzeko betekizuna hartu zuen.\nAbenduan, NBEren Segurtasun Kontseiluak onartu zuen NATOk ISAFen misioa Afganistan osora zabaltzea.\n2006.\nAbuztuan, ISAFek \"Medusa operazioa\" egin zuen, NATOk egindako lurreko gerra operazio handiena. ISAFek bere eskumenak zabaldu zituen, izan ere, zaintzaz gain, talibanen aurkako borrokarako eginkizunak ere egin zituelako.\nUrrian, ISAFek bere zabalpena amaitu zuen.\n2008.\nAbuztuan, Kabul probintziako segurtasunaren eskumenak Afganistango indarretara pasarazi zituen ISAFek.\n2009.\nAzaroan, Afganistango indarrak prestatzeko egitasmoa ezarri zuen NATOk.\n2010.\nAzaroan, NATOko eta Afganistango buruzagiek onartu zuen 2014. urtearen bukaerarako ISAFen eginkizuna bukatu eta segurtasun arduren trantsizioa eginda egotea.\n2014.\nIrailean, Segurtasunaren trantsizioa amaitu egin zen, NATOk eta Kabulek onartu zuten 2015etik aurrera entrenamendurako misio bat bakarrik egotea.\nAbenduaren 28an, NATOk bukatu egin zuen ISAFen misioa."}
{"id": "579592", "revid": "51144", "url": "https://eu.wikipedia.org/wiki?curid=579592", "title": "ISAF", "text": ""}
{"id": "579594", "revid": "65203", "url": "https://eu.wikipedia.org/wiki?curid=579594", "title": "Alexis Tsipras", "text": "Alexis Tsipras (; Atenas, Grezia, 1974ko uztailaren 28a -) greziar politikaria da, 2015eko urtarrilaren 26tik 2019ko uztailaren 8ra Greziako lehen ministroa, Syriza alderdiaren eskutik.\nBiografia.\nIkasle mugimenduetako parte hartzaile.\nJunta Militarra desagertu eta hiru egunera sortu zen Alexis Tsipras. Unibertsitatean, Ingeniaritza Zibileko ikasketak burutu zituen. Gaztetatik oso ikasle konprometitua izan zen gai sozialetan. Horrela, 1990eko hamarkadaren hasieran, 17 urterekin Hezkuntza ministroak proposatutako lege polemiko baten kontrako ikasle protesten burua izan zen. Telebistan egin zioten elkarrizketa baten ondoren, ikasle mugimenduaren ordezkari ezagunena bilakatu zen.\nUnibertsitatean hiru urtez segidan aukeratua izan zen Greziako Ikasleen Batzar Nagusiko ordezkari gisa. Ikasketak amaitutakoan Synaspismos alderdiko gazte mugimenduaren buruzagitzan jarri zen.\nPolitika profesionala.\n2006an politika profesionalean hasi zen, Atenasko udal hauteskundeetara aurkeztean. 2008an, 33rekin, Synaspismos alderdiak sekulan izandako buruzagi gazteena bilakatu zen. 2009an lehen aldiz aurkeztu zen legebiltzarreko hauteskundeetan, eta Syrizak ezkerreko koalizioaren buruzagitza hartu zuen erabateko babesarekin.\n2009. urtetik da parlamentaria Greziako Legebiltzarrean, baina apenas ezagutzen zuen inork herrialdetik kanpo. Egun, ordea, Europako ezkerreko alderdien esperantza da, izar mediatiko moduko bat. Europako Ezkerreko Alderdiaren Europako Batzordeko presidentegaia izan zen maiatzeko bozetan.\nSyriza alderdian.\n2012ko legebiltzarreko hauteskundeak egin eta gero nazioarteko hedabideetan ezagun egin zen. Krisia amaitzeko Greziarako proposaturiko austeritate neurrien aurkako mugimenduen bultzatuta Syriza herrialdeko bigarren indarra bilakatu zen.\nHorregatik, merkatuen eta hedabide kontserbadoreenen jomuga bilakatu zen. Syrizaren gorakadak Europako agintariengan ezinegona sortu zuen eta Berlinera egin zuen bisita Tsiprasek hauteskundeak eta gero bere jarrera azaltzeko. Esan zuenez, austeritatea zen bere etsaia eta ez euroa.\nEuropako faxismoaren aurkaria ere bada, izan ere, krisiak pobretutako eta sumindutako herritarrek Egunsenti Urrekara alderdi neonazia sortu dute.\n2015ko Greziako Hauteskundetan Syrizak gehiengoa lortu zuen eta gehiengo osoa izatetik 2 parlamentarira geratu ziren. ANEL alderdiaren botoei esker lortu zuen lehen ministro izatea."}
{"id": "579595", "revid": "6950", "url": "https://eu.wikipedia.org/wiki?curid=579595", "title": "Testu mota", "text": ""}
{"id": "579596", "revid": "23317", "url": "https://eu.wikipedia.org/wiki?curid=579596", "title": "Buddy DeFranco", "text": "Boniface Ferdinand Leonard \"Buddy\" DeFranco (Camden, New Jersey, AEB, 1923ko otsailaren 17a \u2013 Panama Hiria, Florida, AEB, 2014ko abenduaren 24a) jazzeko klarinete jotzailea izan zen.\nBiografia.\nBizitzan, Billie Holidayrekin eta Frank Sinatrarekin lan egin zuen, eta bere belaunaldiko klarinete jotzaile garrantzitsuenetako bat izan zen.\nDiskografia.\nLaguntzaile moduan.\nDizzy Gillespiekin"}
{"id": "579597", "revid": "119347", "url": "https://eu.wikipedia.org/wiki?curid=579597", "title": "Norman Atlantic", "text": "Norman Atlantic Itsaso Adriatikoan su hartu zuen ferry bat izan zen.\nGertaerak.\nAbenduaren 28an, 466 bidaiari zituen ferry bat hustu zuten Grezian, sute batengatik. 150 lagun ontzitik atera zituzten eta kontrolpean zuten sutea. Su hartu zuen ontzia erreskatatzeko zailtasunak zituzten eguraldia zela-eta. Gutxienez, pertsona bat hil eta beste bi zauritu ziren. Guztira, 478 bidaiari zeuden.\nAbenduaren 29rako zazpi lagun ziren hildakoak 'Norman Atlantic' ferryko sutean eta kontrolpean zuten sutea. Amaitu zituzten erreskate lanak ere. Hala ere, jakitera eman zutenez, bilaketa-dispositiboa indarrean egongo zen desagerturik ez zegoela ziurtatu arte. Istripuaren unean ontziak behar baino karga handiagoa zuela esan zuten Italiako hainbat komunikabidek. Azkenik, Gutxienez bederatzi pertsona (hiru greziarrak, bi italiarrek, bi alemaniar, inork turkish eta Georgian bat) hil dira eta gutxienez 16 (9 greziarrak, lau turkiarrak, bi italiar eta inork German) sakabanatuta daude..\nAbenduaren 29 gauean jakin zenez, hamar pertsona hil ziren ontziaren ezbeharrean. Bilaketa-dispositiboa martxan egongo zen desagerturik ez dagoela egiaztatu arte. Ezbeharra izan zen unean ontziak behar baino karga handiagoa zuela zabaldu zen. Bestalde, 427 pertsona erreskatatu zituzten.\nAbenduaren 30ean, Albaniako bi langile hil ziren, ontzia atoian eramaten ari zirela kableetako bat hausteagatik.\nAbenduaren 31ean, ferryaren kapitaina inputatu zuten. Hala ere, kapitainaren jarrera eredugarria izan zela esan zuten Italiako komunikabideek, ferryan zihoazen lagun guztiak ebakuatu ondoren atera zelako ontzitik.\nUrtarrilaren 2an, 'Norman Atlantic' iritsi zen Brindisiko portura, atoian eramanda. Italiako agintari judizialek itsasontzia konfiskatu eta ikerketa hasi zuten."}
{"id": "579598", "revid": "336", "url": "https://eu.wikipedia.org/wiki?curid=579598", "title": "Aleksandar Panaiotov Aleksandrov", "text": "Aleksandar Panaiotov Aleksandrov (; Omurtag, Targovixteko probintzia, Bulgariako Herri Errepublika, 1951ko abenduaren 1a) bulgariar kosmonauta ohia da. Espazioan egondako bigarren bulgariarra da Georgi Ivanoven ondoren."}
{"id": "579599", "revid": "4746221", "url": "https://eu.wikipedia.org/wiki?curid=579599", "title": "Aleksandar Aleksandrov", "text": ""}
{"id": "579600", "revid": "105290", "url": "https://eu.wikipedia.org/wiki?curid=579600", "title": "Kakumeiki Valvrave", "text": "Kakumeiki Valvrave\u00a0(\u9769\u547d\u6a5f\u30f4\u30a1\u30eb\u30f4\u30ec\u30a4\u30f4\u00a0\"Kakumeiki Varuvureivu\"\u00a0?, Lit. \u00b4\u00b4Makina Iraultzaile Valvrave\u00b4\u00b4) (Valvrave The Liberator\u00a0bezala ere ezaguna) mecha generoko anime serie bat da, Sunrisek ekoiztua. K\u014d Matsuo izan du zuzendari, eta Ichir\u014d \u014ckouchi, berriz, gidoilari, lehenago Code Geass idatzi eta Angelic Layer animearen egokitzapena egin zuena. Telesaila 2013ko apirilaren 12an estreinatu zen lehen aldiz. 12 ataleko bi denboralditan dago banatua.\nArgumentua.\nIstorioa etorkizunean kokatzen da, egutegi errealeko 71. urtean (\u771f\u00a0\"Shinreki\"\u00a0?). Etorkizun horretan gizakien\u00a0%70a Lurretik eguzki-sistemako beste planeta batzuetara edota Eguzkiaren inguruan sorturiko Dyson sphere plataformara atzerriratu dira. Gizateria bi superpotentziatan banatua dago: Dorushia (FMD) (\u30c9\u30eb\u30b7\u30a2\u8ecd\u4e8b\u76df\u7d04\"Dorushia Gunji Meiyaku Renpo\"\u00a0?) eta Eraztun Atlantikoko Estatu Batuak (ARUS) (\u73af\u5927\u897f\u6d0b\u00a0\"Kan Taiseiy\u014d Gassh\u016bkoku\"\u00a0?). Bi herrialde horien artean ekonomikoki oparoa den JIOR (\"Ji\u014dru\"\u00a0?) izeneko herria dago. Urte hartan, JIOR herriak eraikitako Dyson spherea Dorushiako indar armatuek inbaditua izan da. Haruto Tokishimak, \u201c77. Moduluko\u201d Sakimori eskolako ikasleak, Valvrave (\u30f4\u30a1\u30eb\u30f4\u00a0\"Varuvureivu\"\u00a0?) izeneko mekanismo robotiko misteriotsu zein ahaltsu bat aurkitu du inbasioa gertatzen ari dela. Honetaz baliatuz, modulua Dorushiagandik babestuko du\u00a0JIORren inbasioa burutu bitartean.\nInbasioari aurre egin eta gero, Dorushia eta ARUS\u00a0kosta ala kosta Valvrave eskuratu nahian dabiltzala ohartuko dira JIORreko biztanleak. Horretarako 77. Modulua sakrifikatu behar badute ere. Hori dela eta, Sakimori eskolak 77. Modulua estatu independente aldarrikatuko du eta JIORreko lurraldetik alde egingo dute. Beranduago Valvrave unitate gehiago aurkituko dituzte. Hauek beste kide batzuek eskuratu dituzte eta Harutorekin bat egingo dute lurralde berria babesteko.\nValvrave Unitateak.\nSeriean 6 unitatek parte hartzen dute:\nRM-011 Valvrave I\u00a0\"Hito\"\nAnimean agertuko den lehenengo unitatea, gorri kolorekoa eta Haruto Tokishimak zuzendua.\nRM-031 Valvrave III\u00a0\"Hikaminari\"\nHori koloreko unitatea, Raizo Yamadak gidatua eta Nobu Lightning ezizenaz ezaguna.\nRM-047 Valvrave IV\u00a0\"Hinowa\"\nBerde koloreko unitatea, Saki Rukinok zuzendua eta Carmilla izengoitia duena.\nRM-056 V Valvrave\u00a0\"Hiuchiba\"\nInuzuka Kyumak gidatutakoa, urdin kolorekoa eta ezkutua darama.\nRM-069 Valvrave VI\u00a0\"Hiasobi\"\nAnil kolorekoa eta Akira Renbokojik zuzendutakoa.\nRM-020 [FREEZE] Valvrave II\nBukatu gabeko unitateak, Cain bideratutakoak."}
{"id": "579601", "revid": "56334", "url": "https://eu.wikipedia.org/wiki?curid=579601", "title": "Aleksandr Pavlovitx Aleksandrov", "text": "Aleksandr Pavlovitx Aleksandrov (; Mosku, Errusiako Sobietar Errepublika Sozialista Federatiboa, 1943ko otsailaren 20a) sobietar kosmonauta ohia da."}
{"id": "579602", "revid": "448", "url": "https://eu.wikipedia.org/wiki?curid=579602", "title": "Iraute egoera", "text": ""}
{"id": "579605", "revid": "105290", "url": "https://eu.wikipedia.org/wiki?curid=579605", "title": "Flatliners", "text": "Flatliners 1990eko Joel Schumacher estatubatuar zinema zuzendariaren beldurrezko thriller filma bat da. Kiefer Sutherland, Julia Roberts, William Baldwin, Oliver Platt eta Kevin Bacon aktoreek antzeztu zuten.\n1990eko Soinu edizio onenaren Oscar Sariaren izendapena jaso zuen.\nUrte honetan ere estreinatu zen \"Pretty Woman\" filma ospetsuarekin batera, ordurarte gaur egun aski ezaguna den Julia Roberts aktoreak protagonizatu zituen lehenbiziko bi filma garrantzitsuak izan ziren. Gainera, benetazko bizitzan Julia Roberts eta Kiefer Sutherland aktoreak bikote harreman bati hasiera eman eta ezkontzekotan ere egon ziren.\nArgumentua.\nMedikuntzako bost unibertsitateko ikasle gaztek (Kiefer Sutherland, William Baldwin, Kevin Bacon, Oliver Platt eta Julia Roberts) heriotzaz haratago zer dagoen jakinminez euren buruekin esperimentatzea erabaki dute. Horretarako, monitoreetan euren bizi konstanteak heriotzaren marra horizontala erakutsi arte haietako bakoitzaren bihotz taupadak eta burmuinak une labur batez geldituaraziko dituzte. Une horretantxe hil berriaren gorputzaren berpiztea gauzatuko dute. Lehen saiakeraren arrakastaren ondoren, heriotz egoera horretan gero eta denbora gehiago egotea erabakiko dute."}
{"id": "579607", "revid": "512", "url": "https://eu.wikipedia.org/wiki?curid=579607", "title": "Eurozentrismo", "text": "Eurozentrismoa, Europa eta bere kultura zibilizazioren motorra eta erdigunea dela adierazten duen edozein jarrerari, eboluzioari loturiko ikuspegi intelektualari eta historiografikoari deitzen zaio. Ikuspegi honen arabera, Europako historia eta Historia Unibertsala gauza bera dira. Eurozentrismoa etnozentrismo mota bat da.\nEurozentrismoak (etnozentrismo gainerako formak bezala), aurreiritzi kognitiboa eta kulturala ere baden heinean, eskema kultural finko batzuek eragindako esperientzia historiko lineal baten existentzian sinisten du. Eskema kultural horiek Europako historiak emandakoak dira, eta hala, europarrak ez diren gainerako ibilbideak burutu gabeak edo traketsak kontsideratzen ditu.\nTerminoa.\nEurozentrismo terminoa Samir Amin ekonomistak asmatu zuen 1988an. Halere, \"Europa-zentriko\" (\"Europe-centric\") adjektiboa XX. mendearen hasieran erabiltzen hasi ziren. Zehazki, Karl Haushofer idazle eskuindar alemanaren idazkietan agertzen da 1920ko hamarkadan, Ozeano Bareko geopolitikaren inguruan egin zuen lan batean (\"Geopolitik des pazifischen Ozeans\", 1925).\nEuropar dominazioa.\nEurozentrismoa Europako mendebaldeko esperientziaren araberako munduaren ikuskera da, non beste kulturen lepotik europarrentzat eta haien ondorengoentzat lortu diren abantailak edo etekinak, paradigma edo arau etikoekin justifikatzen den. Hala, europar kultura eta ezagutza lehenesten da eta besteen gainetik jartzen da. Horrela, Europaren gailentasun kultural eta teknologiko hegemonikoaren ikuskera honek, munduaren ikuskera distortsionatu eta partzial bat sortu dezake. Ikuskera horren arabera, garapenerako gizarte-eredu bakarra europarra da eta gainerako kulturak dominatzailea den horren kopia baino ez dute izan nahi.\nEurozentrismoaren bazterketa akademikoa.\nEnrique Dussel-ek azaltzen du XVIII. mendean, Europa Modernoak eta \u201cbarbaroak\u201d, ibilbide historiko lineal bat asmatu zuela Antzinako Grezia, Erromatar Inperioa eta Europa Modernoa lotzen dituena. Ordutik, ibilbide hori kontakizun historikoaren oinarrizko eskema ideologiko gisa erabili izan da.\nHistoriaren ikuskera eurozentriko hori historiografiari eta soziologiari loturik joan da gaur egun arte, nahiz eta zenbait historialarik esfortzu handia egin, bereziki XX. mendean, giza esperientzia bere osotasunean ulertzen eta azaltzen. Historialari modernoek adierazi ahal izan zuten XIV eta XV. mendeen arteko txinatar teknologia aurrerapenak europartzat hartu izan zirela iraganean. Hala, papera, iparrorratza, bolbora, inprenta modernoaren aurrekaria eta burdinurtu-galdategiak Txinan asmatu ziren Europan baino askoz lehenago. XX. mende amaierako ikerketek azaldu zuten oraindik ere Aro Modernoan Asia zela ekonomikoki munduan nagusiena. 1500 urtearen inguruan, Ekialde Ertainak, Indiak eta Txinak munduko ekoizpenaren %60a egiten zuten, eta 1800a baino zerbait lehenago, %80a. XVIII. mendean zehar, Indiako oihalak Frantziara eta Ingalaterrara estensiboki esportatzen ziren. Eta txinatar produktu industrial asko Amerika kolonialean zein Europan aurkitzen ziren XVII. mendea geroztik. Estimatzen da espainiarrek Ameriketan ateratako zilarraren %75a Txinan amaitu zuela bertako produktu manufakturatuen ordainean. Europar Iraultza Industrialak soilik irauli zuen oreka hori, eta hori, konkista militarrekin loturik, europar potentziek Asiako zati handi bat kontrolatzera pasa ziren."}
{"id": "579608", "revid": "1545", "url": "https://eu.wikipedia.org/wiki?curid=579608", "title": "Tampako badia", "text": "Tampako badia () Mexikoko golkoan, Floridako (AEB) mendebaldeko itsasaldean, kokatutako estuario eta portu naturala da. Lau zati ditu: Hillsborough Bay (ipar-ekialdean), Old Tampa Bay (ipar-mendebaldean), Middle Tampa Bay (erdialdean) eta Lower Tampa Bay (hegoaldean). Badiako hiri nagusiak Tampa eta St. Petersburg dira. Harea zuriko hondartza bikainak daude."}
{"id": "579611", "revid": "17", "url": "https://eu.wikipedia.org/wiki?curid=579611", "title": "Kinder Txokolate", "text": ""}
{"id": "579612", "revid": "6950", "url": "https://eu.wikipedia.org/wiki?curid=579612", "title": "Testu genero", "text": ""}
{"id": "579613", "revid": "6950", "url": "https://eu.wikipedia.org/wiki?curid=579613", "title": "Testu motak", "text": ""}
{"id": "579614", "revid": "6950", "url": "https://eu.wikipedia.org/wiki?curid=579614", "title": "Testu tipoak", "text": ""}
{"id": "579615", "revid": "6950", "url": "https://eu.wikipedia.org/wiki?curid=579615", "title": "Testu errepertorioa", "text": ""}
{"id": "579616", "revid": "6950", "url": "https://eu.wikipedia.org/wiki?curid=579616", "title": "Testu errepertorio", "text": ""}
{"id": "579618", "revid": "6950", "url": "https://eu.wikipedia.org/wiki?curid=579618", "title": "Testu bilduma", "text": ""}
{"id": "579620", "revid": "336", "url": "https://eu.wikipedia.org/wiki?curid=579620", "title": "Barne Indarra (Star Wars)", "text": "Barne Indarra George Lucasek sortutako Star Warsen unibertsoan, Sith eta Jediei euren boterea ematen dien elementu metafisikoa da. Existitzen diren gauza guztiek sortutako energia eremu metafisiko bat da, alde guztietan dagoena (\"gauza bakoitza\" musika partitura interpretatzen duen musikari bakoitzaren parekoa da). Eremu horrek unibertso osoa eta bertan dagoen guztia hartzen du. Unibertsoko indarra da, eta galaxia elkartuta mantentzen duena.\nJedi eta Sithek euren gorputz eta adimenarekin erabil eta kontrola dezakete barne indarra, hala, telekinesia, iragarmena, kontrol mentala, erreflexuak eta abiadura handitzea bezalako trebeziak eta beste ahalmen psikologiko eta fisiko batzuk lortuz. George Lucas Japoniako sintoismoa eta zeltena bezalako erlijioetan oinarritu zen. Jedi zaldunak barne indarra menperatzen duten jakintsuak dira, eta zelten eta budisten tradizioetako heroiak gogorarazten dituzten elkartearen zerbitzurako eta izpirituzko bokazioa duten gerlariak dira.\nAldeak.\nAlde argia.\nIndarraren alde argiaren kontzeptua jakindurian, armonian eta justizian oinarritzen da. Barne indarraren alde argia ez da gudarako erabiltzen, besteei laguntzeko baizik. Indarrean benetan sinisten zutenak hil eta gero arima libre batean bihurtzeko joera zuten, esaterako: Yoda, Luke Skywalker, Mace Windu, Obi-Wan Kenobi...\nAlde iluna.\nIndarraren alde iluneko osagaiak maltzurkeria, gorrotoa, amorrua eta mendekua dira. Hauek enfokatuta daude batez ere, kontrol absolutuan eta desagerpenean. Alde iluna azkarrago era errazago ikasten zen sarritan, baina alde ilunaren maisuei hiltzean gorputza osorik erretzen zitzaien. Adibidez: Darth Sidious, Darth Maul, Darth Vader ziren galaxia osoko zitalenak."}
{"id": "579621", "revid": "17", "url": "https://eu.wikipedia.org/wiki?curid=579621", "title": "Sinkronia (argipena)", "text": "Sinkronia hitzak adiera zenbait ditu:"}
{"id": "579622", "revid": "17", "url": "https://eu.wikipedia.org/wiki?curid=579622", "title": "Sinkronia", "text": ""}
{"id": "579623", "revid": "105290", "url": "https://eu.wikipedia.org/wiki?curid=579623", "title": "Jedi Banaketa Handia", "text": "Jedi Banaketa Handia edo Lehen Zisma Handia, George Lucasen sortutako Star Warseko fikziozko istorioko gertakari bat da.\nHistoria.\nErrepublika Galaktikoa apenas irten zen galaxiako nukleotik. Mende bat zeraman existitzen, Jediekin batera. Yavingo Guduaren aurreko 24.900. Urtea zen. Eroritako jedia edo jedi beltza zen Xendorrek Jediak biltzen zituen. Horien artean, indartsuena eta nabarmenena Krisfor zen. Berriki aurkitua izan zen alde ilunari buruz hitzegitean Jedien aurka borrokatu eta flota bat osatu zuen."}
{"id": "579627", "revid": "105290", "url": "https://eu.wikipedia.org/wiki?curid=579627", "title": "Pisue\u00f1a (ibaia)", "text": "Pisue\u00f1a Espainiako iparraldeko ibaia da, Selaya udalerriko izen bereko herrian jaioa eta Kantabriako izen bereko harana zeharkatzen duena. Pas ibaiaren ibaiadarra da."}
{"id": "579628", "revid": "1545", "url": "https://eu.wikipedia.org/wiki?curid=579628", "title": "Pisue\u00f1a ibaia", "text": ""}
{"id": "579629", "revid": "1545", "url": "https://eu.wikipedia.org/wiki?curid=579629", "title": "Valles Pasiegos", "text": ""}
{"id": "579630", "revid": "122891", "url": "https://eu.wikipedia.org/wiki?curid=579630", "title": "Kantabriako Alderdi Erregionalista", "text": "Kantabriako Alderdi Erregionalista (, \"PRC\") Kantabriako (Espainia) alderdi erregionalista da. 1978ko amaieran sortu zuten, \"Asociaci\u00f3n para la Defensa de los Intereses de Cantabria\" (ADIC) elkartean Kantabria Gaztela eta Leonen parte bat izan ez zedin. 1995 eta 2011 artean Kantabriako Gobernuan izan zen, 2003ra arte PPrekin eta gero PSOErekin. 30 udalerrik alderdi honen alkate bat dute, nagusiena Reinosa izanik.\n1988tik aurrera bere idazkari nagusia Miguel \u00c1ngel Revilla da. Buruzagi horrek Espainiaren batasunaren aldeko posizio estrategikoa adierazi du 2020ko urtarrilean, printzipio nagusi gisa, Espainiako gobernu koalizioei begira."}
{"id": "579631", "revid": "1545", "url": "https://eu.wikipedia.org/wiki?curid=579631", "title": "Partido Regionalista de Cantabria", "text": ""}
{"id": "579632", "revid": "1545", "url": "https://eu.wikipedia.org/wiki?curid=579632", "title": "PRC", "text": ""}
{"id": "579633", "revid": "512", "url": "https://eu.wikipedia.org/wiki?curid=579633", "title": "Juan Jos\u00e9 Villegas", "text": "Juan Jos\u00e9 Villegas G\u00f3mez (C\u00f3breces, Alfoz de Lloredo, 1815 \u2013 1890) militar espainiarra izan zen.\nBiografia.\n18 urte zituela, armadan sartu zen. Lehen Karlistadan kapitain izendatu zuten karlistek baina bandoz aldatu eta isabeldar soldadu bihurtu zen. Hirugarren Karlistaldian alfontsotar armadan izan zen eta teniente-jeneral izendatu zuten."}
{"id": "579634", "revid": "15251", "url": "https://eu.wikipedia.org/wiki?curid=579634", "title": "Fulgencio Carasa", "text": "Fulgencio Carasa Naveda (B\u00e1rcena de Cicero, 1805 \u2013 Morentin, 1877) espainiar militar karlista izan zen.\nBiografia.\n17 urte zituela, armadan sartu zen eta 1831n jada teniente zen. Lehen Karlistadan karlisten alde egin zuen eta Bergarako besarkada onartu ez zuenez, Frantzian erbesteratu zen. Hirugarren Karlistaldian berriro itzuli eta Bizkaiko komandante-jeneral bilakatu zen. Villaverde Turtziozko guduan lortutako garaipenari esker Karlos VII.a erregegaiak \"Villaverde Turtziozko konde\" izendatu zion garaipenaren ordainsari moduan."}
{"id": "579635", "revid": "1545", "url": "https://eu.wikipedia.org/wiki?curid=579635", "title": "Fulgencio de Carasa", "text": ""}
{"id": "579636", "revid": "71145", "url": "https://eu.wikipedia.org/wiki?curid=579636", "title": "Villaverde Turtziozko gudua", "text": "Villaverde Turtziozko gudua Kantabriako udalerri eta Bizkaiko barrendegi hartan Bigarren Karlistaldian egindako gudua izan zen, alfontsotar eta karlistek 1875eko abuztuaren 11n egina.\nBalmaseda erasotzeko asmotan zegoen alfontsotar armadak (Juan Jos\u00e9 Villegas eta Morales de los R\u00edos jeneralek zuzendutako eta 10.000 lagunez, 450 zaldiz eta 16 kanoiz osaturikoa) eta armada karlistak (Fulgencio Carasak zuzendutako 7 batailoi) bertan borrokatu zuten. Gutxiago ziren arren, karlistek garaipena lortu zuten. Alfontsotarrek 205 soldadu galdu zuten eta karlistek, berriz, 85; gainera Villegas jeneralak preso izateko zorian izan zen. Karlos VII.a erregegaiak Carasari \"Villaverde Turtziozko konde\" izendatu zion garaipenaren ordainsari moduan. Guduaren ostean haraneko eraikin gutxik zutik iraun zuten."}
{"id": "579637", "revid": "12654", "url": "https://eu.wikipedia.org/wiki?curid=579637", "title": "Pirunkuru", "text": ""}
{"id": "579638", "revid": "12654", "url": "https://eu.wikipedia.org/wiki?curid=579638", "title": "Aalisj\u00e4rvi", "text": ""}
{"id": "579639", "revid": "12654", "url": "https://eu.wikipedia.org/wiki?curid=579639", "title": "Kevo arroila", "text": ""}
{"id": "579640", "revid": "12654", "url": "https://eu.wikipedia.org/wiki?curid=579640", "title": "Auttijoki arroila", "text": ""}
{"id": "579643", "revid": "512", "url": "https://eu.wikipedia.org/wiki?curid=579643", "title": "2477 Biryukov", "text": "2477Biryukov Marte eta Jupiter artean dagoen asteroide gerrikoan aurkitutako 2477. asteroidearen izena da. 1977ko abuztuak 14an aurkitu zuen Nikolai Txernikhek Nautxnyjeko Krimeako Astrofisika Behatokitik. Bere behin-behineko izendapen zientifikoa 1977 PY1 zen."}
{"id": "579644", "revid": "21098", "url": "https://eu.wikipedia.org/wiki?curid=579644", "title": "Nikolai Txernykh", "text": "Nikolai Stepanovitx Txernykh (; 1931ko urriaren 6a - 2004ko maiatzaren 26a) sobietar eta ukrainar astronomo bat izan zen.\nTxernykh Voronezh Oblasteko (gaur egun Lipetsk Oblasta) Usman hirian jaio zen. Eguzki-sistemako gorputz txikien astrometria eta dinamikan espezializatu zen eta Ukrainan Krimeako Astrofisika Behatokian lan egin zuen 1963tik aurrera.\nTxernykhek 74P/Smirnova-Txernykh eta 101P/Txernykh aldizkako kometak aurkitu zituen. 537 asteroide ere aurkitu zituen, horien artean 2867 \u0160teins eta 2207 Antenor troiar asteroidea. Txernykhek bere emazte eta lankidea zen Liudmila Txernykhekin pan egin zuen. 1979an Antonin Mrkos txekiar astronomoak aurkitu zuen 2325 Txernykh asteroidea bere omenez izendatua izan zen."}
{"id": "579652", "revid": "512", "url": "https://eu.wikipedia.org/wiki?curid=579652", "title": "2207 Antenor", "text": "2207 Antenor Jupiter planetaren L5 Lagrange puntuan, planetagandik 60\u00b0 atzera orbitatzen duen, eta, beraz, troiar eremuan dagoen troiar asteroide bat da. Bere izena Troiako gerrako heroia izan zen Antenor pertsonaia mitologikoagatik jasotzen du. 1977ko abuztuak 19an aurkitu zuen Nikolai Txernikhek Nautxnyjeko Krimeako Astrofisika Behatokiatik. Bere behin-behineko izendapen zientifikoa 1977 QH1 zen."}
{"id": "579656", "revid": "105290", "url": "https://eu.wikipedia.org/wiki?curid=579656", "title": "Ulster (ibaia)", "text": "Ulster ibaia Alemaniako Turingia eta Hesse estatuak zeharkatzen dituen ibai bat da. Werra ibaiaren ezkerraldeko ibaiadarra da eta Weser ibaiaren arroaren zati da. Bere iturria Ehrenberg etik gertu dauden Rhon mendietan dago. Iparralderanzko ibilbidea du, Hilders, Tann, Geisa eta Unterbreizbach herriak zeharkatuz. Werra ibaian amaitzen du bere ibilbidea Philippstahl herrian."}
{"id": "579659", "revid": "512", "url": "https://eu.wikipedia.org/wiki?curid=579659", "title": "Geisa (Alemania)", "text": "Geisa Alemaniako Turingia estatuko Wartburgkreis barrutiko hiri bat da. Rhon mendietan dago, Fuldatik 26 kilometro ipar-ekialdera. Gertu duen Hesse estatuko muga Mendebaldeko Alemania eta Ekialdeko Alemaniaren arteko muga izan zen Gerra Hotzaren garaian. Ekialdeko Alemania izan zeneko mendebaldereneko hiria da.\nGeografia.\nGeisa Rhon mendien iparraldean dagoen hiria da, Turingia estatuan. Ulster ibaiak zeharkatzen du. Eskualde hau Buchonia izen zaharrarekin ere ezagutzen da. Gertuen duen hiria Fulda da.\nAuzoak.\nHerriak, orotara, 3390 biztanle ditu, honela banatzen direnak:"}
{"id": "579660", "revid": "105290", "url": "https://eu.wikipedia.org/wiki?curid=579660", "title": "Species inquirenda", "text": "Species inquirenda, (pluralean \"species inquirendae\"), euskaraz \"Espezie ikertuak\", Sailkapen zientifikoan espezie bat aztertzerakoan honen inguruko identitatearen gainean zalantzak planteatzen direnean esaten da; ondorioz, espezie hori hobeto aztertu behar da. Latinezko esaldi hau biologian XIX. mendetik erabiltzen da. "}
{"id": "579663", "revid": "336", "url": "https://eu.wikipedia.org/wiki?curid=579663", "title": "Gorka Maneiro Labayen", "text": ""}
{"id": "579665", "revid": "336", "url": "https://eu.wikipedia.org/wiki?curid=579665", "title": "Joseba Egibar Artola", "text": ""}
{"id": "579666", "revid": "336", "url": "https://eu.wikipedia.org/wiki?curid=579666", "title": "I\u00f1igo Iturrate Ibarra", "text": ""}
{"id": "579667", "revid": "336", "url": "https://eu.wikipedia.org/wiki?curid=579667", "title": "Estefan\u00eda Beltr\u00e1n de Heredia Arroniz", "text": ""}
{"id": "579668", "revid": "336", "url": "https://eu.wikipedia.org/wiki?curid=579668", "title": "Laura Mintegi Lakarra", "text": ""}
{"id": "579669", "revid": "336", "url": "https://eu.wikipedia.org/wiki?curid=579669", "title": "Pello Urizar Karetxe", "text": ""}
{"id": "579670", "revid": "105290", "url": "https://eu.wikipedia.org/wiki?curid=579670", "title": "Avellanedako Batzarretxea", "text": "Avellanedako Batzarretxea Enkarterriko Batzarren biltokia eta egoitza zen eraikina da. Sopuertako Avellaneda auzoan dago.\nXVI. mendean sortu zuten lehen (gutxienez XIV. mendetik aurrera) Batzarretarako erabiltzen zen haritzaren ondoan. 1806. urtean Enkarterriko kontzeju guztiak Bizkaiko Jaurerrian sartuta geratu ziren ondorio guztietarako eta Avellanedako Batzar Nagusiak ez ziren gehiagotan egin. XX. mendean zaharberritu zuten, egun Enkarterrietako Museoaren egoitza izateko."}
{"id": "579671", "revid": "336", "url": "https://eu.wikipedia.org/wiki?curid=579671", "title": "Rodolfo Ares Taboada", "text": ""}
{"id": "579672", "revid": "1545", "url": "https://eu.wikipedia.org/wiki?curid=579672", "title": "Avellanedako Juntetxea", "text": ""}
{"id": "579673", "revid": "336", "url": "https://eu.wikipedia.org/wiki?curid=579673", "title": "I\u00f1aki Oyarzabal de Miguel", "text": ""}
{"id": "579674", "revid": "336", "url": "https://eu.wikipedia.org/wiki?curid=579674", "title": "Antonio Damborenea Basterrechea", "text": ""}
{"id": "579675", "revid": "336", "url": "https://eu.wikipedia.org/wiki?curid=579675", "title": "Carmelo Barrio Baroja", "text": ""}
{"id": "579676", "revid": "336", "url": "https://eu.wikipedia.org/wiki?curid=579676", "title": "Laura Garrido Kn\u00f6rr", "text": ""}
{"id": "579677", "revid": "336", "url": "https://eu.wikipedia.org/wiki?curid=579677", "title": "Mar\u00eda del Carmen L\u00f3pez de Ocariz L\u00f3pez de Munain", "text": ""}
{"id": "579680", "revid": "336", "url": "https://eu.wikipedia.org/wiki?curid=579680", "title": "I\u00f1igo Urkullu Renteria", "text": ""}
{"id": "579681", "revid": "336", "url": "https://eu.wikipedia.org/wiki?curid=579681", "title": "Ricardo Gatzagaetxebarria Bastida", "text": ""}
{"id": "579682", "revid": "336", "url": "https://eu.wikipedia.org/wiki?curid=579682", "title": "Jos\u00e9 Antonio Pastor Garrido", "text": ""}
{"id": "579683", "revid": "336", "url": "https://eu.wikipedia.org/wiki?curid=579683", "title": "Javier Maroto Aranz\u00e1bal", "text": ""}
{"id": "579684", "revid": "336", "url": "https://eu.wikipedia.org/wiki?curid=579684", "title": "Hasier Arraiz Barbadillo", "text": ""}
{"id": "579686", "revid": "336", "url": "https://eu.wikipedia.org/wiki?curid=579686", "title": "Marian Beitialarrangoitia Lizarralde", "text": ""}
{"id": "579687", "revid": "1545", "url": "https://eu.wikipedia.org/wiki?curid=579687", "title": "Ulster ibaia", "text": ""}
{"id": "579688", "revid": "336", "url": "https://eu.wikipedia.org/wiki?curid=579688", "title": "Irantzu Lekue", "text": "Irantzu Lekue (Gasteiz, Araba, 1987ko abuztuaren 28a) artista garaikidea eta aktibista kulturala da. Artibismoa eta arte irisgarria lantzen ditu bereziki, instalazio artistiko, bideoarte, margolan eta eskulturen bitartez. Santander Fundazioko \"Videotalentos\" saria eta Aipamen bereia lortu zituen eta Fundacion Canal-eko \"Memorias fotograficas\" saria jaso du ere.\nIbilbidea.\nAurkeztutako azken lan eta erakusketen bidez, biolentzia matxista, feminismoa, oroimen historikoa eta arrazakeriaren inguruko hausnarketak plazaratu ditu, besteak beste. Aurreko garai batean ostera, barne sentimenduak izan zituen hizpide, identitatea, bakardadea, bullying-a edota bizitza eta heriotzaren inguruan lan eta gogoetak aurkeztuz.\nGasteizko Martxoak 3ko memoria gunean kokatutako eskultura da aurkeztutako bere azken artelana.\u00a0\nErakusketa kolektiboetan parte hartu izan du, Granadan, Valladoliden, Madrilen, Bilbon edota Gasteizen. Indibidualki, \u201cMientras hay vida\u2026\u201d eta \u201cIndiaSensations\u201d erakusketak aurkeztu ditu Gasteizko Montehermoso Kultur Gunean.\nArtibismoa.\n\u201cPrintzea eta herria\u201d manifestuak bi gai aztertzen zituen. Artea eta kulturaren egoeraren inguruko gogoeta plazaratzen zuen batetik eta, bestetik, Javier Maroto Gasteizko alkate ohiari kritika gogorra egiten zion hauteskunde atarian garatutako kanpaina \u201carrazista\u201d eta baztertzailearengatik."}
{"id": "579689", "revid": "1545", "url": "https://eu.wikipedia.org/wiki?curid=579689", "title": "Geisa (Alemaniako hiria)", "text": ""}
{"id": "579690", "revid": "336", "url": "https://eu.wikipedia.org/wiki?curid=579690", "title": "Rangoli", "text": "Rangolia, Kolam edo Muggu izenez ere ezaguna, Indiako folk arte mota bat da.\nEzaugarriak.\nIndiako Argien Jaian emakumezkoek margozen dituzten marrazkiak dira. Etxeen atarian egiten dituzte eta marrazki horiekin Lakshmi jainkoari detzen diote, bere ingurukoei oparotasuna eskaintzeko."}
{"id": "579691", "revid": "6327", "url": "https://eu.wikipedia.org/wiki?curid=579691", "title": "Josefa Flores Gonz\u00e1lez", "text": ""}
{"id": "579695", "revid": "512", "url": "https://eu.wikipedia.org/wiki?curid=579695", "title": "The Three Musketeers (1993ko filma)", "text": "The Three Musketeers (euskaraz \"Hiru Musketariak\") 1993ko Stephen Herek estatubatuar zinema zuzendariaren akziozko abentura filma bat da. Alexandre Dumas idazlearen izen berdineko \"Hiru Musketariak\" eleberrian oinarritu dago. Charlie Sheen, Kiefer Sutherland, Chris O'Donnell, Oliver Platt, Tim Curry eta Rebecca De Mornay aktoreek antzeztu zuten.\nFilmaren soinu bandan agertzen den Bryan Adams kanadar abeslariak eta Robert John \"Mutt\" Lange eta Michael Kamen musikagileek elkarrekin idatzi eta Bryan Adams, Rod Stewart eta Sting abeslariek elkarrekin batera abestutako \"All for Love\" (\"Guztia Maitasunarengatik\") abestia aski ospetsua bilakatu zen, bai eta filma beraren ikur ere.\nArgumentua.\nD'Artagnan (Chris O'Donnell), Gaskoniako ezpatari trebea bere ametsa betetzeko Paris hiriburura iritsi berri da: iraganean bere aitak egin zuen bezala, Luis XIII.a Frantziakoa (Hugh O'Conor) erregearen zaindarik diren Mosketari Konpainian izen ematea. Bitartean, Erregearen aholkularia den Richelieu kardinala (Tim Curry) zitalak Rochefort kondearen (Michael Wincott) laguntzaz haren handigura asetu eta Frantziako Erresuman aginte osoa izan dezan Mosketarien Konpainia deseginarazi du."}
{"id": "579697", "revid": "105290", "url": "https://eu.wikipedia.org/wiki?curid=579697", "title": "Erdibizitza (farmakologia)", "text": "Farmakologian eta Medikuntzan, botika baten erdibizitza, kanporatzearen batez besteko bizitza, edo batez besteko bizitza biologikoa gorputzak hartutako botika baten odol-kontzentrazioaren erdia kanporatzeko behar duen denbora da. Horrela idazten da: formula_1.\nHots, odol-plasman dagoen botika baten kontzentrazioa erdira jaisteko behar den denbora da botika horren erdibizitza."}
{"id": "579699", "revid": "646", "url": "https://eu.wikipedia.org/wiki?curid=579699", "title": "Batez besteko bizitza biologiko", "text": ""}
{"id": "579706", "revid": "512", "url": "https://eu.wikipedia.org/wiki?curid=579706", "title": "2206 Gabrova", "text": "2206 Gabrova Jupiter eta Marte planeten artean dagoen asteroide gerrikoan aurkitutako asteroide baten izena da. 1976ko apirilak 1ean aurkitu zuen Nikolai Txernikhek Krimeako Astrofisika Behatokitik. Bere izena Bulgariako Gabrovo hiriagatik jasotzen du. Bere behin-behineko izendapen zientifikoa 1976 GR3 zen."}
{"id": "579707", "revid": "512", "url": "https://eu.wikipedia.org/wiki?curid=579707", "title": "2205 Glinka", "text": "2205 Glinka Jupiter eta Marte planeten artean dagoen asteroide gerrikoan aurkitutako asteroide baten izena da. 1973ko irailak 27an aurkitu zuen Nikolai Txernikhek Krimeako Astrofisika Behatokitik. Bere izena Mikhail Glinka errusiar konpositorearen omenez jasotzen du. Bere behin-behineko izendapen zientifikoa 1973 SU4 zen."}
{"id": "579708", "revid": "90204", "url": "https://eu.wikipedia.org/wiki?curid=579708", "title": "Ay", "text": "Kheperkheperura Ay, orokorrean Ay edo Ay ll.a bezalako izendatua, Egiptoko XVIII. dinastiako azkenaurreko faraoia izan zen. K.a. 1327 edo K.a. 1325etik K.a. 1323 edo K.a. 1321 arte gobernatu zuen. Bere koroaketa izena Kheperkheperura Irimaat (Betierekoak dira Raren agerpenak, justizia egiten duena) izan zen. Eusebio Zesareakoak Kerres izena eman zion.\nSenidetasun harremanak.\nZenbait teoria proposatu dira Ayren jatorriari dagokionez. Horietako batek Tiy erregina eta hona n guraso ziren Yuya eta Tuyurekin lotzen du. Baina teoria honek ez du euskarri sendorik mantendua izateko. Gaur egun, egiptologoek ez dute behin-betiko iritzirik. Barato adostasuna, ordena, Ayren jatorria Ajmin edo Panopolis hirian zegoela zehaztean, Tiyren gurasoen kasuan bezala.\nGaur egun Ay Akenaton faraoiaren Errege Emazte Handia izan zen Nefertiti erreginaren alta bezala ezagutzen da. \"Oinordekoen emalea\" bezala ezagutzen da erregina hau, tronurako oinordekotza ezinbestean beragandik jaiotako seme edo alaba batek izan behar zuela adierazten zuen egoera. Beraz, Ay Akenatonek Nefertitirekin izandako printzesak ziren Meketaton, Meritaton, Ankhesenpaaton, Setepenra, Neferneferura eta Neferneferuaton-Tasheriten aitonatzat hartzen da.\nTutankamon faraoi haurraren erregealdia hain bapatean amaitzean, Ay igo zen tronura eta erregina alarguna eta bere biloba zen Ankhesenpaatonekin ezkondu zen. Gertaera hau ez da testuinguru sexual baten kontutan hartu behar, politikoan baizik. \"Oinordekoen emalea\"ren azken oinordekoarekin ezkondu izena, gaur egun bere tribu gosea legitimatzeko baliabide politikotzat hartzen da.\nAyk beste alaba ezagun bat ere izan zuen, Mutnedymet izenekoa eta beranduago erregina izango zena. Ayk Tey izeneko beste erregina batekin izandako alaba zen.\nBiografia.\nAyren hasiera Amenofis III.a faraoiaren erregealdian dago, honen erregealdi luzean bere goi dignatarioa izan zelarik. Bere alaba Nefertiti eta Amenhotep (ondoren Amenofis IV.a edo Akenaton) printzearen artejo ezkontza Amenofis III.aren erregealdi lyzearen amaieran adostu zen. Akenaton bere aitarekin bater\u00eda elkarerrege bihurtzeak Nefertiti elkarerregearen emazte bihurtzea suposatu zuen, gertaera honek Ay cortejo mailarik gorenera eraman zuelarik. Ziuraski Amenofis III.aren segizioko kide izan zen faraoiak Tebasetik gertu zegoen Malkatako bere jauregian antolatu zuen Heb Sed jaialdian.\nBiografia.\nAyren hasiera Amenofis III.a faraoiaren erregealdian dago, honen erregealdi luzean bere goi dignatarioa izan zelarik. Bere alaba Nefertiti eta Amenhotep (ondoren Amenofis IV.a edo\nAyren hasiera Amenofis III.a faraoiaren erregealdian dago, honen erregealdi luzean bere goi dignatario bat izan zelarik. Usted denez, bere alaba Nefertiti eta Amenhotep (ondoren Amenhotep IV.a edo A\nBiografia.\nAyren hasiera Amenofis III.a faraoiaren erregealdi luzean dago, honen goi dignatario izan zelarik. Usted denez, bere alaba Nefertiti eta Amenhotep (ondoren Amenhotep edo Amenofis IV.a izango zena) printze gaztearen arteko ezkontzaren adostea Amenofis III.aren erregealdi luzearen amaieran gertatu zen. Akenaton bere aitarekin batera elkarerregetzara igoa izateak Nefertiti gaztea elkarerregearen Emazte mailara igotzea suposatu zuen, gertaera honek, zalantzarik gabe, Ay gorteko mailarik gorenera eraman zuelarik. Ziuraski, Amenofis III.a honen Heb Sed"}
{"id": "579709", "revid": "1545", "url": "https://eu.wikipedia.org/wiki?curid=579709", "title": "Setepenra", "text": "Setepenra Akenaton faraoiak bere Errege Emazte Handia izan zen Nefertitirekin izan zuen seigarren eta azken alaba izan zen.\nBiograf\u00eda.\nDirudienez, Setepenra bere aitaren erregealdiko 9. edo 10. urtean jaio zen eta oso gutxitan ikusia izan zen. Bere izena (Raren aukeratua esan nahi duena) ez zen batere ohikoa, faraoien tribu izena bezala erabiltzen baitzen. Bitxia da, baita ere, Ra jainkoa aipatzea, Atonen ordez, bere ahizpa Neferneferuragen kasuan bezala."}
{"id": "579711", "revid": "119347", "url": "https://eu.wikipedia.org/wiki?curid=579711", "title": "Robin Hood (2010eko filma)", "text": "Robin Hood 2010eko Ridley Scott ingeles zinema zuzendariaren abentura filma bat da. Ingeles mitologiako Robin Hood pertsonaia ospetsuan oinarritua dago. Russell Crowe, Cate Blanchett, Matthew Macfadyen, Mark Strong, Oscar Isaac, Kevin Durand, Mark Addy, William Hurt, Danny Huston eta Max von Sydow aktoreek antzeztu zuten. Hainbat herrialdeez gain, urte hartako Canneseko Zinemaldian ere estreinatu zen.\nIngalaterrako ipar-ekialdeko Northumberland konderriko Alnwick gaztelua, Bamburgh gaztelua eta Kielder basoan, Hertfordshire konderriko Ashridge eta Little Gaddesden udalerrietan, Surrey konderriko Bourne Wood eremuan eta Derbyshire konderriko Dovedale haranean filmatu zen, bai eta Gales hego-mendebaldeko Pembrokeshire konderriko eta Freshwater West hondartzan ere.\nArgumentua.\nXIII. mendea, Ingalaterrako Erresuma. Robin Longstride (Russell Crowe), Gurutzadetan Rikardo Lehoi Bihotzaren (Danny Huston) zerbitzupean borrokatu den ingeles arkulari trebea Lur Santutik itzuli eta Frantziako Erresuman frantsiarren aurkako gerran dabil. Ch\u00e2lus-Chabroleko gazteluarn setioan frantziar balestari batek Rikardo I.a Ingalaterrakoa gezi batez zauritu eta hiltzen denean, Robin Ingalaterrako Erresuma eta Nottinghamera itzuli eta Sir Robert Loxley (Douglas Hodge) zaldunari hura hiltzorian zegoela emandako hitza beteko du: haren aita Sir Walter Loxley (Max Von Sydow) zaldunari bere semearen ezpata itzultzea. Bertan, Robinek Lady Marion (Cate Blanchett) ezagutuko du, Loxley semearen alarguna. Bienbitartean, Londres eta Ingalaterran, Joan Lurgabeak (Oscar Isaac), nortasun eskasa eta barne matxinadei aurre egiteko nortasunik ez duen erregeak agintzen du, kanpoaldetik datorkion Godfrey (Mark Strong) zitalaren mehatxuaz ere jabetu gabe. Robin eta bere gizonek ingelesen arteko gerra zibil odoltsu bat ekidin eta Ingalaterrako herrialdeari bere iraganeko loria itzularazten saiatuko dira."}
{"id": "579713", "revid": "96586", "url": "https://eu.wikipedia.org/wiki?curid=579713", "title": "Omar Karami", "text": "Omar Abdul Hamid Karami (batzuetan abizena Karam\u00e9 eta Karameh gisa transliteratuta, , 1934ko irailaren 7a - 2015eko urtarrilaren 1a) Libanoko lehen ministroa izan zen bi alditan. 1990ko abenduaren 24an izan zen lehen aldiz, Selim al-Hossek boterea utzi zuenean. 1992ko maiatzaren 13an boterea utzi zuen, egoera ekonomiko txarraren ondorioz. 2004ko urriaren 26an berriro izan zen Lehen Ministroa, 2005ko apirilaren 19an kargua utzi zuen arte, Rafik Haririren erailketaren aurkako protestek eraginda. Abdul Hamid Karami politikari eta lider erlijiosoaren semea zen eta 8 aldiz Lehen Ministro izan zen Rashid Karamiren anaia. Bere semea Faisal Karami da, Gazteria eta Kirol Ministroa Libanon."}
{"id": "579715", "revid": "336", "url": "https://eu.wikipedia.org/wiki?curid=579715", "title": "Rafik Hariri", "text": ""}
{"id": "579716", "revid": "336", "url": "https://eu.wikipedia.org/wiki?curid=579716", "title": "Rafik Al-Hariri", "text": ""}
{"id": "579717", "revid": "4746762", "url": "https://eu.wikipedia.org/wiki?curid=579717", "title": "PCOE", "text": ""}
{"id": "579718", "revid": "1545", "url": "https://eu.wikipedia.org/wiki?curid=579718", "title": "Hausnarketa (fisiologia)", "text": "Hausnarketa animalia hausnarkariek burutzen duten elikagaien digestio-prozesu berezia da. Hausnarkariek, orokorrean, elikagaiak bi etapetan digeritzen dituzte: lehenengo etapan elikagaiak pixka bat mastekatu eta irensten dituzte, eta bigarren etapan -hausnarketan- elikagaia urdailetik ahora igotzen da mastekatua eta irentsita izateko berriz. Urdailetik ahora joateko prozesu horri berrahoratze deritzo (\"regurgitation\", ingelesez).\nHausnarkarien artean behiak eta bovinae, ardiak, ahuntzak eta oreinak aipa daitezke. Hausnarkariak ez diren beste belarjaleek (zaldiak, adibidez) ez dute hausnarketa egiten.\nHausnarkarien digestio-aparatua.\nHausnarkarien digestio-aparatuak lau zati berezi ditu: hestegorritik duodenora, hauek dira: errumena, erretikulua, omasoa eta abomasoa.\nErrumena edo zaku handia zatirik handiena da, behiengan ia 150 litroko bolumena duena. Bertan hausnarkariek flora bakteriar trinkoa dute, oso aktiboa dena, hausnarkariak jaten duen landare-gai guztiak (eta zelulosa, batez ere) degradatzen dituena. Kontuan hartu behar da animalia ugaztunek ezin dutela zelulosa berez digeritu, horretarako behar den entzima ez dutelako. Errumenean dituzten bakterioei esker, aldiz, hausnarkariek zelulosa digeritu dezakete.\nIrentsitako elikagaiak jarraitzen duen bidea hau da: hestegorritik errumenera iristen da. Bertan, zelulosa digeritzeko gai diren bakterioak eta beste mikroorganismo batzuk daude. Elikagaien hartzidura burutzen da, eta baita (errotazio-mugimendu bati esker) janariaren birrinketa ere. Gero janaria erretikulura (zaku txikira) pasatzen da, ore bat bihurtuz. Hortik ahora bidaltzen da (berrahoratzea), berriz mastekatua izateko eta listua eransteko.\nHurrengo etapan (hausnarketaren ostean) janaria berriro irensten da eta omasora pasatzen du, urin gastrikoak jasoz; azkenik abomasora heltzen da, hortik hestera pasatuz. Abomasoa edo gatzagia hausnarkarien benetako urdaila da, digestio kimikoa burutzen duena.\nHausnarkarien flora bakteriarra.\nHausnarkarien flora bakteriarra ugaria da errumenean. Organo handi hori hartzidura-ontzi industrial batekin alderatu da, bertan ingurunea etengabe berritzen baita. Errumenean, oxigenorik ezak bakterio, arkeobakterio, onddo eta protozoo anaerobioen hazkundea errazten du. Mikroorganismo horiek guztiek zelulosa eta beste gluzido batzuk hartzitzen dituzte, gasa askatuz (hidrogenoa, karbono dioxidoa eta metanoa; azken honek eragin kaltegarria du ingurugiroan, berotegi-efektua areagotzen baitu)\nHartzidura horien ondorioz gantz-azidoak sortzen dira, hausnarkariak energia-iturri moduan erabiltzen dituena.\nJanarien digestioa egiteaz gain, errumeneko mikroorganismoek aminoazidoak eta bitaminak ere ekoizten dituzte, animaliaren elikagai-iturri direnak.\nAzkenik, errumeneko mikrobio ugari abomasoan digeritzen dira, eta proteina-iturri ere bihurtzen dira animaliarentzat."}
{"id": "579719", "revid": "105290", "url": "https://eu.wikipedia.org/wiki?curid=579719", "title": "Etnozentrismo", "text": "Etnozentrismoa kultura ikusmolde bat da, non norberaren gizataldea den guztiaren zentroa eta eredua, beste gizatalde guztiak neurtzeko eta sailkatzeko. Beste modu batera esanda, etnozentrismoa talde bakoitzak duen ohitura bat da, uste izatekoa bere kultura hobea dela besteena baino. Etnozentrismoak norbere kultura bihurtzen du eredu eta horrekin neurtzen dira beste kultura guztiak eta on edo txartzat kalifikatzen dira; aurrerakoi edo atzerakoi, itxurazko edo itxuragabe dira norberaren antzekoak edo desberdinak diren heinean.\nEtnozentrismoa fenomeno unibertsala da, gizarte guztietan gertatzen da, baita gizarte baten barruan dauden azpitaldeen artean ere. Hala, badakigu instituzio edo elkarteek (anaidi, eliza, kolegioak...) euren organizazioaren prestigioa soberesten dutela.\nFranz Boas eta Bronis\u0142aw Malinowski antropologoek uste zuten zientziek, zientzialariak gizabanako gisa zuen etnozentrismoa gainditzen lagundu behar ziotela. Boasek kultura-erlatibismoaren kontzeptua garatu zuen, eta Malinowskik funtzionalismoa ezarri zuen kultura desberdinen ikerketa ez etnozentrikoak egiteko jarraibide gisa. Antropologia ez etnozentrikoaren adibide dira Malinowskiren \"The Sexual Life of Savages\", Ruth Benedicten \"Patterns of Culture\" eta Margaret Meaden \"Coming of Age in Samoa\" liburuak."}
{"id": "579721", "revid": "336", "url": "https://eu.wikipedia.org/wiki?curid=579721", "title": "KV63", "text": "KV63 Egiptoko Luxor hiritik gertu dagoen Erregeen Haranean berriki aurkitutako hilobi bat da. Erregeen hilobi bat zela uste izan zen arren, orain baltsamatze putzu bat de la uste da.\nGanberak eguurezko zazpi sarkofago eta bilketarako pitxer handi ugari zituen. Zerraldoek momifikazio prozesurako erabiltzen ziren materialak baino ez zituzten, eta pitxerrek gatzak, liho oihalak eta habita hautsitako zeramika.\nBuztinezko hondakinetakoren batzuk textual dituzte, izen zati bat kasu, \"paaten\", Tutankamon faraoiaren emazte izan zen Ankesenamonen a izan daitekeena. Idazkun honek, hilobiaren estilo arkitektonikoak eta sarkofago eta pitxerren formak Egiptoko XVIII. dinastiakoa dela pentsarazten dute, Tutankamonen garaikoa hain zuzen (honen hilobia ere hurbil dago).\nAurkikuntza.\nHilobi hau 2000n aurkitu zuen \"Valle y of the Kings Foundation\" eta \"Amarna Royal Tombs\" eko zuzendari den Nicholas Reeves egiptologoak ikerketa geofisiko bat eginez eta sonarra erabiliz. Reevesi, alabaina, antzinekotasunen kontrabandoarekin lotuta egotea leporatu zioten eta, horregatik, bere taldearentzako indusketa baimenak behin-behinean baliogabetuta geratu ziren. Berriki, ikerketa xehe batek errugabea de la frogatu du, eta funtsik gabeko irainak baino ez zirela. Alabaina, tarte horretan, tokian industeko baimena AEBetako Tennessee estatuko Memphiseko Unibertsitateko Otto Schadenen taldeari eman zioten.\nOfizialki, Otto Schadenen taldeak 2005eko martxoaren 10ean berretsi zuen Nicholas Reevesen taldeak aurkitutako hilobiaren existentzia, baina Antzinekotasunen Kontseilu Gorenak ez zuen 2006ko otsailaren 8 arte iragarri, zeinak aurkikuntza Otto Schadenek zuzenduta Erregeen Haranean lanean ari den estatubatuar talde honi eman zion. Taldeak hilobia KV63 izenarekin katalogatzea adostu zuen, 1922an Howard Carterren taldeak Tutankamonen hilobia den KV62 aurkitu zuenetik osorik aurkitutako lehen hilobia bait da.\n2006ko maiatzaren 26an, burkopean, tamaina ertaineko zerraldo baten barnean urre orriz estalitako 42 zentimetroko sarkofago txiki bat aurkitu zen."}
{"id": "579724", "revid": "336", "url": "https://eu.wikipedia.org/wiki?curid=579724", "title": "Fringilla", "text": "Fringilla Fringillidae familiako txonten genero bat da, Fringillinae azpifamilia monotipikoa osatzen duen bakarra.\nBarnean hiru espezie besterik ez ditu:"}
{"id": "579725", "revid": "512", "url": "https://eu.wikipedia.org/wiki?curid=579725", "title": "Otto Schaden", "text": "Otto John Schaden (1937ko abuztuaren 26a - 2015eko azaroaren 23a) estatubatuar egiptologo bat izan zen.\nTennesseeko Memphiseko Unibertsitatean Amenmesesen hilobiaren indusketetako (\"Amenmesse Tomb Project\") zuzendaria. Amenmeses faraoiaren hilobia den KV10ean lan egin zuen Erregeen Haraneko eremu nagusian, eta mendebaldeko haraneko WV23, WV24 eta WV25 hilobiak garbitu eta ikertu zituen.\n2006ko otsailaren 8an bere taldeak KV63 hilobia aurkitu zuela adierazi zuen, aurkikuntza 2005eko martxoaren 10ean egin zen arren. Kalterik gabeko ezkutaleku bat da, 1922an Howard Carterren taldeak Tutankamonen hilobia den KV62a aurkitu zuenetik aurkitutako lehena."}
{"id": "579728", "revid": "336", "url": "https://eu.wikipedia.org/wiki?curid=579728", "title": "Balrog", "text": "Balrogak Tolkienen legendarium ospetsuan agertzen diren fikziozko deabruzko izakiak dira. Sua kontrolatzeko ahalmena eta beste ahalmen gaizto batzuk dituzte.\nEtimologia.\n\"Balrog\" \"boterezko deabrua\" esan nahi duen sindarinezko hitz bat da. Quenyazko bere hitz baliokidea \"Valarauko\" da (\"Valak\" boterea eta \"rauko[r]\" deabrua esan nahi du). Bere lehen agerpen zehatza Eraztunen Jauna eleberrian den arren, Tolkienen aurreko liburuetan ere barato aipamenik, Silmarillion kasu."}
{"id": "579729", "revid": "336", "url": "https://eu.wikipedia.org/wiki?curid=579729", "title": "Kar\u00e1nsebesko gudua", "text": "Karansebesko gudua (, ) Austro-Turkiar Gerraren barneko gudu bat izan zen.\nGertaerak.\n1788ko irailaren 17an, Caransebe\u0219en (Errumania), arratsaldean Austriar Inperioko osteak hirira iristen hasi ziren, turkiarrei aurre egiteko asmoz, Errusia eta Turkiaren arteko gerran austriarrak lehenengoen aliatuak baitziren. Armada herrialde askotako 100.000 kide inguruk osatzen zuten. Serbiarrak, kroaziarrak, errumaniarrak, poloniarrak, hungariarrak... Baina gutxik ulertzen zuen ofizial austriarren hizkuntza, alemana, hain zuzen ere.\nAbangoardian husar talde bat bidali zuten lehenik, osteek kanpatuko zuten eremua ikuskatzera. Etsaien arrastorik ez eta pattarra saltzen zuen ijito familia bat besterik ez zuten aurkitu. Upel batzuk erostea erabaki zuten eta, infanteria errumaniarreko lehen soldaduak elkargunera iristerako, husarrak mozkor-mozkor eginda zeuden. Baina ez zuten geratzen zitzaien pattar apurra errumaniarrekin partekatu nahi. Hitzez ezin ulertuta, mutur joka hasi ziren. Liskar betean, norbaitek airera tiro egin zuen, eta zenbaitek larrituta turkiarren tiroa izan zela egin zuten garrasi. Une horretan austriar ofizialak iritsi izana ez zen mesedegarri izan; (Geldi! Geldi!) oihuka hasi zirenean, soldaduei \u201cAllah\u201d esaten zutela iruditu zitzaien eta, turkiar musulmanak zirelakoan, nagusien kontra su egin zuten; haiek berdin erantzun zuten.\nOndoren, zalditeria iritsi zen. Borrokaldia ikustean turkiarren eraso bat zela ondorioztatu eta itxura guztien arabera etsaiak zirenen aurka eraso egitea erabaki zuten. Zaldizkoen erasoa ikusi zutenean, etengabe iristen ari ziren infanteriako osteek ere berdin pentsatu zuten: zalditeriako kideak turkiarrak zirela. Eta, jakina, haien kontra su egin zuten.\nHainbat orduz, austriar osteak talde txikietan sakabanatu ziren, ustezko etsaia alde guztietan, elkarri tiroka. Baina zenbat eta tiro gehiago, orduan eta indartsuago alegiazko turkiarrak. Eta azkenean ihes egin behar izan zuten. Diotenez, ihesaldian enperadorearen zaldiak kontrola galdu eta Jose IIa putzu batera erori zen.\nHandik bi egunera otomandar osteak, benetakoak, Kar\u00e1nsebesko zelaietara iritsi ziren eta 9.000 gorpurekin egin zuten topo.\nGuduaren inguruko ikerketak.\nHistorialari askok zalantzan jartzen du Kar\u00e1nsebesko gudua benetan hala gertatu zen. Batetik iturri askotan jasota dagoela eta iturriak koherenteak direla onartzen dute. Baina guduaren lehen aipamena handik 40 urtera egin zen austriar aldizkari batean, eta iturririk fidagarrienak, A. J. Gross-Hoffinger-ek, ia 60 urte geroago jaso zuen gertatutakoaren berri. Denbora tarte horiek, ezinbestean, distortsioa eragiten dute."}
{"id": "579732", "revid": "336", "url": "https://eu.wikipedia.org/wiki?curid=579732", "title": "Luke Uribe-Etxebarria Apalategi", "text": ""}
{"id": "579733", "revid": "336", "url": "https://eu.wikipedia.org/wiki?curid=579733", "title": "Maribi Ugarteburu Markuerkiaga", "text": ""}
{"id": "579734", "revid": "336", "url": "https://eu.wikipedia.org/wiki?curid=579734", "title": "Mar\u00eda Isabel Cela\u00e1 Di\u00e9guez", "text": ""}
{"id": "579735", "revid": "336", "url": "https://eu.wikipedia.org/wiki?curid=579735", "title": "Juan Antonio Arieta-Araunabe\u00f1a Ibarzabal", "text": ""}
{"id": "579736", "revid": "336", "url": "https://eu.wikipedia.org/wiki?curid=579736", "title": "Jone Berriozabal B\u00f3veda", "text": ""}
{"id": "579737", "revid": "336", "url": "https://eu.wikipedia.org/wiki?curid=579737", "title": "Bixen Itxaso Gonz\u00e1lez", "text": ""}
{"id": "579738", "revid": "336", "url": "https://eu.wikipedia.org/wiki?curid=579738", "title": "Juana Iturmendi Maguregui", "text": ""}
{"id": "579739", "revid": "336", "url": "https://eu.wikipedia.org/wiki?curid=579739", "title": "Susana Corcuera Leunda", "text": ""}
{"id": "579740", "revid": "336", "url": "https://eu.wikipedia.org/wiki?curid=579740", "title": "F\u00e1tima Ansotegi Elordi", "text": ""}
{"id": "579741", "revid": "336", "url": "https://eu.wikipedia.org/wiki?curid=579741", "title": "Xabier Isasi Balanzategi", "text": ""}
{"id": "579742", "revid": "336", "url": "https://eu.wikipedia.org/wiki?curid=579742", "title": "Francisco Semper Pascual", "text": ""}
{"id": "579743", "revid": "336", "url": "https://eu.wikipedia.org/wiki?curid=579743", "title": "Francisco de Borja Semper Pascual", "text": ""}
{"id": "579744", "revid": "336", "url": "https://eu.wikipedia.org/wiki?curid=579744", "title": "Txarli Prieto San Vicente", "text": ""}
{"id": "579745", "revid": "336", "url": "https://eu.wikipedia.org/wiki?curid=579745", "title": "Daniel Maeztu Perez", "text": ""}
{"id": "579746", "revid": "336", "url": "https://eu.wikipedia.org/wiki?curid=579746", "title": "Oskar Matute Garc\u00eda de Jal\u00f3n", "text": ""}
{"id": "579747", "revid": "336", "url": "https://eu.wikipedia.org/wiki?curid=579747", "title": "Rebeka Ubera Aranzeta", "text": ""}
{"id": "579749", "revid": "336", "url": "https://eu.wikipedia.org/wiki?curid=579749", "title": "Nerea Antia Vin\u00f3s", "text": ""}
{"id": "579751", "revid": "336", "url": "https://eu.wikipedia.org/wiki?curid=579751", "title": "Izaskun Bilbao Barandica", "text": ""}
{"id": "579752", "revid": "336", "url": "https://eu.wikipedia.org/wiki?curid=579752", "title": "Javier Carro Iglesias", "text": ""}
{"id": "579753", "revid": "336", "url": "https://eu.wikipedia.org/wiki?curid=579753", "title": "Estibaliz Hernaez Lavi\u00f1a", "text": ""}
{"id": "579754", "revid": "6327", "url": "https://eu.wikipedia.org/wiki?curid=579754", "title": "Juan Jos\u00e9 Ibarretxe Markuartu", "text": ""}
{"id": "579755", "revid": "336", "url": "https://eu.wikipedia.org/wiki?curid=579755", "title": "Garbi\u00f1e S\u00e1ez Molinuevo", "text": ""}
{"id": "579756", "revid": "336", "url": "https://eu.wikipedia.org/wiki?curid=579756", "title": "Ane Urkiola Alustiza", "text": ""}
{"id": "579757", "revid": "336", "url": "https://eu.wikipedia.org/wiki?curid=579757", "title": "Maribel Vaquero Montero", "text": ""}
{"id": "579758", "revid": "6327", "url": "https://eu.wikipedia.org/wiki?curid=579758", "title": "Mertxe Ag\u00fandez Basterra", "text": ""}
{"id": "579759", "revid": "6327", "url": "https://eu.wikipedia.org/wiki?curid=579759", "title": "Mercedes Agundez", "text": ""}
{"id": "579760", "revid": "336", "url": "https://eu.wikipedia.org/wiki?curid=579760", "title": "Jos\u00e9 Luis Anda Fern\u00e1ndez", "text": ""}
{"id": "579761", "revid": "336", "url": "https://eu.wikipedia.org/wiki?curid=579761", "title": "Ignacio Mar\u00eda Arriola L\u00f3pez", "text": ""}
{"id": "579762", "revid": "336", "url": "https://eu.wikipedia.org/wiki?curid=579762", "title": "Jes\u00fas Mar\u00eda Eguiguren Imaz", "text": ""}
{"id": "579763", "revid": "336", "url": "https://eu.wikipedia.org/wiki?curid=579763", "title": "Miren Gallastegui Oyarz\u00e1bal", "text": ""}
{"id": "579764", "revid": "336", "url": "https://eu.wikipedia.org/wiki?curid=579764", "title": "Esozi Leturiondo Aranzamendi", "text": ""}
{"id": "579765", "revid": "15795", "url": "https://eu.wikipedia.org/wiki?curid=579765", "title": "Jes\u00fas Loza Aguirre", "text": ""}
{"id": "579766", "revid": "336", "url": "https://eu.wikipedia.org/wiki?curid=579766", "title": "Joana Madrigal Jim\u00e9nez", "text": ""}
{"id": "579767", "revid": "6327", "url": "https://eu.wikipedia.org/wiki?curid=579767", "title": "Oscar Rodr\u00edguez Vaz", "text": ""}
{"id": "579768", "revid": "336", "url": "https://eu.wikipedia.org/wiki?curid=579768", "title": "Mar\u00eda Gemma Zabaleta Areta", "text": ""}
{"id": "579769", "revid": "336", "url": "https://eu.wikipedia.org/wiki?curid=579769", "title": "Leopoldo Barreda de los R\u00edos", "text": ""}
{"id": "579770", "revid": "6327", "url": "https://eu.wikipedia.org/wiki?curid=579770", "title": "Carlos Mar\u00eda de Urquijo Valdivielso", "text": ""}
{"id": "579771", "revid": "336", "url": "https://eu.wikipedia.org/wiki?curid=579771", "title": "Mikel Basabe Kortabarria", "text": ""}
{"id": "579772", "revid": "336", "url": "https://eu.wikipedia.org/wiki?curid=579772", "title": "Aintzane Ezenarro Egurbide", "text": ""}
{"id": "579773", "revid": "336", "url": "https://eu.wikipedia.org/wiki?curid=579773", "title": "Mikel Arana Etxezarreta", "text": ""}
{"id": "579774", "revid": "336", "url": "https://eu.wikipedia.org/wiki?curid=579774", "title": "Oxel Erostarbe Tubilla", "text": ""}
{"id": "579775", "revid": "336", "url": "https://eu.wikipedia.org/wiki?curid=579775", "title": "Jesus Maria Larrazabal Antia", "text": ""}
{"id": "579778", "revid": "336", "url": "https://eu.wikipedia.org/wiki?curid=579778", "title": "I\u00f1aki Gerenabarrena Mart\u00ednez de Lahidalga", "text": ""}
{"id": "579779", "revid": "336", "url": "https://eu.wikipedia.org/wiki?curid=579779", "title": "Jos\u00e9 Antonio Rubalkaba Quintana", "text": ""}
{"id": "579780", "revid": "336", "url": "https://eu.wikipedia.org/wiki?curid=579780", "title": "Covadonga Solaguren Santamar\u00eda", "text": ""}
{"id": "579781", "revid": "336", "url": "https://eu.wikipedia.org/wiki?curid=579781", "title": "Idoia Zenarrutzabeitia Beldarrain", "text": ""}
{"id": "579782", "revid": "336", "url": "https://eu.wikipedia.org/wiki?curid=579782", "title": "Gema Gonz\u00e1lez de Txabarri Miranda", "text": ""}
{"id": "579783", "revid": "336", "url": "https://eu.wikipedia.org/wiki?curid=579783", "title": "Gabriel Mar\u00eda Incl\u00e1n Iribar", "text": ""}
{"id": "579784", "revid": "336", "url": "https://eu.wikipedia.org/wiki?curid=579784", "title": "Javier Balza Aguilera", "text": ""}
{"id": "579785", "revid": "336", "url": "https://eu.wikipedia.org/wiki?curid=579785", "title": "Juan Mar\u00eda Atutxa Mendiola", "text": ""}
{"id": "579786", "revid": "336", "url": "https://eu.wikipedia.org/wiki?curid=579786", "title": "Xabier Agirre L\u00f3pez", "text": ""}
{"id": "579787", "revid": "42829", "url": "https://eu.wikipedia.org/wiki?curid=579787", "title": "Apirileko Feria", "text": "Apirileko Feria () edo Sevillako Feria, Andaluziako hiriburuan ospatzen den jaialdirik ospetsu eta jendetsuena da. Los Remedios auzoan ospatzen da, eta bertan kasetak eta atrakzioak egoten dira. Orokorrean, aste santua amaitu eta bat edo bi astera ospatzen da, eta, aldi berean, La Maestranzan zezenketak ospatzen dira, ospakizun hauek Sevillako udaberriko Jaiak direlarik. Gainera, Andaluzia guztian eragin ekonomikorik handiena duen jaialdia ere bada.\nEtimologia.\nFeria hitza latinetik dator, , , eta pluralean erabiltzen zen, , . Erromatarrek jaiak eta atseden egunak adierazteko aipatzen zuten. Baina ez ziren lanari buruzko atsedenak, baizik eta ekintza zibil orori buruzkoak erlijio gurtzari eta ospatzen ziren jaiei dedikatzeko.\nLehen azoka eta Ferien historia.\nEuropan zehar hiriak sortzearekin bat, XI. mendetik aurrera salgai ororekin negozioak hasi ziren. Hiri bakoitzean, egunero edo astero dago azoka, merkatarien topaketa edo beste merkataritza topaketaren bat, eta bere aberastasun edo kokapen estrategikoagatik prestatuago dauden hirietan antolatzen dira feriak. Hasieran, gertu hornitzerik ez zuten merkatariek toki eta data zehatz batean egin ahal izateko sortu ziren.\nAzokak hain ugariak izatean eta hauek lasaitasunez gara zitezen, \"azoka bakea\" bezala ezagutzen zen errespetu kode bat sortu behar izan zen, \"feria eta bideko bakea\" den beste bat eta frankizia eta pribilegioen beste bat, bakoitzak merkatariak zeuden unearen arabera zaintzen zituen, azoka batetik besterako bidean, unean zegokion tokian eman beharreko astean izan beharreko lasaitasuna, lapurretak, armak erabiltzearen debekua eta merkatariei jarritako beste muga batzuk."}
{"id": "579788", "revid": "6327", "url": "https://eu.wikipedia.org/wiki?curid=579788", "title": "Karmele Berasategi Juguera", "text": ""}
{"id": "579789", "revid": "336", "url": "https://eu.wikipedia.org/wiki?curid=579789", "title": "Karmele Berastegi", "text": ""}
{"id": "579790", "revid": "336", "url": "https://eu.wikipedia.org/wiki?curid=579790", "title": "Katalin de Madariaga Markoartu", "text": ""}
{"id": "579791", "revid": "336", "url": "https://eu.wikipedia.org/wiki?curid=579791", "title": "Miren Nekane Erauskin Otegi", "text": ""}
{"id": "579792", "revid": "336", "url": "https://eu.wikipedia.org/wiki?curid=579792", "title": "Julian Mart\u00ednez Ona", "text": ""}
{"id": "579793", "revid": "336", "url": "https://eu.wikipedia.org/wiki?curid=579793", "title": "Miren Aintzane Garate Pagaldai", "text": ""}
{"id": "579794", "revid": "336", "url": "https://eu.wikipedia.org/wiki?curid=579794", "title": "Rafael Larreina Valderrama", "text": ""}
{"id": "579795", "revid": "336", "url": "https://eu.wikipedia.org/wiki?curid=579795", "title": "Rafael Larreina", "text": ""}
{"id": "579796", "revid": "336", "url": "https://eu.wikipedia.org/wiki?curid=579796", "title": "Onintza Lasa Arteaga", "text": ""}
{"id": "579797", "revid": "336", "url": "https://eu.wikipedia.org/wiki?curid=579797", "title": "Nekane Altzelai Uliondo", "text": ""}
{"id": "579798", "revid": "336", "url": "https://eu.wikipedia.org/wiki?curid=579798", "title": "Joseba Azkarraga Rodero", "text": ""}
{"id": "579799", "revid": "336", "url": "https://eu.wikipedia.org/wiki?curid=579799", "title": "Idoia Cuadra Ib\u00e1\u00f1ez de Elejalde", "text": ""}
{"id": "579800", "revid": "336", "url": "https://eu.wikipedia.org/wiki?curid=579800", "title": "Antton Karrera Agirrebarrena", "text": ""}
{"id": "579801", "revid": "336", "url": "https://eu.wikipedia.org/wiki?curid=579801", "title": "Kontxi Bilbao Cuevas", "text": ""}
{"id": "579802", "revid": "336", "url": "https://eu.wikipedia.org/wiki?curid=579802", "title": "Fernando Maura Barandiar\u00e1n", "text": ""}
{"id": "579803", "revid": "336", "url": "https://eu.wikipedia.org/wiki?curid=579803", "title": "Miguel \u00c1ngel Buen Lacambra", "text": ""}
{"id": "579804", "revid": "336", "url": "https://eu.wikipedia.org/wiki?curid=579804", "title": "Coral Mar\u00eda Rodr\u00edguez Fouz", "text": ""}
{"id": "579805", "revid": "98220", "url": "https://eu.wikipedia.org/wiki?curid=579805", "title": "Goodbye, Mr. Chips (1969ko filma)", "text": "Goodbye, Mr. Chips (euskaraz \"Agur, Chips jauna\") 1969ko Herbert Ross estatubatuar zinema zuzendariaren musikal filma bat da. 1934ko James Hilton idazlearen izenburu berdineko \"Goodbye, Mr. Chips\" eleberrian oinarritua dago, era berean 1939ko \"Goodbye, Mr. Chips\" filmarn berregokitzapena ere bada. Peter O'Toole, Petula Clark, Michael Redgrave, Si\u00e2n Phillips eta Alison Leggatt aktoreek antzeztu zuten.\nOscar Sarietarako bi izendapen jaso zituen: Gizonezko aktore onenaren Oscar Saria (Peter O'Toole) eta Jatorrizko soinu banda onenaren Oscar Saria (Leslie Bricusse eta John Williams). Urrezko Globo Sarietarako ere bi izendapen jaso zituen.\nArgumentua.\nXIX. mendearen erdialdea, Ingalaterra. Brookfield mutilen ikastetxe zorrotzera Arthur Chipping (Peter O'Toole) irakasle gaztea iritsi berri da, bertan hainbat belaunaldiei jarraian irakatsiko die, Lehen Mundu Gerra arte. Ikasleek \"Chips jauna\" ezizenez ezagutuko dute.\nHasiera batean bere bizitza pribatua alde batera laga eta irakasle lanari gorputz eta arimaz eskeinia egonen da. Baina bere ustez hezkuntza lan bat bakarrik izango denak, bizipen ugari biziko ditu, tartean bere bizitza behin betiko aldaraziko dio. Londresko abeslaria den emakume batez maitemindu (Petula Clark) eta harekin bizitzen jartzeko dena uzteko zorian ere egongo da."}
{"id": "579807", "revid": "105290", "url": "https://eu.wikipedia.org/wiki?curid=579807", "title": "Antz", "text": "Antz (euskaraz \"Txingurriak\") 1998ko Eric Darnell eta Tim Johnson estatubatuar zinema zuzendariek zuzendutako konputagailuzko marrazki bizidun filma bat da. Woody Allen, Gene Hackman, Sharon Stone, Sylvester Stallone, Jennifer Lopez, Christopher Walken, Anne Bancroft, Dan Aykroyd eta Danny Glover aktoreek bikoiztu zuten.\nEfektu berezien BAFTA Sarirako izendapena jaso zuen.\nArgumentua.\nZ-4196 (Woody Allen) txingurri ar langile neurotiko eta bakarzalea da, milioika eta milioika anaien artean beste bat. Bala (Sharon Stone) printzesarekin dantza egin ostean, hartaz maiteminduko da, baina ezinezkoa den maitasuna da. Halere, Z printzesarengandik hurbil egoteko asmoz Weaver lagunari (Sylvester Stallone) desfile militarrean harn postua laga diezaion eskatuko dio. Mandible (Gene Hackman) jeneralaren agindupean txingurri langileak zulatzen ari diren tunel batean, txingurri handigurak batek Txingurri Erregina (Anne Bancroft) batailoi bat termiten urkako gerrara bidal dezan konbentzituko du. Patuaren erabakiz, batailoi horretako txingurri gudarietako bat Z txingurri beldurti eta koldarra izango da."}
{"id": "579809", "revid": "105290", "url": "https://eu.wikipedia.org/wiki?curid=579809", "title": "Partitokrazia", "text": "Partitokrazia aginte politikoa alderdi politikoen esku utzia duen gobernu era da. Bereziki adiera gaitzesgarrian erabiltzen da, sistema politiko horiek izaten dituzten eragozpenak direla eta, hala nola, herritar arruntaren partaidetza eza, alderdi berri eta txikiek bere mezua zabaldu eta gobernua eskuratzeko zailtasunak, elite politiko baten garapena, botereen banaketa kolokan jartzea eta hedabideen kontrola."}
{"id": "579810", "revid": "336", "url": "https://eu.wikipedia.org/wiki?curid=579810", "title": "Alderdi-bitasun", "text": "Alderdi biko sistema, alderdibikotasuna edo bipartidismoa herrialde bateko aginte politikoa soilik bi alderdi politikoren esku duen sistema politikoa da, Bien artean boto eta ordezkaritzaren ehuneko handia eskuratuta. Alderdietako bat agintean dagoela, aldaketarako aukera bakartzat agertzen da bestea, eta horrela gehienetan txandakatu egiten dira biak agintean, Alderdi txikientzat espazio politiko eragingarri urria utzita.\nDemokrazia gehienetan, ez dago alderdi-bitasunik \"de iure\", baina bi alderdi Gobernua txandaka daukatenez, de facto oso bitarra dela esaten da.\nHalere, hau alda daiteke, adibidez, Espainian PSOE eta PP 2015eko hauteskundeetan C's eta Podemos-ekin elkartu behar litezke haien presidentea izendatzeko (azkenean hauteskundeak errepikatu ziren)."}
{"id": "579811", "revid": "2241", "url": "https://eu.wikipedia.org/wiki?curid=579811", "title": "Bipolar (argipena)", "text": "Bipolar hitzak \"bi polo dituena\" esan nahi du. Erabilera zenbait ditu:"}
{"id": "579812", "revid": "17", "url": "https://eu.wikipedia.org/wiki?curid=579812", "title": "Bipolar", "text": ""}
{"id": "579813", "revid": "2241", "url": "https://eu.wikipedia.org/wiki?curid=579813", "title": "Bipolarizazio (argipena)", "text": "Politikan, bipolarizazioa aurkako jarrera bi nagusitzen direneko egoerari deritzo, konponbiderako beste aukerak baztertuz eta eragile guztiak bi jarrera horietako batera bultzatuz. Zenbait ikuspuntutik azter daiteke:"}
{"id": "579814", "revid": "56334", "url": "https://eu.wikipedia.org/wiki?curid=579814", "title": "Michael Copper", "text": "Michael Cooper (Grayson, Georgia, 1992ko urriaren 29a), Michael Kittrell jaioa, Estatu Batuetako umorista eta abeslaria da. 2010ean YouTuben agertu zen bideo bati esker ospetsu bilakatu zen."}
{"id": "579815", "revid": "1545", "url": "https://eu.wikipedia.org/wiki?curid=579815", "title": "Euroeszeptizismo", "text": "Euroeszeptizismoa mugimendu politiko eta soziala bat da eta bere oinarria, europar hiritarrek, neurri handiago edo txikiagoan, Europar Batasuna errefusatzean datza. Europar integrazio prozesuaren aurkako jarrera ere bada, haren bideragarritasuna eta egokitasuna zalantzan jarriz. Pro-europarrak ez bezala, euroeszeptikoek ez dute talde homogeneoa osatzen eta definitzen dituen ezaugarri bakarra europar eraikuntzaren aurkako mugimenduak dira.\nEuroeszeptizismo motak.\nBi euroeszeptizismo mota bereizi ohi dira:"}
{"id": "579816", "revid": "512", "url": "https://eu.wikipedia.org/wiki?curid=579816", "title": "Jim Meskimen", "text": "James Ross \"Jim\" Meskimen (Los Angeles, ) Estatu Batuetako ahots-aktore eta umorista da."}
{"id": "579817", "revid": "17", "url": "https://eu.wikipedia.org/wiki?curid=579817", "title": "Polo", "text": ""}
{"id": "579821", "revid": "336", "url": "https://eu.wikipedia.org/wiki?curid=579821", "title": "Juan Maria Atutxa Mendiola", "text": ""}
{"id": "579822", "revid": "336", "url": "https://eu.wikipedia.org/wiki?curid=579822", "title": "Bel\u00e9n Greaves Badillo", "text": ""}
{"id": "579823", "revid": "336", "url": "https://eu.wikipedia.org/wiki?curid=579823", "title": "Josu Jon Imaz San Miguel", "text": ""}
{"id": "579824", "revid": "336", "url": "https://eu.wikipedia.org/wiki?curid=579824", "title": "Emilio Olabarria Mu\u00f1oz", "text": ""}
{"id": "579825", "revid": "336", "url": "https://eu.wikipedia.org/wiki?curid=579825", "title": "Carlos Iturgaiz Angulo", "text": ""}
{"id": "579826", "revid": "336", "url": "https://eu.wikipedia.org/wiki?curid=579826", "title": "Ram\u00f3n Rabanera Rivacoba", "text": ""}
{"id": "579827", "revid": "336", "url": "https://eu.wikipedia.org/wiki?curid=579827", "title": "Victor Garc\u00eda Hidalgo", "text": ""}
{"id": "579828", "revid": "336", "url": "https://eu.wikipedia.org/wiki?curid=579828", "title": "Mar\u00eda del Pilar Unzalu P\u00e9rez de Eulate", "text": ""}
{"id": "579829", "revid": "336", "url": "https://eu.wikipedia.org/wiki?curid=579829", "title": "Gorka Kn\u00f6rr Borr\u00e0s", "text": ""}
{"id": "579830", "revid": "336", "url": "https://eu.wikipedia.org/wiki?curid=579830", "title": "Joseba \u00c1lvarez Forcada", "text": ""}
{"id": "579831", "revid": "336", "url": "https://eu.wikipedia.org/wiki?curid=579831", "title": "Jone Goirizelaia Ordorika", "text": ""}
{"id": "579832", "revid": "336", "url": "https://eu.wikipedia.org/wiki?curid=579832", "title": "Arnaldo Otegi Mondrag\u00f3n", "text": ""}
{"id": "579833", "revid": "336", "url": "https://eu.wikipedia.org/wiki?curid=579833", "title": "Joseba Permach Martin", "text": ""}
{"id": "579834", "revid": "336", "url": "https://eu.wikipedia.org/wiki?curid=579834", "title": "Josu Urrutikoetxea Bengoetxea", "text": ""}
{"id": "579837", "revid": "336", "url": "https://eu.wikipedia.org/wiki?curid=579837", "title": "Itziar Aizpurua Ega\u00f1a", "text": ""}
{"id": "579839", "revid": "336", "url": "https://eu.wikipedia.org/wiki?curid=579839", "title": "Josu Miren Aizpurua San Nicol\u00e1s", "text": ""}
{"id": "579840", "revid": "336", "url": "https://eu.wikipedia.org/wiki?curid=579840", "title": "Telesforo de Monz\u00f3n Ortiz de Urruela", "text": ""}
{"id": "579841", "revid": "336", "url": "https://eu.wikipedia.org/wiki?curid=579841", "title": "I\u00f1aki Esnaola Etxeberri", "text": ""}
{"id": "579842", "revid": "336", "url": "https://eu.wikipedia.org/wiki?curid=579842", "title": "Jos\u00e9 Ram\u00f3n Etxebarria Bilbao", "text": ""}
{"id": "579843", "revid": "336", "url": "https://eu.wikipedia.org/wiki?curid=579843", "title": "Jon Idigoras Gerrikabeitia", "text": ""}
{"id": "579844", "revid": "336", "url": "https://eu.wikipedia.org/wiki?curid=579844", "title": "Jos\u00e9 Ignacio Pikabea Burunza", "text": ""}
{"id": "579845", "revid": "336", "url": "https://eu.wikipedia.org/wiki?curid=579845", "title": "I\u00f1aki Mirena Anasagasti Olabeaga", "text": ""}
{"id": "579846", "revid": "336", "url": "https://eu.wikipedia.org/wiki?curid=579846", "title": "Jes\u00fas Mar\u00eda de Leizaola S\u00e1nchez", "text": ""}
{"id": "579847", "revid": "336", "url": "https://eu.wikipedia.org/wiki?curid=579847", "title": "Joseba Andoni Leizaola Azpiazu", "text": ""}
{"id": "579848", "revid": "336", "url": "https://eu.wikipedia.org/wiki?curid=579848", "title": "Jos\u00e9 Mar\u00eda Makua Zarandona", "text": ""}
{"id": "579849", "revid": "336", "url": "https://eu.wikipedia.org/wiki?curid=579849", "title": "Juan Mar\u00eda Ollora Otxoa de Aspuru", "text": ""}
{"id": "579850", "revid": "336", "url": "https://eu.wikipedia.org/wiki?curid=579850", "title": "Carlos Blasco de Imaz", "text": ""}
{"id": "579851", "revid": "336", "url": "https://eu.wikipedia.org/wiki?curid=579851", "title": "F\u00e9lix Ormazabal Ascasibar", "text": ""}
{"id": "579852", "revid": "336", "url": "https://eu.wikipedia.org/wiki?curid=579852", "title": "Jos\u00e9 Luis Robles Canibe", "text": ""}
{"id": "579853", "revid": "336", "url": "https://eu.wikipedia.org/wiki?curid=579853", "title": "Mitxel Unzueta Uzcanga", "text": ""}
{"id": "579854", "revid": "336", "url": "https://eu.wikipedia.org/wiki?curid=579854", "title": "Jes\u00fas Mar\u00eda Viana Santa Cruz", "text": ""}
{"id": "579855", "revid": "336", "url": "https://eu.wikipedia.org/wiki?curid=579855", "title": "Joaqu\u00edn Mar\u00eda Aguinaga Torrano", "text": ""}
{"id": "579856", "revid": "336", "url": "https://eu.wikipedia.org/wiki?curid=579856", "title": "Roberto Lertxundi Bara\u00f1ano", "text": ""}
{"id": "579858", "revid": "336", "url": "https://eu.wikipedia.org/wiki?curid=579858", "title": "Mario Onaindia Nachiondo", "text": ""}
{"id": "579859", "revid": "336", "url": "https://eu.wikipedia.org/wiki?curid=579859", "title": "Jos\u00e9 Antonio Aguiriano Forni\u00e9s", "text": ""}
{"id": "579860", "revid": "336", "url": "https://eu.wikipedia.org/wiki?curid=579860", "title": "Enrique Casas Vila", "text": ""}
{"id": "579861", "revid": "336", "url": "https://eu.wikipedia.org/wiki?curid=579861", "title": "Juan Manuel Eguiagaray Ucelay", "text": ""}
{"id": "579862", "revid": "336", "url": "https://eu.wikipedia.org/wiki?curid=579862", "title": "Ram\u00f3n Jauregui Atondo", "text": ""}
{"id": "579863", "revid": "336", "url": "https://eu.wikipedia.org/wiki?curid=579863", "title": "Eneko Landaburu Ilarramendi", "text": ""}
{"id": "579864", "revid": "336", "url": "https://eu.wikipedia.org/wiki?curid=579864", "title": "Jos\u00e9 Antonio Maturana Plaza", "text": ""}
{"id": "579865", "revid": "6327", "url": "https://eu.wikipedia.org/wiki?curid=579865", "title": "Meridako bataila", "text": ""}
{"id": "579866", "revid": "512", "url": "https://eu.wikipedia.org/wiki?curid=579866", "title": "Odol beroko eta odol hotzeko animaliak", "text": "Animaliak odol berokoak edo odol hotzekoak izan daiteke euren gorputzean dagoen odolaren tenperatura erregulatzen duten gaitasunaren arabera.\nOdol beroko animaliak.\nAnimalia odol berokoa izango da bere gorputzeko tenperatura maila konstantean mantentzen duena, inguruneko tenperaturarekiko independentea izanda; hau da, homeostasia termikoa dauka. Orokorrean, ugaztunek eta hegaztiek mota honetako metabolismoa aurkezten dute.\nHonek baldintza dezake ez soilik beroa sortzeko ahalmena, baizik eta hoztearena ere. Odol beroko animaliek beraien gorputzeko tenperatura kontrolatzen dute beren tasa metabolikoa erregulatuz; esaterako, tasa metabolikoa emendatuz inguruneko tenperatura murrizten den heinean. Odol bero terminoak hiru aspektu garrantzitsu hartzen ditu bere baitan:\nEndotermoen kontrol mekanismoak.\nAnimalia endotermoen barruan ugaztunak eta hegaztiak sartzen dira. Endotermiaren abantailak aktibitate entzimatiko handiagoa eta gorputzeko tenperatura konstantea dira, animalia hauei tenperatura baxuetan aktibo mantentzeko ahalmena ematen diena. Desabantaila da termoerregulazioa martxan eduki behar dutela inaktibitate periodoetan ere, bestela organismoak hilko lirateke.\nNeguan baliteke endotermo baten tasa metabolikoa egun osoan orekan mantentzeko elikagai nahikorik ez egotea, eta horregatik organismo batzuek \u201chibernazio\u201d edo \u201cletargia\u201d izeneko hipotermia egoera kontrolatu batera pasatzen dira. Hibernazioan, gorputzeko tenperatura murrizten da energia kontserbatzeko. Klima bero batean, endotermoek energia gehiegi erabiltzen dute gehiegi ez berotzeko, arnasestua eginez, izerdiaz, itzalak bilatuz edo ura edaten.\nMekanismo ezberdinak erabiltzen dira gorputzeko tenperatura erregulatzeko, esaterako, dardar egitea (uzkurketa muskularren bidezko bero sorrera), zurbiltasuna eta gorritzea (larruazalean bero fluxua emendatu edo murrizteko zirkulazio aldaketak) edo arnasestua egitea eta izerdia (ebaporazio bidezko bero galera).\nOdol hotzeko animaliak.\nOdol hotzeko organismoak izango dira beraien gorputzeko tenperatura ugaztun eta hegaztiek burutzen duten era ezberdinean mantentzen dutenak. Hasiera batean suposatu zen mota hauetako izakiek erabat ezinezkoa zutela haien gorputzeko tenperatura mantentzeko, inguruneko esklaboak zirela eta inguruneko tenperatura edozein izanda, haien gorputzaren tenperatura horixe bera izango zela. Hau da, inguruko tenperatura emendatzean organismoen gorputzaren tenperatura ere emendatuko da, eta ingurukoa jaistean gorputzekoa jaitsiko da ere.\nOdol hotzeko animaliei \u201cpoikilotermo\u201d deitzen zaie, eta termino honek termoerregulazioaren hiru area barneratzen ditu:\nEktotermoen kontrol mekanismoak.\nEktotermoen barruan gainerako animaliak sartzen dira (ugaztunak edo hegaztiak ez direnak): narrastiak, anfibioak, arrainak, intsektuak... Poikilotermoek askotan oso organo konplexuak dauzkate. Erreakzio kimiko garrantzitsu baterako 4-10 arteko sistema entzimatiko ezberdin izan ditzakete tenperatura ezberdinetan jarduten dutenak. Horregatik animalia hauen genomak askoz ere handiago eta konplexuagoak izaten dira.\nHaien metabolismoa hain aldakorra denez, animalia poikilotermoek orokorrean ezin dezakete burmuinak edo hegoak bezalako energia kontsumo handiko organo konplexuak eduki. Adaptazio konplexurik ezagunenetarikoek kontutan hartzen dituzte organo mota hauek dituzten poikilotermoak. Orokorrean, animalia ektotermoek ez dute haien metabolismoa gorputza berotzeko edo hozteko erabiltzen.\nTenperatura kontrolaren adibideen artean hauek dauzkagu: arroketan eguzkia hartzen duten narrastiak, sakoneraz aldatzen duten arrainak tenperatura egokiagoa lortzeko, egunez harea azpian ezkutatzen diren basamortuko animaliak, hegan egiteko muskuluak dardar eginez berotzen dituzten intsektuak, inguruneko tenperaturara azkarrago edo geldoago moldatzeko odol hodi periferikoen dilatazioa edo uzkurketa\u2026\nDimentsio handitako zenbait poikilotermoek tenperatura altuak eta tasa metaboliko handiak manten ditzakete bolumen/azalera arrazoi altuaren erantzunean. Fenomeno hau gigantotermia izenez ezagutzen da eta itsas dordoka zein marrazo zurian behatu izan da, eta seguruenik dinosauro eta iktiosauro askok ere ezaugarri hau aurkeztuko zuten.\nTermoerregulazio estrategia ezberdinen abantailak eta desabantailak.\nProzesu biokimikoak tenperaturaren menpekoak dira. Orokorrean esan daiteke prozesu hauek beroarekin bizkortzen direla eta hotzarekin moteldu.\nOrganismo homeotermiko baten abantaila da tenperatura optimo baten inguruan manten daitekeela zeinean barne erreakzio kimikoak hobeto funtzionatzen duten. Desabantaila da kaloria kantitate izugarriak behar direla, eta gorputzeko tenperatura aldatzean organismoak funtzionatzeari uzten dio berehala, nahiz eta gradu gutxi batzuengatik izan.\nOdol hotzeko organismo baten abantaila, kontrara, elikagai gutxiago behar duela da, baldintza desfaboragarrietako biziraupena erraztuz. Baina desabantaila izango da tenperatura ezberdinetan jarduteko ahalmena duten sistema kimiko multipleak edukitzea.\nOdol beroko animaliek (endotermo) odol hotzekoek (ektotermo) baino 10 aldiz elikagai gehiago behar dute.\nNitxo ekologikoak.\nPoikilotermo batentzako errazagoa da konparatiboki ugaltzeko energia nahikoa lortzea. Nitxo ekologiko berberean poikilotermoek homeotermoek baino belaunaldi askoz ere motzagoak izan omen dituzte gehienetan, asteak urteen ordez.\nEnergia diferentzia honek ere esan nahi du nitxo jakin batek homeotermoak baino 3 eta 10 aldiz handiagoa den poikilotermo kopuruari aurre egin diezaiokeela. Dena den, nitxo ekologiko jakinean askotan homeotermoek poikilotermoak gailentzen dituzte, hauek elikagaiak egunean zehar denbora luzeagoz eskuratzeko kapazagoak direlako.\nPoikilotermoak arrakastatsuak dira irlak bezalako nitxoetan edo eskualde biogeografiko zehatzetan. Hau horrela da eremu hauek askotan ez dutelako elikagai nahikorik animalia homeotermoen populazio bideragarri bat mantentzeko. Nitxo hauetan musker handiak, karramarroak eta apoak bezalako poikilotermoek ugaztunak eta hegaztiak ordezkatzen dituzte.\nEstrategien konbinazioa: Heterotermia.\nOdol beroko animalia gehienek (ugaztunak eta hegaztiak) aurreko ezaugarri guztiak aurkezten dituzte. Dena den, azken 30 urteotako termofisiologia ikerketek erakutsi dute ugariak direla talde bi horietako espezieak odol beroko hiru ezaugarri horiek aurkezten ez dituztenak. Badaude, esaterako, gauez edo egunez lo egitean poikilotermoak eta bradimetabolikoak diren sagu-zaharrak eta txori txikiak. Eta gauza bera gertatzen da odol hotzeko animalien kasuan, non odol berokoen aldagai ezberdinen konbinazioak ematen diren. Mota honetako izakiak deskribatzeko termino berri bat erabili zen: heterotermia. Era horretan gorputzeko tenperatura mota espektro zabala eratu izan da."}
{"id": "579868", "revid": "336", "url": "https://eu.wikipedia.org/wiki?curid=579868", "title": "Mario Fern\u00e1ndez Pelaz", "text": ""}
{"id": "579870", "revid": "336", "url": "https://eu.wikipedia.org/wiki?curid=579870", "title": "Inaxio Oliveri Albisu", "text": ""}
{"id": "579871", "revid": "336", "url": "https://eu.wikipedia.org/wiki?curid=579871", "title": "Jes\u00fas Mar\u00eda Alkain y Martikorena", "text": ""}
{"id": "579872", "revid": "336", "url": "https://eu.wikipedia.org/wiki?curid=579872", "title": "Jos\u00e9 Antonio Ardanza Garro", "text": ""}
{"id": "579873", "revid": "336", "url": "https://eu.wikipedia.org/wiki?curid=579873", "title": "Jos\u00e9 \u00c1ngel Cuerda Montoya", "text": ""}
{"id": "579874", "revid": "336", "url": "https://eu.wikipedia.org/wiki?curid=579874", "title": "Pablo Gorostiaga Gonz\u00e1lez", "text": ""}
{"id": "579875", "revid": "336", "url": "https://eu.wikipedia.org/wiki?curid=579875", "title": "I\u00f1igo Iruin Sanz", "text": ""}
{"id": "579876", "revid": "336", "url": "https://eu.wikipedia.org/wiki?curid=579876", "title": "Xabier Cruz Amuriza Zarraonaindia", "text": ""}
{"id": "579877", "revid": "336", "url": "https://eu.wikipedia.org/wiki?curid=579877", "title": "Santiago Brouard P\u00e9rez", "text": ""}
{"id": "579878", "revid": "336", "url": "https://eu.wikipedia.org/wiki?curid=579878", "title": "Jos\u00e9 Luis Elkoro Unamuno", "text": ""}
{"id": "579879", "revid": "336", "url": "https://eu.wikipedia.org/wiki?curid=579879", "title": "Txomin Ziluaga Arrate", "text": ""}
{"id": "579880", "revid": "336", "url": "https://eu.wikipedia.org/wiki?curid=579880", "title": "I\u00f1aki Ruiz de Pinedo Undiano", "text": ""}
{"id": "579881", "revid": "336", "url": "https://eu.wikipedia.org/wiki?curid=579881", "title": "Ra\u00fal Arza V\u00e9lez", "text": ""}
{"id": "579882", "revid": "336", "url": "https://eu.wikipedia.org/wiki?curid=579882", "title": "Od\u00f3n Elorza Gonz\u00e1lez", "text": ""}
{"id": "579883", "revid": "6327", "url": "https://eu.wikipedia.org/wiki?curid=579883", "title": "Karansebesko gudua", "text": ""}
{"id": "579884", "revid": "336", "url": "https://eu.wikipedia.org/wiki?curid=579884", "title": "Eduardo Uriarte Romero", "text": ""}
{"id": "579886", "revid": "512", "url": "https://eu.wikipedia.org/wiki?curid=579886", "title": "Teo Uriarte", "text": "Eduardo Uriarte Romero (Sevilla, Espainia, 1945eko uztailaren 15a - ), Teo Uriarte gisa ezagunagoa, Andaluzian jaiotako euskal politikaria da.\nBiografia.\nSevillan jaioa 1953an Euskal Herrira iritsi zen familiarekin. 1964an ETAn militatzen hasi zen. 1969an poliziak atxilotu zuen eta Burgosko Prozesuan heriotza zigorra jaso zuen. Nazioarteko oihartzuna izan zuten mobilizazioen ondorioz heriotza zigorra kendu zioten eta Mario Onaindiarekin batera Kordoba eta C\u00e1cereseko gartzelara mugitu zuten, 1977ko amnistia gertatu zen arte.\nEuskadiko Ezkerra sortu zun eta 1980an Eusko Legebiltzarreko legebiltzarkide hautatu zuten. 1990an EE utzi eta PSEn militatzen hasi zen. Bilboko alkate-ordea izan zen. Nicol\u00e1s Redondo Terreros eta Edurne Uriarterekin batera Fundaci\u00f3n para la Libertad sortu zuen, Espainiako Asociaci\u00f3n de V\u00edctimas del Terrorismorekin eztabaida piztuz. Jos\u00e9 Luis Rodr\u00edguez Zapateroren politika antiterroristaren aurka agertu zen. Gaur egun ETAren eta euskal abertzaletasunaren aurkako jarrera du."}
{"id": "579887", "revid": "336", "url": "https://eu.wikipedia.org/wiki?curid=579887", "title": "1977ko amnistia", "text": ""}
{"id": "579888", "revid": "336", "url": "https://eu.wikipedia.org/wiki?curid=579888", "title": "Eduardo Uriarte", "text": ""}
{"id": "579889", "revid": "1028", "url": "https://eu.wikipedia.org/wiki?curid=579889", "title": "Kandela", "text": "Kandela da argiztatzeko erabili ohi den objektu bat, gorputz koipetsu batez (gehienetan, argizaria edo estearina) eta metxa batez egina. Metxari su emanda, kandelaren erregaia kontsumitzen da, gutxika, argia sortuz.\nJatorria eta garapena.\nIhia.\nMendetan zehar, kandelak egiteko ihia erabili izan da. Muina ez kaltetzeko kontuz ebakita, landare edo animalia koipez bustitzen zen, eta gero gogortzen utzi. Ihi erregailutan erretzen zuten. \nOlio kriseilua.\nMendebaldean, Erdi Arotik aurrera, kandela lehia gogorra egiten hasi zitzaion kriseiluan erretako olioari, etxeetan eta beste argiztapena egiteko. Izan ere, kriseiluak ia etengabeko arreta eskatzen zuen: olioa maiz gehitu behar zitzaion, erretzen zen metxa moztu eta igo behar zen, eta kanpora ateratzen zen olioa garbitu. Kandela, berriz, behi edo ardi zihoz inguratutako metxa bat besterik ez zen, behin piztuta geldo erretzen zena, egokiagoa, alegia, garestiago izan gabe, olioaren aldean. Alde txarrik ere bazuen, baina: zihoa urtu egiten zen \u2015eta hatzak erre zitzakeen\u2015, gar horia ematen zuen, argitasun apalekoa, eta ke adar sendokoa; eta beti kendu behar zitzaion erretako metxa.\nKandela.\nBerez kolore horixka badute ere, kandela tradizionalak zuriak izan daitezke, argizaria egun batzuk edo aste batzuk eguzkitan zuritzen uzten baldin bada. Kandela zuriak garestiagoak ziren, denbora luzeago behar baitzen fabrikatzeko. Horregatik, soilik etxe aberatsetan ikusten ziren kandela zuriak.\nNoblezia eta kleroa erleen ezkoz egindako xirioekin argiztatzen ziren; herri xeheak, berriz, ziho kandelak erabili behar zituen. Ezkoz egindako xirioak kandelaren alde on guztiak biltzen ditu (argitasun zuri eta indartsua), eta ez alde txarrak (usaina eta kea), baina prezioak \u2015Luis XIV.aren erregealdian, esate baterako, langile espezializatu baten eguneko soldata balio zuen xirio edo argizari batek, garai hartako 2,5 libera\u2015 gizarteko maila altuenetara eta, bereziki, erregetzara eta Elizara mugatu zuen.\nKandelagintza XIX. mendearen erdialdean garatu zen; argizarien aldean, beste osagaiak erabiltzeaz gain, kotoi txirikordatuz egindako kandelak egiten hasi ziren, horri esker metxa berez kontsumitzen baitzen, mozten ibili behar izan gabe. Horrela, kandela pixkanaka erretzen zen, arreta jarri behar izanik gabe.\nKandela estearikoak.\n1783an, Carl Wilhelm Scheele kimikariak, xaboiari buruzko bere ikerketen barruan, oliba olioa irakin zuen berun oxidoarekin batera, zapore gozoko substantzia baten emaitzaz, glizerina, alegia. 1823an, Michel Eug\u00e8ne Chevreul kimikariak, aurkikuntza horrek bultzatuta, ikusi zuen xaboia ez dela sortzen gantz elementuak alkaliarekin konbinatzen direnean, baizik eta lehenik gantz azidoetan eta glizerinan (edo glizerolean) deskonposatzen direla. Saponifikazioaren teoriaren esparruan egindako ikerketei esker, kandela estearikoa asmatu zuen, gantz azido jakin baten bidez: azido estearikoa. Horren ondorioz, 1825etik aurrera kandela estearikoak guztiz ordeztu zuen ziho kandela.\nBi elementu horiek kandelaren eta xaboiaren industrializazio masiboaren oinarrian dira. Geroztik, kandelagileak eta xaboigileak eremu berekoak izan ohi dira maiz.\nGerora, parafina petrokimikoak eta estearinak (animalia eta landare koipearen estraktua) kalitate hobeko kandelak ekoiztea ahalbidetu zuten.\nArgizaiolak.\nEuskal Herrian tradizioz hildakoen omenezko zeremonia erlijiosoetan erabilitako argiztapen tresna bat da, eskutan eraman daitekeen zurezko taula bat, inguruan \"bildumen\" izeneko kandela mehe eta luze bat kiribildua duena. Bildumenak egiteko, argizari zuritu gabea erabiltzen zen, merkeago izan zedin.\nKandelagintza.\nKandelagintzak tradizio luzea izan du Euskal Herrian. Adibidez, Gasteizen, XVII. mendearen hasieran, kandelagileen gremioak garrantzi handia zeukan gizartean. Izan ere argizaria lantzea eta egitea ogibide nobleenetako eta garrantzitsuenetako bat zen garai hartako gizarte eta merkataritza bizitzan.\nGozogintzari loturik.\nTradizioz, gozogileak izan ohi ziren kandelagile. Izan ere, gozogintzarako erleek egindako eztia erostearekin batera, argizaria bera erosi beharra zeukaten. Horrenbestez, bi lanbideek batuta eta berezi gabe iraun zuten mendetan zehar, XX. mendera bitarte. Bestalde, kandelagintzarako behar ziren ontziak eta tresnak gozogileen esku egoten ziren.\nAro modernoan, papergintza industria zeukaten eskualdeetan, bereziki Tolosaldean, kandelagintza asko garatu zen, modu osagarrian eta elkarren interesen alde jokatzen baitzuten paper lantegiek eta kandelagileek, bereziki bi langintzatan erabiltzen zen parafina eskuragarri izateko.\nFuntzionamendua.\nKandelaren funtzionamendua autoelikadura fenomeno batean oinarritzen da.\nKandela bat parafinaz estalitako estearina bloke batek osatzen du. Bloke horren erdigunea azido borikoz bustitako kotoi hari txirikordatu batek zeharkatzen du.\nKandela pizten denean, metxaren inguruan berotutako aireak gertuko estearina urtzen du pixkanaka. Urtutako estearina kapilaritate bidez igotzen da metxan gora; lurrundu egiten da eta sugarrarekin kontaktuan dagoen gas erregai batean deskonposatzen da. Gas erregai hori airean azkar oxidatzen denez, estearina eta parafina pixkanaka erretzen dituen garrari eusten dio. Horrela, kandela erretzeko prozesuak aurrera egiten du, erregaia agortu bitarte.\nParafina, estearina baino geldoago urtzen denez, mantsoago desegiten da, eta geruza gogorrago bat gelditzen da kandelaren kanpoaldean. Hala, kandela batek argizarizko xirioak baino \u00abmalko\u00bb gutxiago sortzen du; beraz, materia kantitate bera erabiliz errekuntza \u2015eta, horren ondorioz, argiztapen\u2015 denbora luzatzen du. Fabrikatzaile batzuek tximiniak jartzen dituzte estearina blokean, kandelaren luzera osoan; horrela, urtutako estearinaren zati bat barrurantz doanez, are eta gehiago luzatzen da errekuntza denbora.\nKandela baten metxa kotoizko hari txirikordatu batek osatzen du. Kandelaren goialdetik irteten den metxaren muturrari su ematen zaio, oxigenoaren eraginpean; zati hori erre egiten da eta errautsetara bihurtzen da. Txirikorda bustitzen duen azido borikoak errekuntzaren motelgarri gisa jokatzen du, estearinak dauzkan kare hondakinekin erreakzionatzean. Hori gabe, kareak metxa irentsi eta haren kapilaritatea murriztuko luke. Metxa txirikordatu eta azido borikoz bustitakoekin, kandela automatikoki doa erretzen, pixkanaka, eta zenbait orduz argiztatzen da inolako manipulaziorik behar izan gabe.\nKandela baten sugarra bost zatitan bereiz daiteke:\nKandela bat itzali egiten da sugarraren gainean putz egiten badugu, suaren triangelua hautsi egiten delako eta, horren ondorioz, errekuntza gelditu egiten delako. Kandela itzaltzen den orduko sentitzen den usain berezia metxatik ihes egiten duten gas erregaien usaina da, estearina urtzeko bezain bero jarraitzen duen bitartean. Gas horren jarioak berriro piztu dezake oraindik beroa dagoen kandela.\nAlderdi energetikoak.\nKandela baten errekuntzak sortzen duen energia zehazteko, estearina har daiteke erregai nagusitzat. formula_1 formula duen konposatu kimiko horrek masa molarra duformula_2 Estearina airearekin kontaktuan oxidatzen da erreakzio honen arabera:\nformula_3\nEstearinaren formula topologikoari esker, erreakzioan bereizten diren loturak zehaztu daitezke:\nJarraian, 57 karbono atomoen kondentsazioa kontatu behar da, horien entalpiak balio hau duelarik: formula_8.\nOndoren, erreakzioaren produktuak sortzen dira:\nHessen legeak aukera ematen du erreakzio totalaren entalpia estandarra zehazteko. Beraz, estearinaren errekuntzak 40,2 kJ/g-ko energia askatzen du.\nAdibidez, \u00abplater berogailu\u00bb deitutako kandela txiki batek, 10 g erregaiz osatua, 402 kJ-ko energia kimiko potentziala dauka, errekuntzak bero eta erradiazio gisa askatzen duena.\nErabilerak.\nKandela argi iturri seguru bat da beti, elektrizitate indarrak huts egiten duenean, baina gaur egun ez da gehienbat horretarako erabiltzen.\nDenbora.\nDenboraren joana edo igarotako urteak irudikatzen ditu kandelak urtebetetze opiletan. Erabilera hori, ziurrenik, suarekin eta argiarekin zerikusia duten antzinako sinesmenekin lotuta dago. Antzinako Grezian, urtebetetzea eta igarotako urteak nabarmentzeko, Artemisa jainkosa ohoratzen zuten, ehizaren eta, besteak beste, ilargiaren jainkosa. Ohoratze horretan, Artemisaren tenplura jotzen zuten, opil biribil batekin, ilargiaren ikur, eta kandelatxoak ezartzen zituzten inguruan, argizagiaren argitasuna antzezteko. Otoitzen ostean, putz egiten zuten kandelak itzaltzeko, ugalkortasunaren jainkosarekiko errespetuaren seinale. Hortik dator gurari bat adierazteko ohitura, kandelaren suari putz egiterakoan.\nHistorian zehar, denbora neurtzeko erabili izan dira kandelak. Hori da su erlojuen edo kandela erlojuen kasua: erregaiaren kontsumoaren abiaduraren bitartez, orduak eta minutuak neurtzen ditu. Alfredo Handiak IX. mendean asmatu zituen bere gaueko otoitzen orduak finkatzeko. Kandela haiek graduatuta zeuden; erretzen ziren heinean, gelditzen zen argizariak adierazten zuen igarotako denbora.\nErromako inauteria kandela erakustaldi handi batekin amaitzen zen iraganean, \"via del Corso\" erdiguneko kale nagusietako batean. Jokoa zen kandela bat \u2015italieraz \"moccolo\" izenekoa\u2015 piztuta eramatea, eta besterena itzaltzen saiatzea. Milaka lagunek hartu ohi zuten parte gaueko jai alaitsu hartan.\nApaingarri.\nEguberrietan etxeetan jarri ohi diren izeiak apaintzeko, hastapenetan, kandelak erabili izan ziren, baina sute arrisku handia sortzen zutenez, benetako kandelak imitatzen dituzten argitxo elektrikoekin ordezten dira gaur egun.\nEra berean, kandelaren argia lagungarritzat jotzen da afari batean giro intimoago bat lortzeko. Halako irudiak maiz ikusten dira filmetan, gutxi gorabeherako berreraikuntza historikoetan, nahiz nabarmendu beharra dagoen kandelak ez duela behar adina argitasun ematen kamerarentzat, eta, horren ondorioz, zinemagileak argiztapen artifiziala gehitzera behartuta daudela, benetako distiraren ideia faltsua emanez.\nErlijioa.\nKandelak oso loturik daude erlijio errituekin. Erromatar Eliza Katolikoaren kasuan, \"xirioak\" erabiltzen dira, hau da, erleen argizariz egindako kandela fin eta luzeak; horien artean dago, adibideez, pazkozko xirioa. Zeremoniak argiztatzeko edo apaintzeko ohituraz gain, katolikoen artean ohikoa da kandelak piztea Ama Birjinari edo santuei eskerrak eman edo desira bat aurkezteko.\nBeste erlijio batzuetan ere erabiltzen dira kandelak, hala nola Wicca erlijioan.\nMasajea.\nGaur egun, masajeetan ere erabiltzen dira kandelak. Argizari naturalez egindako kandelak erabiltzen dira halakoetan, batik bat erle argizarizkoak, estearinarekin konbinatuta, edo landare olioekin, kandelaren urtze puntua apalagoa izan dadin eta erredurarik sor ez dezan. Urtze puntua murriztuta, besteak beste, kandeletan olio lurrunkorrak gehitu daitezke.\nSexua.\nSexu harremanetarako objektu gisa erabiltzen dira kandelak, \"argizari jolas\" deituriko sexu ekintzan, batik bat BDSM praktika erotikoetan. Kandelan urtutako argizaria beste pertsonaren azalera botatzen da, tentu handiz, erredurarik ez sortzeko.\nKandela eta ekonomia politikoa.\nFr\u00e9d\u00e9ric Bastiat (1801-1850) baionar ekonomialari eta politikariak satira gordin bat idatzi zuen, indibidualismoaren eta liberalismoaren alde, \u00abP\u00e9tition des fabricants de chandelles\u00bb (\u00abKandelagileen eskaera\u00bb) izenburuaz, non Estatuaren babesa eskatzen baitzuen \u00abbere argia salneurri baxuegitan eskaintzen duen lehiakide atzerritar baten konkurrentziaren\u00bb aurrean; \u00abatzerriko hornitzaile\u00bb hori, jakina, eguzkia baitzen."}
{"id": "579890", "revid": "105290", "url": "https://eu.wikipedia.org/wiki?curid=579890", "title": "2015 Israel-Palestina Gatazkan", "text": "Jarraian, 2015k Israel-Palestina Gatazkan eman duena kontatzen da.\nUrtarrila.\nUrtarrilaren 1ean, Israel nazioarteko justizian aurrean salatzeko eskubidea ematen zion ituna sinatu zuen Palestinako Aginte Nazionalak (PAN). 2014ko udaz geroztiko gerra krimenak ikertzeko eskatzeko asmoa zuen Abbasek nazioarteko zigor auzitegiari. Hagak PANen eskaria ukatzea espero zuen Israelek.\nUrtarrilaren 2an jakin zenez, Turmusayan landatutako 5.000 olibondo kendu zituzten kolono israeldarrek.\nUrtarrilaren 3an, Israelek Palestinari eman beharreko 106 milioi euroren bidalketa eten zuen, Palestinako Aginte Nazionalak Nazioarteko Zigor Auzitegiko kide izateko egindako eskaerarin ondoren.\nUrtarrilaren 4an, Palestinako presidenteak onartu zuen NBEko Segurtasun Kontseiluko bozketa gainditzea lortu ez zuen testu berdina aurkeztea aztertzen ari zela.\nUrtarrilaren 5ean, Benjamin Netanyahuk jakitera eman zuenez, auzitegiek ez zituzten soldadu israeldarrak epaituko. Gainera, PANi ematen zion 400 milioi dolarreko diru laguntza eteteko eskatu zion Tel Avivek Washingtoni. Bestalde, Israelek zergetako dirua izoztu zion Palestinari.\nEgun berean jakin zenez, 2014an 7.110 palestinar atxilotu zituen Israelek, 2013an baino %80 gehiago eta horietatik 1.200 adingabeak ziren. 2013an 5.000 palestinar preso zeuden Israelen eta 2014 amaieran, 6.800.\nGainera, bizi osorako kartzela jarri zioten 2014ko udan hiru gazte judu bahitu eta hiltzeaz akusatutako palestinarrari. Hau aitzakia moduan erabilita Israelek Gazaren aurkako 50 eguneko erasoaldia hasi zuen.\nUrtarrilaren 7an, Nazio Batuen Erakundeko idazkari nagusia zen Ban Ki-moonek esan zuenez, apirilaren 1etik aurrera izango zen Palestina Nazioarteko Zigor Auzitegiko kide. Hagak PANen eskaera ukatzea espero zuen Israelek.\nUrtarrilaren 16an, Nazioarteko Zigor Auzitegiak Palestinako krimenak aztertzeko erabakia hartu zuen eta azterketa egingo zuen \"Palestinako egoeraren\" inguruan.\nUrtarrilaren 21ean, Israelgo autobus bateko bidaiariek erasoak jasan zituzten palestinar baten aldetik.\nUrtarrilaren 24an jakin zenez, Israelek Zisjordanian eta Jerusalem ekialdean 70 palestinarren etxeak bota zituen."}
{"id": "579891", "revid": "336", "url": "https://eu.wikipedia.org/wiki?curid=579891", "title": "Erresuma Batuaren Independentziaren Alderdia", "text": "Erresuma Batuaren Independentziaren Alderdia (), UKIP bezala ezagunagoa, britainiar alderdi politiko bat da.\nEuroeszeptikoa, Erresuma Batua Europar Batasunetik irtetea aldarrikatzen du eta TEAM elkarteko kide da. Bere ildo politikoaren arabera, Erresuma Batua \"berriro ere bere beharrei erantzungo dien berezko parlamentu batek, britainiar hautesleen ordezkari bakarrak, zuzenean eta bakarrik gobernatu behar du\". Nigel Farage da gaur egun taldeko liderra."}
{"id": "579892", "revid": "46380", "url": "https://eu.wikipedia.org/wiki?curid=579892", "title": "UKIP", "text": ""}
{"id": "579893", "revid": "46380", "url": "https://eu.wikipedia.org/wiki?curid=579893", "title": "United Kingdom Independence Party", "text": ""}
{"id": "579894", "revid": "46380", "url": "https://eu.wikipedia.org/wiki?curid=579894", "title": "Euroeszeptiko", "text": ""}
{"id": "579896", "revid": "1545", "url": "https://eu.wikipedia.org/wiki?curid=579896", "title": "Apirileko feria", "text": ""}
{"id": "579897", "revid": "17", "url": "https://eu.wikipedia.org/wiki?curid=579897", "title": "Kandela (argipena)", "text": "Kandela hitzak adiera zenbait ditu:"}
{"id": "579898", "revid": "1545", "url": "https://eu.wikipedia.org/wiki?curid=579898", "title": "Karansebesko Gudua", "text": ""}
{"id": "579899", "revid": "1545", "url": "https://eu.wikipedia.org/wiki?curid=579899", "title": "Otto John Schaden", "text": ""}
{"id": "579900", "revid": "1545", "url": "https://eu.wikipedia.org/wiki?curid=579900", "title": "Otto J. Schaden", "text": ""}
{"id": "579902", "revid": "1545", "url": "https://eu.wikipedia.org/wiki?curid=579902", "title": "Fringillinae", "text": ""}
{"id": "579903", "revid": "1545", "url": "https://eu.wikipedia.org/wiki?curid=579903", "title": "Setepenre", "text": ""}
{"id": "579905", "revid": "1545", "url": "https://eu.wikipedia.org/wiki?curid=579905", "title": "A\u00ff", "text": ""}
{"id": "579906", "revid": "336", "url": "https://eu.wikipedia.org/wiki?curid=579906", "title": "Pertsonalismo", "text": "Pertsonalismoa XX. mendearen lehen erdialdean haibat eskola eta korronte filosofiko izendatzeko erabilitako izen generikoa da, pertsonaren balioa nabarmentzen dutenak, XIX. mendetik ustez nagusitzen den alienazioaren aurka, Argien Garaiko arrazionalismoaren eta indibidualismoaren gailentzearen ondorioz."}
{"id": "579907", "revid": "15795", "url": "https://eu.wikipedia.org/wiki?curid=579907", "title": "Pertsonalismo (politika)", "text": ""}
{"id": "579908", "revid": "96586", "url": "https://eu.wikipedia.org/wiki?curid=579908", "title": "Ranetki", "text": "Ranetki () emakumez osatutako pop-rock musika talde errusiarra izan zen, 2005ean sortua eta 2019an desegina. \"Piat zviozd\" () eta \"Eurosonic 2008\" lehiaketetan sarituak, 2009an 2 Muz-TV sari irabazi zituzten disko onenaren eta soinu-banda onenaren kategorietan. Arrakasta handia lortu zuten beraien \"O Tebe\" abestia Grand Theft Auto IV bideo-jokoaren soinu-bandan agertu ondoren."}
{"id": "579909", "revid": "23317", "url": "https://eu.wikipedia.org/wiki?curid=579909", "title": "Eibar KE (emakumezkoen taldea)", "text": "Eibar Kirol Elkartea Eibarko emakumezko futbol taldea da, Eibar Kirol Elkartearen barnean dagoena.\nHistoria.\n1991n sortua hasieran Eibartarrak FT izan zuen izena. Eibartarrak taldea 1999an Erreginaren Koparen finalera iritsi zen eta superkopa irabazi zuen Oroquieta Villaverderi partida biak irabazita, 3-0 eta 0-5. Ez da ordea ofizialtzat hartzen titulu hau.\nBi urte aurrerago, lehenengo maila irabaztekotan izan arren, 2000-01. denboraldian, Superliga sortu zutenean, Bigarren Mailan geratu zen. 2003an egungo izena hartu zuen, independentea zen arren. 2009an Eibar KEren sekzio bihurtu zen eta Lehen mailara igo zen. Bi urte egin ondoren jeitsi zen, baina hurrengo urtean berriz itzuli zen."}
{"id": "579910", "revid": "1545", "url": "https://eu.wikipedia.org/wiki?curid=579910", "title": "Despertsonalizazio", "text": "Despertsonalizazioa pertsona batek bere baitatik at bizi eta hautemateko duen sentsazioa da, iraunkorra denean nahasmendu mentaltzat hartzen dena, eta pertsonak bere ahalmenen kontrola galtzea ekar dezakeena. Droga kontsumoak eragindakoa izan daiteke."}
{"id": "579911", "revid": "1545", "url": "https://eu.wikipedia.org/wiki?curid=579911", "title": "Eibartarrak FT", "text": ""}
{"id": "579912", "revid": "17", "url": "https://eu.wikipedia.org/wiki?curid=579912", "title": "Muki (soka)", "text": ""}
{"id": "579913", "revid": "1545", "url": "https://eu.wikipedia.org/wiki?curid=579913", "title": "Maider Castillo", "text": "Maider Castillo Muga (Eibar, Gipuzkoa, 1976ko abuztuaren 3a - ) futbolaria da. Atzelari postuan jokatzen du. Aita futbolaria ere izan zen: Jes\u00fas Mar\u00eda Castillo \u201cTxitxia\u201d hain zuzen ere."}
{"id": "579914", "revid": "336", "url": "https://eu.wikipedia.org/wiki?curid=579914", "title": "Partidismo", "text": "Partidismoa edo, zentzu gaitzesgarrian, alderdikoikeria alderdi politiko batekiko baldintzarik gabeko eta gehiegizko atxikimendu eta konpromisoa da, interes orokorraren gainetik alderdiaren interesak sustatuz."}
{"id": "579915", "revid": "17", "url": "https://eu.wikipedia.org/wiki?curid=579915", "title": "Alderdikoikeria", "text": ""}
{"id": "579916", "revid": "336", "url": "https://eu.wikipedia.org/wiki?curid=579916", "title": "Sektarismo", "text": "Sektarismoa, talde sozial, politiko edo erlijiotsuen arteko ezberdintasunak nabarmentzeko joeraren ondorioz agertzen den intolerantzia, diskriminazioa eedo gorrotoa da. Talde, erlijio edo mugimendu politiko baten barnean dauden azpitalde edo aldeen artean ere ematen da."}
{"id": "579917", "revid": "17", "url": "https://eu.wikipedia.org/wiki?curid=579917", "title": "Sektario", "text": ""}
{"id": "579919", "revid": "12788", "url": "https://eu.wikipedia.org/wiki?curid=579919", "title": "Jelena Isinbajeva", "text": ""}
{"id": "579922", "revid": "105290", "url": "https://eu.wikipedia.org/wiki?curid=579922", "title": "Days of Thunder", "text": "Days of Thunder (euskaraz \"Trumoi Egunak\") 1990eko Tony Scott ingeles zinema zuzendari eta ekoizleak zuzendutako autogidaritza ekintza filma bat da. Tom Cruise, Robert Duvall, Randy Quaid, Nicole Kidman eta Cary Elwes aktoreek antzeztu zuten.\nSoinu onenaren Oscar Sariaren izendapena jaso zuen (Charles M. Wilborn, Donald O. Mitchell, Rick Kline eta Kevin O'Connell).\nArgumentua.\nCole Trickle (Tom Cruise) NASCAR auto lasterketetan autoak gidatuz bere beldur guztiak usatuko dituen kemenaren bila dabilen gazte ausart bat da. Kirol mundu honetan hanka onarekin sartu eta talde bikain bat lortzeaz gain, Harry (Robert Duvall) beteranoareen laguntza ordainezina du, garaipena lortzeko gaztea nola bultzarazi dezaken dakien lagun ona.\nAktoreak.\nRichard Petty, Rusty Wallace, Neil Bonnett, Harry Gant, eta Jerry Punch doktoreak ere eure buruak antzetuz kameo edo antzezpen laburrak egin zituzten."}
{"id": "579923", "revid": "336", "url": "https://eu.wikipedia.org/wiki?curid=579923", "title": "Wikivoyage", "text": ""}
{"id": "579924", "revid": "105290", "url": "https://eu.wikipedia.org/wiki?curid=579924", "title": "Wikibidaiak", "text": "Wikibidaiak edo Wikivoyage egile boluntarioen lanarekin osatutako bidai gida doan eta librea da. Izena erabiltzen duen Mediawiki teknologiatik dator.\nWebgunea Wikitravelen italiera eta alemanierazko bertsioetako lankideek euren edukiak leku berri batera mugitzeko hartutako erabakiarekin hasi zen. 2006ko abenduaren 10ean Wikivoyage izeneko webgunea sortu zen. Alemaniako elkarte batek kudeatzen du, Wikivoyage e.V.. Edukia Creative Commons Attribution-ShareAlike lizentziapean argitaratzen da.\n2012an euren hosting zerbitzuarekin hainbat arazo izan ostean ingelerazko Wikitravelen bertsioaren proiektua zatitu zen. Ingelerazko Wikitravelen komunitatea berriro batu zen Wikivoyageko taldearekin eta, aldi beraen, Wikivoyageko hizkuntza guztietako bertsioak Wikimedia Foundationen zerbitzarietara igaro ziren, Wikipedia berari ostatu ematen dion fundazioa. 2013ko urtarrilaren 15ean Wikimediaren barruko beste proiektu baten gisa aurkeztu zen, lantaldeak erabaki horrekin ados zeudela esan ostean."}
{"id": "579925", "revid": "56334", "url": "https://eu.wikipedia.org/wiki?curid=579925", "title": "Hosting", "text": "Hosting (, euskarazko itzulpena, \"web-ostatu\" edo \"web-ostalaritza\") Interneteko erabiltzaileei euren informazioa, irudiak, bideoak edo web bidez lor daitekeen edozein eduki gordetzeko aukera ematen duen zerbitzua da. Mundu fisikoko ostalaritzaren parekoa litzateke, webgune edo zerbitzu bakoitzak leku bat behar duelako.\nWebguneak gordetzeko aukera ematen duten enpresek, normalki, \"web host\" terminoa erabiltzen dute."}
{"id": "579927", "revid": "336", "url": "https://eu.wikipedia.org/wiki?curid=579927", "title": "The Interview (2014ko filma)", "text": "The Interview (euskaraz \"Elkarrizketa\") 2014ko Seth Rogen kanadar eta Evan Goldberg estatubatuar zinema zuzendari, ekoizle eta gidoigileen politika satira komedia filma bat da. Seth Rogen eta James Franco aktoreek antzeztu zuten.\nEstreinatu aurretik, sekulako nazioarteko polemika piztu zuen, Ipar Koreako Kim Jong-un estatuburuaren irudi ezkor edo satirikoa eman baitzen, ondorioz 2014ko ekainean jada Columbia Pictures ekoiztetxeak filmaren estreinarekin aurrera jarraitu ezkero AEBen aurkako \"gupidarik gabeko\" neurriak hartuko zirelako mehatxuak ere aipatu ziren.\nBestalde, Sony Pictures Entertainmenten aurkako zibererasoa ere jazo zen.\nArgumentua.\nDave Skylark (James Franco) AEBtako telebistako elkarrizketa saio ospetsu bateko aurkezleari eta saio beraren Aaron Rapoport ekoizleari(Seth Rogen) Ipar Koreako Kim Jong-un diktadorearekin elkarrizketa bat burutzeko abagunea suertatu zaie. Honen aurrean, CIAk Kim diktadorea erailtzeko aukera ezinobea ikusiko du. Baina zinez, Dave eta Aaron ez dira mota honetako erailketa bat burutzeko gizaseme aproposenak."}
{"id": "579935", "revid": "56334", "url": "https://eu.wikipedia.org/wiki?curid=579935", "title": "Viktoria Modesta", "text": "Viktoria Modesta Moskalova (Daugavpils, Letonia, 1988ko otsailaren 25ean) letoniar jatorriko modelo eta abeslari britainiarra da.\nBiografia.\nViktoria 1988ko otsailaren 25ean jaio zen Daugavpilsen, Letonian. Musikarenganako zaletasuna txikitatik datorkio. 6 urte zituenean, pianoa, partitura eta kanta ikasten hasi zen Daugavpilsko musika eskolan. 1999an Londresera joan zen bizitzera bere gurasoekin.\nJaiotzean izandako zabarkeria mediko baten ondorioz, bere haurtzaroan egonaldi luzeak igaro behar izan ditu ospitaleetan. Zabarkeria horrek arazo ugari eman zizkion bere ezkerreko hankarekin. 2007an, bere mugikortasuna hobetzeko eta etorkizunean osasun arazoak ekiditeko asmoz, Viktoriak ezkerreko hanka belaunetik behera ebakitzeko ebakuntza egitea erabaki zuen. Anputazioa eragozpena izan ordez, bere burua artista bionikotzat aurkezten du harro.\nIbilbide profesionala.\nModelo bezala.\nMoskalova 15 urterekin hasi zen modelo. Batez ere Erresuma Batuko underground kulturako hainbat aldizkaritan agertu da, adibidez 4 aldiz agertu da \"Bizarre\" aldizkariaren azalean.\nJames Stroudek atera zion erretratu biluzia Londresko National Portrait Galleryn egon zen ikusgai.\nMusika.\n2002an urtebeteko ahots-teknologia ikastaroa egin zuen Londresko Musika Eskolan. 2009an Nik Hodges musikari eta ekoizlearekin elkarlanean proiektu bat abiatu zuen. Beraien lehendabiziko lana \"Jane Bond\" Music Week-eko zerrendan agertu zen.\n2012ko maiatzaren 28an Moskalovak bere debuteko \"Only You\" singlearen argitalpen digitala kaleratu zuen.\n2014ko abenduaren 12an Channel 4 telebista-kate publiko britainiarrarekin elkarlanean \"Born Risky\" kanpaina atera zuen. Bertan bere burua munduko lehen pop artista bionikotzat aurkeztu zuen, \"Prototype\" abestiaz lagunduta. Saam Farahmand-ek diseinatu eta zuzendu zuen kanpainaren bideoa.\n2012ko Udako Paralinpiar Jokoen amaiera ekitaldia.\n2012ko Udako Paralinpiar Jokoei amaiera emateko ekitaldian, Veronikak \"Snow Queen\" papera antzeztu zuen Coldplay taldeak zuzenean abestu zuen \"42\" kantan. Swarovski kristalez apaindutako protesia eramanez egindako agerraldia mintzagai izan zen The Times, Grazia eta Look aldizkarietan."}
{"id": "579936", "revid": "512", "url": "https://eu.wikipedia.org/wiki?curid=579936", "title": "Violeta Barrios de Chamorro", "text": "Violeta Barrios de Chamorro (Rivas, 1929ko urriaren 18a) nikaraguar politikaria da. Errepublikako presidente izan zen 1990ko apirilaren 25etik 1997ko urtarrilaren 10a arte. Erdialdeko Amerikan kargu horretara iritsitako lehenbiziko emakumezkoa izan zen.\nBizitza.\nPedro Joaqu\u00edn Chamorro kazetari eta politikariarekin ezkondu zen 1950ean, eta Somozotarren diktaduren aurka jardun zuten \"La Prensa\" egunkariaren orrietatik. 1978an, Chamorro hil zutenean, Violetak hartu zuen bere esku La Prensaren ardura, eta somozismoaren aurka jarraitu zuen.\nIraultza Sandinistak Anastasio Somozaren erregimena garaitu zuenean Berreraikuntza Nazionalerako batzordeko kide izan zen. Laster utzi zuen kargu hori, sandinistei marxista izatea egotzita, eta antisandinisten ahots nagusi bihurtu zuen bere egunkaria. 1990eko hauteskundeetan sandinisten aurkako UNO koalizioaren hautagaia izan zen, eta inkestek kontrakoa zioten arren, irabazi egin zituen. 1997an utzi zuen agintea, Arnoldo Alem\u00e1n eskuindarraren aurka hauteskundeak galdu ondoren."}
{"id": "579937", "revid": "12788", "url": "https://eu.wikipedia.org/wiki?curid=579937", "title": "Violeta Chamorro", "text": ""}
{"id": "579938", "revid": "512", "url": "https://eu.wikipedia.org/wiki?curid=579938", "title": "Nano (argipena)", "text": "Nano hitzak adiera zenbait ditu, gehienetan grezierazko \"\u03bd\u1fb6\u03bd\u03bf\u03c2\", n\u00e2nos, hitzetik eratorrita, \u00f1imi\u00f1oa edo oso txikia den zerbait adierazteko:"}
{"id": "579940", "revid": "17", "url": "https://eu.wikipedia.org/wiki?curid=579940", "title": "Nano", "text": ""}
{"id": "579941", "revid": "8520806", "url": "https://eu.wikipedia.org/wiki?curid=579941", "title": "Racing Club de Avellaneda", "text": "Racing Club de Avellaneda, Argentinako futbol talde nagusietakoa da, Avellaneda hirikoa. Argentinako 17 liga irabazi ditu eta 1967an Libertadores kopa eta Kontinente arteko Futbol Kopa eskuratu zituen. Hiriko beste taldeak (CA Independiente) baino liga bat gehiago duen arren, hau Libertadores Kopa gehien dituen taldea da."}
{"id": "579942", "revid": "105290", "url": "https://eu.wikipedia.org/wiki?curid=579942", "title": "Montana (1950eko filma)", "text": "Montana 1950eko Ray Enright estatubatuar zinema zuzendariaren western filma bat da. Errol Flynn eta Alexis Smith aktoreek antzeztu zuten. Honako honetan, Errol Flynn bera jatorriz australiarra izanik, australiar bat antzeztu zuen bigarren filma izan zen, lehenbizikoa \"Desperate Journey\" (1942) izen zen.\nFilma bera girotua dagoen Montana estatuan filmatu zeen.\nArgumentua.\nMorgan Lane (Errol Flynn) australiar abeltzaina bere ardientzako larre berrien bilaketan Montanako abeltzainen lurraldera iritsi da. Bertan, Maria Singleton (Alexis Smith) abeltzain ederra eta gainontzeko abeltzainei aurre egin beharko die."}
{"id": "579943", "revid": "8520778", "url": "https://eu.wikipedia.org/wiki?curid=579943", "title": "Club Atl\u00e9tico Independiente", "text": "Club Atl\u00e9tico Independiente, Argentinako futbol talde nagusietakoa da, Avellaneda hirikoa. Argentinako 16 liga irabazi ditu baina bereziki arrakastatsua izan da Libertadores kopan, txapelketa gehien eskuratu dituen taldea baita. Kontinente arteko Futbol Kopa ere bi aldiz eskuratu du."}
{"id": "579946", "revid": "120138", "url": "https://eu.wikipedia.org/wiki?curid=579946", "title": "Nanismo", "text": "Nanismoa hazkuntzan izandako arazoen ondorioz ohi baino txikiagoa den pertsona bat pairatzen duen sindromea da. Sindrome hau pairatzen duten pertsonak nano edo ipotx deitzen zaie. Hainbat arrazoirengatik gerta daiteke nanismoa, hala nola, nutrizio-gabeziak, arrazoi genetikoak edo arazo hormonalak."}
{"id": "579949", "revid": "512", "url": "https://eu.wikipedia.org/wiki?curid=579949", "title": "The Humours of Tulla", "text": "The Humours of Tulla (euskaraz literalki \"Tullako Umoreak\") Irlandako doinu herrikoi ezagun bat da. Reel dantza doinu mota gisa sailkatu dago. Hainbat musikatresnekin jo ohi izaten da: banjo, biolin, mandolina, uilleann pipes gaitak, tin whistle txirula, etab. Musika talde nahiz musikari ugarik jo ohi dute, hainbat fimetako eszena edo soinu bandetan ere agertu izan da.\nIzenburuaren hasieran \"The Humours\" hitzak daramatzaten irlandar doinu herrikoi ugari daude, ondoren doinua eskeintzen zaion leku izena doalarik, kasu honetan Clare konderriko Tulla udalerria."}
{"id": "579951", "revid": "688", "url": "https://eu.wikipedia.org/wiki?curid=579951", "title": "Club Atl\u00e9tico San Lorenzo de Almagro", "text": "Club Atl\u00e9tico San Lorenzo de Almagro, Argentinako futbol talde ezaguna da, Buenos Airesko Flores auzokoa. Argentinako 15 liga irabazi ditu eta Libertadores kopa bat."}
{"id": "579952", "revid": "119347", "url": "https://eu.wikipedia.org/wiki?curid=579952", "title": "Club Estudiantes de La Plata", "text": "Club Estudiantes de La Plata, Argentinako futbol talde ezaguna da, La Plata hirikoa. Argentinako 6 liga bakarrik irabazi ditu baina 4 Libertadores kopa eta Kontinente arteko Futbol Kopa bat irabazi ditu."}
{"id": "579953", "revid": "105290", "url": "https://eu.wikipedia.org/wiki?curid=579953", "title": "Galerien zubia", "text": "Galerien zubia (frantsesez \"Pont des galeries\") Zuberoako Maule-Lextarre hiriburuko zubi bat da. \u00dchaitza ibaia zeharkatzen du.\nIzena inguruan gaur egun itxia dagoen \"Galeria Berriak\" (frantsesez \"Nouvelles Galeries\") denda izatetik datorkio."}
{"id": "579957", "revid": "23317", "url": "https://eu.wikipedia.org/wiki?curid=579957", "title": "Lagunak (emakumezkoen taldea)", "text": "Lagunak Kirol Elkartea Bara\u00f1aingo emakumezko futbol taldea da.\nHistoria.\n1990ean sortua, emakumezko saila aitzindaria zen, Nafarroako emakumezko futbolean.\n2002-2003 denboraldian Lehenengo Mailako kategorian lehena izan ondoren, Lehen mailara igo zen. 2005-2006 denboraldiko Erreginaren Kopako txapeldunordea izan zen. 2013an maila galdu zuen eta taldea desagertzear egon zen. Nafarroako Ligan hasi zuen ibilbide berria."}
{"id": "579965", "revid": "8431610", "url": "https://eu.wikipedia.org/wiki?curid=579965", "title": "Club Atl\u00e9tico V\u00e9lez Sarsfield", "text": "Club Atl\u00e9tico V\u00e9lez Sarsfield, Argentinako futbol talde ezaguna da, Buenos Airesko V\u00e9lez Sarsfield auzokoa. Argentinako 10 liga irabazi ditu eta 1994an Libertadores kopa eta Kontinente arteko Futbol Kopa irabazi zituen."}
{"id": "579968", "revid": "119347", "url": "https://eu.wikipedia.org/wiki?curid=579968", "title": "Sara Labiano", "text": "Sara Labiano Sevigne (Iru\u00f1ea, Nafarroa Garaia, 1991ko uztailaren 17a) futbolaria da. Aurrelari moduan jokatzen du.\nBiokimika ikasi zuen Nafarroako Unibertsitatean.\nKirol ibilbidea.\nHona hemen bere ibilbidea:"}
{"id": "579969", "revid": "105290", "url": "https://eu.wikipedia.org/wiki?curid=579969", "title": "Ikastetxearen zubia", "text": "Ikastetxearen zubia (frantsesez \"Pont du coll\u00e8ge\") Zuberoako Maule-Lextarre hiriburuko zubi bat da. \u00dchaitza ibaia zeharkatzen du.\nIzena alboko San Josef ikastetxearengandik datorkio (\"coll\u00e8ge du Saint-Joseph\")."}
{"id": "579970", "revid": "56334", "url": "https://eu.wikipedia.org/wiki?curid=579970", "title": "Nerea Gabirondo", "text": "Nerea Gabirondo de la Hera (Zumarraga, Gipuzkoa, 1990eko azaroaren 7a - ) futbolaria da. Atzelari postuan jokatzen du."}
{"id": "579971", "revid": "56334", "url": "https://eu.wikipedia.org/wiki?curid=579971", "title": "Sonia L\u00f3pez", "text": "Sonia L\u00f3pez Etxeberria (Eibar, Gipuzkoa, 1983ko azaroaren 3a - ) futbolaria da. Atzelari postuan jokatzen du."}
{"id": "579972", "revid": "336", "url": "https://eu.wikipedia.org/wiki?curid=579972", "title": "Joana Arranz", "text": "Joana Arranz Vali\u00f1o (Laudio, Araba, - ) futbolaria da. Atzelari postuan jokatzen du."}
{"id": "579974", "revid": "336", "url": "https://eu.wikipedia.org/wiki?curid=579974", "title": "Rosa Mar\u00eda D\u00edez Gonz\u00e1lez", "text": ""}
{"id": "579975", "revid": "336", "url": "https://eu.wikipedia.org/wiki?curid=579975", "title": "Ernesto Ladr\u00f3n de Guevara L\u00f3pez de Arbina", "text": ""}
{"id": "579977", "revid": "336", "url": "https://eu.wikipedia.org/wiki?curid=579977", "title": "Naiara Beristain", "text": "Naiara Beristain Gonz\u00e1lez (Getxo, - ) futbolaria da. Erdilari postuan jokatzen du.\nEspainiako eta Euskal Herriko selekzioetan ibilitakoa da."}
{"id": "579978", "revid": "336", "url": "https://eu.wikipedia.org/wiki?curid=579978", "title": "Txomin Aurrekoetxea Iza", "text": ""}
{"id": "579979", "revid": "336", "url": "https://eu.wikipedia.org/wiki?curid=579979", "title": "Luis Bandr\u00e9s Unanue", "text": ""}
{"id": "579980", "revid": "336", "url": "https://eu.wikipedia.org/wiki?curid=579980", "title": "Ram\u00f3n Labayen Sansinenea", "text": ""}
{"id": "579981", "revid": "336", "url": "https://eu.wikipedia.org/wiki?curid=579981", "title": "Jose Mar\u00eda Makua Zarandona", "text": ""}
{"id": "579982", "revid": "56334", "url": "https://eu.wikipedia.org/wiki?curid=579982", "title": "Gurutze Fern\u00e1ndez", "text": "Gurutze Fern\u00e1ndez Callejo (Urretxu, - ) futbolaria ohia da. Aurrelari postuan jokatzen zuen."}
{"id": "579983", "revid": "336", "url": "https://eu.wikipedia.org/wiki?curid=579983", "title": "Isabel Orbe Garay", "text": ""}
{"id": "579984", "revid": "336", "url": "https://eu.wikipedia.org/wiki?curid=579984", "title": "Joana Flaviano", "text": "Joana Flaviano Aurtenetxe (Bilbo, - ) futbolaria da. Erdilari postuan jokatzen du. Egun Italian dabil."}
{"id": "579985", "revid": "336", "url": "https://eu.wikipedia.org/wiki?curid=579985", "title": "Imanol Murua Arregui", "text": ""}
{"id": "579988", "revid": "336", "url": "https://eu.wikipedia.org/wiki?curid=579988", "title": "Vanesa Gimbert", "text": "Vanesa Gimbert Acosta (Bergara, Gipuzkoa, - ) futbolaria da. Erdilari jokatzen du. Espainiako eta Euskal Herriko selekzioetan ibilia da.\nBiografia.\nBergaran eskolako patioan eta kalean hasi zen futbolean jolasten eta gaztea zela familia Cordobara joan zen bizitzera. 14 urte zituela Montilla FC taldean hasi zen jokatzen eta Andaluziako selekziotik deia jaso zuen gazte mailako taldetan aritzeko. \n1999. urtean Levantek fitxatu zuen. Levante puntako taldea zen eta lau denboralditan 2 Liga eta 3 Kopa irabazi zituen. Hurrengo urteetan talde ugaritan ibili zen. Rayo Vallecanorekin beste 2 liga eta kopa bat eskuratu zituen. 2013an Athleticek fitxatu zuen eta ordutik talde zurigorrian jokatzen du. Bilboko taldearekin 2015-16ko Liga irabazi zuen."}
{"id": "579989", "revid": "336", "url": "https://eu.wikipedia.org/wiki?curid=579989", "title": "Kepa Aulestia Urrutia", "text": ""}
{"id": "579991", "revid": "336", "url": "https://eu.wikipedia.org/wiki?curid=579991", "title": "Koro Garmendia Galbete", "text": ""}
{"id": "579994", "revid": "336", "url": "https://eu.wikipedia.org/wiki?curid=579994", "title": "Julen Guim\u00f3n Ugartechea", "text": ""}
{"id": "579995", "revid": "336", "url": "https://eu.wikipedia.org/wiki?curid=579995", "title": "Augusto Borderas Gaztambide", "text": ""}
{"id": "579996", "revid": "336", "url": "https://eu.wikipedia.org/wiki?curid=579996", "title": "Jon Imanol Azua Mendia", "text": ""}
{"id": "579997", "revid": "56334", "url": "https://eu.wikipedia.org/wiki?curid=579997", "title": "Saioa Gonz\u00e1lez", "text": "Saioa Gonz\u00e1lez Villegas (Barakaldo, - ) futbolari ohia da. Atzelari postuan jokatu zuen."}
{"id": "579998", "revid": "16654", "url": "https://eu.wikipedia.org/wiki?curid=579998", "title": "Leire Landa", "text": "Leire Landa Iroz (Irun, Gipuzkoa, ) futbolari profesional ohia eta gizarte hezitzailea da.\nEzaugarriak.\nFutbolean, erdilari jokatzen zuen. Espainiako eta Euskal Herriko selekzioetan ibilia da. Nortasuna, lehiakortasuna, ausardia eta sakrifizioa zituen ezaugarri. Izan ere, bederatzi urte zituela minbiziari aurre egin behar izan zion, eta belauneko lotailu gurutzatua hiru aldiz hautsi du. Medikuek esan zioten bere belaunak ez direla funtzionalak, eta 2016/2017 denboraldi osoan jokatu ezinda egon eta gero, 2017ko uztailean Landak futbol mundua uztea erabaki zuela iragarri zuen.\nIbilbidea.\nHainbat taldetan aritu izan da Leire Landa. 15 urte zituela Oiartzunen hasi zen jokatzen eta 2004an Realak fitxatu zuen. Bost denboraldi egin zituen bertan. 2009an Atl\u00e9tico Madrilera joan zen eta ondoren Athletic-en eta Bartzelonan ere aritu zen."}
{"id": "579999", "revid": "336", "url": "https://eu.wikipedia.org/wiki?curid=579999", "title": "Manuela Lareo", "text": "Manuela Lareo Polanco (Gasteiz, Araba, ) futbolaria da. Aurrelari postuan jokatzen du.\nKirolari ibilbidea.\nNormalean eskuin hegalean aurrelari gisa jokatzen du, nahiz eta punta-puntako posizioan ere joka dezakeen, eta desorekatzailea izatea du ezaugarri.\nFutbolaren munduan Gasteizko bere ikastetxeko areto futboleko taldean hasi zen.\nGasteizko Aurrera Kirol Klubean hasi zen futbolean jokatzen, eta 4 denboraldi eman zituen bertan, 2010ean Athletic Cluben eskutik futbol profesionalerako jauzia eman zuen arte. Klubean beste lau denboraldi egin ondoren, Valentziak fitxatu zuen denboraldi baterako. 2015ean, Realak bere taldean sartzea erabaki zuen.\nNazioartekoa izan da Espainiako selekzioarekin."}
{"id": "580001", "revid": "336", "url": "https://eu.wikipedia.org/wiki?curid=580001", "title": "Andere Legina", "text": "Andere Legina Garc\u00eda (Getxo, ) futbolaria da. Atezain jokatzen du."}
{"id": "580003", "revid": "336", "url": "https://eu.wikipedia.org/wiki?curid=580003", "title": "Paula Mateo", "text": "Paula Mateo Urdiales (Barakaldo, - ) futbolaria da. Atzelari postuan jokatzen du."}
{"id": "580004", "revid": "2241", "url": "https://eu.wikipedia.org/wiki?curid=580004", "title": "Juan Mari Juaristi", "text": "Juan Mari Juaristi izenarekin honako bi pertsonak ezagutzen dira:"}
{"id": "580005", "revid": "2241", "url": "https://eu.wikipedia.org/wiki?curid=580005", "title": "Esther Larra\u00f1aga", "text": "Esther Larra\u00f1aga izenarekin honako pertsonak ezagutzen dira:"}
{"id": "580006", "revid": "336", "url": "https://eu.wikipedia.org/wiki?curid=580006", "title": "Itsaso Nabaskues", "text": "Itsaso Nabaskues Lasheras (Donostia, Gipuzkoa, 1990eko urriaren 6a - ) futbolari ohia da. Erdilari postuan jokatzen zuen. Bere ibilbidean zehar futbol talde hauetako kide izan zen: A\u00f1orga, Real Sociedad, Athletic, Oud-Heverlee Leuven eta Oiartzun."}
{"id": "580007", "revid": "336", "url": "https://eu.wikipedia.org/wiki?curid=580007", "title": "I\u00f1aki Antig\u00fcedad Auzmendi", "text": ""}
{"id": "580008", "revid": "336", "url": "https://eu.wikipedia.org/wiki?curid=580008", "title": "Enrique Villar Montero", "text": ""}
{"id": "580009", "revid": "336", "url": "https://eu.wikipedia.org/wiki?curid=580009", "title": "Mar\u00eda Teresa Pagazaurtundua Ruiz", "text": ""}
{"id": "580010", "revid": "336", "url": "https://eu.wikipedia.org/wiki?curid=580010", "title": "Luis Mar\u00eda Atienza Serna", "text": ""}
{"id": "580011", "revid": "119347", "url": "https://eu.wikipedia.org/wiki?curid=580011", "title": "Erika V\u00e1zquez", "text": "Erika V\u00e1zquez Morales (Iru\u00f1ea, ) futbolaria da. Aurrelari moduan jokatzen du.\nAthleticeko golegile nagusiena da. Telmo Zarraren atzetik, Athleticekin gol gehien sartu dituen jokalaria da.\nFutbolari ibilbidea.\nBere lehen futbol taldea Lagunak izan zen. 2004ko irailean Txapeldunen Ligako partida batean egin zuen debuta Athletic-en, Newtownabbey Strikersen aurka. Geroztik zuri-gorriekin dago salbuespen batekin: 2010-2011ko denboraldian Espanyolen jokatu zuen. Bere ezaugarrien artean: teknikoki oso ona, bizkorra mugitzeko orduan eta gol sena. Partidako 0,61 goleko bataz bestekoa du, Athleticen azken bi golegile handien -Aritz Aduriz (172) eta Fernando Llorenteren (118)- estatistika bateratuak bikoizteko bidean dago."}
{"id": "580012", "revid": "688", "url": "https://eu.wikipedia.org/wiki?curid=580012", "title": "Sozialista Demokratikoen Mugimendua", "text": "Sozialista Demokratikoen Mugimendua (, \"Kinima Dimokraton Sostialiston\") 2015eko urtarrilaren 3an, Georgios Papandreuk sortutako alderdia da. PASOK Mugimendu Sozialista Panhelenikoa utzi eta alderdi hori sortzea erabaki zuen.\nTestuingurua.\nGeorgios Papandreu Greziako lehen ministroa izan zen krisi ekonomikoak euro zonaldea gogor jo zuenean. 2011n herritarren babesa galdu zuen, Grezian bizi zuten krisi ekonomikoa konpontzeko gai izan ez baitzen.\nPolitika utzi ostean, bere alderdia zen Pasok eta Demokrazia Berriak hainbat erreforma hitzartu zituzten, epe luzera ekonomia greziarra hobetzeko asmoz.\nIdeologia.\nGreziako \u00abindar aurrerakoi guztiak\u00bb bildu nahi ditu, eta zentro-ezkerrean kokatzen da. Gainera, austeritate neurrien aurka egin nahi zuen.\nHistoria.\n2015eko urtarrilaren 25eko hauteskundeetan aurkezteko asmoa zuen alderdiak."}
{"id": "580013", "revid": "9302746", "url": "https://eu.wikipedia.org/wiki?curid=580013", "title": "Ixiar Bakero", "text": "Ixiar Bakero Eskudero (Goizueta, ) futbolari ohia da. Erdilari jokatzen zuen. A\u00f1orga KKEn ibilia. Anaiak ditu Jose Mari eta Xanti futbolari profesional ohiak; izan ere, Bakero Eskudero 11 anai-arrebetatik, 6 iritsi dira futbolean goi mailara. Ixiar aitzindarietakoa izan zen Euskal Herriko emakumezkoen goi mailako futbolean, eta horrenbestez, Jose Mari eta Xanti ez bezala, ez zuen futbola lanbide izan (oraindik ez baitzen profesionalizatu emakumezkoen futbola Euskal Herrian).\nBi seme alaba ditu Asier eta Elaia."}
{"id": "580014", "revid": "1545", "url": "https://eu.wikipedia.org/wiki?curid=580014", "title": "A\u00f1orga KKE", "text": ""}
{"id": "580015", "revid": "336", "url": "https://eu.wikipedia.org/wiki?curid=580015", "title": "Gregorio Ord\u00f3\u00f1ez Fenollar", "text": ""}
{"id": "580016", "revid": "129250", "url": "https://eu.wikipedia.org/wiki?curid=580016", "title": "Aintzane Encinas", "text": "Aintzane Encinas G\u00f3mez (Donostia, ) gipuzkoar futbolaria, entrenatzailea eta kazetaria da. Aurrelari moduan jokatzen du.A\u00f1orga KKEn harrobian hazi eta 13 denboraldiz Realean jokatu zuen. Realaren B taldeko entrenatzailea izan da eta Euskal Herriko selekzioa ere gidatu du. Marca egunkarian zutabe bat idazten du. 2023ko irailean Realeko entrenatzaileak uko egin zion kontratu bat sinatzeari, maskulinoan soilik idatzita egoteagatik. \nIbilbidea.\nMundaizko eskolako taldean hasi zen jokatzen eta 2003-04 denboraldirako A\u00f1orgak fitxatu zuen. Hurrengo urtean Realak fitxatu zuen. 2014ko otsailaren 14an 300. partida jokatu zuen Realarekin. Kopuru hori lortzen zuen lehen emakueme-jokalaria bihurtu zen. 2016an beste urtebeterako sinatu zuen, 13. denboraldia. 2017an erretiratu zen artean talde txuriurdineko aurrelaria izan zen.\nEuskal selekzioarekin hainbat partida jokatu zituen eta kapitaina izatera ere iritsi zen. Espainiako selekzioarekin 20 urtez azpiko Munduko txapelketan hartu zuen parte.\n2018ko apirilean Encinas, Realeko jokalari ohia eta Eli Ibarra, Atlhetic taldeko jokalari ohia Espainiako Futbolarien Elkarteko (AFE) Emakumezkoen Futbol Batzordeko kide hautatu zituzten, batzorde horretan organo aholku-emaile aritzeko eta futbol sindikatuaren barruan emakumeen futbolarekin zerikusia duten gaiak jorratzeko.\n\"#Seacabo\" mugimendua.\n2023an abuztuan Espainiako Lehen mailako Selekzio absolutuko emakumeak Munduko futbol txapeldunak izan ostean, Rubialesen gertaeraren ondoren futboleko eta gizarteko beste esparru batzuetako indarkeriarekin #Seacabo delako mugimenduak aurrera jarraitu zuen. Irailean Aintzane Encinas Realeko entrenatzaileakk uko egin zion kontratu bat sinatzeari lenguaia sexista izateagatik, maskulinoan soilik idatzita zegoelako, eta jendaurrean salatu zuen bere sare sozialen bidez."}
{"id": "580018", "revid": "46380", "url": "https://eu.wikipedia.org/wiki?curid=580018", "title": "Arantza del Puerto", "text": "Arantza del Puerto Astiz (Donostia, ) futbolari ohia eta entrenatzailea da. Atzelari moduan jokatzen zuen.\nA\u00f1orga KKEn ibilitakoa, erretiratu ondoren entrenatzaile bilakatu zen. Real Uni\u00f3n eta Zumaiako FT taldeez gain, Euskal Herriko emakumezkoen futbol selekzioan ere izan da."}
{"id": "580019", "revid": "1545", "url": "https://eu.wikipedia.org/wiki?curid=580019", "title": "Neferneferura", "text": "Neferneferura (Raren ederrena), Akenaton faraoiak eta bere Errege Emazte Handia zen Nefertitik izandako sei alabetatik bosgarrena izan zen. Bere ahizpa nagusien kasuan ez bezala, bere izenak ez du Aton jainkoaren aipamen txikienik ere egiten, baizik eta Ra jainkoarena, Akenaton faraoiak hedatu nahi izan zuen Aton jainkoarena gurtzan gira bat bezala ikusi nahi izan dena.\nLau ahizpa nagusi zituen, Meketaton, Meritaton, Ankesenamon eta Neferneferuaton-Tasherit, gaita ahizpa txiki bat ere, Setepenra izenekoa.\nBeranduen ere, bere aitaren erregealdiko 10. urtean jaio zen, baina ez da noiz hil zen ezagutzen. Egia esan, apenas ezagutzen da ezer errege printzesei buruz, eta, itxuraz, euren aita hil ondoren bizirik jarraitu zuen bakarrak alaba nagusia zen Meritaton eta hirugarrena zen Ankesenamon izan ziren. Hala ere, harritzekoa da Akenatonen erregealdiko 14. eta 17. urte bitartean faraoiaren sei alaban erabat desagertu izana, guztiak oraindik oso adin txikikoak, izurriteren bat edo konspirazio krudelen baten ondorio izan zitekeela pentsarazi duena.\nNeferneferuraren izena Tutankamon faraoiaren hilobia agertzen da, baina ez da ezagutzen printzesa honek garai horretaraino bizirik iraun zuen ala familiako oroitzapen bat baina ez zen. Uste denez, hil zen garaian Tell al-Amarnako nekropolian berarentzako soilik izango zen hilobi bat zulatzen hasi ziren. Data, beste behin ere, ezagutzeke dago."}
{"id": "580020", "revid": "336", "url": "https://eu.wikipedia.org/wiki?curid=580020", "title": "Karmelo Landa Mendibe", "text": ""}
{"id": "580021", "revid": "56334", "url": "https://eu.wikipedia.org/wiki?curid=580021", "title": "Maialen Zelaia", "text": "Maialen Zelaia Mendizabal (Donostia, ) futbolaria da. Aurrelari moduan jokatzen du.\nA\u00f1orga KKEn ibilitakoa, egun Real Sociedad taldean dabil."}
{"id": "580024", "revid": "1545", "url": "https://eu.wikipedia.org/wiki?curid=580024", "title": "Neferneferure", "text": ""}
{"id": "580025", "revid": "17", "url": "https://eu.wikipedia.org/wiki?curid=580025", "title": "Ipotx (argipena)", "text": "Ipotx hitzak adiera zenbait ditu:"}
{"id": "580026", "revid": "17", "url": "https://eu.wikipedia.org/wiki?curid=580026", "title": "Ipotx", "text": ""}
{"id": "580027", "revid": "1545", "url": "https://eu.wikipedia.org/wiki?curid=580027", "title": "Iga Wyrwa\u0142", "text": "Iga Wyrwa\u0142 (Kalisz, Polonia, 1989ko otsailaren 20an) modelo eta aktore poloniarra da. 2006tik Erresuma Batuan bizi da, Rugby hirian."}
{"id": "580030", "revid": "336", "url": "https://eu.wikipedia.org/wiki?curid=580030", "title": "I\u00f1aki Galdos Irazabal", "text": ""}
{"id": "580031", "revid": "336", "url": "https://eu.wikipedia.org/wiki?curid=580031", "title": "Carlos Totorica Izaguirre", "text": ""}
{"id": "580033", "revid": "17", "url": "https://eu.wikipedia.org/wiki?curid=580033", "title": "Osziladore (argipena)", "text": "Osziladore hitzak adiera zenbait ditu:"}
{"id": "580034", "revid": "336", "url": "https://eu.wikipedia.org/wiki?curid=580034", "title": "Nuria L\u00f3pez de Guere\u00f1u Ansola", "text": ""}
{"id": "580035", "revid": "17", "url": "https://eu.wikipedia.org/wiki?curid=580035", "title": "Osziladore", "text": ""}
{"id": "580036", "revid": "17", "url": "https://eu.wikipedia.org/wiki?curid=580036", "title": "Mortero", "text": ""}
{"id": "580037", "revid": "336", "url": "https://eu.wikipedia.org/wiki?curid=580037", "title": "Atonismo", "text": "Atonismoa, Amarnako heresia edo Amarnako aroa, historiako lehen erlijio monoteista (edo henoteista) izan zen, Aton eguzki diskoaren gurtza bultzatuz. Oraindik ondo ezagutzen ez diren arrazoiengatik, baina ziur asko Tebasko kleroaren kontserbadorismoa eta ezinikusiagatik, Akenaton faraoiak jainko dinastikoa zen Amonen (jainko ezkutua) gurtza alde batera utzi zuen, eta faraoi gazteak Atonen gurtza inposatu zuen, lehenik pixkanaka eta, jarraian, derrigorrean.\nEguzkiaren gurtzaren aurrekariak.\nGoi Egiptoren nagusitasuna txikitzen joan zen Egiptoko XVIII. dinastiako lehen bi faraoien erregealdiak pasa eta gutxira. Goi Egiptoko printzeek Egipto askatu eta birbateratu izanak Tebas Antzinako Egiptoko gainontzeko hirien gainetik jarri zuela gogoratu behar da, eta, ondorioz, Amon jainkoaren gurtza bere hirukotearekin batera, Amon, Khonsu eta Mut jainkoek osatua.\nNagusitasun hori Behe Egipto garrantzia hartzen hasi zenean desagertzen joan zen, lehenik tenplu eta jauregi berriak eraiki eta eramanez, eta, ondoren, errege jauregia Menfisera eramanez, Nilo ibaiaren deltarako sarrera zena. Behe Egiptoren nagusitasun hau ez zen soilik XVIII. dinastiara mugatu, baizik eta ramesidar garaian ere jarraitu zuela, bere garai gailena hiriburua izateko propio eraikitako Avaris edo Pi-Ramsesera eraman zenean izan zuelarik.\nOhitura bezala, erregearen seme nagusia, errege bihurtu aurretik Ptah jainkoaren apaiz gorena izatea aldatu zen, Amenofis II.aren edo honen seme nagusia zen Tutmosis IV.aren kasuan bezala.\nEra berean, eragingunea bi lurren hegoaldetik iparraldera eraman izanak Ra jainkoaren gurtza biziberritu zuen, jainko honen gurtzagune nagusia Heliopolisen baitzegoen, hiriburua zen Menfistik hamahiru kilometro ipar-ekialdera zegoena.\nGurtza honen euskarri nagusia faraoiaren boterea zen. Oinarrian, mitoak Egipto gobernatu zuen lehena Ra izan zuela zioen, ondoren, gizadiaren kontuak konpondu eta segura itzultzeko, bere semeari utziz erresuma gobernatzeko ardura. Sinesmen honen indarra Heliopolisko apaizek babesten zuten, Egiptotik kanpo ere ospe handia zuen ezagutza eta jakinduria gune bat osatzen zutenak."}
{"id": "580038", "revid": "17", "url": "https://eu.wikipedia.org/wiki?curid=580038", "title": "Bipolarizazio", "text": ""}
{"id": "580039", "revid": "105290", "url": "https://eu.wikipedia.org/wiki?curid=580039", "title": "Teodosioren Kodea", "text": "Teodosioren kodea () Erromatar Inperioaren garaian estatuaren ekimenez eginiko indarrean zeuden legeen bilketa ofizial bat izan zen. 438an Teodosio II.aren aginduz amaitu zen. Eta enperadore honen aginduz hasta izan zen 429an, Antioko izeneko Pretorioaren Prefektuaren zuzendaritzapean, ekialdeko inperioan 438an argitaratuz. Urte bere beranduago mendebaldeko inperioan ere sartu zen Valentiniano III.a enperadorearen aginduz. 16 liburutan banatua dato, horietako bakoitza tituluetan banatua dagoelarik, eta titulua hauetako bakoitzaren barnean kronologikoki ordenatutako konstituzioak daude. Lehen bost liburuak zuzenbide pribatuari buruzkoak dira, seigarrenetik zortzigarrenerartekoak zuzenbide administratiboari buruzkoak, bederatzigarrena , zuzenbide penalari buruzkoa, hamargarrena eta hamaikagarrena, zuzenbide fiskalari buruzkoak, hamabigarrenetik hamabosgarrenerartekoak zuzenbide komunalari buruzkoak, eta, hamaseigarrena eta azkena, zuzenbide eklesiastikoari buruzkoa. Gregoriar kodearen hamabi liburutan eta Teodosiar kodearen lau liburutan ere ba\u00f1a liteke."}
{"id": "580040", "revid": "119231", "url": "https://eu.wikipedia.org/wiki?curid=580040", "title": "Brasildar futbol txapelketako A Seriea", "text": "Brasildar futbol txapelketako A Seriea (portugesez \"Campeonato Brasileiro S\u00e9rie A\") edo Brasileir\u00e3o Brasilen jokatzen den futbol txapelketa nagusia da. Palmaresean S\u00e3o Pauloko estatuko taldeak dira nagusi.\nHistoria.\nHerrialdea hain handia izanik estatu bakoitzeko ligak jokatu ohi ziren bakarrik. Txapelketa Paulista eta Txapelketa Carioca ziren denen artean ospetsuenak. 1960an Hego Amerika osorako Libertadores Kopa antolatzea erabaki zen, Europan egiten hasia zen antzera, eta bertara herrialdearen ordezkaria izango zena bidaltzeko, talde brasildar guztiek parte hartuko zuten txapelketa sortzea erabaki zen 1959an.\nOrdutik antolaketa desberdinak izan dituen arren jarraitasuna izan du eta sailkapen historikoan mundu osoko bigarren liga indartsuena da."}
{"id": "580045", "revid": "1545", "url": "https://eu.wikipedia.org/wiki?curid=580045", "title": "Codex Theodosianus", "text": ""}
{"id": "580048", "revid": "1545", "url": "https://eu.wikipedia.org/wiki?curid=580048", "title": "Ane Bergara", "text": "Ane Bergara Artieda (Bera, Nafarroa Garaia, ) futbolaria da. Defentsako postu anitzetan (hegal, zentral eta pibotean) aritu da.\nIrakasle ikasketetan eta Jarduera Fisikoaren eta Kirolaren Zientzietan graduatua da, eta Fisioterapia ikasketak ere baditu.\nDatu teknikoak.\nAltuera: 1.70 m.\nPisua: 70 kg.\nPosizioa: atzelaria.\nIbilbidea.\nZazpi urte zituela Hendaiako Englantis futbol eskolan hasi zen, taldeko neska bakarra zen eta bertan bost urte eman zituen. Ondoren, Gure Txokoa izeneko hondartza-taldera pasatu zen. Bertan hiru urte pasa ostean, belar-taldean jokatu zuen. 2002. urtean Bara\u00f1aingo talde nafarrak fitxatu zuen eta han aukera izan zuen bere herrikide Miriam Erkiziarekin batera aritzeko. Bi jokalari hauek eta Berako Edurne Teletxeak Espainiako selekzioarekin jokatzea lortu zuten. \n2004. urtean Europako futbol txapelketa irabazi zuen Espainiako sub19 selekzioarekin.\u00a0Europako titulua eskuratu zuen lehenengo emakumea izan zen bere eskualdean eta Nafarroako Futbol Federazioko urrezko intsignia jaso zuen. 2004. urtean SD Lagunak taldearekin fitxatu zuen denboraldi baterako.\n2005eko uztailean Bartzelonako Espanyolekin fitxatu zuen eta 2006an Ligako txapelduna izan zen. Talde honetan zegoelarik, 2006, 2009 eta 2010.\u00a0urteetan Espainiako Erreginaren Kopa irabazi zuen. \n2011. urtean taldea utzi zuen eta Donostia aldera joan zen Errealarekin jokatzera, bertan lau denboraldi eman zituen. Arantza iltzatuta geratu zitzaion, 2015eko uda horretan, Kanadan jokatutako munduko pertsonen behin betiko zerrendatik erortzean, prestaketa-partidak jokatzen aritu ondoren. Errealekoek kontratua berritzea eskaini zioten baina Bartzelona taldeak hobetsi zion eskaintza. Beraz, talde horretan eman zituen hurrengo bi denboraldiak 2017. urtera arte. Momentu hartan Bartzelona taldeko asmoa zen ondoz ondoko bosgarren liga irabaztea. Hala ere, bigarren postua lortu zuten. 2017an Athletic Club taldeagatik fitxatu zuen eta denboraldi bakarra eman zuen bertan.\nFutbolean jokatzen ari zen urte hauetan, Nafarroa, Euskal Herria, Katalunia eta Espainiako selekzioetako kide izan zen.\n2018an, 15 urtez lehenengo mailan aritu ondoren, Bergarak 31 urterekin futbola utziko zuela iragarri zuen.\nKanpo estekak.\n[[Kategoria:Nafarroa Garaiko emakume futbolariak]]\n[[Kategoria:Errealeko futbolariak (emakumezkoen taldea)]]\n[[Kategoria:Euskal Herriko selekzioan jokatutako futbolariak]]\n[[Kategoria:FC Barcelonako futbolariak]]\n[[Kategoria:RCD Espanyoleko futbolariak]]\n[[Kategoria:Athleticeko futbolariak (emakumezkoen taldea)]]"}
{"id": "580049", "revid": "9323122", "url": "https://eu.wikipedia.org/wiki?curid=580049", "title": "Ainara Manterola", "text": "Ainara Manterola Ikutza (Orio, Gipuzkoa, 1995eko ekainaren 19a) futbolari ohia da. Atzelari postuan jokatu izan du Real Sociedad, Oiartzun KE eta A\u00f1organ.\nIbilbidea.\nKirolarekin oso lotutako familia bateko kidea Manterola, bere bi aitonak arraunlariak ziren, aita futboleko entrenatzailea, ama saskibaloi jokalaria eta ahizpa Leire ere futbol jokalaria da.\nFutbolarekin lehen harremana Zarauzko plaieroetan izan zuen eta handik bere herriko taldean jokatzen hasi zen. Denbora gutxiz aritu zen bertan, 15 urterekin Real Sociedad-ek fitxatu zuen. 2011 - 2016 urte artean aritu zen bertan eta, ondoren, Oiartzunera joan zen. Bertan sei hilabete zeramatzala belauna hautsi zuen. Bi urte egin zituen talde honetan eta bere azken denboraldia A\u00f1organ jokatu zuen. 24 urterekin hartu zuen futbola uzteko erabakia.\nHonetaz gain, espainiar selekzioarekin ere jokatu du, 17 urte eta 19 urte azpikoekin. \nVenezuelako emakumeen futbol selekzioko prestatzaile fisikoa da 2021 geroztik.\nIkasketak.\nFutboleko ibilbidearekin batera, kirolarekin lotutako ikasketak ere egin zituen Manterolak. Jarduera Fisikoaren eta Kirolaren Zientzien gradua egin du eta, besteak beste, kiroleko lesioen prebentzio, interbentzio eta errekuperazio funtzionalean postgradua egin du. Gaur egun alor honetan egiten du lan."}
{"id": "580050", "revid": "336", "url": "https://eu.wikipedia.org/wiki?curid=580050", "title": "Uxue Garmendia", "text": "Uxue Garmendia Arregi (Lazkao, - ) futbolaria da. Erdilari postuan jokatzen du."}
{"id": "580051", "revid": "336", "url": "https://eu.wikipedia.org/wiki?curid=580051", "title": "Maite Lizaso", "text": "Maite Lizaso Campos (Zarautz, - ) futbolaria da. Erdilari postuan jokatzen du. Lehendabiziko taldearen kideetako bat izan zen."}
{"id": "580052", "revid": "336", "url": "https://eu.wikipedia.org/wiki?curid=580052", "title": "Marina Agoues", "text": "Marina Agoues M\u00e1rquez (Zarautz, Gipuzkoa, ) futbolaria da. Erdilari postuan jokatzen du.\nJaioterriko taldean hasia, 2009an hasi zen Real Sociedad F.C taldean jokatzen. 2014-15 denboraldian ASD Riviera di Romagna italiar taldera joan zen, eta denboraldi hori berriro ere talde txuri-urdinean amaitu ondoren, egun Oiartzun K.E taldean dabil."}
{"id": "580053", "revid": "16654", "url": "https://eu.wikipedia.org/wiki?curid=580053", "title": "Sokoa Azkarate", "text": "Sokoa Azkarate Arregi (Arrasate, - ) futbolaria da. Atezain postuan jokatzen du."}
{"id": "580054", "revid": "122928", "url": "https://eu.wikipedia.org/wiki?curid=580054", "title": "Santos Futebol Clube", "text": "Santos Futebol Clube Brasilgo S\u00e3o Pauloko estatuko Santos hiriko futbol talde ezaguna da. 1950eko eta 1960ko hamarkadetan emaitza bikainak izan zituen, Pel\u00e9 jokalari izarra zuela. Bi Kontinente arteko Futbol Kopa eta hiru Libertadores Kopa irabazi ditu, azkena 2011. urtean."}
{"id": "580055", "revid": "90204", "url": "https://eu.wikipedia.org/wiki?curid=580055", "title": "Elixabete Sarasola", "text": "Elixabete Sarasola Nieto (Donostia, - ) futbolaria da. Atezain postuan jokatzen du. Realean hasi zen jokatzen eta gaur egun PSV Eindhoven taldeko atezaina da.\nIbilbidea.\nGaztetan Amara Berri eskolako taldean hasi zen jokatzen eta handik A\u00f1orgara pasa zen. 15 urte zituela Realak fitxatu zuen eta 2007an egin zuen debuta lehen mailako partida batean. Espainiako 17 urtez azpiko selekzioarekin jokatzen hasi zen eta nazioarteko txapeklketa ugaritan hartu zuen parte.\n2009an Bartzelonak fitxatu zuen eta hiru urtetan Liga bat eta Erreginaren Kopa bat irabazi zituen. 2012an Estatu Batuetara joan zen eta College of Charleston taldean jokatu zuen eta baita lehen mailako Colorado Rush taldean ere.\n2015ean Europara itzuli zen, Herbeheretara hain zuzen ere. Ajax eta PSV Eindhoven taldeetan jokatu du ordutik."}
{"id": "580056", "revid": "1545", "url": "https://eu.wikipedia.org/wiki?curid=580056", "title": "Migratzaileen hondoratzea Lampedusan (2013)", "text": "Migratzaileen hondoratzea Lampedusan 2013ko urriaren 3ean gertatu zen.\nGertaerak.\nLampedusara zihoan ontzi bat hondoratu zen eta ondorioz, Somaliako eta Eritreako 366 emigrante hil ziren. Bizirik erreskatatuak 155 izan ziren, baina beste hainbeste Mediterraneoko uretan galdu ziren."}
{"id": "580057", "revid": "512", "url": "https://eu.wikipedia.org/wiki?curid=580057", "title": "Polarizazio (argipena)", "text": "Polarizazio hitzak adiera zenbait ditu:"}
{"id": "580058", "revid": "17", "url": "https://eu.wikipedia.org/wiki?curid=580058", "title": "Polarizazio", "text": ""}
{"id": "580059", "revid": "155415", "url": "https://eu.wikipedia.org/wiki?curid=580059", "title": "Sociedade Esportiva Palmeiras", "text": "Sociedade Esportiva Palmeiras Brasilgo S\u00e3o Paulo hiriko futbol talde ezaguna da. Brasilgo 8 liga irabazi ditu eta Libertadores Kopa bi ere baditu."}
{"id": "580060", "revid": "512", "url": "https://eu.wikipedia.org/wiki?curid=580060", "title": "Polaritate (argipena)", "text": "Polaritate hitzak adiera zenbait ditu:"}
{"id": "580061", "revid": "17", "url": "https://eu.wikipedia.org/wiki?curid=580061", "title": "Polaritate", "text": ""}
{"id": "580062", "revid": "1545", "url": "https://eu.wikipedia.org/wiki?curid=580062", "title": "Mare Nostrum operazioa", "text": "Mare Nostrum operazioa 2013ko urriaren 14an jarri zuen indarrean Italiako Gobernuak, 11 egun lehenago Lampedusara bidean zihoan ontzi bat hondoratu eta Somaliako eta Eritreako 366 emigrante hil eta gero. 2014ko azaroan, beste operazio bat jarri zen martxan.\n2014ko abenduaren 10erako Mediterraneotik Europara iristeko saiakera 207.000 migratzailek egin zuten. Kopuru hori 2011ean 70.000koa zen. 2014an gutxienez 3.419 hil ziren itsasoan.\nOperazioko jarduerak.\nItaliako Armadak honako jarduerak burutu zituen operazioaren baitan:"}
{"id": "580063", "revid": "977", "url": "https://eu.wikipedia.org/wiki?curid=580063", "title": "Euskal Herria Kopa", "text": "Euskal Herria Kopa Euskal Herriko emakumezkoen futbolaren txapelketa gorena da. Euskal Herria Kirola elkarteak antolaturik, finala denboraldia hasi baino lehen jokatzen ohi dute.\nEkitaldiak.\n2011 \u25ba I. Euskal Herria Kopa.\nTaldeak.\nAthletic Club (Bizkaia), Real Sociedad (Gipuzkoa), Lagunak (Nafarroa Garaia), Abanto (Bizkaia), Donibane (Nafarroa Garaia), Gasteizko Aurrera (Araba), A\u00f1orga (Gipuzkoa) eta Donapaleu \u2022Iparraldeko jokalariz osatutako konbinatua\u2022 (Nafarroa Behera).\n2020 \u25ba X. Euskal Herria Kopa.\nA multzoa\nB multzoa\n2021 \u25ba XI. Euskal Herria Kopa.\nA multzoa\nB multzoa\n2022 \u25ba XII. Euskal Herria Kopa.\nA maila\nB maila\n2023 \u25ba XIII. Euskal Herria Kopa.\n'A' maila\n'B' maila"}
{"id": "580066", "revid": "6327", "url": "https://eu.wikipedia.org/wiki?curid=580066", "title": "Naguib Mahfuz", "text": ""}
{"id": "580068", "revid": "1545", "url": "https://eu.wikipedia.org/wiki?curid=580068", "title": "San Lorenzo de Almagro", "text": ""}
{"id": "580069", "revid": "51144", "url": "https://eu.wikipedia.org/wiki?curid=580069", "title": "Aldaketarako Mugimendua", "text": ""}
{"id": "580071", "revid": "512", "url": "https://eu.wikipedia.org/wiki?curid=580071", "title": "I\u00f1aki Agirre Arizmendi", "text": "I\u00f1aki Joseba Patirki Aguirre Arizmendi (Anberes, Belgika, 1957ko martxoaren 17a - ) politikari jeltzalea da, 2013tik aurrera Eusko Legebiltzarkidea, X. legegintzaldian. Alex Etxeberria Aranbururen ordez sartu zen legebiltzarrean. Jose Antonio Agirre lehendakariaren iloba da.\nBruselan enpresa-zuzendaritza ikasi ondoren, 1984an EiTBn ekoizle moduan sartu zen.\nLehenago Euskal Kolektibitateen zuzendaria izan zen 1995tik 1999ra eta Eusko Jaurlaritzako Kanpo Ekintzetako idazkari orokorra 1999tik 2009ra."}
{"id": "580072", "revid": "336", "url": "https://eu.wikipedia.org/wiki?curid=580072", "title": "Eusko Legebiltzarkidea", "text": ""}
{"id": "580073", "revid": "336", "url": "https://eu.wikipedia.org/wiki?curid=580073", "title": "Jon Aiartza Zallo", "text": "Jon Aiartza Zallo X. legealdiko Eusko Legebiltzarkidea da EAJren taldean. Abokatua da ogibidez. F\u00e1tima Ansotegi Elordiren ordez sartu zen legebiltzarrean."}
{"id": "580074", "revid": "1545", "url": "https://eu.wikipedia.org/wiki?curid=580074", "title": "Warren Gamaliel Harding", "text": ""}
{"id": "580075", "revid": "512", "url": "https://eu.wikipedia.org/wiki?curid=580075", "title": "Josune Albizua Urrutikoetxea", "text": "Josune Albizua Urrutikoetxea X. legealdiko Eusko Legebiltzarkidea da EAJren taldean. Administrazio teknikaria da ogibidez. Andoni Ortuzarren ordez sartu zen legebiltzarrean."}
{"id": "580076", "revid": "512", "url": "https://eu.wikipedia.org/wiki?curid=580076", "title": "Norberto Aldaiturriaga Zorrozua", "text": "Norberto Aldaiturriaga Zorrozua euskal politikari jeltzalea da. Eusko Legebiltzarkidea izan da IX eta X. legealdietan. Funtzionarioa da ogibidez.\nLehenago Arabako Etxebizitza eta Hirigintzako Ordezkaria izan zen 1983tik 1985era. Arabako Foru Aldundian Herri-Lanak (1995-1999), Hirigintza (1987-1991) eta Ingurumeneko zuzendaria (1991-1995) izan da."}
{"id": "580077", "revid": "63274", "url": "https://eu.wikipedia.org/wiki?curid=580077", "title": "Solido (txanpona)", "text": "Bizantziar solidoa 324 eta 337 urteen artean erromatar enperadorea izan zen Konstantino Handiak aureo zaharra ordezteko sortu zuen urrezko txanpon bat izan zen. \"Nomisma\" eta \"bezant\" izena ere jasotzen zuen. Bere pisua 4,5 gramokoa da, 22 milimetroko zabalera du eta bere urrearen purutasuna 0,900ekoa da. Bi zatiki ditu. Bata semis deritzona, eta solido erdiko balioa duena. Bestea trientes, solido herena balio duena. Latinez, solidoaren plurala da.\nBizantziar solidoaren sorrerarekin, Konstantino I.ak krisian zegoen Erromatar Inperioaren ekonomia egonkortzea lortu zuen txanpon erreforma bat hasi zuen, inolako zalantzarik gabe lortu zuena, Bizantziar Inperioa edo Ekialdeko Erromatar Inperioko ekonomiaren oinarri bihurtuz. Solidoak vali\u00f3 iraunkor bat mantendu zuen Mendebaldean IX. mendera arte, Ekialdean nazioarteko merkataritzan truke txanpon bezala XI. mendera arte erabili zen bitartean.\nBere ospea bere pisu eta purutasunaren iraunkortasunean oinarritzen zen.\nLehen solidoek () Konstantino Handiaren aurpegia zeramaten aurpegiaren aldean eta erromatarren erlijio zaharraren alegiaren bat beste aldean, 313an kristautasuna legeztatua izan ondoren greziar gurutze bat edo aingeru bategatik ordeztua izan dena.\nJustiniano II.a enperadorearen erregealdian (685-695 eta 705-711), enperadoreen aurpegiak atzealdean jarri ziren, aurrealdea Jesusen irudiarentzat utziz.\nAbd al-Malik ibn Marwan omeiatar kalifak bizantziar solidoaren pisu eta purutasun ezaugarri berberak zituen dinar izeneko txanpon bat sortu zuen 691 eta 692 urteen artean, hala Bizantziar Inperioa eta Omeiatar Kaliferriaren artean zegoen gatazka politiko, erlijioso eta militarrak areagotuz. Bi herrialde horien arteko gatazkak jarraitu bazuen ere, kalifak, 697an dinarrak txanpon aren bi aldeetan Koranaren bertsoak jartzea agindu zuen.\nBizantziar solidoaren aurrekari historikoa soilik aureo bezala ezagutzen den solido aureo erromatarra izan zen.\nBizantziar solidoa txanpontzeari Alexios I.a Komneno enperadorearen agintaldian (1081-1118) utzi zitzaion hyperpyron izeneko purutasun handiagoko txanpon bategatik ordeztua izan zelarik."}
{"id": "580078", "revid": "336", "url": "https://eu.wikipedia.org/wiki?curid=580078", "title": "Larrun", "text": ""}
{"id": "580080", "revid": "688", "url": "https://eu.wikipedia.org/wiki?curid=580080", "title": "Ornithurae", "text": "Ornithurae (grezieraz \"hegazti isatsak\") \"Ichthyornis\", \"Hesperornis\"en arbaso komuna eta gaur egun azken horren ondorengoak diren hegazti guztiak taldekatzen dituen talde naturala da."}
{"id": "580081", "revid": "1545", "url": "https://eu.wikipedia.org/wiki?curid=580081", "title": "Teresa Maraval Torres", "text": ""}
{"id": "580082", "revid": "1519", "url": "https://eu.wikipedia.org/wiki?curid=580082", "title": "Aureo (txanpona)", "text": "Aureoa (latinez aureus eta pluralean aurei) Antzinako Erromako urrezko txanpon bat izan zen, zilarrezko 25 denarioren baliokidea. K. a. I. mendeaz geroztik etenik gabe jaulki zen, harik eta IV. mendean bizantziar solidoak ordeztu zuen arte. Aureoak denarioaren antzeko neurria zuen gutxi gorabehera; hala ere, urrezkoa zenez, dentsitate handiagokoa eta astunagoa zen.\nJulio Zesarren garaitik aurrera, aureoa askoz sarriago txanpondu zen. Zesarrek txanponaren pisua erromatar libraren (8 gramoren baliokidea gutxi gora-behera) berrogeirenean ezarri zuen. Neron enperadorearen agintaldian, aureoaren pisua erromatar libraren berrogeitabostenera murriztua izan zen.\nMarko Aurelio enperadore filosofoaren agintaldian, aureoaren ekoizpena jaitsi egin zen, eta Karakalarenean berriz murriztu zen bere piusua erromatar libraren berrogeitamarrenera.\n309an bizantziar solidoak hartu zuen bere ordezkoa, Konstantino Handiaren agintaldian."}
{"id": "580083", "revid": "336", "url": "https://eu.wikipedia.org/wiki?curid=580083", "title": "Georgios Papandreu", "text": "Georgios Papandreu izenarekin honakoak ezagutzen dira:"}
{"id": "580084", "revid": "336", "url": "https://eu.wikipedia.org/wiki?curid=580084", "title": "George Papandreou", "text": ""}
{"id": "580085", "revid": "105290", "url": "https://eu.wikipedia.org/wiki?curid=580085", "title": "Papandreu", "text": "Papandreu Greziar jatorriko abizen bat da, ezaguna abizen hori daramaten politikari familia dela eta:"}
{"id": "580087", "revid": "4749017", "url": "https://eu.wikipedia.org/wiki?curid=580087", "title": "L\u00e9rida", "text": ""}
{"id": "580088", "revid": "4749018", "url": "https://eu.wikipedia.org/wiki?curid=580088", "title": "Lerida", "text": ""}
{"id": "580089", "revid": "56334", "url": "https://eu.wikipedia.org/wiki?curid=580089", "title": "The Pink Panther (1963ko filma)", "text": "The Pink Panther (euskaraz \"Pantera Arrosa\") 1963ko Blake Edwards estatubatuar zinema zuzendariak eta gidoigileak zuzendu eta Maurice Richlin gidoigilearekin batera idatzi zuen komedia filma bat da. David Niven, Peter Sellers, Robert Wagner, Capucine eta Claudia Cardinale aktoreek antzeztu zuten.\nFilmaren sarrerako tituluetan aski ospetsua den Pantera Arrosa marrazki bizidun pertsonaia agertzen da. Henry Mancinik filma honen soinu bandarako konposatu zuen soinua zinemaren historiako doinu ezagun eta ospetsuenetakoen artan dago, jendeak hau entzutea aski du berehala Pantera Arrosarekin lotzen duelarik.\nLortutako diru etekin eta arrakasta itzelaren ondorioz jarraipen eta berregokitzapen ugari izan zituen. Bestalde, hamaika urtez segidan telebistan aireratu zen \"The Pink Panther Show\" izeneko marrazki bizidun telesaila ere izan zuen.\nArgumentua.\n\"Mamua\" izeneko harribitxi lapurrak barnean pantera baten irudia duen \"Pantera Arrosa\" izeneko harribitzi baliotsua ohostu nahi du.\nClouseau inspektorea (Peter Sellers), Europa osoko poliziarik baldarrenarn ospea duen frantziar poliziak, \"Mamuarn\" arrastoa jarraitu eta Italiara iritsiko da, bertan lapurrak bere hurrengo lapurreta burutuko duela uste da. Italian Clouaseau inspektorak Sir Charles Lytton (David Niven) ingeles playboy aberatsarekin topo egingo du, ondorioz Clouseauk Sir Charles \"Mamua\" dela usteko du.\nClouseauren emaztea eta Sir Charlesen maitalea den Simonek (Capucine) ingeles aberatsari ihes egiten lagundu eta Clouseau bera denen aurrean lapurra izango balitz bezala lagako dute."}
{"id": "580090", "revid": "105290", "url": "https://eu.wikipedia.org/wiki?curid=580090", "title": "Legio XIV Gemina", "text": "Legio XIV Gemina (; ofizialki , Marte Jainkoaren Hamalaugarren Legio Biki Garailea) K. a. 41 ondoren beranduago enperadore izango zen Augustok sortutako erromatar legio bat izan zen. Meritu militar bikainak izan zituen Inperio guztian zehar, ekintza militar askotan arrakasta handia lortuz, horien artean Britaniaren erromatar konkista eta Watling Streeteko gudua. Bere \"cognomen\" edo izenordea den Geminak (latinez bikia esan nahi duena) legio hau aurrekoa bi legioren bateraketaren ondorio dela iradokitzen du, eta horietako bat, ziur asko, Alesiako guduan borrokatu zuen XIV. legioa izan daiteke. \"Martia Victrix\" (garaipen martziala) Neron enperadoreak Budikaren aurkako garaipenaren ondoren emandako \"cognomin\"a edo azpizenordeak izan ziren. Legioaren ikurra Capricornusa zen, Augustok sortutako beste legio askoren kasuan bezala.\nKanpainak.\nBritainiaren inbasioa.\nGaur egun Mainz izena duen Mogontiacumen, Goi Germaniako barruti militarrean 9tik kuarteleratua, XIV Gemina Martia Victrix legioa Klaudio enperadoreak Britania inbaditzeko 43an aukeratutako lau legioetako bat izan zen, Aulo Plauzio jeneralaren aginduetara zerbitzatuz. Budikaren aurkako garaipenean ere parte hartu zuen 60 edo 61ean. 68an Galia Narbonense probintzia kuarteleratua izan zen.\nMatxinada Rinen.\n89an, Goi Germaniako gobernadorea zen Luzio Antonio Saturnino Domiziano enperadorearen aurka matxinatu zen XIV.a Gemina eta Legio XXI Rapax legioen laguntzarekin, baina matxinadak ez zuen arrakastarik izan.\nPanoniaren defentsa.\nXXI. legioa galdu zenean, 92]]an, XIV Gemina Panoniara bidalia izan zen ordeztera, \"Vindobona\"n (Viena) kanpatuz. Sarmaziarren aurkako gerra bat eta Trajanoren Daziar gerren (101-106) ondoren, legioa Carnuntumera joan zen, bertan hiru mende emanez. XIV. legio honen azpiunitateren batzuk mauritaniarren aurka borrokatu zuten Antonino Pioren agintaldian, eta legioak Luzio Veroren partiar kanpainan parte hartu zuen. Markomanoen aurkako bere guduan, Marko Aurelio enperadoreak bere kuartel nagusia Carnuntumen ezarri zuen.\nSeptimio Severo babesten.\n193an, Pertinax hil ondoren, XIV Geminako komandantea zen Septimio Severo izendatu zuten enperadore Panoniako legioek eta, batez ere, XIV Geminak. Legio honek bere enperadorearen alde borrokatu zuen Erromarako bere bidean Didio Juliano usurpatzailea erasotzeko (193), Peszenio Niger usurpatzailearen porrotean lagunduz (194), eta, ziur asko, inperioaren hiriburua zen Ktesifonen arpilaketarekin amaitu zen partiar kanpainan borrokatu zuen (198).\nTronugaiak babesten.\nValeriano enperadorearen porrotaren ondorengo garai zurrunbilotsuan, XIV Geminak Regaliano usurpatzailea babestu zuen Galienoren aurka (260), ondoren Galieno babestu zuen Galietako Inperioko Postumoren aurka (hala \"VI Pia VI Fidelis\", sei aldiz fidel sei aldiz leial izenordeak jasoz), eta, behin Galieno hil ondoren, Viktorino galiar enperadorea (269-271).\nV. mendea.\nV. mendearen hasieran, XIV Gemina legioak oraindik Carnuntumen jarraitzen zuen. Ziur asko, 430eko hamarkadan Danubioko muga erori ondoren desagertu zen. Notitia Dignitatumen zerrendan \"per Thracias\" \"magister militum\"aren agindupeko \"comitatensis Quatrodecimani\" unitate bat aipatzen du. Litekeena da unitate hau XIV Gemina izatea."}
{"id": "580092", "revid": "105290", "url": "https://eu.wikipedia.org/wiki?curid=580092", "title": "2204 Lyyli", "text": "2204 Lyyli asteroide Marte zeharkari bat da. 1943ko martxoak 3an aurkitu zuen Yrjo Vaisalak Turkutik. Nahiko handi eta iluna da. Bere albedoa 0,02koa da. 25 kilometroko diametroa du. Bere behin-behineko izendapen zientifikoa 1943 EQ zen. Beste asteroide Marte zeharkari handi batzuk 132 Aethra 43 kilometroko diametroarekin eta 323 Brucia 36 kilometroko diametroarekin dira."}
{"id": "580094", "revid": "1491", "url": "https://eu.wikipedia.org/wiki?curid=580094", "title": "Javier Alberdi", "text": "Javier Alberdi (Donostia, 1964) abesbatza-zuzendaria eta tenorra da.\nAita Donostia abesbatzako zuzendaria da 1990etik. Talde honekin eratu du bere zuzendari nortasuna, berarekin kontzertuak eskaini ditu\nbeste komunitate batzuetan (Errioxa, Kantabria, Madril, Asturias, Nafarroa, Huesca, Toledo, Aragoi, Leon, Bartzelona...), baita atzerrian ere (Frantzian eta Argentinan). \nAbesbatza lehiaketetan parte hartu dute (Ejea de los Caballeros, Autol, San Vicente de la Barquera, Aviles, Zumarraga, Benasque eta Arrigorriaga). 1993an Autol-en (Errioxa) lehenengo saria lortu zuten.\nJavier Alberdi Kea Ahots Taldeko kidea da, Euskal Herriko musika garaikideaz esklusiboki jarduten duen ahots talde bakarra da Enrique Azurza-k zuzentzen duen talde hori.\n1998tik Javier Alberdi Aita Donostia Musika-Astearen zuzendari artistikoa da, Donostiako musika-giroan presentzia garrantzitsu bat lortu duen jaialdia.\nFormazioa.\nMusika ikasketetan txiki-txikitatik hasi zen hiriko kontserbatorioan. Bertan Esteban Elizondo eta Tom\u00e1s Arag\u00fc\u00e9s Bernad izan ziren bere irakasleetako batzuk.\nSan Ignazio abesbatzan Pablo Garayoa-ren zuzendaritzapean ibili zen.\n1979tik 1998ra bitarte Donostiako Orfeoian aritu zen tenor moduan Antx\u00f3n Ayestar\u00e1n eta Jos\u00e9 Antonio Sainz Alfaro maisuen zuzendaritzapean.\nKantu ikasketak egin zituen Herminia Laborde-rekin eta Almudena Ortega-rekin, eta hainbat kontzertutan jardun zuen solista gisa.\nIbilbidea.\nAita Donostia Abesbatzarekin hainbat lehiaketetan parte hartu du, kasurako: Ejea de los Caballeros, Autol, San Vicente de la Barquera, Aviles, Zumarraga, Benasque eta Arrigorriaga. Emaitza bikainak lortu ditu horietan, adibidez, 1993an Autol-en (Errioxa) lortu zuen lehenengo saria.\n2013an Javier Alberdi zen abesbatza hau osatzen zuten 74 ahots mistoen zuzendaria Talavera de la Reinan Musika Sakroaren XX. Zikloan parte hartu zuenean, Abesbatza Polifonikoen Topaketa Nazionalean. \nKarl Jenkins musikagilearen Gizon armaduna-Pakearen aldeko Meza lana plazaratu zuen 2014an Kantaka abesbatzarekin batera. Lazkaoko Areria kulturgunean kantatu zuten lehen aldiz apirilaren 25an, Hain zuzen, obraren estreinaldiaren 14. urteurrenean. \n2015an Gipuzkoa Kirola sariak banatzeko ekitaldian parte hartu zuen, 2016an Andosillako aste santuan, eta 70 ahots mistoekin Bartzelonako Cantate-an.\nKantaka eta Urmaiz abesbatzak zuzendu zituen 2021ean Gabriel Faur\u00e9 konposatzailearen Requiem Op. 48 eta Cantique de Jean Racine obrak interpretatzeko."}
{"id": "580095", "revid": "512", "url": "https://eu.wikipedia.org/wiki?curid=580095", "title": "Tausert", "text": "Sitra-Meryamon Tauseret-Merenmut, Tausert edo Tuoris Egiptoko XIX. dinastiari amaiera ematen dion erregina faraoia da. Bakarrik gobernatu zuen pare bat urtez, K.a. 1188tik K.a. 1186 arte. Bere koroatze-izena Sitra Meryamon (Raren alaba, Amonen maitea) izan zen. Bere jaiotza izena Tauseret Merenmut (Boteretsua, Muten maitea) izan zen, ondo baina hobeto frogatu zuena.\nHieroglifikoak.\nTronu izena:\nSa-Ra izena:\nBiograf\u00eda.\nTausert bere presentzia XIX. dinastiaren amaiera bat-bateko eta zurrunbilotsuarekin estuki lotua duen pertsonaia misteriotsu bat da. Berari buruz, ramesidar familia zabaleko kidea zen arren, Ramses II.aren seme-alaba ugarien ondorengoa, erregeen alaba ez zela eta Seti II.aren Errege Emazte Handia zela ezagutzen da. Faraoi honi buruz seme bakarra izan zuela suposatzen da, Seti-Merenptah printzea, jaio eta gutxira hil zena."}
{"id": "580098", "revid": "336", "url": "https://eu.wikipedia.org/wiki?curid=580098", "title": "Pornografia feminista", "text": "Pornografia feminista emakumeek sortutako edota emakumeei zuzendutako pornografia generoa da. Emakumeek sexu-berdintasuna eta gozamenaren bidez askatasuna lortzea bultzatzeko jaio zen. Feminismoaren hirugarren olatuan, emakumeak prest zeuden askatasuna eta sexu-berdintasunaren eskubideak aldarrikatzeko helduentzako entretenimenduaren industrian sartuz.\nZuzendariak.\nPorno feminista zuzendari nabarmenenak Courtney Trouble, Candida Royalle, Tristan Taormino, Madison Young, Shine Louise Houston, Jincey Lumpkin, Ovidie eta Erika Lust dira.\nSariak.\n2006az geroztik, urtero Feminist Porn Awards sariak banatzen dira urtero Toronton, sexu-jostailu feministak saltzen dituen saltoki batek antolaturik. Sariak honako irizpideak jarraituz ematen dira:\nEuropari dagokionez, 2009az geroztik film onenak PorYes sarietarako hautatzen dira urtez urte."}
{"id": "580099", "revid": "512", "url": "https://eu.wikipedia.org/wiki?curid=580099", "title": "Polar (argipena)", "text": "Polar hitzak adiera zenbait ditu:"}
{"id": "580100", "revid": "17", "url": "https://eu.wikipedia.org/wiki?curid=580100", "title": "Polar", "text": ""}
{"id": "580101", "revid": "646", "url": "https://eu.wikipedia.org/wiki?curid=580101", "title": "Gammaproteobakterio", "text": "Gammaproteobakterioak, Gamma proteobakterio eta \u03b3 proteobakterio ere deituak, garrantzi mediko, ekologiko eta zientifikoa duten zenbait espezie hartzen dituen bakterio klase bat dira. Klase honetakoak dira, esate baterako, \"Escherichia coli\" bezalako enterobakterioak, Vibrionaceae eta Pseudomonaceae generoetako bakterioak eta pneumonia eragiten duen \"Klebsiella pneumoniae\" bakterioa.\nProteobakterio guztiak bezala, gammaproteobakterioak Gramnegatiboak dira.\nKlase honetakoak dira gaixotasunak eragiten dituzten bakterio asko. Horien artean Salmonella (enteritisa eta sukar tifoidea, \"Yersinia\" (izurria), \"Vibrio\" (kolera eta \"Pseudomonas aeruginosa\" (ospitaletan gertatzen diren infekzioen edo fibrosi kistikoa duten gaixoek jasaten dituzten infekzioen sortzailea).\nGarrantzia.\nAipatu bezala, Gammaproteobakterioen klaseak garrantzi medio eta zientifikoko bakterioak hartzen ditu bere barne, Enterobacteriaceae, Vibrionaceae eta Pseudomonaceae generoetakoak kasu."}
{"id": "580103", "revid": "105290", "url": "https://eu.wikipedia.org/wiki?curid=580103", "title": "Heartbleed", "text": "Heartbleed Bug-a OpenSSL software kriptografikoko liburutegiko ahulezi larria da. Ahulezi honek SSL/TLS enkriptazioa duten datuak lapurtzea ahalbidetzen du. SSL/TLS enkriptazioak Interneteko hainbat zerbitzutan erabiltzen da izan ere Web, E-Mail, berehalako mezularitza eta sare birtual pribatuetan (Virtual Private Network, VPN).\nHeartbleed Bug-ak ahuleziak dituen OpenSSL softwarea erabiltzen duten sistemetako memoria irakurtzea ahalbideratzen du. Honek sistema horretako izen eta pasahitzak, bertan sartuta dagoen informazioa, datuen trafikoa erabiltzen den enkriptazioa eta zerbitzua ematen dutenen kautotzeko gako sekretua arriskuan jartzen du. Honek erasotzaileei komunikazioak entzutea, datuak lapurtzea eta erabilzaile zein zerbitzutzat aurkeztea ahalbideratzen du.\nHistoria.\nLehen Agerpena.\nHasiera batean, Heartbeat extentsioa proposatu zen 2012-ko otsailean Transport Layer Security(TLS) eta Datagram Transport Layer Security(DTLS) protokoloei lagundu ahal izateko. Honek komunikazio lotura bat bizirik irauteari laguntzen dio, konexioa behin eta berriro sortzea ekiditzeko. Inor ez zen konturatu bug hori bertan agertzen zela, nahiz eta extentzio hau Stephen N. Henson, OpenSSL-ko nukleoa garatu zutenetako bat izanda, berrikusita. Horrela Hearbeat extentzioa OpenSSL-en inplementatu zen.\nHeartbleed bug ahulezia OpenSSL 1.0.1 eta 1.0.1f bertsioekin agertu zen, 2012-ko martxoaren 14ean eta Internet-eko bi hereneri eragin dio.\nAurkipena.\n2014-eko Martxoaren 21-ean aurkitu zuten Google-eko segurtasun zerbitzuek. Hau jarraituz, Google-eko ingieniariak, OpenSSL taldeareari errore honetaz mezu bat bidali zieten\nBug honen izena Codenomicon izeneko ziber-segurtasun enpresa bateko ingenieri batek sortu zuen, eta errorea erreportatu zuten CERT-FI erakundeari, horrezgain Heartbleed.com domeinua sortu zuten, bug hori publikoari azaltzeko.\nKonponketa.\nNahiz eta Google-ek eta CloudFare-k arazoa konpondua izan, OpenSSL-k ez zuen bere bertsio berria, 1.0.1g bertsioa, Apirilaren 7-arte atera. Bertsio hau izango zen HeartBleed arazoa konponduko zuen lehen bertsioa.\nMaiatzaren 8-an, oraindik 318,000 zerbitzari publiko izan zuten Heartbleed arazoa.\nArazoaren Ustiatzea.\nErrore honek interneteko hainbat ate ireki zituen, eta horrek hamaika eraso sortu zituen internet bidez. Ustiapena bai ziberkriminalak zein anti-malware ikertzaileek erabili zuten, ezkutuko foroei erasotzeko.\n2014-eko Apirilean, J. Alex Hardeman, Michingan-eko irakasle batek, honeypot zerbitzari bat (hau da, ahuleziekin sortutako gaitzusteko zerbitzari bat) sortu eta gero, Txina-tik egindako erasoak ageri zitzaion.\nHau dela eta, Webgune askok partxeatu zuten beraien zerbitzariak, baina ez dago argi ea erasotzaileak aurrez aurre zekiten edota zein datu lapurtu ziren.\nBloomberg News-en arabera, izen gabeko bi erakundek EEBB-etako NSA-ri (National Security Agency) berri eman zioten bug honi buruz, baina hauek ez zuten konponbiderik sortu, beraiek ustiatzeko asmoarekin. NSA-k berri hau ezeztatu du.\nPortaera.\nTransport Layer Security (TLS) and Datagram Transport Layer Security (DTLS) Heartbeat Extension-ek protokolo berri bat sortzen du TLS/DTLS protokoloentzat, konexioa bizirik irauteko funtzionalitate berria erabliz, honek birnegoziazioa ekiditzen du eta DTLS-ren MTU path-aren aurkibidearentzako oinarriea jartzen du.\nOrdenagailu batek besteari \"Heartbeat request\" bat eskatzen dio besteari TLS/DTLS bidez. Hau karga batez osatzen da, string bat normalean, eta karga horren ondoan karga horren tamaina adierazten da 16-biteko zenbaki oso baten moduan. OpenSSL eko bertsio ahulak buffer memoria bat esleitzen diote bidaliko den mezuari, jasotako mezuaren benetako tamaina kontuan izan gabe. Aztertze errore hau dela eta, itzultzen den mezua karga batez gain, atzetik memoria buffer-ear dagoen beste edozein mezu bidaltzen dio.\nKonpontzeko pausuak.\nSistema administratzaileen aldetik,arazo hau konpontzeko neurriak honek izan ziren:\n- OpenSSL partxe berri bat ezarri edota arazo hau izandako beste bertsio batera pasatzea. Segurtasun ziurtagiria berregin (ziurtagiria arriskuan izandako kasuan) eta aurretiko ziurtagiria deuseztatu.\nErabiltzaileen aldez:\n-Erasotutako webguneetan ez sartzeko aholkua eman zaien, arazoa konponduta izan arte. Gero, webgune haietako pasahitza birsortzea gomendatu zaien, datuak arriskuan jartzea ekiditzeko."}
{"id": "580109", "revid": "1545", "url": "https://eu.wikipedia.org/wiki?curid=580109", "title": "Gammaproteobacteria", "text": ""}
{"id": "580116", "revid": "119347", "url": "https://eu.wikipedia.org/wiki?curid=580116", "title": "2014 Ameriketako Estatu Batuetan", "text": "Jarraian, 2014k Ameriketako Estatu Batuetan eman duena kontatzen da.\nGertaerak.\nIraila.\nIrailaren 6an zabaldu zenez, Barack Obama AEBetako presidenteak ez zituen immigrazio erreformari buruzko neurriak hartuko hauteskundeak egin arte. \u00abAuzi honen muturreko politizazioa dela eta, kaltegarria litzateke erreformarentzat berarentzat hauteskundeak baino lehenago hartzea neurriak \u00bb, azaldu zuen Etxe Zuriko bozeramaile batek.\nIrailaren 25ean, Navajo herriaren lurren ustiaketagatik tribu indigenak eta AEBetako Gobernuak urteetan izan zituzten konponezinak amaitzeko, navajoei 432 milioi euro ordaintzea onartu zuen Washingtonek. Eric Holder AEBetako fiskal nagusiak eman zuen akordioaren berri. Segidan, dimisioa eman zuen Holderrek.\nUrria.\nUrriaren 9an, zerbitzutik kanpo zaintza lanetan ari zen polizia zuri batek Vonderrit Myers 18 urteko gazte beltza hil zuen tiroz Sant Louisen (Missouri). Poliziak 17 tiro egin zizkion, eta, agintariek tiro aurrena gazteak egin zuela esan arren, armarik ez zeramala argudiatu zuten haren senideek.\nUrriaren 22an, Blackwater mertzenario taldeko lau kide zigortu zituzten AEBetan, 2007an Iraken hildako 33 zibilen auzian. Epaimahaiak kargu batzuetarako soilik adostu zituen zigorrak. Kide bati lehen graduko hilketa leporatu zioten; beste hiruri, \u00abnahita\u00bb eragindako hiruna homizidio.\nUrriaren 24an, bi gazte hil eta lau zauritu ziren AEBn izandako tiroketa batean. Zirudienez, hiltzailea institutuko ikaslea zen, eta, tiroketa egin ostean, bere buruaz beste egin zuen. Beste tiroketa batean, Kalifornian, bi polizia hil ziren.\nUrriaren 27an, Bakearen Nobel Saria jaso zuten hamabi pertsonak gutun bat bidali zioten Barack Obama AEBko presidenteari, Inteligentzia Agentzia Zentralaren (CIA) galdetegietan torturekin amaitzeko eskatuz.\nUrriaren 28an, eztanda egin zuen AEBetan espaziora jaurtitako suziri batek. Aireratu eta sei segundora lehertu zen. NASAk azpikontratatutako enpresa batena zen, eta Nazioarteko Estazio Espazialera zihoan, bidaiaririk gabe.\nUrriaren 29an, bonoak erosteko politika amaitutzat jo zuen AEBetako Erreserba Federalak. Langabezia %5,9ra jaitsi zela argudiatu zuen Fed-ek ezohiko politiken bukera iragartzeko.\nUrriaren 30ean jakin zenez, Bin Laden hil zuen soldaduaren nortasuna, dokumental batean azalduko zen. Navy Seals AEBko Itsas Armadako militar batek hil zuen Bil Laden, eta azaroan emitituko duten dokumental batean soldadu horren nortasuna zabalduko zuen FOXek.\nUrriaren 31ean, turistentzako espaziontzi batek istripua izan zuen, probetan ari zirela. Virgin Galacticen 'Space Ship Two' espaziontziak lurra jo zuen AEBetan, desertuan. Gutxienez lagun bat hil zen.\nAzaroa.\nAzaroaren 3an jakin zenez, hil egin zen minbiziak jota bere buruaz beste egin behar zuen estatubatuarra. Emakumea azaroaren 1ean hil zen, eta aurretik mezu baikorrak argitaratu zituen sare sozialetan.\nAzaroaren 4an, AEBetako bi ganberetan gehiengoa lortzeko bidean ziren errepublikanoak. Ordezkarien Ganberako 435 kongresistak eta Senatuko 36 ordezkari berrituko zituzten. Georgian eta Kansasen demokraten aldekoa zen joera. Azkenik, AEBetako Kongresua kontrolatuko zuten errepublikanoek, bi ganberetan irabazita. Obama 2009. urtean Etxe Zurira iritsi zenetik, garaipen handiena eskuratu zuten errepublikanoek. Gobernatzaileen aukeraketan ere nagusitu ziren.\nAzaroaren 5ean, baikor agertu zen Barack Obama AEBetako presidentea, nahiz eta bere agintaldiko porrotik handiena jaso hauteskundeetan. Hauteskundeak haren agintaldiaren azterketa bat izan zirela onartu zuen presidenteak. Presidenteak ez zuen uste herritarrek haren agenda gaitzetsi zutenik. Epe laburrera begira ebola birusarentzat sendagaia aurkitzeko ikerketa zentroentzako diru laguntzak handituko zituen. Bestalde, EI Estatu Islamikoaren aurkako kanpaina militarrari eutsiko zion. Emigrazio sistema hobetzeko neurriak hartuko zituen Obamak, kongresuaren baimenik gabe.\nAzaroaren 6an, AEBetako Ordezkarien Ganberan eta Senatuan gehiengoa ziurtatuta, bi ganberetako buruek adierazi zuten kontra egingo ziotela Barack Obamaren osasun erreformari.\nAzaroaren 7an, Barack Obama AEBetako presidenteak bi alderdietako kongresistekin lehen bilera egin zuen. Errepublikanoen ordezkari nagusiak ere egon ziren.\nAzaroaren 12an, aldaketa klimatikoaren aurrean zerbait egitea adostu zuten AEBk eta Txinak. Lehenak, 2025erako % 26 eta 28 artean murriztuko zituen berotegi-efektua eragiten duten gasak. Txinak ez zuen esan zenbatean, baina bai 2030etik aurrera murrizten hasiko zela. Gainera, Asian eta Pazifikoan merkataritza hitzarmenak bultzatzea adostu zuten Txinak eta AEBek.\nAzaroaren 14an, migrazio legeen erreforma urte horretan egingo zuela adierazi zuen Obamak. Egun berean, armak eta egitura nuklearrak berriztatuko zituztela adierazi zuten AEBk.\nAzaroaren 20an, immigrazioari buruzko neurriak azaldu zituen Obamak. Urte amaiera baino lehen jakinarazteko konpromisoa adierazi zuen. Esan zuenez, paperik gabekoen erdiak arautu nahi zituen. Guztira, paperik gabeko 5 milioi lagunen egoera erregularizatu nahi zuen eta bere ustez, proposatutako neurriekin sistema \"justuagoa\" izango zen. Obamaren proposamenak etorkin onak eta txarrak bereizten zituen. Gainera, Obamak deportazioak moztea txalotu egin zuten etorkinek.\nAzaroaren 21ean, proposamenagatik Obamaren aurkako salaketa jarri zuten errepublikanoek. \u201cBehin eta berriro, herri estatubatuarraren borondateari entzungor egin dio presidenteak, eta Kongresuaren botorik gabe lege federala berriz idaztea erabaki du\u201d, adierazi zuten errepublikanoek.\nAzaroaren 22an, bi poliziak gezurrezko pistola bat zuen 12 urteko mutikoa hil zuten.\nAzaroaren 25an zabaldu zenez, AEBetako droneek hamar urtean talde armatuetako 41 buruzagi hil zituzten Afganistanen, Yemenen, Pakistanen eta Somalian baina 1.147 zibil ere hil zituzten.\nAbendua.\nAbenduaren 3an, 32 atxilotu egon ziren New Yorken, Garner hil zuen polizia aske geldituta.\nAbenduaren 4an, istiluak egon ziren berriz New Yorken, beltz bat hil zuen beste polizia zuri bat ez zutelako zigortu. Egun berean, armarik gabeko gazte beltz bat hil zuen Poliziak auto batean droga saltzen ari zenean.\nAbenduaren 5ean, Ashton Carter AEBetako Defentsa idazkari berri izendatu zuten. Bestalde, gazte beltz desarmatu bat hil zuelako polizia zuri batek Phoenixen, New Yorkeko protestetan, aldaketa sakona eskatu zuten Polizian eta Justizian. Gainera, \u00abZigorgabetasun patroi baten trazak\u00bb aipatu zituen NBEk.\nAbenduaren 6an jakin zenez, AEBek presentzia handia izaten jarraituko zuen Afganistanen.\nAbenduaren 9an, CIAk tortura \"latzak eta ez eraginkorrak\" burutu zituela onartu zuen AEBetako Senatuak. 2001tik 2009ra bitartean irailaren 11ko atentatuengatik atxilotutakoei emandako tratua aztertu zuten eta Barack Obamaren ustez, torturek \"kalte nabarmena\" egin zioten AEBen irudiari, eta praktika hori kentzearen alde agertu zen.\nCIAren tortura programa uste zena baino zabalagoa eta gogorragoa izan zen baina praktikak argitaratu aurren, zaila zen auzibidea hastea.\nAbenduaren 10ean, Gobernu itzalaldia eragozteko akordioa lortu zen.\nAbenduaren 11ean, I-11ren ondoren CIAk egindako lana defendatu zuen bere buruak. Terrorismoko susmagarriei aplikatutako galdeketa teknikak \u201clegezkoak\u201d zirela esan zuen baina horrelako gertakarien inguruan \u201cez zegoela erantzun errazik\u201d esan zuen.\nAbenduaren 13an, beltzak hil zitzuten poliziak ez epaitzeak haserrea eragin zuen AEBetan eta polizia gehiegikeria amaitu eta justizia eskatzeko, Washingtonen eta beste hainbat hiritan protestak egin zituzten. 60ko hamarkadako eskubide zibilen aldeko mugimenduaren eredutzat hartu zuten. Milaka lagunek salatu zuten hilketa polizialen zigorgabetasuna.\nAbenduaren 15ean, tirokatuta hil ziren bost pertsonen kasua aztertzen ari zen polizia Pensilvanian. Heriotza guztiak lotuta zeuden, eta ustezko hiltzailearen autoa ere aurkitu zuten. Zirudienez militarrak tirokatuta hil ziren.\nAbenduaren 16an, hilda aurkitu zuten Pennsylvanian ustez sei pertsona hil zituen gizona.\nAbenduaren 17an, aurrekontu legea sinatu zuen Barack Obamak, azken momentuan.\nEgun berean, AEBek eta Kubak harremanak normaltzeko hitzarmena egin zuten eta horrela bost hamarkadako bahimendua kentzeko neurriak hartzeko asmoa adierazi zuen Barack Obamak. Obamak eta Castrok elkarrizketak hastea eta enbaxadak irekitzea agindu zuten.\nAEBko presidenteak Kubari 53 urte lehenago jarritako blokeoa kentzea eskatu zion Kongresuari, izan ere, Obamaren hitzetan '50 urteko isolamenduak ez du funtzionatu'.\nAbenduaren 20an, gizonezko batek New Yorkeko bi polizia hil eta bere buruaz beste egin zuen ondoren. Poliziak azken hilabeteetan hil zituen hiritar beltzengatik mendekua zela iragarri zuen erasotzaileak sare sozialetan.\nAbenduaren 22an, AEBetako hainbat konpainia handik Kubari 7.000 milioi dolarreko kalte-ordaina eskatu zioten 1959ko iraultzako desjabetzeengatik. Bestalde, New Yorkeko alkateak arrazakeriaren aurkako protestak gelditzeko eskatu zuen.\nAbenduaren 23an, poliziak gazte beltz bat hil zuen Missourin, gasolindegi batean."}
{"id": "580117", "revid": "119347", "url": "https://eu.wikipedia.org/wiki?curid=580117", "title": "2014 Turkian", "text": "Jarraian, 2014k Turkian eman duena kontatzen da.\nGertakariak.\nAbuztua.\nAbuztuaren 5ean, Turkiako hauteskundeen atarian, beste 33 polizia atxilotu zituzten legez kanpoko entzuketak egin zituztelakoan. Uztailean, 115 polizia atxilotu zituzten. Ustez Recep Tayyip Erdogan lehen ministroarenak ziren entzuketak zabaldu zituzten hedabideek.\nAbuztuaren 10an, Turkiak herritarren bozketa bidez aukeratu zuen, lehen aldiz, bere presidente berria. Gobernuko buruzagia, Recep Tayyip Erdogan islamiarra, zen kargua lortzeko faboritoa. Orokorrean, nazioarteko begiraleen onespena jaso zuten hauteskundeek; alabaina, zenbait gauza kritikatu zituzten, esaterako, antolakuntzan izandako arazoak eta behar zirenak baino 20 milioi boto-txartel gehiago egitea. Inkesta gehienek Erdoganen aldeko garaipena aurreikusi zuten, eta honek \"Turkia berri bat\" hitz eman zien jarraitzaileei. Erdoganen aurkari nagusia Ekmeleddin Ihsanoglu diplomazialari ohia izango zen, bera baitzen oposizioko bi alderdi nagusien (CHP laikoa eta MHP nazionalista) arteko akordioaren hautagaia. Turkiak azken urteetan izan zuen gorakada ekonomiko txikiak eta kontrolaezina zirudien inflazioaren kontrolak lehen ministroaren irudia hobetzea lortu zuen. Hori zela eta, Erdogan islamiarrak irabaziko zuela iragarri zuten inkesta gehienek, eta horien aurreikuspenak beteko balira, ez zen bigarren itzulirik beharko.\nHauteskundeetan, Recep Tayyip Erdogan Turkiako lehen ministroak irabazi egin zuen Turkiako Presidentziarako hauteskundeen lehen itzulia. Bozken %56a lortu zuen Erdoganek, lehen emaitzen arabera. Bere aurkaririk zuzenenak, Ekmeleddin Ihsanogluk, %35eko portzentaia lortu zuen, eta Selahattin Demirtasek %8a. Hauteskundeetarako prestatutako eskolak bertako 14:00etan itxi zituzten, Euskal Herrian 16:00etan, eta partehartzea nahiko baxua izan zela nabarmendu zuten. Datu horrek, Erdoganen alde egiten zuen. 53 milioi turkiar zeuden bozkatzera deituak, baina, datu ofizialik ezean, partehartzea joan zen martxoko %89koa baino ahulagoa izan zen.\nAbuztuaren 11ean, inkestek aurreikusi bezala, Recep Tayyip Erdoganek hartuko zuela Turkiako presidente kargua guztiz ziurtatu zen, hauteskundeetan botoen %51,8 lortu eta gero. Ekmeleddin Ihsanoglu CHP Herri Errepublikanoaren eta MHP Mugimendu Nazionalistaren alderdien hautagaiak bozen %38,5 jaso zituen. Selahttin Demirtas HDP Herriaren Alderdi Demokratikokoak, berriz, %9,8 lortu zituen, eta hiru puntu igo zuen aurreko hauteskundeetako marka. Lehen aldiz, zuzeneko hauteskundeen bidez presidentea aukeratu zuten turkiarrek; orain arte, parlamentuari zegokion eginkizuna.\nAbuztuaren 18an, PKKk Turkiako militar bat hil zuen tiroketa batean. Abuztuaren 19an, Lice herrian manifestarien aurka tiro egin zuten, eta gazte kurdu bat hil zuten. Abuztuaren 20ean, polizia egoitza bati eta jendarmeriaren beste bati eraso zieten gauean HPG Kurdistango Herri Defentsei lotutako ekintzaileek Karaz herrian, Diyarbakir probintzian, Turkiaren menpeko Kurdistanen. Halaber, segurtasun indarren etxebizitzen aurka egin zuten. Ez zuten inor hil edo zauritu erasoetan. Poliziek erasoei erantzun zieten, eta, ondoren, ekintzaileak aurkitzeko operazioa hasi zuten. Abuztuaren 21ean, Ahmet Davutoglu Turkiako Atzerri ministroak ordezkatuko zuen Recep Tayyip Erdogan. Horrela erabaki zuten AKP Justizia eta Garapenaren Alderdiko zuzendaritzaren bileran.\nAbuztuaren 26an, Turkiaren mendeko Kurdistanen zentral termiko bat eraikitzen ari ziren hiru ingeniari txinatar bahitu zituen PKK gerrillak. Ondoren, zentralari morteroekin egin zioten eraso. Silopin ugariak izaten ari ziren zentralaren kontrako protestak, ingurumenean eragingo zuen kalteagatik.\nAbuztuaren 27an, AKP Justizia eta Garapenaren Alderdiko biltzarrean ordungo Turkiako Defentsa ministro Ahmet Davutoglu izendatu zuten alderdiko buru. Horrela, Recep Tayyip Erdogan orain arteko AKPko buruak alderdia utzi zuen, egun horretan izendatu zuten presidente. Behin presidente izendatzean, Davutogluk lehen ministro izateko hautagaitza aurkeztuko zuen, eta Erdoganek gobernua eratzeko enkargua emango zion.\nAbuztuaren 28an, Erdogan Turkiako presidentea izendatu zuten. Estatu buru berriak orain arte Atzerriko Arazoetarako ministroa izan zen Ahmet Davutogluri emango zion Gobernu berria eratzeko ardura. Davutogluk Erdogan ordezkatuko zuen Gobernuaren lidergoan.\nIraila.\nIrailaren 1ean, Turkiako presidente gisa egindako lehenbiziko bidaia Ipar Zipreko Turkiar Errepublikara egin zuen Recep Tayyip Erdoganek. Han, irlako bi aldeen arteko negoziazioen alde mintzatu zen, eta bi estatuko irtenbide bat adosteko eskatu zuen.\nIrailaren 23an, Turkiako Gobernuak hartu zuen jarrera dela medio, PKK Kurdistango Langileen Alderdiarekin hasitako bake prozesuak \u00abzentzurik ez\u00bb zeukala adierazi du Sirri Sureyya Onder parlamentari kurduak. Ezinezkoa omen zen kurduekin negoziatu nahi izatea eta aldi berean ISri laguntzea.\nUrria.\nUrriaren 13an, Turkiako Atzerri Ministerioak ohar batean adierazi zuen AEBekin ez zuela akordiorik egin Turkiako base militarrak erabiltzearen inguruan.\nUrriaren 14an, Turkiak PKK gerrillari eraso zion, Ocalanek emandako epea bukatu bezperan. Gerrilla kurduaren buruzagiak urriaren 15ean jakinaraziko zuensu-etenaz eta bake prozesuaz zeukan iritzia. Armadak 2012an egin zituen azken bonbardaketak.\nUrriaren 15ean, Abdullah Ocalan PKK Kurdistango Langileen Alderdiko buruzagi historikoak egun horretara arteko epea emana zion Ankarari bake prozesuarekiko konpromisoren bat erakusteko, bestela su-etena haustearen alde mintza zitekeela ohartarazita. Espetxean zeukaten Ocalan, eta ez zuen mezurik argitaratu. HDP Herriaren Alderdi Demokratikoak (Kurdistanen burujabetzaren aldekoak) jakinarazi zuen Irakeko Kurdistango Kandil mendietara ordezkaritza bat bidaliko zuela PKKrekin elkartzeko.\nUrriaren 23an, Turkiako Gobernuarekin bake prozesuaz zituen negoziazioak indartzeko xedea zuen PKK Kurdistango Langileen Alderdiak, HDPko zenbait diputatuk esan zutenez. Batzorde bat sortu zuten, Abdullah Ocalan PKKko buruzagi historikoarekin maiztasunez biltzeko; kartzelan zegoen hura. Turkiak azaldu zuen ez zeukala erabaki horren berririk. Egun berean, Abdullah \u00d6calan gerrillako buruzagi historikoak aste honetan prozesuarekiko konpromisoa berretsi zuen arren tentsioa handia zen eta Turkiako Dogan agentziaren arabera, Armeniako mugako Kars probintzian gendarmeriak PKKko ustezko hiru kide hil zituen tirokatuta.\nUrriaren 25ean, hiru militar hil zituzten eraso batean Turkiaren menpeko Kurdistanen.\nUrriaren 29an, Turkiaren menpeko Kurdistanen, hain zuzen, tentsioa asko hazi zen Kobaneko setioa hasi zenetik. Turkiako armadako sarjentu bat larri zauritu zuten Diyarbakirgo merkatu batean, buruan tirokatuta. Aurreko astean hiru soldadu hil zituzten Hakkari barrutian, eta gobernuak PKKri egotzi zizkion ekintza horiek. PKKk ukatu egin zuen hiru soldaduak hil zituenik, eta HDP Herriaren Alderdi Demokratikoak (burujabetzaren aldekoak) gaitzetsi egin zuen egun horretako atentatua. Gainera, Firat agentziaren arabera Poliziak gazte bat hil zuen urriaren 28an Sirnaken, protesta batean.\nAzaroa.\nAzaroaren 3an, gutxienez 24 lagun hil ziren Turkian itsasontzi bat hondoratuta. \u201cHaizea gure lana zeharo zailtzen ari da, uretan umeen gorpuak ikus daitezke\u201d, esan zuen erreskatean parte hartu zuten kideetako batek.\nAbendua.\nAbenduaren 14an, Turkiak 31 pertsona atxilo hartu zituen, kazetariak gehienak, Gulen mugimenduaren kontrako operazioan.\n\"Estatu paralelo bat\" izatea leporatzen zion AKP Recep Tayyip Erdogan Turkiako lehen ministroaren alderdiak Fethullah Gulen predikatzaile islamistaren inguruko mugimenduari. Hedabideen aurkako erasoa izan zen.\nAbenduaren 19an, Fethullah Gulen atxilotzeko agindua eman zuen auzitegi batek.\nAbenduaren 21ean, derrigorrezko erlijio eskolen bidez hezkuntza sistema islamizatzen ari zirela salatzeko protestetan 150 atxilotu egon ziren.\nAbenduaren 26an, Poliziak 96 ikasle atxilotu zituen Adanan, Ipar Kurdistanen, Roboskiko sarraskiaren hirugarren urteurreneko ekitaldian."}
{"id": "580118", "revid": "1545", "url": "https://eu.wikipedia.org/wiki?curid=580118", "title": "Twosret", "text": ""}
{"id": "580119", "revid": "119347", "url": "https://eu.wikipedia.org/wiki?curid=580119", "title": "2014 Frantzian", "text": "Jarraian, 2014k Frantzian emandakoa azaltzen da.\nGertakariak.\nAbuztua.\nAbuztuaren 25ean, Frantziako Gobernu osoak dimisioa eman zuen, Manuel Valls lehen ministroak iragarri zuenez. Fran\u00e7ois Hollande presidenteak Gobernu berri bat sortzeko eskatu zion Vallsi. Hollanderen Gobernuaren aurka Ekonomia eta Hezkuntza ministroek egindako kritiken ondoren etorri zen Frantziako krisi berria. Arnaud Montebourg Ekonomia ministroak hazkunde politikak eta ez murrizketak bultzatzea defendatu zuen.\nAbuztuaren 26an, Manuel Valls Frantziako lehen ministroa 13:00etan heldu zen Eliseora, Fran\u00e7ois Hollande presidentearekin Gobernu berria nortzuek osatuko zuten zehazteko. Gobernuan ez zuten segituko Eliseoak hartutako neurri ekonomikoekin kritiko agertu ziren hiru ministroak: Arnaud Montebourg Ekonomia ministroak, Benoit Hamon Hezkuntza ministroak eta Aurelie Fillipetti Kultura ministroak. Haien ordezkoak izango ziren, hurrenez hurren, Emmanuel Macron, Najat Vallaud-Belkacem eta Fleur Pellerin. Era berean, Gazte eta Kirol ministerioa sortzea adostu zuten; Patrick Kannerrek gidatuko zuen. Arratsaldean zehar gobernua osatzeko bilerak egin zituen Vallsek.\nAbuztuaren 27rako, kritikoez garbitu zuen gobernua Vallsek. Aldaketa gutxi baina nabarmenak egin zituen Valls lehen ministroak Frantziako Gobernuan. Emmanuel Macron izan zen bat, Ekonomia ministroa, Erantzukizun Itunaren sustatzaileetako bat. Bestalde, Najat Vallaud-Belkacemek hartu zuen Hezkuntzako Ministerioa, eta Fleur Pellerinek Kulturakoa. Macronen izendapenarekin eskuinera jo zuen Hollandek. Ekologistek ez zuten onartu gobernuan sartzea, nahiz eta azken unera arte negoziazioak egon ziren.\nAbuztuaren 28an, Emmanel Macron Frantziako Ekonomia ministro berriak 35 lan-orduko astearen inguruko eztabaida berpiztu zuen, langileekin adostasunera iritsiz gero, enpresek arau hori indargabetzeko aukera izatearen alde agertu baitzen.\nIraila.\nIrailaren 3an zabaldu zenez, Manuel Valls Frantziako lehen ministroak irailaren 16an konfiantza botoa eskatuko zuen Asanblea Nazionalean, abuztuan osatutako gobernuarentzat. PSk 290 diputatu zituen 577 aulkiko ganberan, gehiengo osoa justuan, baina kritikoek Hollanderen aurkako presioa gogortu egin zuten.\nIrailaren 16an, Manuel Valls Frantziako gobernuburuari konfiantza berresteko edo kentzeko aukera zuten Asanbleako kideek. PSko hogeita hamarren bat diputatu abstenitu arren, zitekeena zen Frantziako Asanblearen babesa eskuratzea. Azkenik, Frantziako Parlamentuak bere konfiantza agertu zion Manuel Vallsen Gobernu berriari. 269 diputatuk alde bozkatu zuten; 244k aurka; eta 53 abstentzio izan ziren, horietatik 30 bat diputatu sozialistena.\nIrailaren 17an, argitaratutako inkesta baten arabera, Frantziako hamar herritarretik bederatzik (%90) ez zuten nahi Fran\u00e7ois Hollande presidentea 2017ko bozetara aurkeztea. Alain Juppe (UMP), Marine Le Pen (FN) eta Manuel Valls lehen ministroa baloratu zituzten ondoen.\nIrailaren 18an, Hollandek bi urte atzeratu nahi zuen %3ko defizit muga, 2017ra arte. Frantziako presidentearen ustez, ezinekoa zen lehiakortasuna eta kontu publikoak aldi berean onbideratzea. \u00abAbiadura ezberdinetan banatutako Europa\u00bb defendatu zuen.\nIrailaren 19an zabaldu zenez, politikaren lehen lerrora itzuliko zen Sarkozy. UMPko presidentetzarako aurkeztea zen haren asmoa. Sare sozialen bidez egin zuen iragarpena Frantziako presidente ohiak. Alain Juppe UMPko kideak adierazi zuenez, Sarkozyren itzulerak \"eztabaida aberasten\" lagunduko zuen alderdiaren barruan.\nIrailaren 21an zabaldu zenez, Sarkozyk izena eta antolaketa aldatu nahi zituen bere alderdian. Hala UMP alderdiari segida emateari uko egin zion. 2002an sortu zen eta alderdikideen artean zatiketa handia zegoen.\nIrailaren 22an, Fronte Nazionalaren boto-emaileak \"banan-banan\" berreskuratzea zuela helburu Sarkozyk zabaldu zen.\nIrailaren 24an, eten egin zuten Sarkozy nahasita zegoen ustelkeria auzi baten ikerketa. Frantziako presidente ohiak inputatuta jarraituko zuen, auzia baliogabetu edo ez erabaki arte. UMPn hautagaitza aurkeztu berritan iritsi zen etena.\nIrailaren 28an, senatuko ordezkarien erdiak berritzeko bozak egin zituzten Frantzian, eta PS Alderdi Sozialistak beste kolpe bat jaso zuen. Senatuan gehiengoa galduta, gobernabidea zaildu zitzaion Hollanderi. Jokoan ziren 178 senatarietatik 116 eskuratu dituzte UMPk eta UDIk; PSk, berriz, 59. PSF gainbehera betean sartu zen. UMPk gehiengoa berreskuratu zuen Frantziako Senatuan, eta Hollande eta Vallsen erreformak zailduko zituen. FN ganberan sartu zen, lehen aldiz.\nIrailaren 29an, \"Bygmalion auzia\"ren ikerketarekin lotuta, Bastien Millot Komunikazio Kabineteko buru ohia eta beste hiru lagun atxilotu zituzten. Finantza arloko hiru epaile eta Polizia Judiziala ari ziren ikertzen Nicolas Sarkozyk 2012ko presidentetza hauteskundeetan izan omen zituen gehiegizko gastuak estaltzeko faktura faltsuen auzia.\nIrailaren 30ean hasi zen eskuinaren Eliseorako lehia hauteskundeengatik. Itxi zen UMP alderdiko presidentea izateko hautagaitza aurkezteko epea eta Sarkozy zen azaroaren 29an egitekoak ziren bozkaketa irabazteko faboritoa.\nUrria.\nUrriaren 1ean, gastua 21.000 milioi eurotan murriztuko zuela Frantziak 2015ean zabaldu zen. Hala ere, Bruselarekin adostutako defizit helburuak beteko ez zituztela jakinarazi zuen Frantziako Gobernuak. Kontu publikoek ez zuten 2019ra arte oreka berreskuratuko. Egun berean, Frantzian \"Bygmalion auzia\" zela-eta atxilotutako hiru lagun inputatu zituzten.\nUrriaren 2an, bost pertsona hil ziren eta beste bi zauritu, Frantzia ipar-ekialdean, Doubs departamenduan, izan zen helikoptero-istripuan. Etxe partikular bateko lorategira erori zen helikopteroa. Lausanatik Montbeliarderako bidea egiten ari ziren. Egun berean, UMPko bi zuzendari ohi atxilotu zituzten Sarkozyren kanpainako auziarekin lotuta.\nUrriaren 8an, bigarren haurretik aurrera familiek jasotzen zuten laguntza heren bat gutxitzen zuen Gizarte Segurantzaren 2015eko aurrekontua onartu zuen Frantziako Gobernuak. Diputatu sozialista gehienek, hala ere, ez zuten murrizketa hori onartu eta errenta maila batetik gora zutenek halakorik ez jasotzea eta, horren ordez, saria gutxiago jaistea proposatu zuten.\nUrriaren 27an jakin zenez, urriaren 25ean Okzitaniako Sivenseko urtegiko (Tarn departamenduan) lanen aurka eginiko protestetan hildako gaztea \u00ableherketa baten\u00bb ondorioz hil zen, autopsiaren arabera. Hala ere, ikerketak ez zuen zehazterik izan leherketaren jatorria. Protestetan 2.000 lagunek parte hartu zuten. Lekukoen arabera, Poliziarekin izandako liskarretan hil zen Remi Fraisse 21 urteko gaztea.\nUrriaren 29an, Frantziako Gobernuak bertan behera utzi zuen Okzitaniako Sivens herrian urtegi bat eraikitzeko asmoa. Proiektua eten eta \u00abadostasuneko prozesu bat\u00bb hasiko zuela jakinarazi zuen Segolene Royalek, Ekologia ministroak. Arrazoia, ordea, ingurumenekoa zen, izan ere, Royalek irmo babestu zuen Poliziaren eta Barne Ministerioaren jokabidea.\nUrriaren 31ean, Frantziako irrati kate nazionalak Parisen zuen egoitzan, frantsesez \"Maison de la Radio\" izenaz ezagutzen zen horretan, sutea piztu zen eguerdian. Ondorioz, eraikina jendez hustu behar izan zuten eta irratiaren emisioak eten zituzten.\nAzaroa.\nAzaroaren 1ean, istilu larriak izan ziren Nantesen (Bretainian) eta Okzitaniako Tolosan manifestarien eta Frantziako Poliziaren artean. Urriaren 26an, Okzitanian, Poliziak Remi Fraisse hil zuen, eta hura oroitzeko manifestazioetan piztu ziren liskarrak. Nantesen bi polizia eta hiru manifestari zauritu zituzten, eta beste hamasei lagun atxilotu. Tolosan manifestariek kaleak itxi zituzten, eta Polizia negarra eragiteko gasarekin oldartu zitzaien.\nAzaroaren 3an, Odoxa etxeak egindako inkesta baten arabera, Frantziako herritarren %71k nahi zuten Manuel Valls lehen ministroak presidentetza hartzea legealdia amaitu arte.\nAzaroaren 4an, Frantzia erdibideko irtenbide baten bila ari zen. Frantziako Gobernuak hiru aditu bidaliko zituen Sivenseko urtegira, konponbide bat aztertzera.\nAzaroaren 6an jakin zenez, Hollande ez zen berrautaketara aurkeztuko langabeziak behera egin ezean. \u201cHanka-sartzeak\u201d izan zituela onartu zuen Frantziako presidenteak, bereziki 2013an langabeziak behera egin behar zuela aurreratu zuenean. \u201cEz dugu hazkunde nahikorik\u201d, onartu zuen. Bestalde, Nicolas Sarkozy presidente ohiaren itzulerak ez zuen hark esperotako harrera izan. Inkesten arabera, Alain Juppe alderdikideak babes handiagoa izango zukeen. 2015ean egingo zituzten primarioak 2017ko bozetarako presidentegaia aukeratzeko. BVAko inkestaren arabera, %56k babestuko zuketen Juppe, eta, %26k Sarkozy.\nAzaroaren 12an jakin zenez, Frantzian Palestina onartzeko bozketa azaroaren 28an izango zen.\nAzaroaren 15ean, 5 pertsona hil ziren, bi ume zeuden tartean, Frantzian izandako uholdeetan.\nAzaroaren 19an, Frantzia hamahiru eskualdetan banatzea onartu zuen Frantziako Asanbleak. Azaroaren 25ean, bozkatuko zuten lege proposamen osoaz, baina egun horretan onartu zuten lurralde erreformaren lehen artikulua. Ipar Euskal Herria Akitania, Limousin eta Poitou-Charentesek osatutako eskualdearen barnean egongo zen.\nAzaroaren 24an, hamahiru eskualdek osatutako Frantziako mapa onartu zen. Eskualdeak 22 izatetik 13ra pasako ziren. 277 diputatu alde azaldu ziren; 253 diputatu aurka; 33 abstenitu egin ziren.\nAzaroaren 25ean, 'Tapie auzia' eta berarekin batera Christine Lagarde, epaiaren zain geratu ziren.\nAzaroaren 28an, UMPn primarioetako borroka hasi zen. Sarkozyk egindako batzar batean, bere aldekoek Jupperi txistu egin zioten. Honek UMP bi zatitzan banatzen ari zela adierazten zuen. Homosexualen ezkontzaren legearen inguruko eztabaidak eta primario zabalduak egotea kanpaina baldintzatu zuten.\nAzaroaren 29an, UMPko buru aukeratu zuten Nicolas Sarkozy, bozen %64,5 jasota. Alderdiarekin 2017ri begira zer egingo zuen zen zalantza.\nAbendua.\nAbenduaren 9an, eskualdeen mapa aldatua bozkatua eta onartua izan zen.\nAbenduaren 10ean, Frantziako ekonomia indartzeko beta liberalizatzeko neurri sorta onartu zuten, tartean, dendak urtean hamabi igandetan irekitzea. Ministroen Kontseiluan onartu ostean, urtarrilaren 22tik aurrera eztabaidatuko zuten parlamentuan. Zenbait lanbide liberalizatzea eta autobus garraioari trabak kentzea ere proposatzen zuen gobernuak. Bruselari egindako keinua zen 'Macron legea'. Baina lege honek ez zuen ziurtatua PSFko kritikoen babesa eta igandeko lana zabaltzearen aurka zeuden ezkerrekoak. Gainera, notarioek eta abokatuek protesta egin zuten sektorearen liberalizazioa salatzeko. Lapurdiko dendari batzuk alde agertu arren, langileen eskubideaz kezkatuta zegoen LAB sindikatua.\nAbenduaren 12an, hilurrenekoen sedazioak arautzeko legea egiten ari zirela esan zuen Hollandek. Urtarrilean hasiko zuten gaiari buruzko eztabaida. Eutanasia eta suizidio lagundua proposamenetik at geratu ziren.\nAbenduaren 18an, edertasunerako produktuak saltzen dituzten hainbat enpresei 605,9 milioi euroko isuna jarri zien Frantziak, prezioak adosteagatik.\nAbenduaren 21ean, poliziak tiroz hil zuen gizon bat Frantzian, poliziei eraso egin eta gero. Labanaekin eta \u2018Ala handia da\u2019 oihu eginez sartu zen polizia-etxera.\nAbenduaren 22an, hamar pertsona zauritu ziren Frantzian auto batekin egindako bigarren erasoan.\nAbenduaren 23an, mediku jeneralistek greba egin zuten Frantziako osasuneko lege proiektuaren aurka. Zuzeneko ordainketarik gabeko sistema orokortzearen aurka zeuden. Bestalde, larrialdietakoek ordutegiak murrizteko akordioa egin zuten.\nAbenduaren 29an jakin zenez, Frantziak abiadura muga jaitsi egingo zuen istripu askoko lekuetan. Trafiko-istripuetako hildakoen kopurua gutxitu nahi zuten, urtean 2.000tik beherakoa izateko. 2013an, 3.268 izan ziren hildakoak. Egun berean jakin zenez, mila frantziarrek harremanen bat zuten Siria eta Irakeko jihadistekin, hau da, Estatu Islamikoarekin edo Siriako Gerra Zibilan izan zuten parte hartzeagatik. Batzuek talde jihadistekin egin zuten borroka, eta beste batzuk talde horietan zeuden. Azkenik, beste batzuek taldeetan sartzeko asmoa zuten.\nAbenduaren 30ean jakin zenez, bost pertsona hil ziren Frantzian asteburuko hotz-boladaren ondorioz. Etxerik gabekoak ziren, hiru hipotermiak jota hil ziren eta beste bi berotzeko piztu zuten suaren ondorioz.\nAbenduaren 31ean, Fran\u00e7ois Hollandek 2014 errepasatu zuen, telebistaz eman zuen hitzaldian."}
{"id": "580120", "revid": "1545", "url": "https://eu.wikipedia.org/wiki?curid=580120", "title": "Bizantziar solido", "text": ""}
{"id": "580121", "revid": "59723", "url": "https://eu.wikipedia.org/wiki?curid=580121", "title": "Garaiera gaitz", "text": "Garaiera gaitza gorputzak garaierarengatik hartzen duen oxigeno kopuru eskasera egokitzeko eta moldatzeko zailtasunak dituenean gertatzen da.\nAltura muga.\n2.500 metrotik gorako garaieran, gaitza antzeman daiteke. Handik gora egin ahala, oxigeno kopurua txikiagoa da: esaterako, 5.000 metrora, itsas mailako oxigenoaren kopuru erdia dago; 8.000 metrora, % 70 gutxiago.\nSintomak.\nGaitzak sortzen dituen ohiko sintomak hauek dira:\nGaraiera gaitzak sor ditzakeen arazoak.\nBuruko eta biriketako edemak sor daitezkeen arazo larrienak dira: arazo horietara iristeko lehen urratsa garaiera gaitza izaten da.\nSendabidea.\nGaraiera gaitza gertatzen denean, leku hartatik ahalik eta azkarren jaisten hastea ezinbestekoa da."}
{"id": "580123", "revid": "1545", "url": "https://eu.wikipedia.org/wiki?curid=580123", "title": "Britaniaren erromatar konkista", "text": ""}
{"id": "580125", "revid": "17", "url": "https://eu.wikipedia.org/wiki?curid=580125", "title": "Garaiera gaitza", "text": ""}
{"id": "580127", "revid": "512", "url": "https://eu.wikipedia.org/wiki?curid=580127", "title": "Solido (argipena)", "text": "Solido hitzak adiera zenbait ditu:"}
{"id": "580129", "revid": "1310", "url": "https://eu.wikipedia.org/wiki?curid=580129", "title": "Jugatxi", "text": ""}
{"id": "580130", "revid": "119347", "url": "https://eu.wikipedia.org/wiki?curid=580130", "title": "Josetxo Goia-Aribe", "text": "Josetxo Goia-Aribe (Doneztebe, 1959ko martxoaren 12a) nafar saxo jotzaile eta konpositorea da, jazza eta musika tradizionala harilkatzen dituena.\nBizitza.\nDonezteben sortu bazen ere, urte eta erdi zuela familia Iru\u00f1era joan zen bizitzera, Jarauta karrikara lehenbizi eta Kale Nagusira ondoren. Aita txistularia izaki, gazte-gazterik hasi zen txistua ikasten. 15 urterekin gaita jotzen hasi zen, eta lauzpabost urtez ibili zen harat-honat, Nafarroako herrietan barrena. 19 urterekin, ostera, saxofoia ikasteko erabakia hartu zuen. Ikasketak Iru\u00f1ean hasi eta Donostian bukatu zituen. Karrera amaierako saria eman zioten.\nJazza gustatzen zitzaionez, \"Sebastiana\" koartetoa sortu zuen 1984an, eta kontzertu ugari eman zituen. Beka bati esker, Parisera joateko aukera izan zuen 1992an. Han ezagutu zituen zenbait musikarirekin batera, \"Au\u00f1amendi\" diskoa argitaratu zuen 1996an. 2014an, Alan Lomax etnomusikologoaren eredua hartu zuen \"Hispania fantastic\" diskoan. 1950eko hamarkadan Iberiar penintsulan zehar ibili zen Lomax, grabagailuarekin, eta herri kantu asko bildu zituen. Horietako batzuen aldaerak sartu zituen diskoan. 2018an, \"Jito Alai\" dantza eta musika ikuskizuna sortu zuen, Gayarre Saria eskuratu zuena."}
{"id": "580131", "revid": "105290", "url": "https://eu.wikipedia.org/wiki?curid=580131", "title": "Ezadeen", "text": "Ezadeen Itsaso Jonikoan abandonatuta azaldu zen itsasontzi bat izan zen.\nGertaerak.\n2015eko abenduaren 2an, elektrizitate gabe geratzeagatik itsasoaren erdian noraezean gelditu zen ontzia, Croton ekialdetik 50 kilometrotara eta Leuca Lurmuturretik 40 miliara. Ontziak 450 etorkin zituen eta gauerdian Italiara iristea espero zen.\nAbenduaren 3an, itsasontziko ehunka etorkin Italian lehorreratu ziren. Ontzia atrakatzekorakoan arazo teknikoak egon ziren.\nAbenduaren 4an jakin zenez, bidaiari gehienak siriarrak zirela jakin zen eta tartean ehunka haur zeudela. Etorkin bakoitzak 6.000 euro inguru ordaindu zuela ontzi horretan bidaiatu ahal izateko jakin zen.\nOntzi-mamu baten kasua.\nAbenduaren 4an jakin zenez, \"ontzi-mamu\" baten kasua izan zen. Bidaiatzeagatik 6.000 euro inguru ordaindu behar izaten du etorkin bakoitzak eta kostatik hurbil daudenean trafikatzaileek ontziak bertan utzi eta ihes egiten dute. Trafikatzaileek ontzi zaharrak erosi egiten dituzte 100.000 euroren truke eta gero etorkinez betetzen dituzte.\nAzken asteetako hirugarren kasua izan zen."}
{"id": "580132", "revid": "105290", "url": "https://eu.wikipedia.org/wiki?curid=580132", "title": "2015 Frantzian", "text": "Jarraian, 2015k Frantzian eman duena kontatzen da.\nGertaerak.\nUrtarrila.\nUrtarrilaren 4an, alkate batek ume ijito bat lurperatzea debektu zion familia bati Frantzian. \u201cLeku gutxi daukagu erabilgarri\u201d eta \u201cbertoko zergak ordaintzen dituztenak lehenesten dira\u201d izan ziren alkatearen argudioak. Manuel Valls lehen ministroak haserrea adierazi zuen gertaerarengatik.\nUrtarrilaren 5ean, Europako finantza tasa 2017rako martxan egotea nahi zuela esan zuen Hollandek. Bildutako dirua \u201cklimaren zerbitzura eta klima aldaketaren kontrako borrokan\u201d erabili behar zela adierazi zuen. Egun berean, langabezia ez jaitsi izana bere errutzat jo zuen Fran\u00e7ois Hollandek.\nUrtarrilaren 6an, aberats izateko dei egin zien gazteei Frantziako Ekonomia ministroak. Bere ustez, \"dirudunak izan nahi duten gazteak\" behar zituen Frantziak.\nUrtarrilaren 7an, Charlie Hebdoren aurkako atentatua gertatu zen, 12 hildako eraginez.\nUrtarrilaren 13an, Ruslan Advoyan kanporatzea erabaki zuen Frantziak. Kurdu yezidia zen Advoyan, eta bere herrialdera itzuliz gero arriskuan zegoen.\nUrtarrilaren 14an, Frantziako Auzitegi Konstituzionalak ontzat eman zuen 13 eskualdeko egitura.\nUrtarrilaren 15ean, polizia bat 'nahita' harrapatu zuen ibilgailu batek, Eliseo jauregiaren inguruan baina ez zuen loturarik aurreko asteko atentatu terroristekin.\nUrtarrilaren 16an, bere burua entregatu zuen Frantzian hiru pertsona bahitu zituen gizonak. Gertaerak ez zuen loturarik terrorismoarekin.\nUrtarrilaren 20an, Frantzian \"apartheid\"a zegoela eta periferien egoera soziala ere aztertu behar zela esan zuen Manuel Vallsek. Egun berean jakin zen, terrorismoa borrokatzeko 735 milioi euro erabiliko zituela Frantziak, baita 2.600 pertsona kontratatuko zituztela \"segurtasuna indartzeko eta informazio zerbitzuen lana arautzeko lege bat egingo zela.\nUrtarrilaren 21ean jakin zenez, 3.000 jihadista inguru ari zen zaintzen Gobernua Frantzian.\nUrtarrilaren 23an, Yvan Colonnaren helegitea Europako auzitegiak onartu zuen.\nUrtarrilaren 24an, elur jausi batengatik sei eskiatzaile hil ziren Alpeetan.\nUrtarrilaren 29an, zortzi urte zituen haur bat deklaratzera deitu zuen Frantziako Poliziak."}
{"id": "580133", "revid": "56334", "url": "https://eu.wikipedia.org/wiki?curid=580133", "title": "Jose Luis Lakuntza", "text": "Jose Luis Lakuntza Maestrojuan (Iru\u00f1ea, Nafarroa Garaia, -) Panamako David udalerriko artzapezpikua da.\nBiografia.\n1969an gotzain ordenatu zuten. Panaman bizi da 1971. urtetik. Bestalde, bertako Gotzainen Biltzarreko presidentea ere izan da bi aldiz. 2015eko urtarrilaren 4an, kardinal izendatu zuen Frantzisko aita santuak."}
{"id": "580134", "revid": "105290", "url": "https://eu.wikipedia.org/wiki?curid=580134", "title": "2015 Espainian", "text": "Jarraian, 2015k Espainian eman duena kontatzen da.\nGertaerak.\nUrtarrila.\nUrtarrilaren 2an, arrisku-saria 100 puntuetatik behera kokatu zen, 2010etik lehen aldiz.\nEgun berean, lehergailuak erabiliz bere buruaz beste egiteko mehatxua egin zuen pertsona bateko Madrilgo Atochako geltokian.\nUrtarrilaren 8an, PPren parodia egiteagatik inputatu egin zuten pertsona bat.\nUrtarrilaren 15ean, Facu Diaz \"La Tuerka\"ko umoregilearen kontrako auzia artxibatu zuten, izan ere, ez zituen terrorismoaren biktimak gutxiesten edo umiliatzen.\nUrtarrilaren 18an, Eliza katoliko batean \u2018jihadista\u2019 idazten ari zen talde batek gizon bat labanaz erasotu zuen. Erasotua Polizia Nazionaleko agente bat zen. Segurtasuna indartu zuten.\nUrtarrilaren 26an, gutxienez hamar pertsona hil ziren Albaceten izandako hegazkin istripuan."}
{"id": "580135", "revid": "1545", "url": "https://eu.wikipedia.org/wiki?curid=580135", "title": "Jose Luis Lacunza", "text": ""}
{"id": "580137", "revid": "1545", "url": "https://eu.wikipedia.org/wiki?curid=580137", "title": "Philip Jaisohn", "text": ""}
{"id": "580138", "revid": "336", "url": "https://eu.wikipedia.org/wiki?curid=580138", "title": "Mitch urakana", "text": "Mitch urakana Ozeano Atlantikoko zikloi tropikal bortitza izan zen, 1998ko denboraldiko indartsuena eta 1780tik Amerikan izandako hilgarriena. Izan ere, urakanak sortutako haizeak 285 km/h-ko abiadura hartu zuen uneren batean eta, beraz, 5. mailakoa izatera iritsi zen. 11.000 lagun hil eta milaka desagertu ziren, gehienak Honduras eta Nikaraguan, hiru milioi pertsona etxerik gabe gelditu ziren eta 6.000 milioi dolarreko kalteak eragin zituen."}
{"id": "580139", "revid": "98220", "url": "https://eu.wikipedia.org/wiki?curid=580139", "title": "Club de Regatas Vasco da Gama", "text": "Club de Regatas Vasco da Gama Brasilgo futbol klub ospetsu bat da, egoitza Rio de Janeiro hirian duena. Libertadores Kopa irabazi zuen 1998an."}
{"id": "580140", "revid": "336", "url": "https://eu.wikipedia.org/wiki?curid=580140", "title": "Mirannes", "text": ""}
{"id": "580143", "revid": "65203", "url": "https://eu.wikipedia.org/wiki?curid=580143", "title": "Prince Valiant (1954ko filma)", "text": "Prince Valiant (euskaraz \"Printze Ausarta\") 1954ko Henry Hathaway estatubatuar zinema zuzendariak zuzendutako abenturazko filma bat da. Hal Foster komikigilearen \"Prince Valiant\" komikian eta Arturiar zikloan oinarritua dago. James Mason, Janet Leigh eta Robert Wagner aktoreek antzeztu zuten.\nTechnicolor eta Cinemascope sistemetan filmatua izan zen.\nBitxikeria gisa, filma honetako Slaigon pertsonaia gaiztoa Primo Carnera italiar boxeolaria zenak antzeztu zuen, gaztaroan Paulino Uzkudun euskal boxeolariarkin borrokatutakoa.\nArgumentua.\nPrintze Ausarta (Robert Wagner) gazte bikingoa bere aitaren eskutik heziketa zorrotz bat jaso ondoren Artur Erregearen (Brian Aherne) Kamelot gortera zaldun bilakatu dadin bidalia izan da. Bere helburua aitaren tronua bereganatu duen Slaigon (Primo Carnera) zitalari aurre egitea izango da."}
{"id": "580144", "revid": "1982", "url": "https://eu.wikipedia.org/wiki?curid=580144", "title": "Artur Erregea", "text": ""}
{"id": "580146", "revid": "512", "url": "https://eu.wikipedia.org/wiki?curid=580146", "title": "The Age of Innocence (1993ko filma)", "text": "The Age of Innocence (euskaraz \"Xalotasunaren Adina\") 1993ko Martin Scorsese estatubatuar zinema zuzendariak zuzendutako amodiozko drama filma bat da. 1920ko Edith Wharton idazlearen izenburu berdineko \"The Age of Innocence\" eleberrian oinarritua dago. 1924ko \"The Age of Innocence\" film mutua eta 1934ko \"The Age of Innocence\" filmaren berregokitzapena ere bada. Daniel Day-Lewis, Michelle Pfeiffer eta Winona Ryder aktoreek antzeztu zuten.\nOscar Sarietarako bost izendapen jaso zitun, bakarra irabaziz: Jantzi-diseinu onenaren Oscar Saria (Gabriella Pescucci). Bigarren emakumezko aktore onenaren BAFTA Saria (Miriam Margolyes) eta Bigarren emakumezko aktore onenaren Urrezko Globo Saria (Winona Ryder) ere irabazi zituen.\nArgumentua.\n1870, New York. Newland Archer (Daniel Day-Lewis), hiriko goi mailako zalduna, bere maila sozial berdineko May Welland (Winona Ryder) neska gazte xalo eta zintzoarekin ezkontzeko hitzemana dago. Baina Newlandek hirira itzuli berri den Mayren lehengusua den Olenska kondesa (Michelle Pfeiffer) ezohikoa ezagutzean senargaien arteko sentimenduak aldatu egingo dira. Newlandek hsieratik kondesren egoera zaila defendatuko du, senar autoritario batengandik banandu ondoren bere goi mailako gizartean guztiz gaizki ikusia baitago."}
{"id": "580148", "revid": "512", "url": "https://eu.wikipedia.org/wiki?curid=580148", "title": "Mrs. Doubtfire", "text": "Mrs. Doubtfire (euskaraz \"Mrs. Doubtfire\") 1993ko Chris Columbus estatubatuar zinema zuzendariaren gerra komedia-drama filma bat da. Bertan, Robin Williams eta Sally Field aktoreek antzeztu zuten.\nFilma honetako antzezpenarengatik Williams aktoreak Aktore onenaren Oscar Sarirako izendapena jaso zuen."}
{"id": "580149", "revid": "56334", "url": "https://eu.wikipedia.org/wiki?curid=580149", "title": "Dan Castellaneta", "text": "Daniel Louis \"Dan\" Castellaneta (Oak Park, ) Estatu Batuetako ahots-aktore eta umorista da. \"The Simpsons\" telesailean Homer Simpsonen ahotsa egiteagatik ospetsua da, baina Abraham \"Grampa\" Simpson, Barney Gumble, Krusty Pailazoa, Willie McDougal insititutuko mantenimenduko eskoziar langilea, Quimby alkatea eta Hans Moleman pertsonaienak ere egiten ditu."}
{"id": "580150", "revid": "336", "url": "https://eu.wikipedia.org/wiki?curid=580150", "title": "Julie Kavner", "text": "Julia Deborah \"Julie\" Kavner (Los Angeles, ) Estatu Batuetako ahots-aktore eta umorista da. \"The Simpsons\" telesailean Marge Simpsonen ahotsa bikoizteagatik ezaguna da, baina Jacqueline Bouvier edo Patty eta Selma Bouvierrenak ere bikoizten ditu."}
{"id": "580151", "revid": "336", "url": "https://eu.wikipedia.org/wiki?curid=580151", "title": "Fanatismo", "text": "Fanatismoa norberaren uste, iritzi eta ideiak kartsuki eta gogo biziz aldeztu eta defendatzen dituenaren jokabidea da, bereziki erlijio eta politika arloetan."}
{"id": "580152", "revid": "336", "url": "https://eu.wikipedia.org/wiki?curid=580152", "title": "Mike Myers", "text": "Michael Jonathan \"Mike\" Myers (Scarborough, ) kanadar zinemagile eta umorista da. 1989 eta 1995 artean \"Saturday Night Live\" saio ospetsuan hasi, gero \"Wayne's World\", \"Austin Powers\" edo \"Shrek\" bezalako filmetan aritu da."}
{"id": "580153", "revid": "23317", "url": "https://eu.wikipedia.org/wiki?curid=580153", "title": "Eibar Kirol Elkartearen ibilbide historikoa", "text": "Eibar Kirol Elkartea 1940ko azaroaren 30ean sortu zen, \"Deportivo Gallo\" eta \"Uni\u00f3n Deportiva Eibarresa\" elkartu zirenean. Hasiera batean Eibar Futbol Kluba izena hartu zuen, eta gero, Eibar Kirol Elkartea izatera pasatu zen.\nHistoria laburtua.\nEskualde mailako txapelketatan jokatzen hasi zen eta kolore klasikoak 1943-44 denboraldian hartu zituen Gipuzkoako Federazioak FC Barcelonaren ekipamendua oparitzerakoan, herriko koloreekin bat egiten baitu. 1948an Ipurua futbol zelaia inauguratu zen.\n1987-88 denboraldian urte bete partidarik galdu gabe egin ondoren 1988an Bigarren mailara igo zen. 18 urte jarraian egin zituen bertan jeitsi gabe. Urte guzti horietan bi aldiz lortu zuen Jose Ignacio Garmendia atezainak 2. mailako Zamora saria.\n2014. urtean Lehen mailara igotzea lortu zuen eta zazpi denboraldi egin zituen bertan.\nLaburpena.\n2022-23 denboraldia barne:\nPartida bereziak.\nEstatutik kanpora jokaturiko lehen partidak.\nMont-de-Marsan herrian, Frantzian. Girondins de Bordeaux-rekin jokaturiko lagunartekoaren 50. urteurrena ospatzeko balio izan zuen, 1965ean Ipuruan jokatu zuten eta orduan ere eibartarrak nagusitu ziren 5-3 emaitzaz.\nTarbes herrian, Frantzian.\nNew Jersey hirian, Estatu Batuetan.\nLas Vegas hirian, Estatu Batuetan.\nLehen mailako denboraldiak.\nDatuak.\n2020-21 denboraldiko datuak barne, 7 denboraldi.\nUniformea lehen mailan.\nEibar Kirol Elkartearen lehen ekipamendua elastiko urdina eta granatea eta galtza urdinak dira. 1943-44 denboraldian hartu zituen kolore hauek, Gipuzkoako Federazioak FC Barcelonaren ekipamendua oparitzerakoan, herriko koloreekin bat egiten baitu."}
{"id": "580154", "revid": "1712", "url": "https://eu.wikipedia.org/wiki?curid=580154", "title": "Tor (anonimotasun sarea)", "text": ""}
{"id": "580156", "revid": "119347", "url": "https://eu.wikipedia.org/wiki?curid=580156", "title": "Now Euskal Herrira", "text": "Now Euskal Herrira 2015eko urtarrilaren 10ean Bilbon euskal preso politikoen aldeko manifestazioa izan zen. 2014eko abenduaren 19an aurkeztu zuen Sarek eta manifestazioak \"Now Euskal Herrira\" lema eramango zuen.\nIbilbidea eta antolakuntza.\n17:30ean abiatuko zen mobilizazioa, bi gunetatik. Nafarroakoek, Gipuzkoakoek eta Ipar Euskal Herrikoek udaletxea zuten abiapuntu, eta Bizkaikoek eta Arabakoek joandakoek, Casilla. Hurtado Amezagatik egingo zuten aurrera udaletxekoek eta Autonomiatik besteek. Bi buruak Zabalburun bilduko ziren.\nManifestazioko une jakin batean, guztiek batera elkarrekin argiak piztuko zuten. Bakoitzari bi \u00abargi izpi\u00bb emango zitzaizkion.\nAurreko egunak.\nAbenduaren 3an, EH Bilduk adierazi zuen mobilizatu egin behar zela Madril mugi zedin.\n2015eko urtarrilaren 2an, EH Bilduk presoak gerturatzea beharrezkoa zela esan.\nUrtarrilaren 7an, Bilbora joateko deia egin zuen Sarek. Egun berean jakin zen Eusko Jaurlaritza ez zela joango mobilizaziora. Ordurako, 250 bat autobus antolatu zituzten Euskal Herrian nahiz atzerrian.\nUrtarrilak 10: mobilizazioa.\nBilboko Udaltzaingoak eman zituen datuen arabera, 75.000 lagun batu ziren. Bertan, dispertsioarekin amaitzeko, aktiboak izatea eskatu zieten herritarrei eta sakabanaketaren aurkako azken manifestazioa izatea espero zuen Sarek.\nMobilizazioaren ondorena.\nUrtarrilaren 11ean, Bilboko manifestazioaren gaineko balorazio positiboa egin zuen Sarek eta jendetsua eta anitza izan zelako. Gainera, salbuespenezko politika horrekin amaitzeko beharra azpimarratu zuen."}
{"id": "580157", "revid": "336", "url": "https://eu.wikipedia.org/wiki?curid=580157", "title": "Fratizida", "text": "Fratrizida (latinetik, \"anaia\" eta \"erailketa\") bere anaia hil edo erailketa beste norbaiti eskatzen dion pertsona bat da. Antzeko terminoa litzateke sororizidioa (ahizpek egiten dutenean), infantizidioa (urtebete baino gutxiago duen umea hiltzea), filizidioa (norberaren umea hiltzea), patrizidioa (norberaren aita hiltzea), matrizidioa (norberaren ama hiltzea)...\nOso ezagunak dira mitologian Mah\u0101bh\u0101ratan, non Arjunak Karna hiltzen duen, Romulo eta Remoren artekoa edo Cain eta Abelen kontakizuna.\nBatzuetan norberaren anaia ez, baizik eta familia osoak aurka jarri dituen gerra batean ere erabiltzen da, oso ohikoa gerra zibil baten kasuan."}
{"id": "580158", "revid": "336", "url": "https://eu.wikipedia.org/wiki?curid=580158", "title": "Fratizidio", "text": ""}
{"id": "580159", "revid": "512", "url": "https://eu.wikipedia.org/wiki?curid=580159", "title": "Ren\u00e9 Vautier", "text": "Ren\u00e9 Vautier (Camaret-sur-Mer, Finist\u00e8re, Frantzia, 1928ko urtarrilaren 15a \u2013 Bretainia, Frantzia, 2015eko urtarrilaren 4a) frantziar zinemagilea izan zen.\nBiografia.\n14 urte beteak zituenean, Bigarren Mundu Gerra martxan zegoen eta erresistentziarekin bat egin zuen. Gerra amaitu ostean, Frantziaren kolonialismoa salatu zuen \"Afrique 50\" (\"Afrika 50\") filmean. Film hori bere hitzetan \u00ablehen film antikolonialista frantsesa\u00bb izan zen.\n180 film egin zituen, eta horietako asko debekatu egin zituzten. Film aipagarrienen artean, berriz, Aljeriako Independentzia Gerraren ingurukoa den \"Avoir 20 ans dans les Aur\u00e8s\" (\"Aures eskualdean 20 urte izatea\"), Cannesko kritikaren saria irabazi zuen, edota langileen borroka soziala lantzen duen \"Un homme est mort\" (\"Gizon bat hil da\"), 1951koa."}
{"id": "580160", "revid": "105290", "url": "https://eu.wikipedia.org/wiki?curid=580160", "title": "Samsung Galaxy S6", "text": "Samsung Galaxy S6 Samsung enpresaren smartphone bat da. 2015eko urtarrilean zen aurkeztekoa, Las Vegasko Consumer Electronic Show (CES) azokan. Samsung Galaxy S4ren antzekoa izan arren handiagoa eta zabalagoa da.\nEzaugarriak.\nHauek dira bere ezaugarri nagusiak:"}
{"id": "580163", "revid": "6327", "url": "https://eu.wikipedia.org/wiki?curid=580163", "title": "Tor instalazioa", "text": ""}
{"id": "580164", "revid": "336", "url": "https://eu.wikipedia.org/wiki?curid=580164", "title": "Microsoft Edge", "text": "Microsoft Edge Microsoftek sortutako web nabigatzaile bat da. 2015ean plazaratu zen, enpresa beraren Internet Explorer nabigatzailea ordezkatzeko asmoz. Garapen fasean, \"Spartan\" izena zuen.\nEzaugarriak.\nMicrosoft Edge nabigatzailea Google Chrometik eta Firefoxetik gertuago dago, eta Windows 10 sistema eragilearen nobedade nagusia izan zen."}
{"id": "580165", "revid": "448", "url": "https://eu.wikipedia.org/wiki?curid=580165", "title": "Kun Ag\u00fcero", "text": ""}
{"id": "580166", "revid": "448", "url": "https://eu.wikipedia.org/wiki?curid=580166", "title": "Club Atl\u00e9tico de Madrid", "text": ""}
{"id": "580167", "revid": "137486", "url": "https://eu.wikipedia.org/wiki?curid=580167", "title": "Errumen", "text": "Errumena edo zaku handia animalia hausnarkariek urdailean duten lau konpartimentuetako bat da, handiena (besteak erretikulua, omasoa eta abomasoa izanik). Aurrealdetik hestegorriarekin eta erretikuluarekin komunikatzen du, eta animaliaren barrunbe abdominalaren ezker aldean kokatzen da.\nBere bolumena aldakorra da, animalien arabera: behiarena 200 litroetaraino irits daiteke, ardiarena askoz txikiagoa izanik (10 litro ingurukoa).\nHainbat zatitan banatzen da: atrioa, zaku dortsala, zaku bentrala eta isats-zaku itsuak (ikus irudia).\nBelarra eta landareak jaterakoan, hausnarkariek elikagaia irensten dute, eta hau hestegorritik errumenera iristen da. Bertan, zelulosa digeritzeko gai diren bakterioak eta beste mikroorganismo batzuk daude. Elikagaien hartzidura burutzen da, eta baita (errotazio-mugimendu bati esker) janariaren birrinketa ere. Gero janaria erretikulura (zaku txikira) pasatzen da, ore bat bihurtuz. Hortik ahora bidaltzen da (berrahoratzea), berriz mastekatua izateko eta listua eransteko.\nHurrengo etapan (hausnarketaren ostean) janaria berriro irensten da eta omasora pasatzen du, urin gastrikoak jasoz; azkenik abomasora heltzen da, hortik hestera pasatuz.\nErrumenean errotazio-mugimendu bat dago, elikagaiak txikitu eta birrintzen dituena. Elikagaiak 9-12 ordu bitartean egon ohi dira errumenean. Bertan tenperatura konstantea da, eta altua (39\u00a0\u00b0C); pH 6,5 ingurukoa eta ez dago oxigenorik. Baldintza horietan errumenean dauden mikrobio anaerobioek zelulosa degradatu eta elikagaien hartzidura burutzen dute.\nErrumeneko fisiologia.\nHainbat prozesu biokimiko gertatzen dira errumenean:\nLandare-polimeroen degradazioa.\nLehenik zelulosa eta beste landare-polimeroen degradazioa (almidoi, pektina...) burutzen da mikrobio zelulolitiko anaerobioen aldetik (\"Fibrobacter\", \"Ruminococcus\"...), glukosa eta beste monosakarido batzuk agertuz. Bigarren fase batean, monosakarido horien hartzidura gertatzen da, gantz-azido ugari agertuz (azido azetikoa, azido formikoa, azido butirikoa, azido laktikoa, azido sukzinikoa, azido propionikoa...) eta baita hidrogeno eta karbono dioxido gasak ere. Hartzidura horietan bakterio askok parte hartzen dute: \"Selenomonas\"-ek, \"Streptococcus\" batzuek, \"Bacteroides\"-ek, \"Lachnospira\"-k, \"Clostridium\"-ek... Kontuan hartu behar da errumenean bakterio asko daudela (1010-1011 zelula/errumeneko gramoko), 300 eta 400 espezie desberdinetakoak \nHartzidura horietan agertzen diren gantz-azidoak errumenean xurgatu eta odolera pasatzen dira. Gero, oxidatu egiten dira eta energi-iturri oso garrantzitsu bihurtzen dira animaliarentzat (gantz-azidoen oxidazioak ATP ugari sortzen baitu)\nMetano gasaren sorrera.\nHartziduren ostean, sortutako CO2 eta H2 gasak arkeobakterio batzuek erabiltzen dituzte metano gasa sortzeko (CH4), arnasketa anaerobio eginez:\nErrumenean CH4 eta CO2 ugari pilatzen da (%65 CO2 eta %35 CH4) . Gas horiek ahotik (korrokadak) eta gorotzen bidez askatzen dira. Metanoak eragin kaltegarria du ingurugiroan, berotegi-efektua areagotzen baitu.\nErrumenean dauden arkeobakterioak metanogeno deritzonak dira. Haien artean \"Methanobrevibacter\", \"Methanomicrobium\", \"Methanobacterium\" eta \"Methanococcus\" aipagarrienak dira.\nBakteriar-proteinaren sintesia.\nErrumeneko bakterio batzuek urea (CO(NH2)2) erabili eta proteina bihurtzen dute.\nHausnarkariek ez dute txizarekin urea osoa kanporatzen; zati bat errumenera iristen da eta bertako mikrobioek erabiltzen dute haien hazkunderako. Ondorioz, proteina mikrobiarra sortzen da, hesteetan xurgatzen dena proteina-iturri garrantzitsua izanik animaliarentzat.\nHorregatik, hain zuzen ere, hausnarkariak gai dira proteina gutxiko dieta batekin bizitzeko, hainbat habitatetan (estepa, sabanetan...) gertatzen zaien bezala. Bakteria-proteina da haien aminoazido-iturri nagusia.\nBitaminen sintesia.\nZelulosa digeritzeaz gain, gluzidoen hartzidura eta gantz-azidoen sorrera burutzeaz gain eta proteina-iturri izateaz gain, errumeneko bakterioek ere hausnarkariak behar dituen bitamina batzuk (B taldearenak eta K bitamina) ekoizten dituzte. Horrenbestez, animaliak bere dietan A, D eta E bitaminak besterik ez ditu behar.\nErrumeneko beste mikrobio batzuk.\nBakterio eta arkeobakterioez gain, errumenean ere protozoo eta onddo ugari daude.\nProtozooen artean ziliatuak dira nagusi. Gehienak anaerobioak dira, oso ohikoa ez dena eukariotoen artean. Funtsezko zeregina burutzen dute ere zelulosaren degradazioan, bakterioekin batera.\nOnddoek, aldiz, lignina eta pektinaren degradazioan parte hartzen dute. Hauek ere anaerobioak dira. \"Neocalimastix\" da genero ezagunena.\nSukaldaritzan.\nErrumena da tripaki izeneko plateraren osagaietako bat."}
{"id": "580170", "revid": "56334", "url": "https://eu.wikipedia.org/wiki?curid=580170", "title": "I\u00f1aki Bikandi", "text": "I\u00f1aki Bikandi Garrido (Portugalete, ) bizkaitar futbol arbitroa da. Zuzenbidea ikasi zuen eta, lanbidez, abokatua da. Futbol Arbitroen Bizkaitar Batzarraren kidea, 2014/15 denboralditik aurrera Espainiako futbol ligako lehen mailan dabil. 28 urte izanik, mailako gazteena izan zen. Lehen hiru denboraldi (68 partida, guztira) eman zituen bigarren mailan."}
{"id": "580174", "revid": "105290", "url": "https://eu.wikipedia.org/wiki?curid=580174", "title": "Donibane Lohizuneko portua", "text": "Donibane Lohizuneko portua Lapurdiko kostaldean dagoen arrantza portua da, Donibane Lohizune eta Ziburu udalerriek partekatzen dutena. Alde bietan bi itsasargi ditu: Donibane Lohizunekoa eta Ziburukoa hurrenez hurren.\nHistoria.\nXV. mendean euskal arrantzaleek Ternua esploratu zuten bakailao eta balearen arrantzan zenbiltzatela. Orduan Donibane Lohizunekoa portu aberats bilakatu zen. XVI. eta XVIII. mendeen artean, herria frantziar koroaren aldean borrokatzen zuten kortsarioen zulo bihurtu zen eta, jendexka etorri zenez, orduan Urru\u00f1ako auzo bat besterik ez zen Ziburu edo Zubiburu jendeztatu zen. Bien artean, errekoletoen komentuaren ondoan, zubi bat eraiki zuten.\n1713an, Utrechteko Itunak Ternua Bretainia Handiaren eskuetan utzi eta zoritxarreko erabaki honek eragin handia izan zuen Donibane Lohizunen. Mende horren amaierarako, balea desagerturik zegoen Bizkaiko golkoan eta itsasoak portua babesten zuen Sokoa eta Santa Bizara arteko barra desegin zuen. Arrantzaleek migratzeari ekin eta 1789ko enbata batek guztiz hondoratu zuen \u00ab La Barre \u00bb auzoa eta Urtsulatarren komentua.\nXX. mendearen hasieran, Donibane Lohizune herri moderno eta langile bilakatu zen. Lurrun-itsasontziak guztiz aldatu zuten arrantza tradizionala eta Fargeot auzoan arrantzarekin loturik industria sortu zuen. Eskulangileak hegoaldetik (eta baita Bretainiatik ere) ailegatu ziren. Udaletxean gehiengo errepublikar hautatu zituzten eta gertuko kaleak izenez aldatu zituzten, Karrika Handia Gambetta karrika bilakatu zen eta Thiers eta Victor Hugo bulebarrak agertu ziren.\nKudeaketa.\nEgungo itsasontziek itsas zabalean lan egiten dute: mendebaldeko Afrikako eta Ipar Amerikako kostalde atlantikoan aritzen diren arraste-ontziak nagusi dira. Baiona-Euskal Herriko Merkataritza Ganbarak portua kudeatzen du.\nGroupe Olano garraio-enpresak bertan lan egiten du eta bere arrainak Frantzia osoan saltzen dituzte.\nOndarea.\nFrantziako Gobernuak monumentu historiko izendatu ditu itsasontzi tradizional bi:"}
{"id": "580175", "revid": "98220", "url": "https://eu.wikipedia.org/wiki?curid=580175", "title": "Hello, Dolly! (filma)", "text": "Hello, Dolly! (euskaraz \"Kaixo, Dolly!\") 1969ko Gene Kelly estatubatuar zinema zuzendari, aktore, dantzari eta koreografoak zuzendutako amodiozko musikal komedia filma bat da. Michael Stewart antzerkigilearen \"Hello, Dolly!\" musikalean oinarritua dago. Barbra Streisand, Walter Matthau, Michael Crawford, Marianne McAndrew, E. J. Peaker eta Louis Armstrong aktoreek antzeztu zuten.\nOscar Sarietarako zazpi izendapen jaso zituen, hiru irabaziz: Zuzendaritza artistiko onenaren Oscar Saria (zuzendaritza artistikoa: John DeCuir, Jack Martin Smith eta Herman A. Blumenthal; dekorazio zuzendaritza: Walter M. Scott, George James Hopkins eta Raphael Bretton), Jatorrizko soinu banda onenaren Oscar Saria (Lennie Hayton eta Lionel Newman) eta Soinu onenaren Oscar Saria (Jack Solomon eta Murray Spivack).\nBAFTA Sarietarako lau izendapen eta Urrezko Globo Sarietarako bost izendapen ere jaso zituen.\nArgumentua.\n1890, Yonkers hiriko janaridenda bateko Cornelius Hackl (Michael Crawford) saltzailea bere lagunik onena den Barnaby Tucker (Danny Lockin) New York hirira dibertitzera joan da. Bertan janaridendako Horace (Walter Matthau) nagusiarekin topo egitea ezin izango dute ekidin, hark dendan lanean egon beharrean hiriko modako jatetxe batean ikusi ezkero errieta egingo diela esango die. Dendari alarguna den Horacen bidez, ezkongabea den Dolly Levi (Barbra Streisand) adin ertaineko alarguna ezagutuko dute, hura ere Horaceri emazte berria topatzen saiatzen ari da."}
{"id": "580178", "revid": "71150", "url": "https://eu.wikipedia.org/wiki?curid=580178", "title": "Bakiolako geralekua", "text": "Bakiola Euskal Herriko Bizkaiko tren geraleku bat da, Arrankudiaga udalerrian kokatuta dagoena.\nGeralekua 1863ko martxoaren 2an ireki zen.\nEgoera.\nGeralekua honako burdinbide hauen ibilbidearen zati da:\nHistoria.\nGeralekua 1863ko martxoaren 2an ireki zen, Nafarroa eta Bizkaia Errioxa eta Araba bidez lotu nahi zituen trenbidearen Miranda Ebro-Bilbo zatia ireki zuenean, Castejondik Bilborako Burdinbide Konpainia delakoak, Castejon-Bilbo burdinbidea.\nBerehala, konpainia hondatu egin zen eta Norteko Konpainiak bere gain hartu zuen. Iberiar Penintsulako Iparraldeko burdinbideen konpainiaren esku geratu zen, bere titulartasuna mantendu zuen 1941ean nazionalizatu eta sortu berria zen RENFEn integratu zuten arte.\n2004ko abenduaren 31tik Renfe Operadorak linea ustiatzen du, Adif trenbide-instalazioen titularra den bitartean.\nGeralekua.\nGeralekuak bi izkineko nasa ditu, eta nasen arteko aldaketa trenbide gaineko pasonibela gurutzatuz egiten da."}
{"id": "580179", "revid": "512", "url": "https://eu.wikipedia.org/wiki?curid=580179", "title": "Egun bereko alarguntsa", "text": "Egun bereko alarguntsa izenburuarekin izendatu da ahozko tradiziotik datorkigun balada.\nHitzak.\nGehien hedatu den bertsioa, ahozko transmisiotik paperetara Jean Dominique Julien Sallaberrik ekarri zuen 1870. urtean.\nHona ekialdeko bertsio bat:\nEta hona mendebaldeko bertsio bat:\nBertsio gehiago batu zituen, esate baterako, Antonio Zavalak\nDokumentatutako bertsio batzuk.\nAntonio Zavalak adierazi zuen legez, balada hau sarritan argitaratu da eta beti, edo gehienetan behintzat, Sallaberriren liburutik hartuta. Ona argitalpen batzuk:"}
{"id": "580181", "revid": "1491", "url": "https://eu.wikipedia.org/wiki?curid=580181", "title": "Urtsua (balada)", "text": "Urtsua edo Urtsuak zazpi leio ... ahozko tradizioko euskal balada da, egile ezezagunekoa, Azkuek eta Aita Donostiak Baztanen bildu zutena. Adituen ustez XVIII. mendekoa izan daitekeen kanta honek oso istorio iluna kontatzen du, bizkarrezurrean behera izua isurtzen duena: Lantain etxeko alaba Urtsuako jaunarekin ezkondu zen. Eztei-gauean emaztea haurdun zegoela ohartu zen senarra. Haserre beltzez, Santa Ana baselizara gonbidatu zuen otoitz egitera, eta bertan hil zuen. Mikel Laboak 1966an grabatu zuen bertsioa Euskal Herri osoan zabaldu zen.\nBaladaren aldaerak.\nAntonio Zavalak balada honen hamahiru eredu bildu zituen. Hedatuenetako bat Resurreccion Maria Azkuek ekarri zuen argitara, \"Cancionero Popular Vasco\" bilduman (1918-1921), 908. zenbakian, 1057. orrialdean, musika partizioarekin batera; sei estrofa dira, Baztango Gartzain herriko Tomasa Urrutiari jaso zizkionak. Hona bertsio hori, Antonio Zavalaren zuzenketa txikiekin eta egungo grafiara egokitua\n&lt;poem&gt;\n1.\n\"Urtsuak zazpi leiho,\"\n\"zazpiak lerro-lerro,\"\n\"Lantainako alaba\"\n\"Urtsuan defuntu dago.\"\n2.\n\"Urtsuan defuntua\"\n\"Santa Anan kausitua,\"\n\"adios erran gabe\"\n\"etxetik partitua.\"\n3.\n\"- Zazpi errota berri,\"\n\"zortzi jauregi xuri,\"\n\"horien guziengatik\"\n\"nik ez Urtsura nahi.\"\n4.\n\"- Goiti zazu burua,\"\n\"ene arreba Juana.\"\n\"- Eztezaket goratu,\"\n\"anai Batista jauna.\"\n5.\n\"- Izorra omen zara,\"\n\"ene arreba Juana.\"\n\"- Zertan ezautzen nauzu,\"\n\"nere anaia jauna?\"\n6.\n\"- Zaldia zelarekin\"\n\"zuretzat jarria da.\"\n\"- Nik iten dudan haurra\"\n\"zure besokoa izain da.\"\n&lt;/poem&gt;\n\"Euskalerriaren Yakintza\" lanaren II. liburukiko 346 orrialdean (Madril, 1942) ere argitaratu zituen bertso horiek Azkuek. Aurretik, gertaeraren berri eman zuen, kontakizuna Kruz Goienetxeri aditu ziola esanez:&lt;br&gt;\n\"\"Nafarroan, Baztango ibarrean, Arizkungo lurrean, Urtsu edo Urtsua deritzaion jauregi zahar bat zen. Orain ere bere harresiak zutik daude. Izen handikoa zen aldi batez Nafarroan. Hango jaun bat Nafarroako erregeren inguruko izan zen. Bertze bat Frantziako emazteki batekin ezkondu zen. Anaia apeza zuen emazteki honek eta, Nafarroara handiki batekin ezkontzera zetorrela eta, agur egitera agertu zitzaion. Apezak, arreba haur egiteko zela igarrita, gurasoen jauregian eduki nahi zuen. Arrebak anaia apezari, isileraztearren, ezpata bat agindu zion. Ezkontzerakoan emaztegaiak ehunka ekarri zituen zikiroak, urrezko uztaiez horniturik. Urtsura iritsi zenean, etxekoandre zaharra, ohitura zenez, atarira jaitsi zen eta erraingaia besarkatu zuen. Ezkondu ziren, eta berehala ezagutu zuen senarrak emaztea nola zegoen, eta etxeko mutil bati erran zion zaldia ermitaren ondoan gerta zezala, ferrak aintzinekoa gibelera zituela. Lotarako zeudela, senarrak emazteari erran zion:&lt;br&gt;\"\n\"- Eztun ikusi behar etxeko ermita, zerbait errezatzeko ere?\"&lt;br&gt;\n\"- Nahi baduk, goazen ermitara.\"&lt;br&gt;\n\"Jaitsi ziren, eta xixtako batez senarrak emaztea hil zuen eta, berehala zaldigaineraturik, lauringoan Frantziara ihes egin zuen\".\"\nXX. mendearen lehen erdian, baladaren hamar bertsio bildu zituen Aita Donostiak Baztanen, eta baita doinuaren hiru aldaera ere. Horiek denak kontuan harturik, Jorge Riezukoak \u201cbertsio eklektikoa\u201d deitutakoa argitaratu zuen \"Nafarroako euskal-kantu zaharrak\" liburuan (Iru\u00f1ea, 1973):\n&lt;poem&gt;\n1.\n\"\u2013 Agur nere arreba\"\n\"nere arreba Joana:\"\n\"Berri bat aditu dut\"\n\"nere arreba Joana.\"\n2.\n\"\u2013 Zer aitu duzu bada,\"\n\"nere anaia jauna?\"\n\"\u2013 Enbraza omen zara\"\n\"nere arreba Joana.\"\n3.\n\"\u2013 Zertan ezautzen naute,\"\n\"nere anaia jauna?\"\n\"\u2013 Gerria loditu ta\"\n\"laburtu kotilluna.\"\n4.\n\"\u2013 Enazazula sala\"\n\"ene aitametara\"\n\"et\u2019are gutiago\"\n\"Utsuko semetara.\"\n5.\n\"\u2013 Zer emain duzu sari,\"\n\"nere arreba Joana?\"\n\"\u2013 Txapela plumarekin\"\n\"nere anaia jauna.\"\n6.\n\"\u2013 Ez da, ez, hori sari,\"\n\"nere arreba Joana.\"\n\"\u2013 Bortzetan ehun luis\"\n\"nere anaia jauna.\"\n7.\n\"\u2013 Hoiek ez tuzu aski,\"\n\"nere arreba Joana.\"\n\"\u2013 Zaldia zelaturik,\"\n\"nere anaia jauna.\"\n8.\n\"\u2013 Hoiek ez tuzu aski\"\n\"nere arreba Joana.\"\n\"\u2013 Haurra besoetara\"\n\"nere anaia jauna.\"\n9.\n\"\u2013 Hori da, hori, sari,\"\n\"nere arreba Joana:\"\n\"Haurra besoetara,\"\n\"nere arreba Joana.\"\n10.\n\"\u2013 Zazpi errota berri,\"\n\"zortzi jauregi xuri;\"\n\"hoien guziengatik\"\n\"nik ez Utsura nahi.\"\n11.\n\"Utsuak eder leiho\"\n\"Lantanak ederrago\"\n\"Lantanako alaba\"\n\"Utsuan hila dago.\"\n12.\n\"Utsuan defuntua\"\n\"Santa Anan kausitua:\"\n\"Adios erran gabe\"\n\"etxetik partitua.\"\n13.\n\"Gure Mari Kattalin\"\n\"emakume fidela,\"\n\"pesalonbre handitan\"\n\"gelditua bide da.\"\n14.\n\"\u2013 Etzinakien bada\"\n\"trabatua zinela?\"\n\"Orduan etzaiteken\"\n\"ezkontzarikan zerra.\"\n&lt;/poem&gt;\nUrtsuatarrak.\nUrtsua da urtsuatarren leinuetxea. Nafarroako historian beraien atzamarraren hatza utzi zuten: Amaiurko gazteluaren setioko azken borroketan Leringo kondearen laguntzaile azaldu ziren. Espainiako erregeak bereziki sariztatu zituen esku-ukaldi horrengatik. Ez zuten hargatik fama ona eduki: bortitzak ziren, lurrez eta ohorez gose, Bozaten esklabo erabiltzen zituzten agotak zeuzkaten. Orduko nobleen antzera ikasiak ere ziren, puxanten idazkari eta notarioa zirelako. Hegoaldera bezain iparraldera hedatzen zen urtsuatarren itzala, eta Ortzaizeko Arizmenditarrekin uztartuak ziren.\nPedro Urtsua (1520-1561) da sendiko kiderik ezagunena. Ameriketan barrena ibili zen, Granadako Erresuma Berrian hiriak sortzen, indioak kalitzen eta urre bila, Ines Atienza andregaiaren eta O\u00f1atiko Lope Agirreren konpainian. Lope Agirreren aginduz eraila izan zen. Werner Herzog alemaniar zinemagileak \"Aguirre, der Zorn Gottes\" film erraldoian irudikatu zituen biak, herioari burlaz, Mara\u00f1\u00f3n ibaia jaisten.\nBaladak agertzen digun urtsuatarra ezpal berdinekoa zela imajinatzen dugu: ankerra, gogorra, buru beroa. Batzuek diote Estebe zuela izena eta hilketa 1700 aldean izan zela. Baina inork ez daki zuzen. Zenbait ikerlariren arabera, bertso batean aipatzen den luis izeneko txanpona arrasto bat izan daiteke; lehenbizko luisak 1640an egin ziren Frantzian, Luis XIII.a errege zela, eta azkenak 1792an, Luis XVI.aren erregealdian. Hala ere, hizkuntza arruntean \"luis\" hitzak iraun zuen Frantziako Iraultzaren ondoko urrezko txanponak izendatzeko.\nLantainako alaba.\nJoanaz are gutxiago dakigu. Lantainako alaba Bidarrai, Hazparne ala Ezpeletakoa zitekeen. Gauza segurua da baserri okitua zela, zazpi leiho zituen arren, Urtsuak baino anitzez gehiago. Zazpi eta zortzi zenbaki mitikoekin jostatzen da bertsolaria. Nasaitasun izugarriaren sinboloa da, zazpi direlako arrosa perfektuaren ezpalak, bekatu mortalak, zentzuaren adinak, Altzaiko herensugearen buruak...\n&lt;poem&gt;\n\"\u2013 Zazpi errota berri,\"\n\"zortzi jauregi xuri;\"\n\"hoien guziengatik\"\n\"nik ez Urtsura nahi.\"\n\"Urtsuak eder leiho\"\n\"Lantainak ederrago\"\n&lt;/poem&gt;\nEzkontzak harilkatuz emendatzen ziren etxaldeak, ospeak, ondasunak. Frantziaren eta Espainiaren arteko mugak finkatzen zihoazen denboretan jendeek harremanetan segitzen zuten Baztango eta Bidarrai edo Baigorriko hiritarrekin. Oraindik ere Aritzakun, Urrizate ala Izpegi pasaiek erromatarren metal preziosoen bidea ametsez brodatzen digute. Anbizioak galduko zuen Joana. Anaiari kasu egin bazion bizitza bederen salbatuko zuen. Batistarekin jolasean aritu zitekeen, harekin tratua egin zezakeen, baina urtsuatarra ez zen erraza engainatzen. Gezur eta gordetze alorrean gaitzeko eskarmentua bazuten. Baztango gaztelu eta jauretxe kasik guztien jabe baitziren XIV-XVIII. gizaldietan.\n&lt;poem&gt;\n\"\u2013 Agur nere arreba\"\n\"nere arreba Joana:\"\n\"Berri bat aditu dut\"\n\"nere arreba Joana.\"\n\"\u2013 Zer aitu duzu bada,\"\n\"nere anaia jauna?\"\n\"\u2013 Enbraza omen zara\"\n\"nere arreba Joana.\"\n&lt;/poem&gt;\nErailketa Santa Ana baselizan.\nBalada anaia jaunaren eta arreba Joanaren arteko solasaldiarekin abiatzen da. Anaiak badaki arreba haurdun \u2013trabatua, izorra, enbraza...\u2013 duela eta isiltasunaren prezioa finkatzen dabil koplarik kopla. Txapela lumarekin eta zaldiaren ondotik, dirua luzatzen dio Joanak eta horrekin sosegatzen bezala da. Bakearen amoreagatik, ekarriko duen haurra besoetakoa izanen duela erraten dio:\n&lt;poem&gt;\n\"\u2013 Hori da, hori, sari,\"\n\"nere arreba Joana:\"\n\"Haurra besoetara,\"\n\"nere arreba Joana.\"\n&lt;/poem&gt;\nAnaia apezak ez zuen lortu Joanaren Urtsuara ezkontzeko xedea geldiaraztea. Bien arteko adostasunak ordea galerna iragartzen du. Joanaren ahotsean ikara nabaritzen da. Denek muturik geratu beharko dute, ezkontzarekin bat ez zetozkeen gurasoek eta senargaiak ez dutelako deus jakin behar:\n&lt;poem&gt;\n\"\u2013 Enazazula sala\"\n\"ene aitametara\"\n\"et\u2019are gutiago\"\n\"Utsuko semetara.\"\n&lt;/poem&gt;\nZaldiz hurbildu zen Joana Urtsuako Esteberen egoitza munttoraino. Idi zainartek tiraturiko hamar orga bazeuzkan atzetik, altzariz, oihalez, portzelanazko platerez eta arropaz kargatuak. Bozateko txistulari trebeek alaitu zituzten ezteiak, mutil eta neska dantza ugari eskainiz. Joana ez zen sekula hain zoriontsu sentitu. Duda izpirik ez zuen Santa Ana baselizara esker onezko otoitz baten marmaratzeko gonbitari baietz erantzutean. Unearen zehatzaz baliatu zen Estebe bere emaztearen erailtzeko, xingola zuri meharrez ala ezpata kolpez, bertsioen arabera.\n&lt;poem&gt;\n\"Lantanako alaba\"\n\"Utsuan hila dago.\"\n\"Utsuan defuntua\"\n\"Santa Anan kausitua:\"\n\"Adios erran gabe\"\n\"etxetik partitua.\"\n&lt;/poem&gt;\nUrtsuatarrak Frantziara ihes egin omen zuen adio erran gabe. Baina poetak morala ttanttaz bukatzen du kanta ahantzi ezina, tragediaren zaina zipriztinduz. Mari Kattalin hori, Joanaren sehia, ahizpa edo ama daiteke eta hausnarrean dakusagu:\n&lt;poem&gt;\n\"Gure Mari Kattalin\"\n\"emakume fidela,\"\n\"pesalonbre handitan\"\n\"gelditua bide da.\"\n\"\u2013 Etzinakien bada\"\n\"trabatua zinela?\"\n\"Orduan etzaiteken\"\n\"ezkontzarikan zerra.\"\n&lt;/poem&gt;\n\"Urtsua\" euskal kantagintzan.\nBeste kantu anitz bezala, \"Urtsua\" balada Azkue eta Aita Donostia musikologoen bilketa lan tematsuari esker salbatu zen ahanzturatik. XX. mendearen bigarren erdian, ordea, euskal abeslariek zabalkunde handia eman zioten. Euskal Kantagintza Berriaren ildoa ireki zuen 1966ko Mikel Laboaren lau abestiekiko \"Goiztiri\" etxeko EPan grabatu zen aro modernoko \"Urtsuako kanta\"-ren lehen bertsioa: gitarra eta ahots soila, uhergarria. 1989an, Benito Lertxundik \"Pazko gaierdi ondua\" obran eresiaren Erdi Aro kutsuko soinu tentsiodun moldaketa orraztu zion. Egokia, ezen Jorge Riezukoak Espainia hegoaldeko lurretan arrakastatsuak ziren \"Bodas de Sangre\" saileko kanta suerteen aire sefardiekiko lotura sumatu baitzion."}
{"id": "580183", "revid": "512", "url": "https://eu.wikipedia.org/wiki?curid=580183", "title": "Sport Club Internacional", "text": "Sport Club Internacional Brasilgo futbol talde ezaguna da, Porto Alegre hirian egoitza daukana. XXI mendean emaitza ikainak izan ditu, 2006an FIFAren Kluben arteko Munduko Kopa irabazi zuen.\nAreto futbola.\nAreto futbol talde indartsua ere badu. Hona hemen palmaresa:"}
{"id": "580184", "revid": "31982", "url": "https://eu.wikipedia.org/wiki?curid=580184", "title": "5 Izar Mugimendua", "text": "5 Izar Mugimendua ( \"M5S\") Italiako mugimendu politiko bat da. Bere burua honela definitzen du: \u00abhiritarren elkartze librea\u00bb. Mugimenduaren sortzailea bera du buru, Beppe Grillo umorista. Alderdiko kideei \u00abgrilliniak\u00bb, \u00abgrillistak\u00bb edo \u00ab5 izarretako aktibistak\u00bb deitu izan zaie..\n2013ko hauteskunde orokorretan, mugimenduak bozen %\u00a023,5a lortu zuen Senaturako, ia Alderdi Demokratikoa koalizioak bezainbeste; eta %\u00a025,5 baino gehiago Diputatuen Ganberarako. Guztira 163 parlamentari lortu zituen, aurkeztu zen lehen hauteskundeetan."}
{"id": "580185", "revid": "512", "url": "https://eu.wikipedia.org/wiki?curid=580185", "title": "Gr\u00eamio Foot-Ball Porto Alegrense", "text": "Gr\u00eamio Foot-Ball Porto Alegrense Brasilgo futbol talde ezaguna da, Porto Alegre hirian egoitza daukana. Kontinente arteko Futbol Kopa bat eta hiru Libertadores Kopa eskuratu ditu."}
{"id": "580188", "revid": "152418", "url": "https://eu.wikipedia.org/wiki?curid=580188", "title": "Fluminense Football Club", "text": "Fluminense Football Club Brasilgo futbol talde ezaguna da, Rio de Janeiro hirian egoitza daukana."}
{"id": "580192", "revid": "23317", "url": "https://eu.wikipedia.org/wiki?curid=580192", "title": "Clube Atl\u00e9tico Mineiro", "text": "Clube Atl\u00e9tico Mineiro Brasilgo Minas Gerais estatuko Belo Horizonte hiriko futbol taldeetako bat da.\nAreto futbola.\nAreto futbol talde indartsua ere badu. Hona hemen palmaresa:"}
{"id": "580198", "revid": "119347", "url": "https://eu.wikipedia.org/wiki?curid=580198", "title": "Paraguaiko futbol liga", "text": "Paraguaiko futbol liga Paraguaiko kluben artean jokatzen den futbol txapelketa garrantzitsuena da.\nHistoria.\n1906an hasi zen jokatzen eta 1935ean Liga profesionala sortu zen. 2008an urtero bi txapelketa jokatzeari ekin zion Argentinan egiten zen bezala, lehenik Apertura torneoa eta ondoren Clausura torneoa."}
{"id": "580199", "revid": "1545", "url": "https://eu.wikipedia.org/wiki?curid=580199", "title": "Europako Ingurumen Agentzia", "text": "Europako Ingurumen Agentzia Europar Batasunak sorturiko nazioarteko agentzia da. ingurumen arloan jarduten du. 1990eko maiatzaren 7an hasi zen lanean eta egun, egoitza Kopenhagen (Danimarka) dago. 28 Europar Batasuneko estatu kideez gain, Islandia, Liechtenstein, Norvegia, Suitza eta Turkia ere kideak dira. Gainera, Balkanetako beste sei herrialde (Albania, Bosnia eta Herzegovina, Mazedoniako Errepublika, Montenegro, Serbia eta Kosovo), Nazio Batuen Segurtasun Kontseiluaren 1244/99 ebazpenaren bitartez, kooperatzaileak dira."}
{"id": "580200", "revid": "119347", "url": "https://eu.wikipedia.org/wiki?curid=580200", "title": "Club Olimpia", "text": "Club Olimpia Paraguaiko talde arrakastatsuena da, Asuncion hiriburukoa. Paraguaiko liga gehien irabazteaz gain Libertadores kopa 3 aldiz eta Kontinente arteko Futbol Kopa behin irabazi ditu."}
{"id": "580201", "revid": "31982", "url": "https://eu.wikipedia.org/wiki?curid=580201", "title": "Club Cerro Porte\u00f1o", "text": "Club Cerro Porte\u00f1o Paraguaiko talde arrakastatsuenetakoa da, Asuncion hiriburukoa. Paraguaiko ligako palmaresean bigarrena da. Nazio arteko titulurik ez du ordea."}
{"id": "580202", "revid": "23317", "url": "https://eu.wikipedia.org/wiki?curid=580202", "title": "Cerro Porte\u00f1o", "text": ""}
{"id": "580203", "revid": "1545", "url": "https://eu.wikipedia.org/wiki?curid=580203", "title": "Club Libertad", "text": "Club Libertad Paraguaiko talde ezaguna da, Asuncion hiriburukoa. Ligako palmaresean hirugarrena da."}
{"id": "580204", "revid": "17", "url": "https://eu.wikipedia.org/wiki?curid=580204", "title": "Tronbo", "text": ""}
{"id": "580205", "revid": "17", "url": "https://eu.wikipedia.org/wiki?curid=580205", "title": "Enbolo", "text": ""}
{"id": "580206", "revid": "105290", "url": "https://eu.wikipedia.org/wiki?curid=580206", "title": "Enbolia", "text": "Enbolia odol-hodietan zehar dabilen masa solido, likido edo gasezkoa (enbolo izenekoa) eragindako patologia da, organo bat odolez elikatzen duen odol-hodi bat buxatu eta ondorioz iskemia eragin dezakeena."}
{"id": "580208", "revid": "512", "url": "https://eu.wikipedia.org/wiki?curid=580208", "title": "The Golden Child", "text": "The Golden Child (euskaraz \"Urrezko Haurra\") 1986ko Michael Ritchie estatubatuar zinema zuzendariaren fantasia eta ekintza komedia filma bat da. Eddie Murphy aktoreak antzeztu zuen.\nArgumentua.\nChandler Jarrell (Eddie Murphy) desagertutako edota galdutako haurrak topatzen espezializatua dagoen detektibea da. Egun batez, Kee Nang (Charlotte Lewis) neska gazteak deitu eta Sardo Numspa (Charles Dance) gaizkile erakunde bateko buruzagiak bahitu duen tibetar haur bat topa dezan kontratatuko du. Gaizkileen ustez, tutoreek \"Urrezko Haurra\" (J. L. Reate) ezizenez deitzen dutenak superahalmen magikoak omen ditu. Hasiera batean Jarrell haurraren ahalmenei buruzko istorio hauekiko erabat siniskaitz eta eszeptikoa da, baina laisterrera bere buruz naturazgaindiko indar horiek zinez badaudela frogatu ahal izango du, neurri epikoetako abentura batean buru-belarri sartuko delarik."}
{"id": "580209", "revid": "646", "url": "https://eu.wikipedia.org/wiki?curid=580209", "title": "Zaku handia", "text": ""}
{"id": "580210", "revid": "336", "url": "https://eu.wikipedia.org/wiki?curid=580210", "title": "Apokaliptizismo", "text": "Apokaliptizismoa berandu baino lehen munduaren amaiera (apokalipsia, alegia) izango dela baieztatzen duen sinesmen edo teoria da, gehienetan hondamendi global baten ondorioz. Historian, apokaliptizismoa erlijiosoa izan da, kristautasunean, judaismoan nahiz islamean; New Age mugimendu espiritualista zenbaitek ere iragarri dute laster iznago den munduaren amaiera bat. XX. mendearen amaieratik indarra hartzen ari den sinesmena da, bereziki ingurumen arazo globalen ondorioz."}
{"id": "580211", "revid": "105290", "url": "https://eu.wikipedia.org/wiki?curid=580211", "title": "Boomerang (1992ko filma)", "text": "Boomerang 1992ko Reginald Hudlin estatubatuar zinema zuzendariak zuzendutako amodiozko komedia filma bat da. Eddie Murphy, Robin Givens, Halle Berry, David Alan Grier, Grace Jones eta Martin Lawrence aktoreek antzeztu zuten.\nArgumentua.\nMarcus (Eddie Murphy) iragarki konpainia bateko zuzendari gisa lan egin eta bizitzan arrakasta profesionala lortu duen gizasemea da, horretaz gain sekulako gonazalea izanik nahi duen emakume ororekin oheratu ohi da. Konpainian zuzendaritza aldaketa egon ondoren, zuzendari nagusi berria emakumea izatera pasatzen da, Jacqueline (Robin Givens), Marcus hark konpainiako emakumezko langileak tratatzen dituen modu berdinean tratatuko du. Ondorioz, Marcus erabat lurjota eta zer egin jakin gabe gelditu eta ordurarteko bere lan errendimenduan erruz jeitsiko da."}
{"id": "580213", "revid": "105290", "url": "https://eu.wikipedia.org/wiki?curid=580213", "title": "Hijra", "text": "Hijra (, , , , Punjabi \u0a39\u0a3f\u0a1c\u0a5c\u0a3e ) gizonezko jaio eta emakumezko moduan bizi diren transexual tradizionalei ematen zaien izena da.\nHistoria.\n4.000 baino urte gehiago ditu hijrari buruzko lehen aipamen dokumentatuak.\nHijra kopurua.\nBBC kateak jakitera eman zuenez, bi milioi inguru transexual daude Indian gaur egun.\nJazarpena.\nEtxetik kanoratuak, baztertuak eta jazarriak izan ohi dira gizarte ereduak ez betetzeagatik. Indian, bedeinkaziorik gabe bizi dira hijra gehienak. Eskolatu ere ez dira egiten gehienak eta hormonak hartzeko eta gizonezko genitalak erauzteko dirua behar dutenez, gehienak sexu lanetan aritzen dira.\nOhiturak.\nGuru baten komunitatean egonda ikasten dute hijra bihurtu nahi duten pertsonek. Hori izan ohi da euren babeslekua. Guruaren bidez, antzinako historia eta historia horretan garatutako errituak ikasten dituzte (hizkuntza propioa barne, urdua, persiera, hindia eta arabiera nahasiz sortutakoa), dantza eta antzerkia lantzen dituzte.\nTradizioak dioenez, adur onaren igorle dira hijrak eta horregatik ezkontzak, jaiotzak, etxe berriak, ibilgailuak... bedeinkatzeko gonbidatu ohi dituzte eta trukean dirua jasotzen dute. Beste batzuei beldurra sortzen diete eta, eta horregatik baztertu egin ohi dituzte.\nLegeak.\nAldeko legeak.\n2014 arte, hauteskunde erroldan transexualek \u00abbestelakoak\u00bb adiera zuten, \u00abgizonezko\u00bb edo \u00abemakumezko\u00bb izendapena ez jasotzeko.\n2014ko apirilaren 15ean, Indiako Auzitegi Gorenak transexualei \u00abhirugarren sexua\u00bb izateko eskubidea eman zien, eta beraz, ez gizonezko ez emakumezko dira. Legearen arabera, emakume batek gizonezko moduan eta gizonezko batek emakumezko moduan identifikatzeko aukera du bere burua Indian, ebakuntza egin edo ez kontuan hartu gabe. Giza eskubideak betetzearren, epaileek Indiako Gobernuari eskatu zioten transexualena \u00absozial eta ekonomikoki garatu gabeko\u00bb kolektibo moduan tratatzeko.\nGainera, epaiaren ondorioz, transexualek bozkatzeko eta bozkatuak izateko eskubidea lortu zuten eta Indiako Gobernua hirugarren generoa markatzeko aukera ere eman zien.\nAurkako legeak.\n2013ko abenduan, Indiako Auzitegi Gorenak indarrean mantendu zuen 1860ko, kolonizatzaile britainiarren aginte garaiko, Zigor Kodeko 377 Legeari. Legearen arabera, 10 urte arteko kartzela zigorrak jar daitezke heterosexualak ez diren sexu harremanentzako. Delhiko Auzitegiak 2009an ezereztatu egin zuen, homosexualitatea legeztatzeko helburuarekin baina auzitegi gorenak ukatu egin zuen erabaki hori.\nHijrak politikan.\nGuztira lau hijra aritu dira politikan. Lehenengoa Kamla Jaan, 1999ko abenduan Katniko (Madhya Pradesh) alkatetzarako hauteskundeaetan garaile izan ondoren. Bi urte eta erdi egon zen. Arerio politikoen etengabeko irainak jaso zituen.\nAsha Devi izan zen bigarrena eta 2000tik 2003ra Gorakhpurreko (Uttar Pradesh) alkate izan zen. Hau zein Kamla Jaan kargutik kendu zituzten emakume moduan aurkeztu eta gizontzat jotzeagatik epaileek.\nKamla Kinnar ere kargutik kendu zuten 2009ko azaroan hauteskundeak irabazi arren. Sagarreko (Madhya Pradesh) alkate izan zen. 2011ko abenduan, epaileek erabaki zutem alkatetza emakume batena izan behar zuela eta Kinnar ez zela emakumea.\nBestalde, Shabnam Mausi izan zen Madhya Pradesheko Legebiltzarrean eseri zen lehen transexuala legebiltzarkide karguarekin 1999an gertatu zen estatuko hijra guztiek bozkatzeko eskubidea zutela legez onartua izan eta handik bost urtera.\n2015ean, Madhu Kinnarrek Raigarh herriko (Chhattisgarh, India) alkatetzarako bozak irabazi zituen.\nHijrak Bollywooden.\nHijra Bollywooden aritzen dira lanean, gaizto edo arlote rol guztiz estereotipatuagoetan jardunez."}
{"id": "580214", "revid": "512", "url": "https://eu.wikipedia.org/wiki?curid=580214", "title": "Madhu Kinnar", "text": "Madhu Kinnar, berezko izena Naresh Chauhan, (1980-) Raigarh herriko (Chhattisgarh, India) alkatetzarako hauteskundeak irabazi zituen hijra bat izan zen. 2015eko urtarrilaren 4ean irabazi zituen 33.168 botorekin eta BJP Bharatiya Janata alderdiko hautagaiari 4.537 bozeko aldea atera zion. Madhu Naresh Kinnar izenarekin lortu zuen kargua hijra delako. Aurretik, Howrah-Mumbai lineako trenetan kantu eta dantza eginez ateratzen zuen dirua."}
{"id": "580215", "revid": "1545", "url": "https://eu.wikipedia.org/wiki?curid=580215", "title": "Leonard James Callaghan", "text": ""}
{"id": "580216", "revid": "9038282", "url": "https://eu.wikipedia.org/wiki?curid=580216", "title": "Didier Rouget", "text": "Didier Rouget (Paris, Frantzia, 1952ko irailaren 15a - 2015eko urtarrilaren 6a) Parisen jaio baina Uztaritzen bizi zen abokatua zen.\nBiografia.\nIdeologikoki ezkerrekoak ziren mugimenduetan ibili izan zen eta Burgosko prozesuaren aurkako manifestazioetan ere ibili zen. Hor Euskal Herriko gatazka ezagutu zuen. Gerora, zuzenbide ikasketak amaitu zituenean euskal iheslariei eta euren familiei laguntzen ibili zen.\nParot doktrina Estrasburgoko auzitegietara eraman zuenetako bat izan zen eta hainbat tortura salaketa Europako Giza Eskubideen Auzitegira eraman zituen. Gainera, HB, EH eta Batasunaren legez kanporatzearen kontrako helegiteak jarri zituen.\nDoktore tesia torturari aurre egiteko neurriei buruz egin zuen eta ondorioz, 1997an hiru guardia zibil zigortzea lortu zuen. 1990an, berriz, NBEko Torturaren aurkako Batzordeak Frantzia zigortzea lortu zuen.\nBestalde, Martxelo Otamendi Egunkariako zuzendari ohiaren tortura salaketak Estrasburgora eraman zituenetako bat ere izan zen."}
{"id": "580217", "revid": "1491", "url": "https://eu.wikipedia.org/wiki?curid=580217", "title": "Lurzaindia", "text": "Lurzaindia lurra laborantzako tresnatzat babesten eta espekulazioaren aurka diharduen Ipar Euskal Herriko talde bat da.\nHelburuak.\nLur eremuen prezioak zuzenak direla ziurtatzeko Safer egiturari (lurren prezioak finkatzeko Frantziako egitura) deitzen dio eta behar denean lurrak erosten ditu, bertako laborariei alokairuan uzteko.\nHistoria.\n2013an sortu zen, eta GFAMren segida hartu zuen. Geroztik, bederatzi aldiz Safer erakunde publikoarengana joan izan da, bere esku duen lurren prezioa zuzena izan dadin ziurtatzen duelako.\n2016ko uztailean 374 hektarea zeuzkan bereganatuta, eta 29 laborarik egiten zuten lan Lurzaindiari esker, Ipar Euskal Herriko hogei etxaldetan."}
{"id": "580222", "revid": "98220", "url": "https://eu.wikipedia.org/wiki?curid=580222", "title": "Another 48 Hrs.", "text": "Another 48 Hrs (euskaraz \"Beste 48 Ordu\") 1990eko Walter Hill estatubatuar zinema zuzendariak zuzendutako polizia ekintza filma bat da. Eddie Murphy eta Nick Nolte aktoreek antzeztu zuten.\n1982ko \"48 Hrs.\" ekintza film arrakastatsuaren jarraipena da, hura ere filma honetako bi protagonistek antzeztu eta zuzendari berdinak zuzendu zuen.\nArgumentua.\nSan Frantzisko hiriko poliziako Jack Cates agentea (Nick Nolte) bost urtez erakunde kriminal bateko ustezko buruzagia den \"Iceman\" (Brent Jennings) ezizeneko gaizkile baten atzetik dabil. Ikerketan buru-belarri sartuta, Barne Sailak zibil bat hil den tiroketa baten ondorioz Jack zerbitzutik kanpo jarri du. Aurreko filmean bezala eta Reggie Hammond (Eddie Murphy) adiskidearen laguntzaz \"Iceman\" atzemateko 48 orduko epea besterik ez du izango."}
{"id": "580224", "revid": "105290", "url": "https://eu.wikipedia.org/wiki?curid=580224", "title": "Beverly Hills Cop II", "text": "Beverly Hills Cop II (euskaraz \"Beverly Hillseko Polizia II\") 1987ko Tony Scott estatubatuar zinema zuzendariaren akziozko komedia filma bat da. Eddie Murphy, Judge Reinhold, J\u00fcrgen Prochnow, Ronny Cox, John Ashton, Brigitte Nielsen, Allen Garfield, Dean Stockwell, Gil Hill, Gilbert Gottfried, Paul Reise, Hugh Hefner eta Tom Bower aktoreek antzeztu zuten.\n1984ko \"Beverly Hills Cop\" filma arrakastatsuaren jarraipena da, era berean, 1994an \"Beverly Hills Cop III\" izeneko jarraipena izan zuen. Hiruak ere Los Angeles hirira lekualdatua izan den Detroit hiriko Axel Foley (Eddie Murphy) detektibe lotsagabearen ikerketa eta gorabeheretan oinarrituak.\nAski ezaguna den doinua eta Beverly Hills Cop film saileko ikurra den \"Shakedown\" Bob Segerren abestiari esker Jatorrizko abesti onenaren Oscar Saria eta Abesti onenaren Urrezko globo Sariaren izendapenak jaso zituen.\nArgumentua.\nDetroit hiriko Axel Foley (Eddie Murphy) detektibea telebista bidez bere laguna den Beverly Hillseko polizia departamenduko Andrew Bogomil kapitaina emakume batek tirokatu duela jakingo du. Andrew ospitalera bisitatzera doanean, haren alaba Jan ezagutuko du. Bere lagunak diren Billy Rosewood (Judge Reinhold) detektibea eta John Taggart (John Ashton) sarjentuaren bidez tiroketa horren erruduna topatzen saiatuko da, nahiz eta departamenduko buruzagi nagusia den Harold Lutz aluak (Allen Garfield) bi agente horiek kaleratzeko aitzaki baten bila etengabe jardun izan. Axel eta bere bi lagunek eremu guztian jazo diren \"abedearen banku lapurretak\" Maxwell Dent (J\u00fcrgen Prochnow) arma-trafikatzaileak gauzatuak direla jakingo dute, hark Karla Fry (Brigitte Nielsen) neskalaguna Bogomil kapitaina hiltzera bidali zuelarik, bere arrastoaren atzetik baitzebilen."}
{"id": "580227", "revid": "336", "url": "https://eu.wikipedia.org/wiki?curid=580227", "title": "Xianbei", "text": "Xianbeiak (txineraz: \u9bae\u5351; mongolieraz: \"Syanbi\" edo \"S\u00fcmbe\"; tibeteraz: \"S\u00fcmbe\") gaur egungo Mongolia ekialdean, Barne Mongolian eta Txinako ipar-ekialdean bizi zen herri mongol nomada bat izan ziren.\nTxinako testu historikoek diotenez, xianbeiak donghu izeneko jende multzoaren ondorengoak ziren. Antropologo txinatar eta errusiar modernoen arabera, ipar-ekialdeko Asian bizi zen populazio mongoloide bat zen. Sima Qian historialariak zioen donghuak Barne Mongolian bizi zirela K.a. 699-632 urteetan. Lehenagoko aipamenak ere badaude, hainbat dokumentutan agertu baita Shang dinastiaren sasoian ere (K.a. 1600\u20131046) aktibo zirela.\nMongolian eta inguruetan beste talde batzuk izan zituzten antzeko ohiturak zituzten xianbeiak. Xamanismoa praktikatzen zuten, artzain nomadak ziren, yurtak erabiltzen zituzten bizitzeko, kumisa edaten zuten, eta naturari eta gerrari lotutako kirolak egiten zituzten: zaldien lasterketak, arkularitza, mongoliar borroka, etab.\nXianbeien hizkuntzari eta lotura etnikoei buruzko hainbat hipotesi daude:"}
{"id": "580229", "revid": "336", "url": "https://eu.wikipedia.org/wiki?curid=580229", "title": "Ezkerreko Alderdia (Frantzia)", "text": "Ezkerreko Alderdia () 2009ko otsailean sortu zen eta politikoki ezkerrean kokatzen den alderdi politiko frantsesa da. Jean-Luc M\u00e9lenchon eta Marc Dolez parlamentariek bultzatu zuten 2008ko azaroaren 12an, Alderdi Sozialistatik (PS) Reimseko kongresuaren ostera irten ondoren, eta tradizio politiko desberdineko jendeak biltzen ditu. Orientazio politiko nagusiak sozialismoa, ekologismoa eta errepublikanismoa dira. Oskar Lafontaine-k zuzendutako \"Die Linke\" alderdi alemanaren antzera eratu zen.Alderdi Komunistarekin eta beste zazpi ezkerreko alderdi txikirekin baturik Ezkerreko Frontea (\"Front de Gauche\", FG) sortu zuen."}
{"id": "580231", "revid": "90204", "url": "https://eu.wikipedia.org/wiki?curid=580231", "title": "Thomas Merton", "text": "Thomas Merton (Prades, Ekialdeko Pirinioak, 1915eko urtarrilaren 31 - Bangkok, Tailandia, 1968ko abenduaren 10a) estatubatuar olerkari, pentsalari eta zistertar-trapatar monjea izan zen. 1938an katolizismora bihurtu eta handik gutxira Gethsemaniko abadian (Kentucky, AEB) sartu zen. Entzute handia erdietsi zuen, espiritualtasunari buruzko idazle, poeta eta militante sozial gisa. Azken urteetan erlijioen arteko elkarrizketa landu zuen."}
{"id": "580232", "revid": "1491", "url": "https://eu.wikipedia.org/wiki?curid=580232", "title": "Heziberri", "text": "Heziberri proiektua Eusko Jaurlaritzak hezkuntzarako prestatu duen curriculuma da.\nEzaugarriak.\nHezkuntza eleaniztuna da eta euskara ardatz du. Euskal Herria aintzat hartzen du \u00abhizkuntza eta kultur agregatu\u00bb moduan.\nLOMCEren egiturak eta edukiak curriculumeko berberak dira baina euskal ikuspegia dute. Espainiako Gobernuak prestatutako eduki zerrendako eduki berberak dauden baina bertako ikuspegia ere kontuan hartzen da.\nKutsu politiko handiko edukiak daude LOMCEen baina Eusko Jaurlaritzak horiek kendu egin ditu. \"Euskal Herria\" kontzeptua ere badago proposamenean hizkuntzari eta kulturari lotutako kontzeptu moduan.\nProiektuaren inguruko eztabaida nagusiak.\nEuskalduntzeko helburuari ingelesa ikastea gehitu nahi zaio baina nola egin eztabaida dago. Finantzaketari dagokionez, Ikastolen Elkartea baliabideen banaketa hobea eskatzen du etasare publikoko eragile eta talde batzuk (tartean, EHIGE eta EILAS), sistemaren helburu nagusia sare publikoak izan behar duela diote.\nKritikak.\nLOMCE jartzen ari direla curriculum honen bitartez salatu dute eragile gehienek. Kristau Eskolak bakarrik azaldu da alde. PP Heziberriren alde zegoen."}
{"id": "580234", "revid": "105290", "url": "https://eu.wikipedia.org/wiki?curid=580234", "title": "Beverly Hills Cop III", "text": "Beverly Hills Cop III (euskaraz \"Beverly Hillseko Polizia III\") 1994ko John Landis estatubatuar zinema zuzendariaren akziozko komedia filma bat da. Eddie Murphy, Judge Reinhold, Hector Elizondo, Theresa Randle eta Bronson Pinchot aktoreek antzeztu zuten.\n\"Beverly Hills Cop\" eta \"Beverly Hills Cop II\" filmeen jarraipena da.\nArgumentua.\nDetroit hiriko Axel Foley detektibeak (Eddie Murphy) bere kemen guztia gupidagabeko hiltzaile talde bateko kideak atzematen ipiniko du, lan horretan bere betiko adiskideak diren Serge (Bronson Pinchot) eta Billy Rosewood detektibearen (Judge Reinhold) laguntza izango duelarik. Ikerketak Los Angeles hiriko WonderWorld parke tematikora eramango du. Han, ustekabean, Axel bertako ikuskizun berria bilakatuko da, bai haur bat salbatzeko asmoz armiarma erraldoi batetik zintzilik gelditzean nahiz Okey Dokey izeneko elefante urdin handi batez mozorrotzen denean."}
{"id": "580235", "revid": "105290", "url": "https://eu.wikipedia.org/wiki?curid=580235", "title": "The Abyss", "text": "The Abyss (euskaraz \"Amildegia\") 1989ko James Cameron kanadar zinema zuzendari eta gidoigilearen abentura eta zientzia-fikziozko filma bat da. Ed Harris, Mary Elizabeth Mastrantonio eta Michael Biehn aktoreek antzeztu zuten.\nOscar Sarietarako lau izendapen jaso zituen, bat bakarra irabaziz: Efektu berezi onenen Oscar Saria (John Bruno, Dennis Muren, Hoyt Yeatman eta Dennis Skotak).\nArgumentua.\nAEBtako Itsas Armadak modu bitxian itsaspean hondoratua gelditu den itsaspeko nuklear baten errskatea burutzeko petrolio plataforma batetako zientzialari talde bat kontratatu du, hain zuzen ere, hainbat kilometroko sakonera duen itsaspeko amildegi batean gelditu da. AEBtako Itsas Armadako SEAL indar berezietako gudari talde bat zientzialariekin batera joango da. Laisterrera, zientzialariak itsaso sakonean jazotzen ari dena euren ulermenetik haratago dagoen zeozer harrigarria dela jabetzen hasiko dira."}
{"id": "580237", "revid": "98220", "url": "https://eu.wikipedia.org/wiki?curid=580237", "title": "Innerspace", "text": "Innerspace (euskaraz \"Barne-espazioa\", Hego Euskal Herrian \"Txip Miragarria\" eta Ipar Euskal Herrian \"Barne Abentura\") 1987ko Joe Dante estatubatuar zinema zuzendariaren zientzia-fikziozko komedia filma bat da. Dennis Quaid, Martin Short, Meg Ryan eta Kevin McCarthy aktoreek antzeztu zuten.\n1988ko Efektu berezi onenen Oscar Saria irabazi zuen (Bill George, Dennis Muren, Harley Jessup eta Kenneth F. Smith). Ikusle kopurua eta diru etekinei dagokionez arrakasta handia izan zuen.\n\"Fantastic Voyage\" (1966, Richard Fleischer) filmaren istorioarekin antzekotasun handia du.\nArgumentua.\nAEBtako Itsas Armadako Tuck Pendelton (Dennis Quaid) pilotu odolberoa berau nimino bilakatu, kapsula batean sartu, eta era berean kapsula hori untxi baten gorputzean sartuko duten esperimentu baterako boluntario aurkeztu da. Baina gaizkile batzuk asmakuntza bereganatzen saiatu eta azkenean Pendelton tenientea denda bateko langilea den Jack Putter (Martin Short) izeneko gizaseme hipokondriako, xelebre eta urduriaren gorputz barnean amaituko du.\nHortik aurrera, Tuck tenientea Jacken gorputzetik atera dadin biek elkarlanean aritu beharko dira."}
{"id": "580238", "revid": "105290", "url": "https://eu.wikipedia.org/wiki?curid=580238", "title": "Meet Joe Black", "text": "Meet Joe Black (euskaraz \"Ezagutzen Al Duzu Joe Black?\") 1998ko Martin Brest estatubatuar zinema zuzendari eta ekoizleak zuzendu eta ekoiztutako fantasiazko drama eta amodiozko filma bat da. 1934ko \"Death Takes a Holiday\" (\"Heriotzak Oporrak Hartu Ditu\") filmaren berregokitzapena da. Brad Pitt, Anthony Hopkins, Claire Forlani, Jake Weber, Marcia Gay Harden eta Jeffrey Tambor aktoreek antzeztu zuten.\nHopkins et Pittek elkarrekin batera antzeztu zuten bigarren filma izan zen, lehenbizikoa 1994ko \"Legends of the Fall\" (\"Udazkeneko Kondairak\") izan zelarik.\nArgumentua.\nWilliam Parrish (Anthony Hopkins) jada adinean aurrera doan gizon aberatsa da, behinola Joe Black (Brad Pitt) izeneko gizon gazte misteriotsu baten iritsierak bizia aldaraziko dio, gainera alaba (Claire Forlani) hartaz maiteminduko da. Inorrek ez dakiena, Joe heriotza bera dela da, eta William Parrishekin batera betebehar bat duela."}
{"id": "580240", "revid": "138513", "url": "https://eu.wikipedia.org/wiki?curid=580240", "title": "Kolonbiako futbol liga", "text": "Kolonbiako futbol liga (\"Categoria Primera A\") Kolonbiako kluben artean jokatzen den futbol txapelketa garrantzitsuena da.\nHistoria.\nLiga profesionala 1948an sortu zen. 2002an urtero bi txapelketa jokatzeari ekin zion Argentinan egiten zen bezala, lehenik Apertura torneoa eta ondoren Finalizaci\u00f3n torneoa."}
{"id": "580241", "revid": "512", "url": "https://eu.wikipedia.org/wiki?curid=580241", "title": "Testu gogatzaile", "text": "Testu gogatzailea edo testu baragarria, testu edo diskurtso mota bat da non igorlearen helburu nagusia hartzailearen gogoan eragitea da. Entzulearen iritzian, jarreran, jokaeran, eraldaketak sortzea da testu mota honen helburu nagusia.\nOhikoa izaten da testu tipo hauen igorleak nolabaiteko autoritatea izatea hartzailearengan."}
{"id": "580242", "revid": "105290", "url": "https://eu.wikipedia.org/wiki?curid=580242", "title": "Shadows in the Sun", "text": "Shadows in the Sun (euskaraz \"Itzalak Eguzkipean\", The Shadow Dancer izenez filmatua, \"Itzaletako Dantzaria\") 2005eko Brad Mirman britainiar zinema zuzendariak zuzendutako amodiozko telefilma bat da. Harvey Keitel, Joshua Jackson, Claire Forlani eta Giancarlo Giannini aktoreek antzeztu zuten.\nArgumentua.\nJeremy (Joshua Jackson), bizi berri baten bila eta idazle izatea amesten duen britainiar liburu argitaratzaile gazte bat da. Bere argitaletxeak betebehar berezi bat eman berri dio: Italiako Toskana eskualdera joan eta bertan idaztetik laga eta erbesteraturik bizi den Weldon Parrish idazlea (Harvey Keitel) liburu berri bat idatz dezan konbentzitzetu beharko du. Baina jada hasieratik Jeremy Weldonen alaba Isabella ederraz (Claire Forlani) txora-txora eginda eta maitemindurik gelditzen da.\nGerora, eta oztopo ugari gaindituz, Jeremy Weldonengana hurbiltzea lortuko du, hura bere tutorea bilakatuko delarik. Denbora ugari toskanar landa paisaia eguzkitsuan eta muino horixketan barna txangoak eta ibilbideak oinez eginez eta bizitza, sentipen eta pentsmenduei buruz mintzatzen iragango dute. Biek herriko jendearen lagun egin eta azkenean elkarren lagun ere egingo dira. Jai gau batez, Jeremyk Isabellarekin bakarka egoteko unea er izango du.\nAzkenean, bi gizonen arteko zintzotasunak bientzako onura ekarriko du. Weldonek behar zuen inspirazioa lortu eta berriz ere idazteko gai dela jabetuko da. Aldiz, Jeremyri Ingalaterrara itzultzeko unea iritsi zaion arren, bere bizitzako ardatz nagusia maitasuna dela jabetu eta Isabellarkin Toskanan bizitzen geldituko da."}
{"id": "580243", "revid": "336", "url": "https://eu.wikipedia.org/wiki?curid=580243", "title": "Nouveau Stade de Bordeaux", "text": "Matmut-Atlantique estadioa edota Nouveau stade de Bordeaux (euskaraz \"Bordeleko Estadio Berria\") Frantziako Gironde departamenduko Bordele hiriaren iparraldean eraikitzen ari den futbol estadio bat da.\nHistoria.\nLehen harria 2013ko apirilaren 15an jarri eta 2015eko maiatzaren 18an inauguratu zen. Girondins de Bordeaux futbol taldearen egoitza eta jokalekua da, aurreko Stade Jacques Chaban-Delmas estadioa ordezkatuz."}
{"id": "580245", "revid": "98444", "url": "https://eu.wikipedia.org/wiki?curid=580245", "title": "Duran Duran", "text": "Duran Duran Ingalaterran 1978ean sortua aldeko new wave musika taldea da. 1980ko geroztik, 14 banakako jartzen dute Top 10 batean UK Singles Chart eta 21 Billboard Hot 100. Birminghamko taldeak 100 milioi disko baino gehiago saldu ditu arabera \"Sunday Mercury\". Oro hartzen ziren bitartean New Romantic eszena esaterako banda batera Spandau Ballet, Visage, Culture Club eta Japan denean lehen sortu dute, taldeko geroago irudi hori ederki. Lehenengo taldekideak honako hauek izan ziren: Simon Le Bon (ahotsa, geroztik 1980ez), Nick Rhodes (teklatua), John Taylor (baxua) eta Roger Taylor (bateria). Andy Taylor (gitarra) taldea utzi zuen 1986an eta 2006ek."}
{"id": "580250", "revid": "6950", "url": "https://eu.wikipedia.org/wiki?curid=580250", "title": "Urtsuak zazpi leiho", "text": ""}
{"id": "580251", "revid": "137486", "url": "https://eu.wikipedia.org/wiki?curid=580251", "title": "Bretainiako kantorea", "text": "Bretainiako kantorea, Breta\u00f1ako jornadaren bertsoak edo Salinasgoa konde izenburuarekin izendatu da ahozko tradiziotik datorkigun balada hau. XV. mendearen azken hamarkadako kontakizunen narrazioa dela uste da.\nHona Alfonso Otazuren A eta B kopien bertsioen nahasketarekin egindako bertsio bat, zuzenketa txikiekin eta egungo grafiara egokitua. Koldo Biguri, Joseba Lakarra eta Blanca Urgellen edizioari begira egin da honako bertsio hau:"}
{"id": "580254", "revid": "1545", "url": "https://eu.wikipedia.org/wiki?curid=580254", "title": "Charlie Hebdoren aurkako atentatua", "text": "\"Charlie Hebdo\"ren aurkako atentatua Parisen (Frantzia), 2015eko urtarrilaren 7an \"Charlie Hebdo\" hamaboskari satirikoaren aurka bi gizonek egindako tirokatzea izan zen. Hamabi pertsona erail zituzten, eta beste 10 larriki zauritu.\nTestuingurua.\nFrantziaren esku hartzeak.\nFrantziak 1950eko eta 1960ko hamarkadetan deskolonizazioak gertatu arren, bere menpeko izan ziren herrialdeetan esku hartu zuen.\n2000ko hamarkadan, islama erlijio nagusia zen estatuetan esku hartzeagatik Saheleko taldeak bertan zeuden frantziarrak bahitzen hasi zen.\nSarkozyren agintaldian, Afganistan eta Libian egin zuen esku hartzea Frantziak. Lehenengoarengatik, 2012ko martxoko Frantziako tiroketak gertatu ziren.\nFran\u00e7ois Hollandek, Maliko Gatazkan parte hartu zuen, izan ere, Malira 2013ko urtarrilean igorri zuen armada, independentzia aldarrikatua zuen Azawad eskualdean muturreko islamistak nagusitu eta Bamako hiriburura zihoazenean. Afrika Erdiko Errepublikan ere esku hartu zuen Frantziako Armadak.\nImmigranteen integrazioa eta diskriminazioa.\nFrantzian bost milioi immigrante inguru bizi dira, jatorriz herrialde musulmanetakoak direnak (herritarren %7,5). Gehienek Afrika iparraldekoak dira.\n2005ean hiri handietako auzo pobreetan piztutako matxinadak diskriminazio horren jatorri izan ziren, nahiz eta istiluetan jatorriz herrialde musulmanetakoak zirenen ondorengoek bakarrik ez parte hartu. Gainera, beloa toki publikoetan debekatzeko arauak ere jarri ziren.\nAzken aldiko gertaerak.\n2014ko urrian, Frantziak Iraken Estatu Islamikoaren kontra bonbardaketak hasi eta hilabetera, Estatu Islamikoaren bideo batean, frantsesez mintzatzen zen talde batek Frantzia erasotzeko dei egin zien bere jarraitzaileei.\n2014ko abenduan, oinezkoen kontra nahita hiru auto harrapaketa egin ziren Frantzian.\nGertaerak.\nUrtarrilak 7.\n11:30etan bi lagun sartu ziren astekariaren egoitzara XI. barrutian burua estalita eta beltzez jantzirik, kalaxnikov arma automatikoak zituztela. Hamar kazetari eta egoitzako polizia hil zituzten. Aldizkariko zuzendariaren bizkartzaina zen polizia. Ihesean beste polizia bat hil zuten. Hamabi hildakoez gain, hogei zauritu ere egon ziren, tartean lau larri zeuden.\nAsteazkenero bezala bilera egiten ari zen aldizkari satirikoko zuzendaritza. Gainera, lekukoek esan zutenez, hainbat kazetari izen-abizenez bilatu zituzten. Bi erasotzaileek ihes egiterakoan \u00abProfeta mendekatu dugu\u00bb esan omen zuten. Ihesean zebiltzala beste polizia batekin topo egin, tiroketan zauritu eta lurrean zegoela hil zuten.\nErasotzaileek ibilgailu batean ihes egin zuten eta geroago, Parisko XIX. barrutian aurkitu zuten euren ibilgailua, tiroketa izan zen auzotik gertu. Kotxeak aurreko beira hautsita zuen eta poliziaren ustez, erasotzaileek istripua izan zuten.\nGauean, hiru erasotzaileak identifikatu zituzten. Aldizkariaren aurka egindako erasoarengatik zazpi pertsona atxilotu zituzten gauean.\nUrtarrilak 8.\nGoizean, Malakoffen (Paris hegoaldea) polizia bat tiroz hil eta beste bat zauritu zuten 07:15etan zirkulazio istripu bat gertatu ondoren. Arratsaldean, Frantziako Fiskaltzak baieztatu zuen tiroketa \"ekintza terrorista\" bat izan zela nahiz eta atentatuarekin loturarik ez eduki\nBestalde, meskita baten ondoko kebab taberna batean nahita eragindako leherketa bat gertatu zen Villefranche-sur-Sa\u00f4nen. Le Mansen, granada bat eta bala bat aurkitu zituzten meskita batean. Mansen hiru granada bota zituzten iluntzean meskita baten aurka eta bala zulo bat ere aurkitu zuten. Port-la-Nouvelleen herriko musulmanen gurtza lekuaren aurka suzko armekin tiro egin zuten. Egunaren bukaerarako bi meskitari eta kebab bati eraso zieten. Horrek islamofobiaren beldurra sortu zuen\nGainera, erasoaren harira urtarrileko hirugarren astean aldizkari satirikoak milioi bat ale inprimatuko zituela eta ohiko hamasei orrien ordez zortzi izango zituela zabaldu zen. Edizio berezia argitaratzeko Canal+ eta \"Le Monde\"ren \"Lib\u00e9ration\"en laguntza izango zuen. Google News eta egunkariak banatzen zituen Presstalis enpresa ere laguntzeko prest agertu ziren. Halaber, Hollande eta Sarkozyren arteko bilera ere egon zen batasun irudia emateko. Aldizkariaren aurka egindako erasoarengatik zazpi pertsona atxilotu zituzten gauean.\nArratsaldean, France 3k adierazi zuenez bi erasotzaileak Cr\u00e9py-en-Valois herrian zeuden, Oise eskualdean, eta lehenago Aisne herrian egon ziren, nahiz eta, Poliziak ez baieztatu. Aurretik gasolindegi batean identifikatu zituzten. Ondorioz, Frantzia iparraldean, Poliziak operazio zabal bat hasi zuen. Vigipirate plana, alerta maila gorenean jarri zuten.\nUrtarrilak 9.\n08:40an Kouachi anaiek autoa lapurtu zioten Montagny-Sainte-F\u00e9licit\u00e9 herriko emakume bati eta honek Poliziari deitu zion. Gero tiroketa izan zen Dammartin-en-Go\u00eble herrian, Poliziaren eta ustezko erasotzaileen artean. Orduan, biak atxilotzeko operazioa indarrean jarri zuen Frantziako Gobernuak eta Dammartin-en-Goel herriko enpresa batean inguratu zituzten. Bi susmagarriek \"martiri gisa\" hiltzeko nahia adierazi zuten. 17.00etan operazioa hasi etaDammartin-en-Goeleko inprentan leherketa eta tiro hotsak entzun ziren. Charlie Hebdo astekariaren erasoko susmagarriak hil egin zituzten eta gizon bat zuten bahitua askatu zuten.\nEguerdian, Porte de Vincenneseko koxer saltoki batean, berriz, bost lagun bahitu zituen aurreko egunean udaltzain bat hil zuen gizonak eta mehatxatu zuen Kouachi anaiei joaten ez uztekotan bahitutakoak hilko zituela. Anaien kontrako erasoalditik gutxira Polizia bertan sartu zen eta hil egin zuten bahitzailea. Bahituetako hiru edo lau hil ziren eta hildakoak Kouachi anaiekin harremana zuela ere zabaldu zen.\nBestalde, \"Arabiar zikinak, hiltzaileak eta charlibert\u00e9\" idatzi zuten Baionako meskitako hainbat lekutan goizaldean.\nHilak eta zaurituak.\nZaurituen artean, Ziburuko (Lapurdi) polizia bat zegoen: tiroa jaso zuen hanka batean.\nErasotzaileak.\nErasotzaileak 1980an eta 1982an, Parisen sortutako Said eta Cherif K. anaiak omen ziren eta Hamyd M. zen hirugarren erasotzailea, 1996an jaiotakoa. Charleville-Mezieresko polizia etxera joan zen bere errugabetasuna aldarrikatzera. Bi anaiak AEBko Gobernuaren zerrenda zeuden eta horregatik AEBtara heltzen ziren hegaldi komertzialetan bidaiatzea debekatuta zuten\nHirurak sare jihadistekin kolaboratu zuten aurretik eta bi anaiak Siriatik itzuli ziren 2014ko udan.\nHamyd M. Reimsen bigarren hezkuntza ikasten ari zen.\nCherif Kouachi 2005ean epaitu zuten jihadistak Irakera bidaltzen zituen talde batekoa zelakoan. 2003 eta 2005 artean 10 bat gazte Irakera bidali zituen taldeak. Cherif K.ri hiru urteko kartzela-zigorra jarri zioten, baina urte eta erdi egin zuen kartzelan. 2008an hiru urteko espetxe-zigorra jarri zioten, jihadistak lortzeko sare batean parte hartzeagatik.\nSaid Couachi (1981) 2011n Yemenera joan zen Al-Kaida taldearekin lotura zuen sare batean entrenamendua jasotzera. Hainbat hilabetez egon omen zen Said bertan eta Arabiar penintsulan Al-Kaidak zuen sare batean entrenamendua jaso zuen denbora horretan.\nUstezko erasotzaile hauek kotxean utzitako nortasun agiri bati esker identifikatu zituzten.\nErasoaren ondoren.\nFrantziako gertaerak.\nUrtarrilak 10.\nParisko supermerkatuko erasotzailearen emaztearen bila jarraitzen zuen Poliziak baina uste zuen Siriara joan zela urtarril hasieran. Bestalde, hamahiru lagun atxilotu zituzten hilketetatik urtarrilaren 10 arte. Alarma faltsuek ere egon ziren, Eurodisneyko hotel batean eta Parisko sinagogarik garrantzitsuenean.\nGutxienez meskiten eta komunitate musulmanaren aurkako hamahiru eraso egin zituzten atentatua gertatu zenetik.\nArabiar penintsulako Al-Kaidako buruetako batek bideo bat zabaldu zuen Interneten eta bestek kide batek adierazi zuen Mahomaren ohorez egin zirela hilketak.\nUrtarrilak 11.\nEuropan terrorismoaren mehatxua zuten herrialdeetako Barne ministroek, AEBek eta Kanadak \u201cterrorismoaren kontra borroka elkarrekin egitea\u201d hitzartu zuten.\nEgun berean, Mahomaren karikaturak argitaratu zituen egunkari bati erasotu zuten harrika, eta su-bonba bat jaurtita.\nGainera, fiskaltzak koxerreko erasotzailea eta korrikalari bati egindako erasoa lotu zituen, izan ere, erabilitako arma eta korrikalari bat tirokatzeko erabilitako arma berberak izan zitezkeen.\nUrtarrilak 12.\nUrtarrilaren 12an, Frantziako Gobernuak 10.000 soldadu zabaltzeko asmoa adierazi zuen. Urtarrilaren 13tik aurrrera, herrialdeko \"toki minberak\" zainduko zituzten eta Europako Parlamentuak \"nahi eta nahi ez\" onartu behar zuela aireko bidaiarien erregistroa baimentzeko araua ere esan zuen.\nFrantzia terrorista gehiagoren bila ere ari zen eta sinagogetan, eskola juduetan eta meskitetan ere segurtasun neurriak indartu zituzten.\nEgun berean, Boumedienne Istanbulera Madrildik joan zela eta Istanbulen izan zela, Siriarantz abiatu baino lehen, urtarrilaren 8an baieztatu zuen Turkiak.\nUrtarrilak 13.\nEgun horretan jakin zenez, Mahoma agertuko zen berriz \"Charlie Hebdo\"ren azalean eta urtarrilaren 14an argitaratuko zen. 'Dena barkatuta dago' azalduko zen idatzita eta Mahomak \"Ni naiz Charlie\" kartel bat eskuan zuela.\nEgun berean jakin zen, Belgikan erosi zituztela Kouachi anaiek atentatuan erabili zituzten armak. Parisko juduentzako supermerkatuan izandako atentatuaren egileak lortu zituela armak uste zen.\nBestalde, atentatuetan hil ziren hiru polizia omendu zituen Frantziak. \"Errepublikaren sortze baloreak ordezkatzen\" zituztela eta \"martiriak bezala\" joan zirela adierazi zuen Fran\u00e7ois Hollandek.\nUrtarrilak 14.\nEgun horretan, bukatu egin ziren \"Charlie Hebdo\"ren aleak Parisen. 700.000 ale ordubetean saldu ziren. Estatu Islamikoak \"Charlie Hebdo\"ren ale berriaren aurka egin zuen eta Mahomaren karikaturak publikatu izana \"oso ergela\" zela adierazi zuen.\nBestalde, Yemengo Al-Kaidak \"Charlie Hebdo\"ren aurkako erasoa berak egin zuela onartu zuen eta \"Parisko zorioneko inbasioa\" Arabiako Penintsulako Al-Kaidak planifikatu eta finantzatu zuela esan zuen. Gainera, Kouachi anaiak zoriondu zituen.\nGainera, \"Charlie Hebdo\"ren aurkako atentatuaren ondoren 54 prozedura judizial ireki zituzten 'terrorismoaren gorazarrea' egin zelakoa. Bukatzeko, \"[[Charlie Hebdo]\"ren sortzaileetako batek editoreari kritikak egin zizkion.\nHalaber, Dieudonne M'Bala M'Bala umoristak Amedy Coulibalyren (supermerkatuko erasotzailea) gisan sentitzen zela idatzi eta atxilotu egin zuten [[terrorismo]]aren apologia egitea egotzita.\nUrtarrilak 15 eta hurrengo egunak.\nEgun horretan jakin zenez, Coulibaly (supermerkatuko erasotzailea) [[Madril]]en egon zen [[urtarrilaren 1]]ean eta 2an eta horregatik, Auzitegi Nazionalak izapideak zabaldu zuen.\n[[Urtarrilaren 17]]an, zenbait herrialde musulmanetan gaitzespen gogorra egin zuten 'Charlie Hebdo'-ren azken azalaren aurka. Esaterako, bost lagun hil ziren [[Niger]]ren. Bertan teologo musulmanek indarkeria jarduera albo batera uzteko deia egin zuten, eta manifestariei [[kristautasun|kristau]] komunitatearekin bakean bizitzeko eskatu zieten.\nSegurtasuna.\n[[Urtarrilaren 7]]an, alerta maila gorena jarri zen [[\u00cele-de-France|Ile-de-France]] eskualde osoan, eta neurriak hartu zituzten hedabideetan, denda handietan, garraioetan eta gurtza zentroetan. Gainera, [[Manuel Valls]] Frantziako lehen ministroak 3.000 agente baino gehiago mobilizatu zituen erasotzaileak bilatzeko.\n[[Espainia]]k alerta maila igo zuen. 2. maila altuan zegoen baina erasoaren ostean 3. maila ezarri zuen.\n[[Urtarrilaren 8]]an, [[Ertzaintza]]k alerta maila igo zuen Pariseko atentatuaren ondoren eta Espainiako Barne Ministerioak jarritako alerta mailari eutsi zion.\n[[Urtarrilaren 11]]ean, [[Europa]]k mugetan eta Interneten kontrola handitzea onartu zuen. Europan terrorismoaren mehatxua zuten herrialdeetako Barne ministroek, [[Ameriketako Estatu Batuak|AEBk]] eta [[Kanada]]k \u201cterrorismoaren aurka borroka elkarrekin egitea\u201d erabaki zuten. Honekin lotuta, [[urtarrilaren 12]]an, [[Mariano Rajoy]]k askatasuna eta segurtasuna bateragarriak zirela esan zuen eta Europako Gobernuek [[Schengengo Hitzarmena]] moldatzeko erabakirik ez zutela hartu adierazi zuen.\n[[Urtarrilaren 12]]an, [[Internet]]en [[jihadismo]]ari aurre egiteko plana prestatzen hasi zen Espainiako Gobernua. Kontakizun jihadistari aurre egin nahi zienterrorismoa gorrotora bultzatzen ari zirelako Interneten bidez.\n[[Urtarrilaren 13]]an, [[Alemania]]k ustezko jihadisten NAMak hiru urtez bahitzeko prest azaldu zen eta [[Erresuma Batua]]n baliabide gehiago eman nahi zieten zerbitzu sekretuei. Gainera, [[WhatsApp]], [[IMessage]] edota [[Snapchat]] bezalako mezu zerbitzuak debekatzeko aukera mahai gainean jarri zuen [[David Cameron]] Erresuma Batuko lehen ministroak, Pariseko atentatuengatik.\n[[Frantzia]]k aparteko neurriak iragarri zituen [[terrorismo]]ari aurre egiteko baina ez \"salbuespen\" neurriak izango, eta ez zuten zuzenbide estatua kolokan jarriko. Presoak banatu eta bakartzeaz gain, hegaldietako bidaiarien erregistroa jarriko zen martxan.\nBestalde, Espainian terrorismo jihadistaren aurkako legea hitzartuko zuten [[PP]]k eta [[Espainiako Langile Alderdi Sozialista|PSOEk]]. Horretarako lege organiko proposamena adostuko zuten baina zigor Kodearen erreformatik kanpo geratuko zen.\nGaitzespenak.\nUrtarrilak 7.\nKazetarien Sindikatu Nazionalak (SNJ) deituta, [[adierazpen askatasun]]a defendatzeko eta 12 pertsonen hilketa gaitzesteko milaka pertsona bildu ziren [[Paris]]en, [[Tolosa]]n ([[Okzitania]]), [[Nantes]]en eta [[Lille]]n.\n\"[[Charlie Hebdo]]\" aldikzariaren azalekin edo \"Je suis Charlie\" (\"Charlie ni naiz\") idatzita zeramaten kartelekin, ehunka herritar bildu ziren [[Lapurdi]]n. [[Baiona]]n, [[Angelu (argipena)|Angelun]] eta [[Biarritz|Miarritzen]] bilkurak egin zituzten 18.30etik aurrera. [[Baiona]]n mila lagunetik gora batu ziren.\nUrtarrilak 8.\n[[Fran\u00e7ois Hollande]]k batasun nazionalerako deia egin zuen eta manifestazioa deitu zuen [[urtarrilaren 11]]erako Parisen. [[Fronte Nazionala|FNri]] tokia egin ote behar zitzaion zegoen zalantza eta eta \u00abmaniobra doilorra\u00bb salatu zuen [[Marine Le Pen]]ek.\nEgun berean, mundu arabiarrak gaitzetsi egin zuen Parisko atentatua eta [[islam]]ak indarkeriarekin harremanik ez zuela adierazi zuen Parisko Meskita Handiaren errektoreak.\nUrtarrilak 9.\nEgun horretan, [[Euskal Irrati Telebista|EITBko]] zuzendari nagusiak eta Erredakzio Kontseiluak astekari frantziarraren aurkako atentatua gaitzetsi zuten.\nUrtarrilak 10.\n[[Frantzia]]n 700.000 lagunek hartu zuten parte hainbat hiriburutan egindako mobilizazio isiletan. [[Paue]]n 40.000 lagun elkartu ziren.\nElkarretaratzea ere egin zuten [[Baiona]]n eta [[Maule-Lextarre]]n.\nUrtarrilak 11.\nMilioi eta erdi lagun inguru bildu ziren [[Paris]]ko kaleetan erasoa gaitzesteko. Guztira, 3,7 milioi lagunek parte hartu dute Frantziako hiri nagusienetan egin diren mobilizazioetan. Euskal alderdietako hainbat ordezkarik parte hartu zuten [[Paris]]en egindako manifestazioan, tartean ziren [[Eusko Jaurlaritza]], [[Euzko Alderdi Jeltzalea|EAJ]], [[Eusko Alkartasuna|EA]] eta [[Aralar]]reko kideak. [[Eusko Jaurlaritza]]k ezerk ez zuela terrorismoa justifikatzen adierazi zuen.\nUrtarrilak 12.\nAita santuak muturreko [[erlijio]]a gaitzesteko eskatu zien musulmanei.\nErreakzioak.\nUrtarrilak 7.\n[[Fran\u00e7ois Hollande]] Frantziako Estatuko presidenteak minutuko isilunea eskatu zuen [[urtarrilaren 8]]ko eguerdirako erakunde ofizial guztietan, eta herritarrei batasuna eskatu zien.\n[[Nicolas Sarkozy]]k \"[[terrorismo]]aren kontrako neurri indartsuak\" eskatu zituen.\nNazioarteko ordezkariek ere gogor gaitzetsi zuten aldizkari satiriko baten kontrako atentatua.\n[[Urtarrilaren 8]]an, [[Marine Le Pen]]ek adierazi zuen bera Frantziako presidente izanez gero [[heriotza zigor|heriotza-zigorrari]] buruzko erreferendum bat egin nahiko zuela eta bera zigor horren alde zegoela.\nEuskal [[PEN]]ek Charlie Hebdo astekariaren aurkako eraso \"larria\" gaitzetsi zuen eta elkartasun adierazi zien hildakoen eta zaurituen senideei, baita astekariko kazetari eta langileei.\nUrtarrilak 8.\n[[Fran\u00e7ois Hollande]]k azken asteetan atentatu saioak indargabetu zituztela adierazi zuen.\nBestalde, [[Espainia]]n islamofobia arriskurik ez zegoela esan zuen [[Mariano Rajoy]]k eta Espainiak ez zuela inoiz [[terrorismo]]aren eta eskubideak bortxatzen zituztenen aurrean amore emango.\nUrtarrilak 9tik aurrera.\n[[Urtarrilaren 9]]an, [[Fran\u00e7ois Hollande]]k adierazi zuen terroristek ez zutela erlijio islamikoarekin zerikusirik eta \"adi\" egoteko deia egin zien herritarrei, eta \"froga honetatik are indartsuago\" aterako zirela ere esan zuen\n[[Urtarrilaren 11]]ean, milioi bat pertsona inguruk atentatuaren aurka eta hildakoei omenaldia egin zieten. [[Fronte Nazionala|Front Nationalak]] ez zuen manifestazioan parte hartu ([[Fran\u00e7ois Hollande]] presidentearen aldetik ez bait ziren gonbidatuak sentitu) eta [[Jean-Marie Le Pen]]ek bertara gerturatu ziren lagunei \"pailazo\" deitu zieten.\n[[Urtarrilaren 13]]an, batasuna eskatu zuen Alemanian ere.\n[[Urtarrilaren 15]]ean, [[musulman]]ak eta atentatu terroristen egileak bereizi egin behar zirela esan zuen Frantziako estatuburuak, baita fanatismoaren biktima nagusiak musulmanak zirela. Egun berean, Aita santuak onartezina zela [[erlijio]]ak iraindu eta haserrearaztea esan zuen.\nKanpo estekak.\n[[Kategoria:2015eko gertakariak]]\n[[Kategoria:Frantziako atentatuak]]\n[[Kategoria:Atentatu islamistak]]\n[[Kategoria:Antisemitismoa Frantzian]]\n[[Kategoria:Adierazpen askatasunari buruzko gertaerak]]"}
{"id": "580256", "revid": "1491", "url": "https://eu.wikipedia.org/wiki?curid=580256", "title": "Aldaztorrea", "text": "Aldaztorrea, Aldaztorrean nengoanean edo Aldaztorrean izenburuarekin izendatu da ahozko tradiziotik datorkigun balada hau. Ezagutzen diren bertsioak iturri bakarra omen daukate: Azkue\nBaladaren gaia amaginarreba gaiztoaren gaia da, Europako hegoaldeko hainbat ahozko literaturatan jorratua, \"Frantziako anderea\" baladan bezala.\nHona Azkuek berak \"Euskalerriaren Yakintza\"n, IV. alean, (169 eta 170. orrialdeetan) kopiatu zuen bertsioaren aldaera bat egungo grafiara egokitua. (Koldo Biguri, Joseba Lakarra eta Blanca Urgellen edizioari begira ere egin da honako bertsio hau):"}
{"id": "580258", "revid": "105290", "url": "https://eu.wikipedia.org/wiki?curid=580258", "title": "A Walk in the Clouds", "text": "A Walk in the Clouds (euskaraz \"Paseoa Lainoetatik\") 1995eko Alfonso Arau mexikar zinema zuzendariaren amodiozko drama filma bat da. 1942ko \"Quattro passi fra le nuvole\" (\"Lau Pausu Lainoetatik\") italiar filmean oinarritua dago. Keanu Reeves, Aitana S\u00e1nchez-Gij\u00f3n, Giancarlo Giannini, Anthony Quinn, Ang\u00e9lica Arag\u00f3n, Evangelina Elizondo, Freddy Rodriguez eta Debra Messing aktoreek antzeztu zuten.\nMaurice Jarre frantziar musikagile ospetsuaren soinu bandak Jatorrizko soinu banda onenaren Urrezko Globo Saria irabazi zuen.\nArgumentua.\nBigarren Mundu Gerra amaitu ondoren, Paul Sutton (Keanu Reeves) soldadu gaztea AEBetako San Frantzisko hirira itzuli, eta bertan, haurdun dagoen eta ondorioz Kaliforniako Napa haraneko bere jaiotetxera itzultzeko beldur den Victoria Arag\u00f3n (Aitana Sanchez-Gijon) izeneko mexikar-estatubatuar neska gazte eder bat ezagutu du. Paulek neskaren jenio biziko aitari aurre egiteko eta neskari etxera laguntzeko asmoz bere burua larrialdi konponbide baterako aurkeztuko du: biak senar-emazteak direlako itxura egin, ondoren inorri esan gabe hanka egin eta berau gaizto gisa gelditu.\nBaina gauzak ez dira bikoteak espero bezala jazoko, Victoria inguruko mahastietako nagusiaren (Anthony Quinn) hiloba da eta familiaren egoera ezegonkorra eta neskarengatik sortu zaion maitasunaren ondorioz, mutilak hura lagatzea ezinezkoa egingo zaio. Bien arteko pasioa uztaren errituaren sentsualitatearekin batera piztean, elkarrekin batera egoteko denen aurka borrokatu beharko diren harreman bati ekin diotela jabetuko dira, aurretik mutila jada ezkondua dagoela jakin arren."}
{"id": "580259", "revid": "336", "url": "https://eu.wikipedia.org/wiki?curid=580259", "title": "Antonio Rodolfo Quinn Oaxaca", "text": ""}
{"id": "580260", "revid": "105290", "url": "https://eu.wikipedia.org/wiki?curid=580260", "title": "2015 Turkian", "text": "Jarraian, 2015k Turkian eman duena kontatzen da.\nGertaerak.\nUrtarrila.\nUrtarrilaren 6an, ekintzaile suizida batek lehergailuak zartarazi eta polizia bat hil zuen Istanbulen.\nUrtarrilaren 7an, Turkiako Poliziak adingabe kurdu bat tirokatu eta ondorioz, hil egin zen.\nUrtarrilaren 15ean, Turkiako lehen ministroak \"palestinarrak hiltzea normal bihurtu izana\" leporatu zion Israelgo gobernuburuari.\nUrtarrilaren 20an, bake negoziazioak hautsi nahi izatea lepiratu zion Erdoganek Fethullah Guleni (PKK)."}
{"id": "580261", "revid": "98220", "url": "https://eu.wikipedia.org/wiki?curid=580261", "title": "Breakdown (1997ko filma)", "text": "Breakdown (euskaraz \"Matxura\") 1997ko Jonathan Mostow estatubatuar zinema zuzendariaren road movie thriller filma bat da. Kurt Russell, J. T. Walsh, Kathleen Quinlan eta M. C. Gainey aktoreek antzeztu zuten.\nFilma AEBtako Utah, Arizona eta Kalifornia estatuetan filmatu zen.\nArgumentua.\nJeff eta Amy Taylor senar emazteak (Kurt Russell eta Kathleen Quinlan) Bostondik San Diego hirirako bidai luzean AEBetako mendebaldeko basamortuan barna euren Jeep Grand Cherokee ibilgailu berrian doaz. Ohiko gasolidegiko bateko geldialdian Jeffek ibilgailuaren aurreko kapota irekia lagako du.\nHonela bada, ilbigailuari gasolina bota eta bidaiari berrekingo diote. Bapatean, basamortuaren erdian ibilgailuak matxura bat jasango du, eta handik gutxira inor igarotzen ez den errepidean kamiolari jator bat iritsi (J. T. Walsh) eta handik kilometro gutxira dagoen jatetxe batera hurbilduko dituela esango die. Jeffek ibilgailua bertan bakarrik ez lagatzea erabakiko du, hortaz Amyk kamiolariarekin jatetxera joan eta bertan grua bati deitzea erabakiko du.\nHandik gutxira, Jeff ibilgailuaren ustezko matxura kable solte bat besterik ez zela jabetu eta bere eskuz konponduko du, ondoren emaztearen bila jatetxera zuzenduko da, baina bertaratzean han bere emaztearen arrastorik ez ez dagoela jabetu eta ez zeru eta ez lur geldituko da. Beharbada emaztea eta bera elkar ulertu ez eta hurrengo herrira joango zela usteko du, hortaz ibilgailuan hurrengo herriraino gidatuko du. Han Red Barr izeneko aurreko kamiolariarekin topo egingo du, baina Jeffen harridurarako kamiolariak poliziaren aurrean hura eta bere emaztea inoiz ikusi ez dituela baieztatuko du. Erabat etxitu eta haserreturik, Jeff azpijoko arrikustsu batean barneratua dagola ohartuko da, bai eta kamiolariak bera txantaiatu nahizik Amy emaztea bahitu duela. Bidean Belle's tabernara joatean, bertako auto-garbitzaile batek bere susmoak baieztatzen dituen frogak aipatuko dizkio. Auto-garbitzaileak ibilbide bat jarrai dezan iradokiko dio eta Jeffek aholkuari kasu eginez ibilgailuz ibilbidearen amaierararte iritsiko da, orduan ezezagun bat beste ibilgailu batean bere atzetik jarraika hasiko da, une honetatik aurrera Jeffek bere bizitza salbatu nahiz emaztea topatzeko drama eta bilaketa hasiko da."}
{"id": "580262", "revid": "105290", "url": "https://eu.wikipedia.org/wiki?curid=580262", "title": "2015 Ameriketako Estatu Batuetan", "text": "Jarraian, 2015k Ameriketako Estatu Batuetan eman duena kontatzen da.\nGertaerak.\nUrtarrila.\nUrtarrilaren 6an, Barack Obamak Etxe Zurian bisitan hartu zuen Enrique Pe\u00f1a Nieto Mexikoko presidentea, Kubaz, energiaz eta immigrazioaz hitz egiteko.\nUrtarrilaren 7an, AEBetako Defentsa idazkariak adierazi zuen itxi egin zituztela Europan zeuzkaten hamabost base militar.\nUrtarrilaren 12an, Pentagonoaren Twitter kontua erasotu zuen Estatu Islamikoak. AEBko soldaduen aurkako mehatxuak idatzi zituzten, \u201cbizkarrak zaindu, zuen aurka egingo dugu\u201d modukoak eta Pentagonoko kideen datu pertsonalak ere zabaldu zituzten.\nUrtarrilaren 15ean, pertsona bat atxilotu zuten Kongresuaren aurka erasoa prestatzea leporatuta. Etxean egindako lehegailuak AEBko Kongresuan lehertu eta ihes egiten saiatzen zirenei tiroatzeko asmoa omen zuen.\nUrtarrilaren 21ean, Barack Obamak klase ertainari zuzendutako neurriak proposatu zituen 2015erako helburuen berri ematean eta ezberdintasunen inguruko kezka adierazi zuen. Gainera, Kubari blokeoa kentzeko urratsak eskatu zizkion."}
{"id": "580263", "revid": "105290", "url": "https://eu.wikipedia.org/wiki?curid=580263", "title": "Forza Italia (2013)", "text": "Forza Italia (FI) zentro-eskuineko alderdi italiarra da eta Italiako lehen ministro lau aldiz izandako Silvio Berlusconik zuzentzen du. Alderdia, Askatasunaren Herria (\"Il Popolo della Libert\u00e0\", PdL) alderdi ohiaren kideez osatua eta 1994 eta 2009 bitarte indarrean egon zen Forza Italiaren gaurkotzea da, Aliantza Nazionala (AN) eta beste alderdi txikirekin PdL sortzeko elkartu zenean."}
{"id": "580264", "revid": "119347", "url": "https://eu.wikipedia.org/wiki?curid=580264", "title": "Donibane Lohizuneko Zuzendari Gazteen Zinemaldia", "text": "Donibane Lohizuneko Zuzendari Gazteen Zinemaldia () urtero urrian Donibane Lohizunen antolatzen den zinemaldia da.\n1996an sortua, bertan mundu osoko zinemagileek parte hartzen dute, bi film luze baino gehiago egin ez badituzte. 2010. urtetik aurrera, film laburren sail bat ere badu."}
{"id": "580265", "revid": "119347", "url": "https://eu.wikipedia.org/wiki?curid=580265", "title": "Nazioarteko Ikus-entzunezko Programen Jaialdia", "text": "Nazioarteko Ikus-entzunezko Programen Jaialdia ( edo \"FIPA\") urtero urrian Biarritzen antolatzen den zinemaldia da.\n1987an Canneseko Zinemaldian sortua, 1995ean Nizara eta 1997an Biarritzera mugitu zuten. Programa hauek ditu:"}
{"id": "580267", "revid": "336", "url": "https://eu.wikipedia.org/wiki?curid=580267", "title": "St\u00e9phane Charbonnier", "text": "St\u00e9phane Charbonnier (Conflans-Sainte-Honorine, Frantzia, 1967ko abuztuaren 21a \u2013 Paris, Frantzia, 2015eko urtarrilaren 7a), Charb bezala ezaguna, frantziar karikaturista eta kazetaria izan zen.\nBiografia.\n2009an 1990ko hamarkadan aldizkaria berpiztu zuen Philippe Val marrazkilariaren zuzendari lekua hartu zuen eta geroztik, adierazpen askatasunaren defentsa gogorra egin zuen.\n2011tik bizkartzainak zeramatzan; izan ere, Charlie Hebdo astekariko egoitzari su eman zioten Mahomaren karikaturak argitaratzeagatik. Astekariko zuzendaria zen eta bazekien bizia arriskuan zuela, baina atzera egingo ez zuela eman zuen aditzera, \u201cbelauniko bizi baino zutunik hiltzea\u201d nahiago zuela esan baitzuen.\n2015eko urtarrilaren 7an, Charlie Hebdoren aurkako atentatuan hil zen."}
{"id": "580268", "revid": "51144", "url": "https://eu.wikipedia.org/wiki?curid=580268", "title": "Stephane Charbonnier", "text": ""}
{"id": "580269", "revid": "51144", "url": "https://eu.wikipedia.org/wiki?curid=580269", "title": "Charb", "text": ""}
{"id": "580270", "revid": "336", "url": "https://eu.wikipedia.org/wiki?curid=580270", "title": "Jean Cabut", "text": "Jean Cabut (Conflans-Sainte-Honorine, Frantzia, 1938ko urtarrilaren 13a \u2013 Paris, Frantzia, 2015eko urtarrilaren 7a), Cabu moduan ezaguna, frantziar marrazkigilea izan zen.\nBiografia.\n16 urterekin lehen marrazkiak argitaratu zituen. Gero, bi urte egon zen Aljeriako Independentzia Gerran eta 1960an Frantziara itzuli zen. Hara-Kirin eta Piloten lanean aritu zen. Charlie Hebdoren kolaboratzailea izan zen, berau sortu zenetik (1970). 2006an islamiar haserrarazi zituen hiru komikietako bat egin zuen.\n2015eko urtarrilaren 7an, Charlie Hebdoren aurkako atentatuan hil zen."}
{"id": "580272", "revid": "51144", "url": "https://eu.wikipedia.org/wiki?curid=580272", "title": "Cabu", "text": ""}
{"id": "580273", "revid": "58701", "url": "https://eu.wikipedia.org/wiki?curid=580273", "title": "Georges Wolinski", "text": "Georges David Wolinski (Tunis, Tunisiako Protektoratu Frantsesa, 1934ko ekainaren 28a - Paris, Frantzia, 2015eko urtarrilaren 7a) frantziar marrazkilaria izan zen.\nBiografia.\nAlderdi Komunistaren jarraitzailea izan zen nahiz eta bertako militantea ez izan. \"L'Humanite\" argitalpen komunistan ohiko marrazkilaria izan zen eta Hara-Kiri aldizkari eta astekariaren kolaboratzailea ere izan zen.\n2015eko urtarrilaren 7an, Charlie Hebdoren aurkako atentatuan hil zen."}
{"id": "580274", "revid": "58701", "url": "https://eu.wikipedia.org/wiki?curid=580274", "title": "Bernard Verlhac", "text": "Bernard Verlhac, Tignous moduan ezaguna, (Paris, 1957ko abuztuaren 21a \u2013 \"ibidem\", 2015eko urtarrilaren 7a) frantziar marrazkilaria izan zen.\nBiografia.\n\"Marianne\", \"L'Echo des Savanes\" eta \"Fluide glacial\" komunikabideetan aritu zen lanean.\n2015eko urtarrilaren 7an, Charlie Hebdoren aurkako atentatuan hil zen."}
{"id": "580275", "revid": "51144", "url": "https://eu.wikipedia.org/wiki?curid=580275", "title": "Tignous", "text": ""}
{"id": "580276", "revid": "12788", "url": "https://eu.wikipedia.org/wiki?curid=580276", "title": "Mikhail Afanasievitx Bulgakov", "text": ""}
{"id": "580278", "revid": "105290", "url": "https://eu.wikipedia.org/wiki?curid=580278", "title": "Cry Freedom", "text": "Cry Freedom (euskara \"Askatasuna Ohiukatu\") 1987ko Richard Attenborough ingeles zinema zuzendari eta ekoizle eta aktoreak zuzendu eta ekoiztutako biografia filma bat da. Apartheiden aurkako Steve Biko hegoafrikar ekintzaileareen bizitzan eta Donald Woods kazetari eta ekintzailearekin zuen adiskidetasuna kontatzen duen Woodsen eleberrian oinarritua dago. Denzel Washington, Kevin Kline, Penelope Wilton eta Kevin McNally aktoreek antzeztu zuten.\nOscar Sarietarako hiru izendapen jaso zituen, Gizonezko bigarren aktore onenaren Oscar Saria (Denzel Washington), Jatorrizko soinu banda onenaren Oscar Saria (George Fenton eta Jonas Gwangwa) eta Jatorrizko abesti onenaren Oscar Saria(George Fenton eta Jonas Gwangwa), baina ez zuen bat bera ere irabazi ahal izan. BAFTA Sarietarako zazpi izendapen jaso eta bat irabazi zuen, Jatorrizko soinu onenaren BAFTA Saria (Jonathan Bates, Simon Kaye eta Gerry Humphreys). Urrezko Globo Sarietarako ere lau izendapen jaso zituen. 1988ko 38. Berlingo Zinemaldian bi sari irabazi zituen.\nFilmaren iragarkian Peter Gabriel ingeles abeslari eta musikariaren \"Biko\" abestia erabili zen.\nArgumentua.\nDonald Woods (Kevin Kline) izeneko Hego Afrikako kazetari zuri eta aurrerakoiak herrialdeak bizi duen une ganrrantzitsu hartan Apartheidaren aurkako Steve Biko (Denzel Washington) ekintzaile beltzaren jardueren jarraipen eta berri ematea burutuko du. Donaldek Stephen ezagutu eta elkarren lagun egindo dira, 1977an Biko hegoafrikar poliziaren esku torturatua eta eraila izan zen arte. Bere lagunaren erailketak atsekabeturik, Donaldek munduari haren benetazko bizitza eta erailketaren berri ematea erabakiko du. Ondorioz, Woods nahiz bere familiak trukean oso garesti aterako zaie, maite duten oro lagatzera derrigortuko baidituzte."}
{"id": "580279", "revid": "336", "url": "https://eu.wikipedia.org/wiki?curid=580279", "title": "Charlie Hebdo", "text": "Charlie Hebdo ( ahoskatua; euskaraz \"Asteroko Charlie\") Frantzian argitaratzen den aldizkari satirikoa da.\nHistoria.\n1969 eta 1981 artean egon zen \"Hara-kiri hebdo\" aldizkariaren jarraipen moduan 1992an sortu zuen Fran\u00e7ois Cavanna idazle eta kazetariak.\n2006ko otsailean Mahomaz argitaratu zituen karikatura batzuek haserrea sortu zuten.\n2007an Mahomaren irudiak argitarau zituztelako epaitegian bukatu zuen eta aldizkariak adierazpen askatasuna defendatu eta Mahomaren irudi gehiago argitaratu zituen.\n2011ko azaroan, Tunisian Ennahda alderdi islamistaren garaipenagatik ale berezia prestatu zuten, baina molotov koktelekin erasotu zuten egoitza, egindako karikaturengatik.\n2013ko urtarrilaren 3an, bere webguneak eraso informatikoa eduki zuen, aurreko egunean Mahomaren biografiaren komikiarekin gehigarri berezi bat argitaratu ostean.\n2015eko urtarrilaren 7an, Charlie Hebdoren aurkako atentatua gertatu zen eta 12 lagun hil ziren."}
{"id": "580282", "revid": "6950", "url": "https://eu.wikipedia.org/wiki?curid=580282", "title": "Alostorrea", "text": "Alostorrea edo Etxe eder leiho bage honetan izenburuarekin izendatu da ahozko tradiziotik datorkigun balada hau. Baladan kontatzen diren gertakizunak, kondairak dioenez, Erdi Aroaren azkeneko urteetan gertatu omen ziren, XV. mendean-edo.\nKondaira.\nKondairak zioenez Beltran Perez Alonso, Alostorreko jauna, zazpi urtez mairuen kontra gerran aritu ondoren sorterriratu zenean bere etxean gertaturiko seme bort, hau da, sasiko seme baten jaiotzaren berria heldu omen zitzaion. Emazteak, bere infideltasuna ezkutatzeko asmoz, Beltranen lehendabiziko ezkontzako alaba zen Usuari (edo, bertsioren batean, Uxue izenekoari) leporatu omen zion umea. Beltran Perez Alonso jaunak, egia jakiteko, hilarena egitea erabakiko du eta hilotz plantak eginez egia jakingo du. Horrela, alaba errugabea dela jakingo du eta emaztearen amorantea nor den ere bai. Amorante hori berton hilko du, Erdi Aro balore kanonikoei jarraiki: ohorea odolez besterik ezin garbitu.\nAzkuek, \"Euskalerriaren Yakintza\"n, bigarren alean, \"Ipuin eta lrakurgaiak\" izeneko atalean alegia, 30 orrialdean, Alostorreko gertaera hau prosaz kontatu zuen:\nBertsioak.\nGorago jasotako lau lerro horiek dira Alostorrea baladako bertsiorik ezagunena, baina baladaren beste zenbait aldaera ere jaso dira, gehienak Gipuzkoako lurraldean. Jaso zen lehen bertsioa Arakistain deiturako kondairen ikerlariak jaso zuen 1865. urtean eta Juan Carlos Guerra historialari arrasatearrari igorri zion gutun batean. Juan Carlos Guerrak, beraz, izan zuen balada hau ezagutarazten protagonismo handia, baina baladaren aldaera gehiago edo zati galduak topatu zituzten baita Azkuek, Aitzolek eta Orixek ere. Azkuek kondairaren berri eman zuen bere \"Euskalerriaren Yakintza\"n, baladaren aldaera baten zati berriekin batera.\nHona ekarri ditugun lehen bi bertsioak Koldo Biguri, Joseba Lakarra eta Blanca Urgellen edizioan oinarritu dira. Lehenengoa Arakistainek Juan Carlos Guerrari igorritakoaren kopiaren kopia da. Bigarrena Euzkadi egunkarian argitaratu zen 1932. urteko abuztuan. Lazkaoko semea zen Gorrotxategi'tar Eulogik sinatu zuen eta honek ez zuen berri-emailearen izenik aipatu. Grafia aldaketa batzuk egin ditugu EIMAren aholkuei jarraitzeko borondatez. Antonio Zavalaren edizioa ere begiratu dugu."}
{"id": "580285", "revid": "336", "url": "https://eu.wikipedia.org/wiki?curid=580285", "title": "Jose Miguel Be\u00f1aran \u00abArgala\u00bb", "text": ""}
{"id": "580286", "revid": "46380", "url": "https://eu.wikipedia.org/wiki?curid=580286", "title": "Scent of a Woman", "text": "Scent of a Woman (euskaraz \"Emakumearen Esentzia\") 1992ko Martin Brest estatubatuar zinema zuzendariaren drama filma bat da. Giovanni Arpino idazlearen \"Il buio e il miele\" (\"Iluntasuna eta Eztia\") eleberrian oinarritua dago, era berean, hartan oinarritu zen 1974ean Dino Risik zuzendutako \"Profumo di donna\" (\"Emakumearen Perfumea\") italiar filmaren berregokitzapena ere bada. Al Pacino eta Chris O'Donnell aktoreek antzeztu zuten.\nOscar Sarietarako lau izendapen jaso zituen, azkenean bat irabaziz: Gizonezko aktore onenaren Oscar Saria (Al Pacino). Hiru Urrezko Globo Saria ere irabazi zituen.\nArgumentua.\nCharlie Simms (Chris O'Donnell) familia txiro bateko senidea den ikasleak unibertsitaterako prestaketa ikastetxe pribatu batean ikasteko beka bat jaso berri du.\nEguberrietan jaiotetxera itzultzeko hegaldia hartzeko dirua lortzeko asmoz, Charliek AEBtako ofizial erretiratua den Frank Slade (Al Pacino) teniente kolonela zaintzeko lana onartuko du: adin ertaineko gizon itsu eta ozpindua. Sladek New York hiria bisitatzea erabaki duenez, Charlie Simms bidai lagun izatea nahi izan du. Baina jada hasieratik kolonelak Charlieri oztopoak jarriko dizkio, gaztearen harekiko hurbiltze edo laguntze saiakerak zapuztuz eta aldi berean bizitza lezioa emanez.\nCharliek Frank Slade tenientea New Yorken barna gidatzen duen bitartean, ikastetxean arazo handi bati aurre egin beharko dio, bere ikaskideek ikastetxeko zuzendaria dn Trask jaunari (James Rebhorn) gustu txarreko txantxa bat egin ondoren txantxaren ardura berari leporatu nahi baidiote. Arazoa txantxarn egileen nortasuna Charlie eta George Willis, Jr. ikaskideak (Philip Seymour Hoffman) bakarrik ezagutzen dutela da, azken hau ikastetxearen ongile edo diru-emailearen semea. Zuzendariak bi ikasleak ikastetxetik kaleratzeaz mehatxatuko ditu, Charlie abagune estuan jarriz, bere Unibertsitaterako sarrera gai onek baldintzatua izango dela adierazten baidio. Ikaslearen ezezkoak Trask zuzendaria sumindu eta ikasleari zintzoa izan edota ondoriok jsngo dituela aipatuko dio. Bidean, bai ikasleak nahiz ofizial erretiratuak gura duten aukera zuzena hautatuz lor dezaketela jabetuko dira."}
{"id": "580293", "revid": "6950", "url": "https://eu.wikipedia.org/wiki?curid=580293", "title": "Gaitasun digital", "text": "Informazioa tratatzeko eta teknologia digitala erabiltzeko gaitasuna, gaitasun digitala, edo konpetentzia digitala\n pertsonek jarduera bat burutzeko bakarkako eta gizarte-betekizunetarako dituzten ahalmenen multzoa da, teknologiaren erabilpenari lotuen dauden ahalmen multzoa hain zuzen.\nHorrela definitu zuten gaitasun digitala Europar Parlamentuak eta Europar Kontseiluak, 2006. urteko dokumentu batean:\nHainbat trebetasun eta abileziekin batera, teknologia modu [[etika|etikoan]] eta [[lege]]aren baitan erabiltzeko beharra azpimarratzen dute [[Europako Parlamentua|Europar Parlamentuak]] eta [[Europar Batasuneko Kontseilua|Europar Kontseiluak]].\n[[Europako Batzordea]]k gaitasun digitalak zeharkakotzat eta orokortzat hartzen ditu eta oso garrantzitsutzat jotzen ditu [[ikaste prozesu]]etan, lan egiteko gaitasun kontuetan, parte hartze edo bazterkeria kontuetan, ekonomia- eta teknologia-berrikuntza kontuetan, sorkuntza kontuetan eta enpresa-lehiakortasun kontuetan.\nGaitasun digitalaren dimentsioak.\nEuropako Zientzien eta Ezagueraren Komisioak \"DigComp 2.0\" izeneko esparruan, konpetentzia digitala bost alorretan banatuta deskribatzen du:\n[[Fitxategi:Searchtool.svg|thumb|eskuinera|100px|[[Informazio]]a aurkitu, bereizi, sailkatu, baloratu...]]\n[[Fitxategi:Communication shannon-weaver2.svg|thumb|ezkerrera|100px|[[Komunikazio]]a, [[Kooperatibismo|lankidetza]].]]\n[[Fitxategi:Rie Red-Black Icon Edit.png|thumb|eskuinera|100px|sortu, editatu, argitaratu.]]\n[[Fitxategi:Padlock-red.svg|thumb|ezkerrera|100px|Seguritatea]]\n[[Fitxategi:Unnecessarily complicated gears a.gif|thumb|eskuinera|100px|Problemak ahalik eta azkarren eta errazen konpontzea.]]\nHitzez, hitzik gabe eta modu digitalean komunikatzeko konpetentzia.\nKonpetentzia digitala eta [[komunikazio konpetentzia]] elkartu egin ziren mendebaldeko \"Heziberri 2020\" planean. Honela definitzen zuten EAEko Berritzegune Nagusiko teknikariek:\nKanpo estekak.\n[[Kategoria:Curriculuma]]\n[[Kategoria:Hezkuntza]]\n[[Kategoria:Didaktika]]"}
{"id": "580294", "revid": "6950", "url": "https://eu.wikipedia.org/wiki?curid=580294", "title": "Informazioa tratatzeko eta teknologia digitala erabiltzeko gaitasun", "text": ""}
{"id": "580295", "revid": "105290", "url": "https://eu.wikipedia.org/wiki?curid=580295", "title": "Fibrobacter", "text": "Fibrobacter bi espezie besterik ez dituen bakteria-generoa da, bakterio Gram negatiboz osatua. Bazilo itxura dute eta anaerobioak dira. Genero honetako bakterioek hausnarkarien errumenean bizi dira, eta animaliak jaten duen landareen zelulosa degradatzen dute.\nHasiera batean bakterio hauek Bacteroides generoan sailkatzen ziren, baina 1988an hortik atera eta genero berria sortu zuten mikrobiologoek: Fibrobacter.\nGenero honetako bi espezieak \"Fibrobacter intestinalis\" eta \"Fibrobacter succinogenes\" dira (2014an). Hausnarkarien errumenez gain, beste animalien digestio-aparatuan ere daude, baita termitenean ere."}
{"id": "580296", "revid": "6950", "url": "https://eu.wikipedia.org/wiki?curid=580296", "title": "Ip protokolo", "text": ""}
{"id": "580297", "revid": "138513", "url": "https://eu.wikipedia.org/wiki?curid=580297", "title": "Millonarios FC", "text": "Millonarios F\u00fatbol Club Kolonbiako talde ezaguna da, Bogot\u00e1 hiriburukoa. Kolonbiako 14 liga irabazi ditu baina nazioarte mailan Kluben arteko Munduko Kopa txikian lortu zuen garaipena baino ez du."}
{"id": "580300", "revid": "23317", "url": "https://eu.wikipedia.org/wiki?curid=580300", "title": "Club Atl\u00e9tico Nacional", "text": "Club Atl\u00e9tico Nacional (izen osoa: \"Corporaci\u00f3n Deportiva Club Atl\u00e9tico Nacional\") Kolonbiako futbol klub ospetsu bat da, Medell\u00edn hirikoa. Kolonbiako 14 liga irabazi ditu, eta Libertadores Kopa bat ere bai."}
{"id": "580301", "revid": "448", "url": "https://eu.wikipedia.org/wiki?curid=580301", "title": "Juan Garmendia", "text": ""}
{"id": "580302", "revid": "23317", "url": "https://eu.wikipedia.org/wiki?curid=580302", "title": "Am\u00e9rica de Cali", "text": "Am\u00e9rica de Cali (izen osoa: \"Sociedad An\u00f3nima Deportiva Am\u00e9rica de Cali S.A\") Kolonbiako talde ezaguna da, Santiago de Cali hirikoa. Kolonbiako 14 liga irabazi ditu eta Libertadores Kopan sarritan izan da finalista."}
{"id": "580304", "revid": "23317", "url": "https://eu.wikipedia.org/wiki?curid=580304", "title": "Once Caldas SA", "text": "Once Caldas SA Kolonbiako talde ezaguna da, Manizales hirikoa (Caldas departamentuan). Kolonbiako 4 liga irabazi ditu eta Libertadores Kopa bat ere bai."}
{"id": "580305", "revid": "119347", "url": "https://eu.wikipedia.org/wiki?curid=580305", "title": "Luigi Lucheni", "text": "Luigi Lucheni (Paris, 1873ko apirilaren 22a, Geneva, 1910eko urriaren 19a) 1898an Austriako enperatriza zen Sissi erail zuen italiar anarkista eta terrorista izan zen.\nBiografia.\nLuigi Lucheni Parisen jaio zen eta italiar emakume langile ezkongabe baten semea zen. Umezurztegi batean hazi zen eta hainbat familia ezberdinetan, baina badirudi dirua lortzea besterik ez zela familia hauen motibazioa Luigi beraiekin egoteko.\n10 urte besterik ez zituen lanean hasi zenean eta, asko bilatu ondoren, Suitzan aurkitu zuen azkenean lana.\n1896an, zaldun egin zen italiar armadan, Abisiniako kanpainan eta hainbat galoi lortu zuen lan horretan. Arrakasta militarrak bizitza zibilean eragina izango zutelakoan zegoen, baina ez zen horrela izan.\nGizarteko maila baxuenen beharrak ikusi zituen eta bere larruan nozitu ere bai eta horrek goi mailakoen aurkako gorroto bizia piztu zion. Anarkismorantz hurbildu zen eta teoriko haien lanak irakurtzeari eman zion. Boteretsuek errudun ziren eta haiek erailtzea justifikatuta zegoen . 1898ko maiatzean, Hunberto I.a Italiakoak Milango langileen matxinada zapaldu zuen eta Luigi Luchenik mendekua nahi zuen. Ez zuen dirurik Italiara joan ahal izateko, baina atentatuak planeatzen hasi zen.\nAtentatua.\nLucheni peoi lanetan zebilen Postetxearen edifizioaren eraikuntzan. Suitzar poliziak fitxatuta zeukan, baina ez zuen arriskutsu jo. Luchenik Orleansko dukea Genevara etortzekoa zela jakin zuen eta hura erailtzea erabaki zuen.\n1898ko irailaren 10a zain pasatu zuen, Genevako Beau Rivage luxuzko hotelaren aurrean. Sissi enperatriza, ez eskolta eta ez sekitorik Genevan zegoen, maiz egin ohi zuen bezala. Beau Rivage hotelean egokitu zen eta, goiz horretan, L\u00e9man aintziran zegoen Territet bainuetxera joatekoa zen. Bakarrik atera zen emakumea eta atzetik jarraitu zion neskamea zuen Sztaray kondesak. Ez zuen ia inork ezagutu. Luchenik bai, ordea, eta Austriako enperatrizak dukeak baino garrantzi gehiago zuen. Hura ahaztu eta helburu berrira egokitu zen. Estropozo egingo balu bezala egin zuen eta estiletea sartu zion bihotzean andreari. Hasiera batean, ez zuten haren eragina nabaritu, baina, zorabio batzuen ondoren, azkenean, erregina hil egin zen. Lucheniren helburua beteta zegoen, aristokraziako kide bat erailtzean, iritzi publikoa esnatzea besterik ez baitzuen nahi.\nAurreneko begiradan, ero baten ekintza zelakoan egon baziren ere, minutu gutxira, inguruko jendeak harrapatu eta poliziari entregatu zion. Bere burua aitortu zuen egile eta harro agertu zen, gainera. 14:50etarako, enperatrizaren heriotzaren berri izan zuenean, Lucheni zorionaren zorion zen helburua bete zuela-eta.\nEpaiketa eta heriotza.\nAzaroaren 10ean, biziarteko kartzela-zigorra esleitu zioten eta hiltzaileari ez zitzaion gustatu; heriotza-zigorra eskatu zuen bere buruarentzat, protagonismo gehiago nahi zuelako eta anarkisten martir bilakatu. Gainera, epaiketan zehar, hil zuen pertsonaren berri izan zuen eta haren tristurak harritu egin zuen:\nHorregatik eskatu zuen Italiara estraditatzea, Genevan ez baitzen ia heriotza-zigorrik aplikatzen. Ez zuen sekula erantzunik jaso eta, 1910eko urriaren 19an, gerrikoaz zintzilikatuz egin zuen bere buruaz beste."}
{"id": "580306", "revid": "2241", "url": "https://eu.wikipedia.org/wiki?curid=580306", "title": "Juan Garmendia (argipena)", "text": "Juan Garmendia euskal herritar hauen izen-deiturak dira:"}
{"id": "580320", "revid": "9388388", "url": "https://eu.wikipedia.org/wiki?curid=580320", "title": "Angela Davis", "text": "Angela Yvonne Davis (Birmingham, Alabama, AEB, 1944ko urtarrilaren 26a) politikari marxista eta filosofia irakaslea da. Beltzen eta emakumeen eskubide zibilen aldeko borrokan dihardu, pentsamendu eta diskurtso marxista ardatz hartuta. Kaliforniako Santa Kruz Unibertsitateko Kontzientzia Historia saileko irakaslea da.\nBiografia.\nGaztaroa.\nAngela Davis Birminghamen (Alabama) jaio zen 1944ko urtarrilaren 26an. Garai horretan Jim Crow legeak indarrean zeuden eta Estatu Batuetako hegoaldean arraza-segregazio legeak inposatzen ziren. Aita Ipar Carolinako afroamerikarren Raleigh unibertsitatean ikasketak egin zituen. Ama Alabamako Unibertsitatean graduatu zen eta lehen hezkuntzako maistra izan zen. Umetatik ezagutu zuen beltzen kontrako indarkeria: \"Dynamite Hill\" esaten zioten haren auzoari, Ku Klux Klanek beltzen aurka egiten zituen erasoengatik. Gurasoak National Association for the Advancement of Colored People (NAACP) delako erakundeko ekintzaileak ziren organizazioa guztiz debekatu zuten arte. Angela Davisek Lehen Hezkuntzako ikasketak eskola segregatu batean egin zituen. 14 urterekin ikasketa-beka bat eskuratu zuen, American Friends Service Committeek elkartearen eskutik, eta Bigarren Hezkuntzako ikasketak egiteko New Yorkera joan zen. Ikasketetan Theodor Adorno eta Herbert Marcuse pentsalarien ikasle izan zen, esaterako.\nNew Yorkera iristeak aro berri bat markatu zuen bere kontzientzia politikoa hartzean. Izan ere, William Howard Melish apaizaren etxean hartu zuen ostatu; bera zen, batetik, Brooklyngo apezpiku-elizarik handieneko artzaina 1950eko hamarkadan, bestetik, makarthismorako izendatu zuten oposiziogilea eta, gainera, Sobiet-American Friendship Organization-eko kidea (Ameriketako eta Sobietar Batasuneko Adiskidetasun Erakundea) .\nNew Yorken, Angelak sozialismoa deskubritu zuen, Robert Owenen eta Manifestu komunistaren lanen bitartez, eta, horren ondorioz, \"Herri beltzaren arazoak langile-klasearen mugimenduaren testuinguru zabalenean kokatzen ditu\". Garai hartan ezagutu zuen Bettina Aptheker, Herbert Aptheker historialari komunistaren alaba. 1960ko otsailean Greensboron (Ipar Carolina) hasitako \"eserialdien\" bidezko protesta-kanpainarekin bultzada berri bat izan zuen eskubide zibilen aldeko mugimenduari babesa emateko manifestazioetan parte hartu zuten.\nUnibertsitate ikasketak: marxismo eta feminismo antiarrazista.\n1962an Davisek beka bat lortu zuen Walthameko Brandeis Unibertsitatean (Massachusetts) frantsesa ikasteko. Lehen urteko hiru ikasle afroamerikar bakarretako bat izan zen. Oso gaztea zenean, frantsesa ikasten ari zela, Europara bidaiatzeko aukera izan zuen. Frantzian eta Alemanian barrena ibiltzeaz gain, sei astez izan zen Miarritzen, 1963an. Bertan zegoela haren jaioterriko eliza batean lau neska beltz hil zituzten leherketa batean. Haren ikasketek autore existentzialista frantsesak ezagutzera eramaten zuten (Jean-Paul Sartre, Albert Camus). Unibertsitateko ikastaroan James Baldwin idazleak literaturari buruzko hitzaldi batzuk eman zituen, eta hitzaldi horietan misilen krisia gertatu zen Kuban. James Baldwinek ez zuen aurrera egin nahi izan, eta Herbert Marcuseren ondoan egindako batzar nagusian krisiari buruz hitz egitea erabaki zuen, Angelak lehen aldiz entzun zionean. Urte hartan, hainbat lanpostu izan zituen, eta, horri esker, bidaia bat ordaindu zuen Europan zehar. Bidaia horretan, Londres, Paris, Lausana eta Helsinki bisitatu zituen, non Gazteen eta Ikasleen Munduko Jaialdira joan baitzen.\nBere karreran egonaldi bat egin zuen Frantzian. Biarritzen hilabete eman zuen, eta han jakin zuen ezagutzen zituen lau neska hil zituztela Birminghamgo Eliza Bataiatzailearen leherketan, 1963ko irailean. Angelak adierazi zuen atentatua ez zela jokabide arrazista isolatu baten emaitza, baizik eta \"zapalkuntza arrazistaren eguneroko errutina, askotan monotonoa\" esamoldea. Brandeisera itzulita, Frantziako Iraultzaz geroztik Europako pentsamendu politikoari buruz Hebert Marcusek egindako hitzaldi sorta batean izan zen. Graduatu ondoren, eta bere aholkuei jarraituz, 1965ean Frankfurteko (Mendebaldeko Alemania) J. W. Goethe Unibertsitateko Filosofia Fakultatean Filosofia ikastea erabaki zuen.\nAlemanian, Alemaniako Ikasleen Federazio Sozialistako (Sozialistischer Deutscher Studentenbund edo SDS) ikasleengana joaten zen, askotan Ekialdeko Berlin bisitatzen zuen eta Vietnamgo esku-hartze estatubatuarraren aurkako manifestazioetan parte hartzen zuen. Bitartean, Estatu Batuetan, askapen afroamerikarraren mugimendua eboluzionatzen zihoan eta Black Power izeneko mugimenduaren arrastoan erradikalizatzeko joera zuen. Bere herrialdean nagusi zen militantzian ezin parte hartzeagatik zapuzturik, bi urteren buruan itzultzea erabaki zuen.\nKaliforniako Unibertsitatea aukeratu zuen San Diegon, eta han Herbert Marcuse irakasten zuen, zeinak bere tesia zuzentzea onartu zuen, hasiera batean Theodor Adornoren tutoretzapean.\nDavis, gainera, Santa Cruzeko Kaliforniako Unibertsitateko Kontzientzia Historiako Departamentuko irakasle emeritua da, non Donna Haraway, Hayden White eta Teresa de Lauretisekin batera langileak integratu dituen.\nMilitantzia politikoa.\nPantera Beltzen mugimenduan zebilela, Kaliforniako Unibertsitatetik bota zuten, Filosofiako irakasle zela, Ameriketako Estatu Batuetako Alderdi Komunistan sartuta zegoelako. 1972an Soledad Stateko kartzelan izandako hilketa batzuekin erlazionatu zuten, nahiz eta bera ez izan erruduna. Izan ere, erabilitako arma batzuk Angelaren izenean zeuden. Mundu osoan egin zen ezagun kasua, eta azkenean ez zuten kondenatu. 1973an absolbitu zuten.\n1976an bere autobiografia argitaratu ondoren irakaskuntzara itzuli zen.\nDavisek afroamerikar ikasketen hizlari gisa lan egin zuen Claremonteko Ikastetxean, 1975etik 1977ra, San Frantziskoko Estatu Unibertsitatean Etnia eta Emakumearen Ikasketetan katedradun bihurtu aurretik. Era berean, elkartasuna adierazi zion sandinisten borrokari Nikaraguan. 1979an, Sobietar Batasuna bisitatu zuen Davisek, non Bakearen Lenin Saria jaso zuen eta ohorezko irakasle izan zen Moskuko Estatu Unibertsitatean. 1990eko hamarkadaren hasieran, Davis Kaliforniako Unibertsitatera itzuli zen, Santa Cruzeko campusean ikastaroak emanez. 1980 eta 1984an, Davis Gus Hall hautagai komunistaren presidenteorde gisa aurkeztu zen AEBetako presidentetzarako hauteskundeetara.\n1981ean \"Women, Race and Class\" liburua idatzi zuen, bere pentsamendu eta jardunbidearen berri emateko. \nOut aldizkari gay estatubatuarraren 1997ko otsaileko alean, publikoki lesbiana deklaratu zen.\n2006an Thomas Merton saria eman zioten, Estatu Batuetan eta munduan justiziaren alde egindako lana aitortzeko. 2014ko abenduan honoris causa doktore titulua jaso zuen Nanterreko Unibertsitatean (Frantzia).\nXXI. mendean Davisek Alderdi Demokrata babestu zuen.\nOmenaldiak.\n1970ko hamarkadaren hasieran, kantuak eskaini zizkioten Pablo Milan\u00e9sek (\"Canci\u00f3n para Angela Davis\"), The Rolling Stonesek (\"Sweet Black Angel\") eta John Lennon eta Yoko Onok (\"Angela\"). \n2010ean Yannick Noah abeslariak \"Angela\" abestia ere eskaini zion. Los Chikos del Ma\u00edz rap taldeak \"la estanquera de Saig\u00f3n\" abestian aipatu zuen Nixonekin izandako gertaera. Bertan, langile klaseari omenaldia egiten diote marxismoaren ikuspuntutik.\nTxileko Santiagon bada populazio bat, Davisek 1970eko hamarkadan Estatuko Unibertsitate Teknikora (ABEE) egindako bisitaren ondoren bere izena daramana. Bisita horretan, dirua eman zuen instalazio elektrikoak eta edateko ura egiteko.\n2016ko otsailean Hego Euskal Herrira etorri zen Gite-Ipes eta Ipar Hegoa Fundazioak gonbidatua. Bisita horretan Negu Gorriak taldeko kidea zen Fermin Muguruzaren eskutik omenaldia egin zioten \"Angela Davis gure laguna da!\" lelopean."}
{"id": "580321", "revid": "336", "url": "https://eu.wikipedia.org/wiki?curid=580321", "title": "Coworking", "text": "Coworking enpresa txikiek, ekintzaileek edo euren kabuz lan egiten duten langileek partekatzen duten lekua da. Bakoitzak bere proiektuak modu aske batean garatzen ditu, baina gune horretan elkarlana ere bultzatzen da. Gero eta hedatuago dago, izan ere, lan egiteko beste modu bat biltzen du."}
{"id": "580324", "revid": "201", "url": "https://eu.wikipedia.org/wiki?curid=580324", "title": "George Wolinski", "text": ""}
{"id": "580325", "revid": "12788", "url": "https://eu.wikipedia.org/wiki?curid=580325", "title": "Arnoldo Aleman", "text": ""}
{"id": "580326", "revid": "12788", "url": "https://eu.wikipedia.org/wiki?curid=580326", "title": "Augusto Sandino", "text": ""}
{"id": "580327", "revid": "119347", "url": "https://eu.wikipedia.org/wiki?curid=580327", "title": "Masaya", "text": "Masaya Nikaraguako mendebaldeko udalerria eta Masayako departamenduko hiriburua da. Granadatik 14\u00a0km mendebaldera eta Managuatik 31\u00a0km hego-ekialdera dago. 142,6\u00a0km\u00b2ko eremua du eta 2012an 166.588 biztanle zituen."}
{"id": "580328", "revid": "79029", "url": "https://eu.wikipedia.org/wiki?curid=580328", "title": "Austriako Askatasunaren Alderdia", "text": "Austriako Askatasunaren Alderdia () eskuin muturreko alderdi politiko nazionalista da. 1986 eta 2005 bitartean J\u00f6rg Haider izan zen alderdiko buruzagia. 2005 urtea geroztik Heinz-Christian Strache da alderdiko presidentea. Gaur egun, Austriako hirugarren indar politikoa da."}
{"id": "580329", "revid": "46380", "url": "https://eu.wikipedia.org/wiki?curid=580329", "title": "Freiheitliche Partei \u00d6sterreichs", "text": ""}
{"id": "580330", "revid": "46380", "url": "https://eu.wikipedia.org/wiki?curid=580330", "title": "FP\u00d6", "text": ""}
{"id": "580336", "revid": "336", "url": "https://eu.wikipedia.org/wiki?curid=580336", "title": "Etika protestantea eta kapitalismoaren izpiritua", "text": "Etika protestantea eta kapitalismoaren izpiritua (jatorriz ), Max Weber soziologo eta ekonomialari alemaniarraren obrarik ezagunena da. 1904. eta 1905. urteetan egina, bere lanik bikainena, ospetsuena eta bere pentsaera hoberen biltzen duen lana da. Liburu honetan protestantismoaren ideologia eta kapitalismoa nola dauden uztarturik aztertzen da aurreko pentsamoldearen iraulketa erakarri zuen. Bere iritziz eta oso era zabalean onartuta dagoena, kapitalismoak izan zuen gorakada eta garapen itzela argituz.\nLuteroren iraultzan txertaturik dagoen azpiegitura ideologikoa aztertzea izan zen Weberren liburuaren helburua. Eta horretarako Erdi Arotik zetorren pentsaeraren (\"behartsuarentzat errazagoa da jostorratz baten zulotik igarotzea, aberatsa Jainkoaren erresuman sartzea baino\") porrota ikertzen du, horren aurrean luteranismoak sortutako berria (alegia, gizaki lurtarak zerua mundu honetan irabazi behar duela, eta horretarako bere enpresetan arrakasta izan behar duela, horrek Jaungoikoaren grazian dagoela esan nahi duelako) aztertuz.\n1996an Gaiak argitaletxeak euskaratu zuen."}
{"id": "580340", "revid": "219", "url": "https://eu.wikipedia.org/wiki?curid=580340", "title": "Ikiru", "text": " 1952ko japoniar film dramatikoa da, Akira Kurosawak zuzenduta eta idatzita. Pelikulak aztertzen du burokrata baten borroka existentziala Tokion bere gaixotasun terminalaren aurrean, bizitzaren esanahiaren bila azken finean.\nGidoia partzialki dago inspiratuta Lev Tolstoiren 1886ko eleberria \"Ivan Ilitxen heriotza\".\n1954ko Berlinalen saritu zuten.\nIstorioa.\nKanji Watanabe ertaineko adina duen gizona da, lan monotonoa eduki izan duena 30 urtez. Emaztea hilda dago eta alabaordearekin bizi da, eta dirudienez arduratzen da etorkizunean berak utzitako pentsioarekin.\nUrdaileko minbizia antzeman eta gero, bizi-itxaropen oso laburra dauka aurretik. Saiatzen da bere semeari kontatzen baina ez dio kasurik egingo. Saiatuko da ihesbideak bilatzen Tokioko gaueko plazeren bila, ezagutu berri duen eleberrigile batekin batera. Ez da gogobeteta aterako, eta ondoren Oyo izeneko emakumea ezagutuko du eta beraz maitemindu. Andreak ez dio gauza bera sentitzen, baina aholkatzen dio bizitzeko beste zio bat topatzea.\nUmeentzat jolas-parkea sortzea lortuko du, eta bizitzaren azkena pasioz biziko du. Hil-beilan, bere lankide ohiak harrituta azalduko dira Kanjiren jarreraren aldaketagatik. Edanda, eurek ere horrelako filosofia euren bizitzetan aplikatzea erabakiko dute, baina biharamunean ez dute nahikoa kuraiarik horretarako."}
{"id": "580342", "revid": "46380", "url": "https://eu.wikipedia.org/wiki?curid=580342", "title": "Pedro Muguruza", "text": "Pedro Muguruza Ota\u00f1o (Madril, - Madril, ) jatorri gipuzkoarreko arkitektoa izan zen, batez ere Francoren diktadura hasieran egindako lanengatik ezaguna. Besteak beste, \"Valle de los Ca\u00eddos\" Francoren proiektua aurrera eraman zuen arkitekto gehiagorekin batera.\nDatu biografikoak.\nDomingo Muguruza Ibarguren ingeniari elgoibartarraren semea, Euskal Herriarekin harreman handia mantendu zuen. Athletic Futbol Klubaren jarraitzaile sutsua, Madrilen arkitektura ikasle zela, Domingo anaiarekin eta beste euskaldunekin batera, Atl\u00e9tico de Madrid taldea sortu zuen eta bost denboraldi eman zituen bertan jokatzen. 1916an bilakatu zen arkitekto.\n1931ean Muguruzak Antzuolako Etxeandi dorretxeko sarrerako arkua ekarri zuen, haren arbasoekin lotura zuelakoan; Muguruzatarren etxearen sarreran instalatu zuen. 1969an etxea bota zenean, senideek arku hau herriari oparitu zioten eta gordeta egon zen, harik eta 1997an parke batean instalatu zen arte.\nGerra ostean, frankisten aldekoa zenez, hainbat lan eman zizkioten. Gorteetan prokuradorea izan zen. 1946ean Elgoibarko seme kutun izendapena jaso zuen, eta herrian ikastetxe bati eta kale bati bere izena eman zitzaion."}
{"id": "580343", "revid": "15795", "url": "https://eu.wikipedia.org/wiki?curid=580343", "title": "Eroritakoen harana", "text": ""}
{"id": "580344", "revid": "82059", "url": "https://eu.wikipedia.org/wiki?curid=580344", "title": "Ekuadorko futbol liga", "text": "Ekuadorko futbol liga (\"Serie A de Ecuador\") Ekuadorko kluben artean jokatzen den futbol txapelketa garrantzitsuena da.\nHistoria.\nLiga profesionala 1957an sortu zen. 2005 urtean bi txapelketa jokatu ziren Argentinan egiten zen bezala, Apertura eta Clausura, baina ez zuen arrakastarik izan eta txapelketa bakarreko ligara itzuli zen. Talde nagusiak Barcelona SC, CD El Nacional eta CS Emelec dira baina Liga de Quito da Libertadores Kopa irabazi duen bakarra.\nTxapelketaren formatua.\nHainbat formatu izan ditu. Gaur egun bi fase jokatzen dira eta aurrean sailkatu direnen arteko kanporaketak izaten dira."}
{"id": "580345", "revid": "688", "url": "https://eu.wikipedia.org/wiki?curid=580345", "title": "Barcelona Sporting Club", "text": "Barcelona Sporting Club Ekuadorko talde ezaguna da, Guayaquil hirikoa. Ekuadorko 14 liga irabazi ditu eta birritan izan da Libertadores Kopako finalean."}
{"id": "580346", "revid": "23317", "url": "https://eu.wikipedia.org/wiki?curid=580346", "title": "Club Sport Emelec", "text": "Club Sport Emelec Ekuadorko talde ezaguna da, Guayaquil hirikoa. Ekuadorko 12 liga irabazi ditu."}
{"id": "580347", "revid": "119347", "url": "https://eu.wikipedia.org/wiki?curid=580347", "title": "Club Deportivo El Nacional", "text": "Club Deportivo El Nacional (izen osoa \"Club Especializado de Alto Rendimiento El Nacional\") Ekuadorko talde ezaguna da, Quito hiriburukoa. Ekuadorko 13 liga irabazi ditu."}
{"id": "580348", "revid": "448", "url": "https://eu.wikipedia.org/wiki?curid=580348", "title": "Bista laburtasun", "text": ""}
{"id": "580349", "revid": "23317", "url": "https://eu.wikipedia.org/wiki?curid=580349", "title": "Liga Deportiva Universitaria de Quito", "text": "Liga Deportiva Universitaria de Quito edo Liga Quito Ekuadorko talde ezaguna da, Quito hiriburukoa. Ekuadorko 10 liga irabazi ditu eta nazioartean Libertadores Kopa bat eta Hego Amerikako Kopa bat ere bai. Nazio arteko tituluak irabazi dituen talde ekuadortar bakarra da."}
{"id": "580350", "revid": "448", "url": "https://eu.wikipedia.org/wiki?curid=580350", "title": "Begi laburtasun", "text": ""}
{"id": "580351", "revid": "646", "url": "https://eu.wikipedia.org/wiki?curid=580351", "title": "Prebiotiko", "text": "Prebiotikoak, elikagaigintza eta nutrizioan, hesteetako bakterio onuragarrien hazkundea areagotzen duten substantziak dira, elikagai moduan hartzen direnak eta digeritzen ez direnak.\nPrebiotikoek ihes egiten diote digestio-aparatuaren entzimen jarduerari, eta ez dira heste meharrean xurgatzen. Horrela, heste-florako bakterioek erabil ditzakete.\nPrebiotiko gehienak gluzidoak dira: oligosakaridoak eta polisakarido txikiak. Haien artean laktulosa eta inulina aipa daitezke. Substantzia horiek elikagaietan, berez, egon daitezke, edo modu artifizialean gehitu (elikagai funtzionalak).\nProbiotikoen aldean, beraz, elikagai prebiotikoek ez dituzte mikroorganismorik, mikroorganismoen hazkundea errazten duten substantziak baizik.\nBifidobakterioak eta laktobaziloak dira prebiotikoei esker gehien hazten diren hesteetako bakterioak. Bakterio onuragarri horien hazkundeak eragin positiboa du ostalariaren osasunean (immunitate-sistema bizkortzen du eta koloneko minbiziaren agerpenaren aurka babesten du).\nPrebiotikoak landare-jatorrizko elikagaietan daude modu naturalean (baratxuria, alkatxofak, txikoria, zerealak...)\nIkus, gainera.\nProbiotiko"}
{"id": "580360", "revid": "1545", "url": "https://eu.wikipedia.org/wiki?curid=580360", "title": "Die protestantische Ethik und der Geist des Kapitalismus", "text": ""}
{"id": "580361", "revid": "119347", "url": "https://eu.wikipedia.org/wiki?curid=580361", "title": "Takbir", "text": "Takbir (), baita \"Tekbir\" edo \"Takb\u012br\" ere, \"\" () arabierazko esaldiaren izena da, euskaraz \"Jainkoa nagusiena da\" edo \"Jainkoa nagusia da\". Islamaren errezitazio tradizionala da, bai otoitz egitean, bai otoitzera deitzean (Adhan), bai fedea adieraztean edo ospakizunetan.\n' \"Allah\" izenaren nominatiboa da eta \"Jainko\" esan nahi du. ' hitza ' adjektiboaren elatiboa da eta \"nagusi\" esan nahi du. ' esaldian erabiltzen dutenean, normalean \"nagusiena\" itzultzen dute.\nJihadistek askotan gerra-garrasi moduan erabiltzen dute, Badreko guduan Mahomak berak esaldia erabili omen zuelako."}
{"id": "580362", "revid": "1545", "url": "https://eu.wikipedia.org/wiki?curid=580362", "title": "Allahu Akbar", "text": ""}
{"id": "580363", "revid": "23317", "url": "https://eu.wikipedia.org/wiki?curid=580363", "title": "Club Universidad de Chile", "text": "Club Universidad de Chile Txileko futbol talde nagusietakoa da, Santiago hiriburukoa. Herrialdeko 17 liga irabazi ditu."}
{"id": "580364", "revid": "119347", "url": "https://eu.wikipedia.org/wiki?curid=580364", "title": "Matagalpa", "text": "Matagalpa Nikaraguako udalerria eta Matagalpako departamenduko hiriburua da. Managuatik 140 km iparraldera dago. 675 km\u00b2ko eremua du eta 2012an 150.643 biztanle zituen.\nHerrialdeko udalerri menditsuetako bat da. Gailurrik aipagarrienak Palcila (1.478 m), El Picacho (1.750 m), San Salvador (1.247 m) eta Buena Vista (1.442 m) dira. Laborantza (kafea, artoa eta babarrunak), abelzaintza (behi-esnearen ekoizpena) eta merkataritza dira ekonomiaren oinarriak."}
{"id": "580365", "revid": "1545", "url": "https://eu.wikipedia.org/wiki?curid=580365", "title": "Txetxenierazko Wikipedia", "text": ""}
{"id": "580366", "revid": "23317", "url": "https://eu.wikipedia.org/wiki?curid=580366", "title": "Txileko futbol liga", "text": "Txileko futbol liga (\"Primera Divisi\u00f3n\") Txileko kluben artean jokatzen den futbol txapelketa garrantzitsuena da.\nHistoria.\n1933an abiatu zen liga. 1997an Apertura eta Clausura txapelketak jokatu ziren froga gisa. 2002an erabaki zen ordutik aurrera horrela jokatzea. 2010an Apertura bakarrik jokatu zen Clausura garaian Lurrikara handia izan baitzen eta horregatik suspenditu egin zen txapelketa."}
{"id": "580367", "revid": "336", "url": "https://eu.wikipedia.org/wiki?curid=580367", "title": "All\u0101hu Akbar", "text": ""}
{"id": "580370", "revid": "23317", "url": "https://eu.wikipedia.org/wiki?curid=580370", "title": "Club Deportivo Universidad Cat\u00f3lica", "text": "Club Deportivo Universidad Cat\u00f3lica Txileko futbol talde ezaguna da, Santiago hiriburukoa. Herrialdeko 11 liga irabazi ditu.\n2018 denboraldian Be\u00f1at San Jose entrenatzaile donostiarrarekin irabazi zuen liga."}
{"id": "580373", "revid": "119347", "url": "https://eu.wikipedia.org/wiki?curid=580373", "title": "Club de Deportes Cobreloa", "text": "Club de Deportes Cobreloa Txileko futbol talde ezaguna da, Calama hirikoa. Herrialdeko 8 liga irabazteaz gain bi aldiz jokatu du Libertadores Kopako finala."}
{"id": "580374", "revid": "105290", "url": "https://eu.wikipedia.org/wiki?curid=580374", "title": "Methanobrevibacter", "text": "Methanobrevibacter arkeobakterioen genero bat da, Methanobacteriaceae familiakoa. Anaerobio hertsia da eta metano gasa sortzen du arnasketa anaerobioa burutzerakoan. Genero honetako espezieak animalia eta gizakiaren digestio-aparatuan bizi dira."}
{"id": "580378", "revid": "23317", "url": "https://eu.wikipedia.org/wiki?curid=580378", "title": "Danubio FC", "text": "Danubio F\u00fatbol Club Uruguaiko futbol talde ezaguna da, azken hamarkadan 3 liga irabazi dituena."}
{"id": "580379", "revid": "23317", "url": "https://eu.wikipedia.org/wiki?curid=580379", "title": "Defensor Sporting Club", "text": "Defensor Sporting Club Uruguaiko futbol talde ezaguna da. Uruguaiko lau liga irabazi ditu, azkena 2008an."}
{"id": "580380", "revid": "119347", "url": "https://eu.wikipedia.org/wiki?curid=580380", "title": "Fonsecako golkoa", "text": "Fonsecako golkoa () Ozeano Bareak Erdialdeko Amerikan, Honduras, El Salvador eta Nikaraguaren artean, egiten duen golkoa da. 3.200\u00a0km\u00b2ko eremua hartzen du. Itsasbazterrak 261 kmko luzera du: 29\u00a0km El Salvadorren, 185\u00a0km Hondurasen eta 47\u00a0km Nikaraguan. Ahoan 32\u00a0km zabal da, Amapala (El Salvador) eta Cosig\u00fcina (Nikaragua) lurmuturren artean, baina barnealdean 80 kmko zabalerara iristen da. Bertara isurtzen diren ibai nagusiak Hondurasko Goascor\u00e1n, Choluteca eta Negro, eta Nikaraguako Estero Real dira."}
{"id": "580381", "revid": "56334", "url": "https://eu.wikipedia.org/wiki?curid=580381", "title": "Hego Amerikako CONMEBOL", "text": "Hego Amerikako CONMEBOL edo Hego Amerikako Kopa (gazteleraz \"Copa Sudamericana\", portugesez \"Copa Sul-Americana\"), CONMEBOL-ek 2002an abiatu zuen futbol txapelketa da, Libertadores Koparen ondoren garrantzitsuena. Irabazleak Hego Amerikako Errekopa jokatzen du Libertadores Kopako txapeldunaren aurka.\nHistoria.\nTxapelketa 2002an abiatu zen baina aurretik ere izan ziren txapelketak Libertadores Kopara sailkatu gabeko talde hegoamerikarren artean.\nCONMEBOL Kopa, Mercosur Kopa eta Merconorte Kopak bat egin zuten 2002an Hego Amerikako Kopa sortzeko.\n2004 eta 2008 artean CONCACAFeko taldeak ere gonbidatu gisa aritu ziren.\n2016an finala Atl\u00e9tico Nacional eta Chapecoense taldeen artean jokatzekoa zen baina azaroaren 28an brasildarrak Kolonbiara zihoazela hegazkina erori eta taldeko jokalari eta agintariak hil ziren. Ondorioz finala bertan behera gelditu zen. Hala ere kolonbiarrek eskatuta CONMEBOL-ek Chapecoense izendatu zuen txapeldun."}
{"id": "580382", "revid": "2048", "url": "https://eu.wikipedia.org/wiki?curid=580382", "title": "Capbretongo hobia", "text": "Capbretongo hobia () ur-azpiko fiordo edo arroila da. Landetako portu honen aurrean kokaturik, 2.100 metroko sakonera eta 150 km-ko luzera du. Pirinioetako eremua eta Landetako ordokia bereizten ditu. Arroila, luzaroan adituentzat jatorri ezezagunekoa zena, Iberiar penintsula eta Frantzia lotu zituzten plaken tektonika mugimenduek sortu zuten. Horrela, golko natural bat sortu zen, eguraldi txarrean itsasontziak babesten dituena.\nArroilaren eskuinaldean, Aturriko bokaleak arrada bat sortu zuen. Hossegor eta Mo\u00efsan aintzirak bere aztarnak dira.\nGaskoiniako Landetako kostaldean zehar sortzen dituzten jalkinak nagusia den ipar-mendebaldeko olatuei esker Bizkaiko golkoko ordoki abisalean galtzen dira. Capbretongo hobiak kostaldea higaduratik gorde du."}
{"id": "580384", "revid": "1545", "url": "https://eu.wikipedia.org/wiki?curid=580384", "title": "UVB-76", "text": "UVB-76 irrati-amateurrek 4625 kHz-ko frekuentzian igortzen duen uhin motzeko irrati-estazio bati ematen dioten izena da. Irrati estazio honek 25 aldiz minutuko errepikatzen den labur eta monotonoa igortzen du, egunero. Noizbehinka burrunba horiek eteten dira errusierazko ahots bat igortzeko."}
{"id": "580385", "revid": "105290", "url": "https://eu.wikipedia.org/wiki?curid=580385", "title": "Nansa", "text": "Nansa iparraldeko Espainiako ibaia da, Kantauriar mendilerroan jaioa eta Kantabria zeharkatzen duena. Pe\u00f1a Labra mendiko iparraldeko magalean iturria du, 1.800 metroko altueran. Tudanca zeharkatu ondoren, La Cohilla urmaelak bere urak presatzen ditu. Puentenansa herrian Vendul ibaia hartzen du. Bokalean Tina Menor itsasadarra sortzen du.\nBere ibaiadar nagusiak Vendul, Tanea, Espinal, Collar\u00edn eta Quivierda ibaiak dira."}
{"id": "580386", "revid": "1545", "url": "https://eu.wikipedia.org/wiki?curid=580386", "title": "Nansa ibaia", "text": ""}
{"id": "580387", "revid": "98220", "url": "https://eu.wikipedia.org/wiki?curid=580387", "title": "Ortegal lurmuturra", "text": "Ortegal lurmuturra () Galizian dagoen puntua da. 43\u00ba 46' eta 20\" ipar latitude eta 7\u00ba 52' eta 5\" mendebalde longitudea dira bere koordenatuak. Cari\u00f1oko udalerrian dago, Coru\u00f1ako probintzian.\nIberiar penintsula osoan iparraldeen dagoen bigarren lekua da, Estaca de Baresek bakarrik gailenduta. Bere ezaugarri geologiko, morfologiko, ornitologiko eta paisajistikoak direla eta Batasunaren Garrantzizko Leku izendatu zuten.\nNazioarteko Erakunde Hidrografikoaren arabera, Bizkaiko golkoaren mendebaldeko muturra da."}
{"id": "580388", "revid": "105290", "url": "https://eu.wikipedia.org/wiki?curid=580388", "title": "Colpomenia peregrina", "text": "Colpomenia peregrina Phaeophyceae klaseko alga da. Ozeano Barean jatorria duen arren, XX. mendearen hasieran ostrak hartzen zituzten arrantzaleak Bizkaiko golkora zabaldu zuten. Harrezkero, Ozeano Atlantikoan bizi da. Kostaldeko ur putzuetan, gehienez 3 metroko sakoneran."}
{"id": "580393", "revid": "1545", "url": "https://eu.wikipedia.org/wiki?curid=580393", "title": "\u0392 karoteno", "text": ""}
{"id": "580394", "revid": "105290", "url": "https://eu.wikipedia.org/wiki?curid=580394", "title": "Dryopteris", "text": "Dryopteris Dryopteridaceae familiako 250 espezieako iratze-mota genero da, Ipar Hemisferioko klima epel ekialdeko Asiako epeletan jatorria duena."}
{"id": "580399", "revid": "1545", "url": "https://eu.wikipedia.org/wiki?curid=580399", "title": "Euglenaceae", "text": ""}
{"id": "580400", "revid": "1545", "url": "https://eu.wikipedia.org/wiki?curid=580400", "title": "Euglenales", "text": ""}
{"id": "580401", "revid": "336", "url": "https://eu.wikipedia.org/wiki?curid=580401", "title": "Sexu industria", "text": "Sexu industria izenak gaur egun indar handiko negozio esparrua definitzen du. Entretenimendu industriarekin lotuta, erotismo eta sexuarekin erlazionatutako aktibitateak eta ikuskizunak eskaintzen ditu. Industria mota hau mundu mailako ekonomian paper handia hartzen ari da. Modu eta euskarri askoren bitartez agertu daiteke eta aukera horiek Internet zabaltzearekin batera ugaldu egin dira. Horrela, betiko argazkiekin eta aldizkari erotikoekin eta zuzeneko ikuskizunekin batera oso formato desberdinen bidez aurkeztu daiteke: DVDak, webguneak, telefonoen bidez, bideo-jokuak...\nEsparru horretan indar handiko enpresak aurki daitezke: Hustler (gizoneei zuzendutako hilabetekaria); SexTV: The Channel (kable bidezko telebista digitala); Artemis (putetxe), Alemaniako mega putetxea), edo Ann Summers (Britania Handiaren sex shop katea). Euskal Herrian sex shopen eskaintza gora egin du azken urtetan. Industria honetan magnate ezagunetarikoa Hugh Hefner dugu, Playboy aldizkariaren sortzailea. Pornoaren industriak urtean 60.000 milioi dolar sortzen ditu.\nKanpo estekak.\n[[Kategoria:Sexu industria]]\n[[Kategoria:Industriak]]"}
{"id": "580402", "revid": "10891", "url": "https://eu.wikipedia.org/wiki?curid=580402", "title": "Vilaine", "text": "Vilaine () Bretainiako ibaia da. Ibaiak lau departamendu (Mayenne, Ille eta Vilaine, Loira Atlantikoa eta Morbihan) eta lau hiri nagusi (Rennes, Vitr\u00e9, Redon y La Roche-Bernard) zeharkatzen ditu. \u00c9vran udalerrian Rance ibaiak berarekin bat egiten du, Ille-et-Rance ubidea sortuz."}
{"id": "580408", "revid": "6950", "url": "https://eu.wikipedia.org/wiki?curid=580408", "title": "Espektro autista", "text": ""}
{"id": "580409", "revid": "6950", "url": "https://eu.wikipedia.org/wiki?curid=580409", "title": "Autismo Espektroko Nahaste", "text": ""}
{"id": "580410", "revid": "6950", "url": "https://eu.wikipedia.org/wiki?curid=580410", "title": "Autismo Espektroko Nahasmen", "text": ""}
{"id": "580411", "revid": "6950", "url": "https://eu.wikipedia.org/wiki?curid=580411", "title": "AEN", "text": ""}
{"id": "580412", "revid": "12788", "url": "https://eu.wikipedia.org/wiki?curid=580412", "title": "Cocibolca", "text": ""}
{"id": "580413", "revid": "336", "url": "https://eu.wikipedia.org/wiki?curid=580413", "title": "Unai Bustinza", "text": "Unai Bustinza Mart\u00ednez (Bilbo, Bizkaia, 1992ko otsailaren 2a) Euskal Herriko futbolaria da. Lezaman hezia, Athletic-en jokatu zuen. Erdiko edo eskuin atzelari postuetan jokatzen du."}
{"id": "580414", "revid": "105290", "url": "https://eu.wikipedia.org/wiki?curid=580414", "title": "Polizia Hungarian", "text": "Rend\u0151rs\u00e9g segurtasunaz Hungariako polizia nazionala arduratzen da. 2008an ordura arteko polizia kidego guztiak bakar batean bateratu ziren Hungaria Schengen eremuan sartu zelako. Barne Arloetako Ministerioaren ardurapean diharduten du eta ia 45.000 langileek osatzen dute polizia."}
{"id": "580415", "revid": "336", "url": "https://eu.wikipedia.org/wiki?curid=580415", "title": "Ager Aketxe", "text": "Ager Aketxe Barrutia (Bilbo, ) bizkaitar futbolari ezkertia da. Puntaerdi moduan aritzen da.\nBiografia.\nBederatzi urteetatik Lezaman dago, eta Athletic futbol taldeko kategoria guztietatik pasatu duen gutxienetariko bat da. Cadiz futbol taldean jokatzen du erdilari posizioan jokatzen du eta Isaac Aketxe futbolariaren anaia da. Ager, 2003an hasi zuen Athletic-rako jokatzen. 2012 urtean, Baskoniatik pasatu ondoren, Bilbao Athletic taldera heldu zen, hau da Athletic-en bigarren taldera. Bertan bi urte eman zituen bigarren b mailan. 2014-2015 denboraldian lehenengo taldera heldu zen denboraldi bikaina egin ondoren Zigandaren esku. UEFA Champions League-eko partidu batean debutatu zuen, Shakhtar Donetsk-en aurka, zoritxarrez partidu horretan oina apurtu zuen eta sei aste egon zen zelaietatik kanpo. Honen ondoren lesio muskular batzuk izan zituen eta azkenean hilabete batzuk eman zituen zelaietara itzultzeko. Itzultzerakoan geratzen ziren 7 partiduetatik 5 jokatu zituen eta denboraldia ondo bukatzeko bere lehenengo gola sartu zuen Elcheri 2-3 irabazteko 2015eko maiatzaren 17an. Urte horretan, Espainiako Superkopa irabazi zuen Bartzelonaren kontra baina ez zuen jokatu. Hurrengo denboraldian, Ernesto Valverderen egitasmotan sartzen eta horren ondorioz Bilbao Athletic-ra bidali zuten denboraldia bukatu arte. Bertan, 10 gol sartu zituen eta hat-trick bat lortu zuen otsailaren 27an Ponferradinaren aurka. Agerri beste ez behar larria pasatu zitzaion, honetan, lotailuetako lesio bat izan zen Alaves taldearen kontra eginikoa, 8 hilabete eman zituen guztiz berreskuratuta izan ahal izateko. 2017ko otsailean Athletic Kluba eta Cadiz futbol taldea sinatu zuten urte bateko mailegu akordioa, Agerren zerbitzuekin egiteko. Espainiar selekzioaren parte izan zen Turkiako 20 urte azpiko munduko txapelketan. 2016an, Agerri, autoritatearen kontrako kargu batzuk leporatu dizkiote Erromoko jaietan gertatutako arazo baten ondorioz."}
{"id": "580416", "revid": "688", "url": "https://eu.wikipedia.org/wiki?curid=580416", "title": "Hego Amerikako Errekopa", "text": ""}
{"id": "580417", "revid": "1545", "url": "https://eu.wikipedia.org/wiki?curid=580417", "title": "Alga arre", "text": ""}
{"id": "580418", "revid": "1545", "url": "https://eu.wikipedia.org/wiki?curid=580418", "title": "Feofito", "text": ""}
{"id": "580419", "revid": "1545", "url": "https://eu.wikipedia.org/wiki?curid=580419", "title": "Laminariales", "text": ""}
{"id": "580420", "revid": "105290", "url": "https://eu.wikipedia.org/wiki?curid=580420", "title": "Borno (Nigeria)", "text": "Borno estatua () Nigeriako estatuetako bat da.\nEzaugarriak.\nLau milioi biztanle baino gehiago ditu Borno estatuak. Islama da bertako erlijio nagusia eta xaria lege islamikoa jarrita dago, Nigerian musulmanak nagusi diren lurralde guztietan bezala. Nigeriako biztanleen erdiak musulmanak dira, eta iparraldeko estatuetan nagusi dira. Lurralde honetan ibiltzen da Boko Haram, eta indar gehiagorekin Bornon, bere jatorria estatu hau delako. Nigeriako Gobernuak 2013an larrialdi legea ezarri zuen Bornon."}
{"id": "580423", "revid": "105290", "url": "https://eu.wikipedia.org/wiki?curid=580423", "title": "Sargazo", "text": "Sargazo (\"Sargassum\") Fucales ordenako alga arreen genero bat da. Itsaso beroetan igeri egiten dute eta Ozeano Atlantikoan eremu handi bat estaltzen dute, hori zela eta Sargazoen itsasoa izenekoa. Itsasoan flotatzen dute, libre, eta hedadura handiko multzoak osatzen dituzte."}
{"id": "580424", "revid": "1545", "url": "https://eu.wikipedia.org/wiki?curid=580424", "title": "Sargassum", "text": ""}
{"id": "580429", "revid": "105290", "url": "https://eu.wikipedia.org/wiki?curid=580429", "title": "Vigipirate", "text": "Vigipirate plana () Frantziako segurtasunerako alerta sistema da.\nHistoria.\n1978an sortu zuten eta lehen aldiz 1991n erabili zuten, Golkoko Gerragatik. Hala ere, formalki eta publikoki 1995ean jarri zen plantan, Batzorde Islamiko Armatuak Parisen atentatuak egin eta gero.\n2014ean zorroztu egin zuten zuten plana. 2005eko Londreseko atentatuen ondoren, izan ere, Frantzia beti arrisku maila gorenean egon zen.\n2015ean, Charlie Hebdoren aurkako atentatuarengatik maila gorena ezarri zen.\nArrisku mailak.\nMehatxuaren neurriaren eta ahulezien araberakoa da Vigipirate plana. Hiru maila ditu: zaintza, zaintza azkartua eta atentatu alerta. Azken maila, denbora labur batean bakarrik erabiltzen da."}
{"id": "580433", "revid": "58701", "url": "https://eu.wikipedia.org/wiki?curid=580433", "title": "Landetar zezenketa", "text": "Landetar zezenketa () zezen plaza biribiletan egiten duten tauromakia mota da, odol isurketa ez duena. Zezenak baino behiak, Landetako behiak hain zuzen ere, erabiltzen dituzte, adar handiak eta 2 eta 14 urte artean dituztenak. Zezen suhar hauek Landetan haziak dira, batez ere Akize eta Aire-sur-l'Adour inguruan. Gaskoinian ikuskizun tradizionala da, urtero 600 ekitaldi baino gehiago dituena.\nToreatzaileak bi motakoak dira:\nLandetan ez ezik, Gersko mendebaldean, Pirinio Atlantikoetako Garlin udalerrian, Girondako Captieux udalerrian eta Pirinio Garaietako Maubourguet eta Castelnau-Rivi\u00e8re-Basse udalerrietan ere zezenketa mota hau egiteko plazak daude.."}
{"id": "580434", "revid": "1545", "url": "https://eu.wikipedia.org/wiki?curid=580434", "title": "Course landaise", "text": ""}
{"id": "580438", "revid": "143150", "url": "https://eu.wikipedia.org/wiki?curid=580438", "title": "Ganbil (argipena)", "text": "Ganbil edo Konbexu hitzak erabilera zenbait ditu, beti behatzailearen aldetik \"kanporaka\" dauden azalerak eta objektuak izendatzeko:"}
{"id": "580439", "revid": "17", "url": "https://eu.wikipedia.org/wiki?curid=580439", "title": "Ganbil", "text": ""}
{"id": "580440", "revid": "201", "url": "https://eu.wikipedia.org/wiki?curid=580440", "title": "Ahur (argipena)", "text": "Ahur hitzak esanahi zenbait ditu:"}
{"id": "580441", "revid": "17", "url": "https://eu.wikipedia.org/wiki?curid=580441", "title": "Ahur", "text": ""}
{"id": "580442", "revid": "336", "url": "https://eu.wikipedia.org/wiki?curid=580442", "title": "Unai L\u00f3pez", "text": "Unai L\u00f3pez Cabrera (Errenteria, 1995eko urriaren 30a) Euskal Herriko futbolaria da. Lezamara heldu zen kadetea zela. Egun Rayo Vallecano-n jokatzen du. Erdilari antolatzaile moduan aritzen da."}
{"id": "580443", "revid": "336", "url": "https://eu.wikipedia.org/wiki?curid=580443", "title": "I\u00f1aki Williams", "text": "I\u00f1aki Williams (Bilbo, 1994ko ekainaren 15a) euskal herritar futbolaria da. Pamplona Kirol Elkartetik Lezamara heldu zen jubenila zela, egun Athleticen jokatzen du. Gurasoak Ghanakoak ditu. I\u00f1akiren anaia Niko ere futbolaria da.\nBizitza.\nI\u00f1akik bere bizitzako lehenengo egunak Bilbon pasatu zituen, baina Iru\u00f1ean hazi zen. Bilbotik gurasoak Sesmara (Nafarroa Garaia) joan ziren, bertan aita nekazaritzan lan egin zuen etxalde batean. I\u00f1akik eskola hasi behar zuenean, Iru\u00f1era joatea erabaki zuten. Futboleko lehen urratsak Iru\u00f1eko Igeriketa Elkartean egin zituen.\n2008tik 2012ra Pamplona futbol-taldean jokatu zuen. Talde horrek Athletic taldearekin harreman onak zituenez, 2012an Bilbora joan zen I\u00f1aki. Beheko mailetan oso nabarmena zen haren jokoa; Athleticen egin zuen lehenengo denboraldian 35 gol sartu zituen guztira. Horri esker, gazteen Errege Kopan finaleraino iritsi ziren, eta NextGen serieetan parte hartu zuen, geroago lehen taldean etorkizun handia izan zuten beste batzuk lagun zituela: Kepa Arrizabalaga, Yeray \u00c1lvarez eta Aymeric Laporte. Hurrengo urtean Athleticen bi filialetan jokatu zuen: denboraldi erdi bat Baskonian, non 7 gol sartu zituen, eta beste erdia Bilbao Athleticen, non beste 8 gol egin zituen. 2014ko abenduaren 6an egin zuen debuta lehen taldearekin. Administrazio gradu bat ikasi zuen, eta Ghanara laguntza bidaltzen duen elkarte bateko kide da.\n&lt;mapframe latitude=\"32.694866\" longitude=\"-5.097656\" zoom=\"2\" width=\"190\" height=\"250\" align=\"left\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"geometry\": {\n \"type\": \"Point\",\n \"coordinates\": [-1.65, 42.8167]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-0.1275, 51.5072]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [ -2.9533, 43.2622]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n },\n \"type\": \"Feature\",\n \"geometry\": {\n \"type\": \"Point\",\n \"coordinates\": [-0.47, 5.53 ]\n \"properties\": {\n \"prop0\": \"value0\",\n \"marker-size\": \"small\",\n \"marker-color\": \"#F90606\"\n ]\n&lt;/mapframe&gt;I\u00f1akiren ama Maria Arthuer Liberian jaio zen, eta oso gaztetik Ghanara joan zen bizitzera Liberiako gerra zibiletik ihesi. Mariak Felix Williams ezagutu zuen Buduburamgo errefuxiatu eremuan, eta Europaraino 3.500 kilometroko bidea egin zuten elkarrekin, errepidez. Etortzear zeuden seme-alabentzat bizileku hobea nahi zuten. Melillatik Bilbora jo zuten, eta han I\u00f1aki Mardones apaizaren laguntza jaso zuten; haren omenez jarri zioten \"I\u00f1aki\" seme zaharrenari. Handik gutxira Iru\u00f1era mugitu ziren lanagatik, eta gero aita Londresera joan zen, lanagatik orobat. I\u00f1akik bere lehen kontratu profesionala sinatu zuenean, aita familia osoarekin bildu zen berriro, zazpi urte geroago. I\u00f1akik Nicholas izeneko anaia txiki bat du, 2002an jaioa, 2013tik Athleticen kategoria txikietan jokatzen duena."}
{"id": "580444", "revid": "512", "url": "https://eu.wikipedia.org/wiki?curid=580444", "title": "Thierry Lepaon", "text": "Thierry Lepaon (Caen, Frantzia, 1960ko urtarrilaren 31 -) CGT Frantziako sindikatu nagusiko idazkaria da. 2014ko martxotik da bertako idazkaria eta 2015ko urtarrilaren 12an, idazkari ohi bihurtuko zen.\nBiografia.\n\"Le Canard encha\u00een\u00e9\" astekariaren arabera, CGTk 130.000 euro gastatu zituen Lepaonen etxea eraberritzen eta 50 metro koadroko bulegoa eraberritzen ere beste 62.000 euro gastatu zituen. Gainera, Normandiako CGTk ustez emandako kalte-ordain handi batek ere iskanbila sortu zuen.\n5.200 euroko soldata garbia zuen eta handiegia iruditzen zitzaiolako 4.000ra jaisteko eskatu zuen. Jaitsi zioten nahiz eta aurreko 20 hilabetetan 5.200 euro kobratu zituen. Dena bere eta CGTren aurkako komunikazio kanpaina izan zela esan zuen eta dimisioa eman zuen, eta kontrol batzorde nazionalak oniritzia ematea espero zen."}
{"id": "580445", "revid": "105290", "url": "https://eu.wikipedia.org/wiki?curid=580445", "title": "Iraultzaileen Bilguneak", "text": "Ibil edo Iraultzaileen Bilguneak ezker abertzalearen baitan 2013ko maiatzean abiatutako joera minoritarioa da, ETAk borroka armatua utzi eta horrekin batera ezker abertzaleak ondorioz hartutako ildo politiko berriaren kritika egiten duena. Zehatzago, \"estrategia iraultzaile politko-militarra\" deuseztu zuen \"praxis kontrairaultzailea\" eta \"desarme teoriko-ideologikoa\" salatzen ditu, Euskal Errepublika Sozialista baten alde. Amnistia orokorra ere aldarrikatzen dute. Fermin Sanchez Agurruza da joera horren ustezko liderra. Euren logoa barruan lauburu bat duen izar gorri bat da."}
{"id": "580446", "revid": "17", "url": "https://eu.wikipedia.org/wiki?curid=580446", "title": "Ibil", "text": ""}
{"id": "580447", "revid": "336", "url": "https://eu.wikipedia.org/wiki?curid=580447", "title": "Kurt Tucholsky", "text": "Kurt Tucholsky (Berlin, Alemaniako Inperioa, 1890eko urtarrilaren 9a \u2013 Gothenburg, Suedia, 1935eko abenduaren 21a) eleberrigile eta poeta alemaniarra izan zen. Antimilitarista izan zen eta bere idazkiak bakezaletasunaren ikur moduan erabiltzen dira gaur egun.\nBiografia.\nIgnaz Wrobel, Peter Panter, Theobal Tigel edo Kaspar Hauser ziren idazle moduan erabiltzen zituen ezizenak. Ezizen horiek erabiliz, maitasun poesia egin zuen baita kazetaritza politikoa eta literatur kritika ere.\nDiktaduratik ihesi hainbat herrialdetara joan zen. 1924an Frantziara joan zen eta geroago Suediara. Hitlerren tropak zabaltzen ari zirenean, erbestean liskarra izan zuen. 1932an, militarren kontra egiteagatik auzipetua izan zen baina kargutik kendu zuten.\nDiktadurarekiko kritiko, bere buruaz beste egin zuen 1935ean, Suedian.\nBere eragina.\nGerraren aurkako protesta egiteko lelo moduan erabili izan dira Tucholskyren esanak. 1990ean, Irakeko gerraren kontrako manifestazio batean, pertsona bat epaitu zuten idazlearen esaldi baten bitartez militarizazioaren aurka egiteagatik."}
{"id": "580448", "revid": "1545", "url": "https://eu.wikipedia.org/wiki?curid=580448", "title": "Larru artifizial", "text": "Larru artifiziala, batzuetan larru imitazio eta eskai (ingelesezko \"skai\" hitzetik) ere deitua, arrazoi praktiko nahiz etikoengatik (animalien larrua ez erabiltzeagatik, zehazkiago) larrua ordezten duten materialen multzoa da, hala nola larru imitazio poromerikoa, eskaia bera eta pegamoidea."}
{"id": "580449", "revid": "17", "url": "https://eu.wikipedia.org/wiki?curid=580449", "title": "Eskai", "text": ""}
{"id": "580450", "revid": "17", "url": "https://eu.wikipedia.org/wiki?curid=580450", "title": "Larru imitazio", "text": ""}
{"id": "580451", "revid": "129250", "url": "https://eu.wikipedia.org/wiki?curid=580451", "title": "Elisabeth Noelle-Neumann", "text": "Elisabeth Noelle-Neumann (Berlin, 1916ko abenduaren 19a - Allensbach, Alemania, 2010eko martxoaren 25a) alemaniar politologo eta soziologoa izan zen.\nMainz-eko Unibertsitateko irakaslea emeritua izan zen eta bere ekarpen ezagunena isiltasunaren espirala deritzon modeloa izan da. Teori honen arabera, iritzi publikoaren ikuskerak eragina du gizabanakoaren jokaeran.\nKazetaritza ikasi zuen Em\u00edl Dovifat-ekin Berlinen, Filosofia K\u00f6nisberg-en eta Historia Munich-en. AEBn, Misuriko Unibertsitatean jarraitu zituen kazetaritza-ikasketak. Bigarren Mundu Gerraren hasieran, kazetaritzan doktoratu zen (1939). Hemeretzi urte besterik ez zituela, Noelle-Neumann Adolf Hitlerren Alderdi Nazionalsozialistarekin elkartu zen eta aktiboki militartu zen, gobernuaren aldeko idazki ideologikoak argitaratuz. 1961ean (Berlin hiria harresi batek bananduta), ikasketak eta lan akademikoak hasi zituen Berlingo Unibertsitate Librean; eta geroago, 1964an, bere kazetaritza-katedra lortu zuen.\n1947an, Erich Peter Neumann senarrarekin batera, Alemaniako demokrazia kristauari buruzko iritzi-inkestetan lan egin zuen Institut Demoskopie Allensbach sortu zuen. Baina 1964an Magunciako Johannes Gutenberg Unibertsitatera joan zen, bertan bere Kazetaritza katedra egin eta Institut F\u00fcr Publizistiken sortu zuen eta 1983ra arte zuzendari izan zen.\nMagunciako Unibertsitateko irakasle emeritua, bere ekarpen ezagunena \"isiltasunaren espiralaren eredua\" da, iritzi publikoaren pertzepzioak gizabanakoaren portaeran nola eragin dezakeen azaltzen duen teoria.\nKonrad Adenauer, Helmut Kohl edo Angela Merkel bezalako kantzelari demokratiko-kristauen erreferentzien aholkularia izan zen. \u201cLazo Constanzaren Sibila\u201d edo \u201cinkesten damma\u201d deitu zioten.\nBiografia.\nElisabeth Noelle 1916an jaio zen, Ernst eta Eve Noelleren alaba Dahlemen, Berlingo auzo pobre batean. Elisabeth Berlingo hainbat eskolatara joan zen, eta gero Salemeko Castillo Eskolara aldatu zen. Hura ere urtebetera utzi zuen. Bere 'Abiturra' 1935ean lortu zuen G\u00f6tttingenen, eta ondoren filosofia, historia, kazetaritza eta ikasketa amerikarrak ikasi zituen Friedrich Wilhelm Unibertsitatean eta K\u00f6nigsberg Albertina Unibertsitatean. Obersalzbergera joan zenean, ustekabeko topaketa izan zuen Adolf Hitlerrekin, eta \"bere bizitzako esperientzia bizi eta bitxienetako bat\" deitu zion. \"Die Bewegung\" ikasle-egunkari nazionalsozialistak dokumentatu zuen topaketa hori. Artikuluak erakusten du hori ez zela ustekabekoa izan, Elisabeth Noelle-Neumannek bere bizialdian esan zuen bezala. Han \"ikasle berezi\" gisa erregistratu zen. Elisabeth Noelle-Neumannek behin eta berriz esan zuen kazetaritza ikasi zuela urtebetez. Baina \"ikasle bereziak\" ez ziren onartu Kazetaritza, Zuzenbide edo Medikuntza-Eskoletan. 1940an bere Ph.D. jaso zuen, AEBko iritzi publikoaren azterketan kontzentratuz.\n1940an \"Das Reich\" egunkari nazian lan egin zuen labur-labur. 1941eko ekainaren 8an, Das Reich-ek Noelle-Neumannen artikulua argitaratu zuen: \"Nork ematen dio informazioa AEBri? \", sindikatu judu batek Estatu Batuetako komunikabideak erabiltzen zituela zabaldu zuen. Hauxe idatzi zuen: \"Juduek egunkarian idazten dute, haien jabeek monopolizatzen dituzte publizitate-agentziak, eta, beraz, publizitate-diruaren ateak nahi bezala ireki eta itxi daitezke\". Agur esan zioten Franklin D. Roosevelten aldeko ez ziren argazkien ordez, hobeto ikusten zirenak jarri zituenean. Ondoren, Frankfurter Zeitungen lan egin zuen, 1943an itxi zuten arte.\n1947an, berak eta haren lehen senarrak, Erich Peter Neumannek, iritzi publikoa aztertzeko erakunde bat sortu zuten\u2014 Allensbachen iritzi-zundaketen institutua, gero Alemaniako zundaketa-erakunde ezagun eta entzutetsuenetako bat. Hark, senarrarekin batera, iritzi alemanaren lehen zundaketa-gorputza sortu zuen. 1964tik 1983ra irakasle batzuk izan zituen Magunciako Johannes Gutenberg unibertsitatean. \nNoelle-Neumann 1978tik 1980ra Iritzi Publikoa Aztertzeko Mundu Erakundeko lehendakaria izan zen , eta 1978tik 1991ra irakasle gonbidatu gisa lan egin zuen Chicagoko unibertsitatean.\nPentsamendu eta adierazpen kritikoa.\n1960ko hamarkadatik aurrera, Elisabeth Noelle-Neumannek iritzi publikoaren bilakaerari buruzko ikerketak argitaratu zituen, eta, gero, \"isiltasunaren espiral\" bihurtu zen. Kontzeptu horrek, batez ere, lanean sartu zuen \"Isiltasunaren espirala. Iritzi publikoa: gure gizarte-azala\" (1977). Espiral horren oinarria hauxe da: menderatuta dagoen populazioaren mendetasun-efektua sortzen dutela iritzi menderatzaileak edo irabazle gisa hautemanak, eta horrek ikusten du bere iritzia gehiengoaren iritziaren kontra dagoela. Iritzi-korronte handiekiko atxikimendua babes-sentimenduaren isla dela gaineratzen du, gehiengoari isolamendua, isiltasuna eta bazterketa ematen diona. Gizabanakoek ingurune ideologikoaren, iritzi-moden eta balio minoritario eta gehiengodunen ebaluazioaren pertzepzio-zentzua dutela zehazten du. Pentsamendu hori Aristoteles, Zizeron, Makiavelo, Rotterdameko Erasmo, John Locke, David Hume eta Alexis de Tocqueville autoreen eraginen ondorioa da, besteak beste, gobernua eta gehiengoaren iritzia lotzen baitituzte.\nNolanahi ere, ezkutatzeak eta isiluneak probableagoak dira erregimen totalitarioetan adierazpen-askatasuna bermatzen den erregimenetan baino.\nHedabideen eginkizuna adierazgarria da, agenda-balioek eta presentzia edo protagonismoa gaitzeko rolak gehiengoaren edo politikaren aldetik zuzenak diren iritzi-klimak gizartean hautematen laguntzen baitute. Komunikabideek, beren edukien bidez, eztabaidarako eremu publikoa ezartzen laguntzen dute, eta, horrekin batera, iritzi publikoa garatzeko esparrua ezartzen (George Gerbner-ek proposatutako Framingaren teoria). Hedabideetako isiluneak, errealitatearen ezkutatzeak, argitaratutako edo emandako arrastoa galdu duten balio eta protagonistek.agertokitik ateratzea eragiten dute.\nLiteratura.\nEsther Priwer: Nazi exchange students at the University of Missouri The Menorah Journal, 1938, 26, issue 3, 353-361 or.\nElisabeth Noebakia -Pneumann as Nazi propaganant US newspapers, 1938\n24 M\u00e4dels beim F\u00fchrer, 1937-06-13"}
{"id": "580452", "revid": "1545", "url": "https://eu.wikipedia.org/wiki?curid=580452", "title": "Le Canard ench\u00e2in\u00e9", "text": ""}
{"id": "580453", "revid": "75584", "url": "https://eu.wikipedia.org/wiki?curid=580453", "title": "Supositorio", "text": "Supositorioak ondeste-bidetik hartzera zuzenduta dauden dosifikazio forma solidoak dira. Itxura eta tamaina aldakorra dute eta bere pisua 1-3 gramo artekoa da.\u00a0Printzipio aktiboa eszipiente base batean formulatuta egoten da, ondestean urtu edo disolbatzeko gai dena. Eragin sistemikoak, lokalak edo mekanikoak ditu.\nMotak.\nHelburu terapeutikoaren arabera 3 motatakoak bereizten dira.\nEfektu mekanikoa.\nEfektu libragarrirako/laxanterako erabiltzen dira. Ez dute printzipio aktiborik eta eszipiente hidrofiloak erabiltzen dira, glizerogelatina adibidez. Gizerogelatinak ura erakartzen du supositorioa dagoen gunera, eta ur honek ondestea beteta dagoenaren sentsazioa eragiten du efektu libragarria sortuz. \nEfektu lokala.\nFarmakoaren askapen geldoa izatea nahi da. Hau da, farmakoa pixkanaka askatu behar da, eragin iraunkorra lortzeko eta xurgapen sistemikorik ez emateko. Hau lortzeko supositorioaren konposaketan eszipiente oliotsuak erabili behar dira. Adibidez: Hemorroideen tratamendurako edo parasitoen aurkakoak.\nEfektu sistemikoa.\nPrintzipio aktiboaren xurgapena odol zirkulaziora ematen da. Eszipiente hidrofilo zein oliotsuak erabiltzen dira. Printzipio aktiboak: Antiasmatikoak, anti-reumatikoak, analgesikoak\u2026\nEszipienteak.\nEszipienteak hidrosolugarriak zein liposolugarriak dira.\nEzaugarri orokorrak: \nEzaugarri espezifikoak: \nFarmakoaren askapena supositorioetatik.\nSupositorietan dagoen farmakoaren askapenean eragiten duten faktoreak xurgapen gastrointestinalean eragiten duten berdinak dira:\nSupositorioen eszipienteen kontrolak.\nSaio kimikoak.\nOlio Hidrogenatuentzat:\nPolietilenglikolentzat: \nEtilenglikol eta dietilenglikola ez daudela ziurtatu behar da, toxikoak baitira.\nPrestaketa.\nPrestaketarako bi modu daude: Fusioz, oinarri oliotsua dutenak eta trinkotze prozesu baten bidez.\nFusioz prestatutako supositorioa.\nEszipientea urtzen da eta bertara haustuta dagoen farmakoa gehitzen da disolbatuta, emultsioan edo esekita (desplazamendu faktorea kalkulatu behar da). Nahastea pixka bat solidotu arte irabiatzen da eta jarraian moldeetara gehitzen da. Hozten uzten da eta moldeetatik ateratzen dira.\nOntziratu: zelulosa azetatoa, polibinil kloruroa (PVC), geruza metaloplastikoak \nTrinkotze prozesuaren bidez.\nPrintzipio aktiboa eta basea birrindu ondoren nahastu egiten da bikortatu bat sortuz. Hau zapaldu egiten da eta komprimatu. Trinkotze ekipo bereziak daude.\nHiru baldintza bete behar dituzte: Urtze-puntua ondo ezagutzea, biltegiratze tenperatura egokia ondo ezagutzea eta moldeetara botatzeko eta hortik ateratzeko momentu egokienak.\nKontrolak.\nFusio puntua/Fusio tartea.\nLagina espiral forma duen ontzi batean jarri, ur beroko atorra bero-emaile batez inguratuta. \nBiguntze denbora.\nBase liposolugarria duen supositorioetan egiten da. Hodi batean supositorioa jartzen da eta 36,5 \u00b1 0,5 \u00baC-ko tenperatutan bainu batean jartzen da. Hagatxo bat sartzen da eta biguntzen doan heinean hagatxoa beheraka joango da. Zenbat denbora behar duen hondoa ukitzeko neurtzen da.\nDisgregazioa.\nDisoluzioa egiten bada ez da beharrezkoa. Zilindro baten goian eta behean plaka metalikoak jartzen dira. Bi plaken artean supositorioa jarri eta baino batean sartu 36-37 \u00baC eta 4 litro urekin. 10 minuturo 180\u00ba-ko buelta ematen dugu. Konprobatu egin behar da supositorioa guztiz disgregatu denean ea zulotiko ateratzen den. Onargarria izateko 3 unitate neurtu behar dira eta bat ere ez ezin da pasa 30 minututik (liposolugarrien kasuan) edo 60 minututik (hidrosolugarrien kasuan).\nDisoluzio saioak.\nEuropar Farmakopeako ekipoa (fluxu jarraituko zelulak)"}
{"id": "580454", "revid": "336", "url": "https://eu.wikipedia.org/wiki?curid=580454", "title": "Juan Urkizu", "text": "Juan Jos\u00e9 Urkizu Sustaeta (Ondarroa, 1901eko ekainaren 24a - 1982ko azaroaren 22a) euskal herritar futbolaria izan zen, Osasunan eta Athleticen jokatu zuena."}
{"id": "580455", "revid": "105290", "url": "https://eu.wikipedia.org/wiki?curid=580455", "title": "Ispilu ganbil", "text": "Ispilu ganbila azalera kanpo aldera kurbatua duen ispilu bat da, non fokoa \"ispiluaren barruan\" dagoen puntu bat da. Ispilu ganbilek automobiletan eta oro har ikuspegi zabala hartu nahi den egoeretan erabiltzen dira; hala ere, irudi deformatua ematen dute, objektuak benetan baino gertuago ispilatzen dituztelako."}
{"id": "580456", "revid": "1545", "url": "https://eu.wikipedia.org/wiki?curid=580456", "title": "Borno estatua", "text": ""}
{"id": "580458", "revid": "336", "url": "https://eu.wikipedia.org/wiki?curid=580458", "title": "Isiltasunaren espiral", "text": "Isiltasunaren espirala Elisabeth Noelle-Neumann-ek 1974an formulatu zuen teoria soziologiako eta politologikoa da. Iritzi publikoak eta komunikabideek gizabanakoaren aukeraketa prozesuan duten eragina azpimarratzen du.\nTeoria.\nElisabeth Noelle-Neumann-ek 1974an argitaratu zuen tesia, gizabanakoak gizarte-ingurumenaren aurrean duen menpekotasunean oinarritzen da. Gizabanako baten iritziak, masa-komunikabideen bitartez hedatutako iritzi publikoaren kontra badoaz, gizabanakoak bere iritzia ezkutatzeko joera izango du, bere gizarte-ingurumenean isolaturik geratzeko beldurrez.\nBere teoria bermatzeko, egileak batez ere Alemaniako Errepublika Federaleko 1972ko hauteskundeak aztertu zituen. Demostratu zuen hedabideetan nagusien agertzen zen iritziaren aldeko aldaketa bat egon zela boto-asmoetan, batez ere emakumeengan, izan ere, \"orokorrean politikaren inguruan bere buruarengan segurtasun gutxiago zutela\" irizten baitzen.\nBestalde, Elisabeth Noelle-Neumann-ek azpimarratzen du gizabanakoak ez duela beste irtenbiderik iritzi giroa ebaluatzeko (sortzen ari den iritzi publikoa) masa-hedbideetara jotzea baino. Azken hauen papera zalantzan jarriko du jakitearren ea iritzi publikoari aurrea hartzen dioten edo haren isla ote diren. Honela erantzuten du berak: \"\"Isiltasunaren espirala\" deritzogun mekanika psikosozialaren arabera, komenigarria da masa-hedabideak iritzi publikoaren sortzaile bezala ikustea\".\nInternet eta Isiltasunaren espirala.\nIsolamenduaren kontzeptuak baditu hainbat adiera ikertua den egoeraren arabera. Kasu honetan, isolamendua bakardade sozial gisa definitu da, hau da, pertsona batek bere gisakoekin elkarrekintza maiztasun txikiak izatea. Beste ikertzaile batzuk isolamendua taldekideen onarpen maila baxua eta errefusa maila handia bezala ere definitu izan dute.\nBestalde, interneten oinarritu diren ikerketak bi dinamika aztertzen dituzte:\nTradizionalki, gizarte-isolamenduaren ikuskera modu unidimentsionalean eraikia izan da. Hala, gizarte-isolamendua, talde baten kanpoan dagoen pertsonaren kokapenean eta talde horretatik baztertua izatearen ondorio bezala ikustearen nozioan oinarritzen da. Jendeak, haurrak zein helduak, ondo ulertzen ditu isolamendua eta kide den taldetik kanporatua izatearen arriskuak. Isolamenduari beldur izanik, pertsonak ez dira gai izaten ikuspuntu desberdinak dituztenekin hitz egiteko, eta horrek ideia antzekoak dituzten pertsonekin bakarrik aritzera mugatzea ditu; edo inongo hizketaldirik ez dutenekin.\nAutore askok internet isiltasunaren espirala hausteko aukera ezin hobea ikusten duten bitartean, beste batzuk, kontrako fenomenoa gertatzen ari dela usten dute gizarte-sareen hazkundearekin. Pascual Serranoren arabera, \"hasieran akaso balio zezakeen, internet oraindik masiboa ez zen garaian eta jendeak elkartu eta komunitateak sortzeko erabiltzen zuenean, baina orain ez [...] Gaur egun, jarraitzaileak eta txaloak bilatzen ditu erabiltzaileak eta horrek kalte egiten dio isiltasunaren espiralari\u201d."}
{"id": "580459", "revid": "105290", "url": "https://eu.wikipedia.org/wiki?curid=580459", "title": "Methanomicrobium", "text": "Methanobacterium arkeobakterioen genero bat da, Methanomicrobiaceae familiakoa. Anaerobio hertsia da eta metano gasa sortzen du arnasketa anaerobioa burutzerakoan."}
