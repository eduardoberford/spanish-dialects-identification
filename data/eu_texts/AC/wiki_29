{"id": "292918", "revid": "69297", "url": "https://eu.wikipedia.org/wiki?curid=292918", "title": "Michel Pollentier", "text": "Michel Pollentier (Diksmuide, 1951ko otsailaren 13a) belgiar txirrindulari ohi bat da, profesionala 1973 eta 1984 artean, denbora horretan 89 garaipen lortu zituelarik.\nZaletu bezala 20 garaipen lortu zituen 1971 eta 1972 artean, horien artean Belgikako taldekako erlojupeko txapeldun eta txapeldunorde izan zelarik.\nPollentier eskalatzaile ona eta txirrindulari bikaina izan zen egun bakarreko lasterketetan. Bere karrerako lorpenik handiena 1977ko Italiako Giroa irabazi izana da.\nEspainiako Vueltan 2. izan zen 1982an, 3. 1979 eta 6. 1976an.\nFrantziako Tourrari dagokionez, 7. izan zen 1974 eta 1976an.\nPalmaresa.\n1972\n1973\n1974\n1975\n1976\n1977\n1978\n1979\n1980\n1982\n1984"}
{"id": "292919", "revid": "100337", "url": "https://eu.wikipedia.org/wiki?curid=292919", "title": "Fl\u00e8che Braban\u00e7onne", "text": "Fl\u00e8che Braban\u00e7onne (euskaraz \"Brabanteko gezia\"; nederlanderaz eta ofizialki Brabantse Pijl) Belgikako Flandriako Brabantean urtero ospatzen den egun bakarreko txirrindularitza lasterketa bat da.\n1961etik ospatzen da. 2005ean UCI Zirkuitu Kontinentalak sortu zirenetik UCI Europe Tourren zati da, lehenik 1.1 mailan eta jarraian, 2011n, 1.HC mailan (zirkuitu hauetako maila gorena).\nEdwig Van Hooydonck da proba honetan garaipen gehien lortu dituena, laurekin 1987 eta 1995 artean.\n\u00d3scar Freire kantabriarra da proba hau hiru aldiz jarraian irabaztea lortu duen bakarra.\nEz dira inoiz txirrindulari euskaldunik izan podiumean. I\u00f1aki Barrenetxea bizkaitarrak 31. poztua eskuratu zuen 1998. eko ekitaldian."}
{"id": "292921", "revid": "1545", "url": "https://eu.wikipedia.org/wiki?curid=292921", "title": "Ian Hart", "text": "Ian Hart, jaiotze izenez Ian Davies (1964ko urriaren 8a, Liverpool, Lancashire) telebista eta zinemako ingeles aktore bat da. Irlandar emigranteen hiloba.\nBerak antzeztutako filma ospetsuenen artean honako hauek daude: \"Backbeat\" (1994), \"The Englishman Who Went Up a Hill But Came Down a Mountain\" (1995), \"Michael Collins\" (1996), \"Liam\" (2000) eta \"Harry Potter and the Philosopher's Stone\" (2001)."}
{"id": "292922", "revid": "336", "url": "https://eu.wikipedia.org/wiki?curid=292922", "title": "Wayne Rooney", "text": "Wayne Mark Rooney (1985eko urriaren 24a, Liverpool) ingeles futbolari bat da. 2003an Ingalaterrako futbol selekzio nazionalan jokatzea lortu zuen futbolaririk gazteena bilakatu zen (gerora errekor hori Theo Walcott futbolariak hautsi zuen), ordudanik ingeles selekzioan 73 aldiz jokatu eta 28 gol sartu ditu. Gaur egun Premier Leagueko Manchester United taldean jokatzen du."}
{"id": "292923", "revid": "2048", "url": "https://eu.wikipedia.org/wiki?curid=292923", "title": "Martin Oihartzabal", "text": "Martin Oihartzabal (frantsesez eta gaztelaniaz \"Martin de Hoyar\u00e7abal\") Lapurdiko Ziburu udalerrian jaiotako euskaldun itsasgizon bat izan zen. 1579an Ternuari buruzko itsasgida bat idazteagatik ezaguna egin zen, bertan uharte hartan nabigatzeko laguntza eta bertako distantzia eta lekuen datu lagungarrien berri eman zuen. Guzti hau bere \"Les voyages aventureux du Capitaine Martin de Hoyarsal, habitant du \u00e7ubiburu\" izeneko liburuan frantsesez jaso zituen, gida hau luzaroan Frantzia nahiz Espainiako itsasgizon ugarik erabili izan zutelarik. Horren adibide bere liburuko testu zati hau dugu:\n1677an Piarres Etxeberrik itsas gida hura lapurterara euskaratu zuen. Testu zati hau horren argibide:"}
{"id": "292926", "revid": "9364541", "url": "https://eu.wikipedia.org/wiki?curid=292926", "title": "Portofino", "text": "Portofino Italiako Liguria eskualdeko Genovako probintzian dagoen udalerri bat da. Genova hiritik 36 kilometro ekialderuntz dago.\nJatorriz arrantzale giroko herri bat da, halere XX. mendearen hasieratik lehenbizi britainiarrak eta ondoren alemaniarrak bertaratzen hasi zirenetik, herriaren ekonomia turismoari oso estuki loturik dago, turismo helburu garrantzitsua bilakatu delarik."}
{"id": "292928", "revid": "119347", "url": "https://eu.wikipedia.org/wiki?curid=292928", "title": "Magdeburgeko katedrala", "text": "Magdeburgeko katedrala (), ofizialki Santa Katalina eta San Maurizioren katedrala (), Alemaniako katedral gotiko zaharrena da. Magdeburg hirian dago eta Alemania erdialdeko katedral luterano garrantzitsuena da.\nHistoria.\nAurrez 937 urteko San Maurizio abade-etxe beneditarra zegoen tokian eraiki zen katedrala. Magdeburgen bizi zen Oto I.a enperadoreak finantziatua izan zen. Bertan koroatu zuten Germaniako Erromatar Inperio Santuko enperadore eta bertan hilobiratua izan zen 977an. Katedralaren aurrean enperadoreen jauregia (\"Kaiserpfalz\") eraiki zen.\nMagdeburg hiriak su hartu zuen 1207an eta katedral berria eraikitzen hasi ziren 1209an. Enperadoreen jauregiaren hondakinetako harriak ere erabili zituzten eraikin handiagoa egin ahal izateko. Hiru mende behar izan zituzten katedral berria egiteko, 1520an sagaratu baitzen.\nMartin Lutherren idatziei jarraiki, 1524ean Magdeburgeko elizek luteranismoa hartu zuten eta Magdeburg protestantismoaren gotorleku bihurtu zen. Katedralak ordea katoliko izaten jarraitu zuen 1567an apezpikua aldatu zuten arte. Hogeita Hamar Urteko Gerran Tillyko kondeak harpilatu zuen hiria eta katedrala ere bai. Napoleondar Gerretan frantziarrek hiria okupatu zuten 1806 eta 1814 artean eta katedrala biltegi eta zaldi zein ardien korta gisa erabili zuten. Prusiak eskuratzean Frederiko Gillen III.a Prusiakoak kalteen konponketa finantziatu zuen eta 1834ean berriz ere katedral gisa erabiltzen hasi ziren.\nBigarren Mundu Gerran bonbaketetan suntsitua izan zen eta berriz berreraiki beharra izan zen. 1955ean ireki zen.\nEzaugarriak.\nMagdeburgeko katedralak 120 metrotako luzera du eta teilatuak 32 metrotako altuera. Dorreak aldiz handiak dira, 100 metrotako garaiera baitute. Honek Alemaniako katedral altuenetakoa bihurtzen du.\nBereziki aipatzekoak dira koroko aulkiak eta katedralaren marmolezko eta porfirozko zutabeak."}
{"id": "292929", "revid": "105290", "url": "https://eu.wikipedia.org/wiki?curid=292929", "title": "1598 Paloque", "text": "1598 Paloque asteroide gerrikoan aurkitutako 1598. asteroidearen izena da. 1950eko otsailak 11n aurkitu zuen Louis Boyerrek Aljerretik. Bere behin-behineko izendapen zientifikoa 1950 CA zen."}
{"id": "292930", "revid": "512", "url": "https://eu.wikipedia.org/wiki?curid=292930", "title": "1599 Giomus", "text": "1599 Giomus asteroide gerrikoan aurkitutako 1599. asteroidearen izena da. 1950eko azaroak 17an aurkitu zuen Louis Boyerrek Aljerretik. Bere behin-behineko izendapen zientifikoa 1950 WA zen. Bere izena Frantziako Gien herriagatik jasotzen du."}
{"id": "292931", "revid": "105290", "url": "https://eu.wikipedia.org/wiki?curid=292931", "title": "1600 Vyssotsky", "text": "1600 Vyssotsky asteroide gerrikoan aurkitutako 1600. asteroidearen izena da. 1947ko urriak 22an aurkitu zuen Carl Alvar Wirtanenek Lick behatokitik. Bere behin-behineko izendapen zientifikoa 1947 UC zen."}
{"id": "292932", "revid": "336", "url": "https://eu.wikipedia.org/wiki?curid=292932", "title": "Magdeburgeko urezko zubia", "text": "Magdeburgeko urezko zubia () Europako urezko zubirik luzeena da. Magdeburg hirian dago eta Elba ibaia zeharkatzen du.\nHistoria.\nMittelland kanalak eta Elba ibaiak Magdeburg inguruan bat egiten zuten baina itsasontziek 12 kilometrotako buelta eman beharra zeukaten eta ondoren Rothensee itsasontzi igogailua erabili ubidearen eta ibaiaren arteko altuera diferentzia gainditzeko.\nZubia egiteko lanak 1997an hasi ziren eta 500 milioi eurotako kostua izan zuten. 2003an ireki zen zubia.\nEzaugarriak.\nZubiaren luzera 918 metrotakoa da, hauetatik 228 Elba ibaiaren gainetik eta gainerakoa lurgainean. Zabalera 34 metrotakoa da eta uraren sakonera 4'25 metrotakoa."}
{"id": "292933", "revid": "69297", "url": "https://eu.wikipedia.org/wiki?curid=292933", "title": "1963ko Andaluziako Itzulia", "text": "1963ko Andaluziako Itzulia txirrindularitza itzuli honen 10. edizioa izan zen. 1963ko otsailak 10 eta 17 artean ospatu zen, horietako bat bikoitza izan zen 8 etapatan banatutako 1325 kilometroko ibilbidea eginez eta Malagan hasi eta amaituz.\n60 txirrindularik parte hartu zuten 10 taldetan banatuta, eta proba 36k amaitu zuten.\nGarailea Anton Barrutia izan zen, eta proba, batez beste, 36,573 kilometro orduko abiaduran bete zuen, mendiko sailkapena Fernando Manzanequerentzat eta taldekakoa Balear taldearentzat izan ziren bitartean."}
{"id": "292934", "revid": "1545", "url": "https://eu.wikipedia.org/wiki?curid=292934", "title": "Felipe Agustin Otaegi Mendia", "text": ""}
{"id": "292935", "revid": "1545", "url": "https://eu.wikipedia.org/wiki?curid=292935", "title": "Osvaldo L\u00f3pez Arellano", "text": ""}
{"id": "292936", "revid": "688", "url": "https://eu.wikipedia.org/wiki?curid=292936", "title": "Bremengo katedrala", "text": "Bremengo katedrala Alemaniako Bremen hirian dagoen katedral protestante bat da. Hain zuzen ere, hiri horretako udaletxearen alboan kokatzen da, hau San Willehad frisiar misiolariak eraikia izan zen. Handik aurrera aro bakoitzean berreraikitze lan ezberdinak jasan izan ditu, gaur egungo eraikina nagusiki XI.\u2013XVI. mendean eraiki zelarik.\nHistoria.\nBertan eraikitako 789. urtean lehenbiziko eraikina egurrezkoa zen eta Weser ibaira begira zegoen."}
{"id": "292947", "revid": "284", "url": "https://eu.wikipedia.org/wiki?curid=292947", "title": "Westminsterreko Abadia", "text": ""}
{"id": "292949", "revid": "284", "url": "https://eu.wikipedia.org/wiki?curid=292949", "title": "Westminsterreko Jauregia", "text": ""}
{"id": "292950", "revid": "98220", "url": "https://eu.wikipedia.org/wiki?curid=292950", "title": "Slea Head", "text": "Slea Head (irlanderaz \"Ceann Sl\u00e9ibhe\") Irlandako hego-mendebaldeko Kerry konderrian dagoen lurmutur bat da. Berez, Dingle penintsularen mendebaldeko muturrean dago, penintsula horretako nahiz Irlanda osoko lur lehorreko punturik mendebaldekoena delarik. Bertaratzeko, R559 errepidean aurrera eta penintsularen amaierarte joan behar da. Hurbilen dituen udalerriak Ballyickeen, Coumeenoole eta Dunquin dira.\nSlea Head lurmuturrak itsasoa nahiz bertan dauden Blasket uharteen ikuspegi bikainak izateagatik ospetsua da. Bestalde, lurmutur honetan bat-bateko eguraldi aldaketak izan ohi direnez, enbata handiak sortu ohi dira, hortaz itsas ekaitzak sortzean Blasket uharteak eta Slea Head lurmuturraren arteko itsasartea nabigaziorako oso arriskutsua bilakatu ohi da, bertan ontzi ugari hondoratu izan direlarik.\n1588. urtean lurmutur honetan Espainiara itzuliz zihoazen Espainiako Itsas Armada Garaiezinaren hainbat ontzi hondoratu ziren, horregatik 1988an Armada Garaiezineko ontzien hondoratze horietan hildako itsasgizonen omenezko plaka bat ezarri zen. 1982an leku honetan ere, Santandertik Reykjavik zihoan MV Ranga zamaontzia hondoratu zen.\nZinema.\n1970. urtean Slea Head lurmuturrean David Lean zinema zuzendariaren \"Ryan's Daughter\" filmeko hondartza eszenak filmatu ziren, bai eta 1992ko \"Far and Away\" filmaren hasierako eszenak ere."}
{"id": "292951", "revid": "284", "url": "https://eu.wikipedia.org/wiki?curid=292951", "title": "Londreseko West End", "text": ""}
{"id": "292952", "revid": "56334", "url": "https://eu.wikipedia.org/wiki?curid=292952", "title": "Whitehall", "text": "Whitehall, Erresuma Batuko Londres hiriburuan dagoen kale eta eremu bat da, Westminster Hirian. Trafalgar Square plazatik Chelsea auzora doan A3212 errepidearen lehen atala osatzen du, eta plaza horretatik Parliament Square plazara doan hegoaldeko etorbide nagusia da. \nKale hau Erresuma Batuko Gobernuaren bihotzatzat jotzen da, bertan herrialde honetako goi aginte politikoaren egoitza nagusi ugari baidaude, tartean Defentsa Ministerioa, Horse Guards eraikina eta Barne Ministerioa.\nIzena Whitehall jauregia zenatik datorkio, garai batean Henrike VIII.a Ingalaterrakoarengandik hasi eta Gilen III.a Ingalaterrakoa arte errege-egoitza izan zena."}
{"id": "292953", "revid": "284", "url": "https://eu.wikipedia.org/wiki?curid=292953", "title": "St. James's Palace", "text": ""}
{"id": "292969", "revid": "7398", "url": "https://eu.wikipedia.org/wiki?curid=292969", "title": "Chlorophyta", "text": ""}
{"id": "292970", "revid": "6327", "url": "https://eu.wikipedia.org/wiki?curid=292970", "title": "Krimea penintsula", "text": ""}
{"id": "292971", "revid": "512", "url": "https://eu.wikipedia.org/wiki?curid=292971", "title": "Klorofita", "text": "Klorofitak edo Chlorophyta alga eukariotoen arteko talde bat da."}
{"id": "292972", "revid": "54366", "url": "https://eu.wikipedia.org/wiki?curid=292972", "title": "Bidaia", "text": "Bidaia pertsonak toki batetik bestera joateko ekintza da, eskuarki distantzia luzea eginez. Bidaia egiten duen pertsonari bidaiari deritzo. Aniz izan daitezke bidaiatzeko arrazoiak: lana nahiz ikasketak, familiari nahiz lagunei egiten zaizkien bisitak, osasun-arazoak eta aisialdia (azken honen baitan, turismoa egin, beste tokiak eta kulturak ezagutu eta esploratu nahiz atseden hartzea biltzen dira, besteak beste). Era berean, bidaiak egiteko garraiobideak denetarikoak dira: oinez nahiz bizikletaz eta automobil, tren zein hegazkinez, besteak beste."}
{"id": "292973", "revid": "7398", "url": "https://eu.wikipedia.org/wiki?curid=292973", "title": "Klorofitak", "text": ""}
{"id": "292974", "revid": "7398", "url": "https://eu.wikipedia.org/wiki?curid=292974", "title": "Klorofito", "text": ""}
{"id": "292975", "revid": "7398", "url": "https://eu.wikipedia.org/wiki?curid=292975", "title": "Cyanobacteria", "text": ""}
{"id": "292976", "revid": "7398", "url": "https://eu.wikipedia.org/wiki?curid=292976", "title": "Zianofizeo", "text": ""}
{"id": "292978", "revid": "105290", "url": "https://eu.wikipedia.org/wiki?curid=292978", "title": "Gluten", "text": "Glutena proteinen nahastura da, gliadina eta glutelinarena bereziki, zerealen irinean (eta galirinean batez ere) aurkitzen dena. Masa itsaskor, kolore zuri-gris-horixka duena, biskosoa, elastikoa. Substantzia itsasgarri bezala erabiltzen da industrian, eta gaur egun elikadura betezietarako, ogi, galleta, etab.en moduan. Zenbait pertsonak glutenarekiko jasanezintasuna du.\nGarian, oloan, zekalean, garagarrean hauen eratorrietan aurkitzen den proteina batek (glutenak, alegia) hesteetako mukosaren gain duen eragin toxikoa, irentsitako gainerantzeko elikagaien malabsortzioa dakarrena. Galxoak glutenik gabeko jan-neurriarekin, beste proteinetan aberats eta gantzetan urri den jan-neurriarekin sendatzen dira, baina elikadura berezia utzi bezain pronto aipatutako sintomak lehenagoko intentsitate berarekin berragertzen dira."}
{"id": "292979", "revid": "336", "url": "https://eu.wikipedia.org/wiki?curid=292979", "title": "Hordeum", "text": "Hordeum Poazeaen familiako eta \"Hordeum\" generoko belarrak dira. 30 espezie gutxi gora bera dira. Garagarra espezie bat da (\"Hordeum vulgare\" )\nSin\u00f2nims.\n\"Critesion\" Raf.,\n\"Critho\" E. Mey.,\n\"Zeocriton\" Wolf."}
{"id": "292980", "revid": "105290", "url": "https://eu.wikipedia.org/wiki?curid=292980", "title": "Bidaia (musika taldea)", "text": "Bidaia 2002. urtean Baionan sorturiko musika taldea da. Euskal musika tradizionala eta munduko musika folklorikoa uztartzen ditu.\nTaldea.\n1994an Errobi taldean arituriko Mixel Ducauk eta emazte Caroline Phillips-ek osatu zuten bikotea eta hasieran beren izenarekin atera zituzten diskak baina 2002tik aurrera Ritxi Salaberria eta Jabi Arearekin \"Bidaia\" taldea eratu eta dagoeneko hainbat diska plazaratu dituzte."}
{"id": "292982", "revid": "46380", "url": "https://eu.wikipedia.org/wiki?curid=292982", "title": "Sint-Truiden", "text": "Sint-Truiden (\"Saint-Trond\" frantsesez) Belgikako iparraldean dagoen hiria da, Flandriako Linburgo probintzian, herrialde osoko hamargarren populatuena dena.\nKirolak.\nSint-Truidense VV hiriko futbol talde nagusia da.\nHiri senidetuak.\nSint-Truiden ondorengo hiriekin senidetuta dago:"}
{"id": "292983", "revid": "200", "url": "https://eu.wikipedia.org/wiki?curid=292983", "title": "Leuze (Aisne)", "text": ""}
{"id": "292984", "revid": "200", "url": "https://eu.wikipedia.org/wiki?curid=292984", "title": "Marchais (Aisne)", "text": ""}
{"id": "292985", "revid": "105290", "url": "https://eu.wikipedia.org/wiki?curid=292985", "title": "Harz barrutia", "text": "Harz barrutia (alemanez \"Landkreis Harz\") Alemaniako Saxonia-Anhalt estatuaren mendebaldean kokaturiko barrutia da. Bertako hiri handiena Halberstadt da. 2007an eratu zen Halberstadt, Wernigerode eta Quedlinburg barrutiak eta Falkenstein hiria elkartzean.\nHiriak eta udalerriak.\nBarrutiak 11 hiri eta 2 udalerri ditu. Honetaz gain 7 Vorharz (herrixken elkarketa) ere baditu."}
{"id": "292987", "revid": "1545", "url": "https://eu.wikipedia.org/wiki?curid=292987", "title": "Ludwig Von Bertalanffi", "text": ""}
{"id": "292994", "revid": "17", "url": "https://eu.wikipedia.org/wiki?curid=292994", "title": "Rom (argipena)", "text": "Rom edo ROM hitzak adiera zenbait ditu:"}
{"id": "292995", "revid": "6327", "url": "https://eu.wikipedia.org/wiki?curid=292995", "title": "Buhame", "text": ""}
{"id": "293002", "revid": "371", "url": "https://eu.wikipedia.org/wiki?curid=293002", "title": "NYC", "text": ""}
{"id": "293004", "revid": "201", "url": "https://eu.wikipedia.org/wiki?curid=293004", "title": "Carrero Blanco", "text": ""}
{"id": "293005", "revid": "15795", "url": "https://eu.wikipedia.org/wiki?curid=293005", "title": "Joan Karlos Borboikoa", "text": ""}
{"id": "293006", "revid": "1545", "url": "https://eu.wikipedia.org/wiki?curid=293006", "title": "New York Hiriko Unibertsitatea", "text": "New York Hiriko Unibertsitatea (, CUNY akronimoaz laburtu ohi da) New Yorkeko unibertsitate sistema da, bulego nagusiak Manhattanen dituena. 23 erakundek osatzen dute unibertsitate sistema hau, nagusia Graduate Center delarik. AEBetako hiri unibertsitate handiena da.\nEtxepare Euskal Institutuarekin batera, Bernardo Atxaga Katedra kudeatzen du."}
{"id": "293007", "revid": "42829", "url": "https://eu.wikipedia.org/wiki?curid=293007", "title": "Asturiasko iraultza", "text": ""}
{"id": "293008", "revid": "371", "url": "https://eu.wikipedia.org/wiki?curid=293008", "title": "City University of New York", "text": ""}
{"id": "293009", "revid": "371", "url": "https://eu.wikipedia.org/wiki?curid=293009", "title": "CUNY", "text": ""}
{"id": "293010", "revid": "101217", "url": "https://eu.wikipedia.org/wiki?curid=293010", "title": "1976ko Espainiako Itzulia", "text": "1976ko Espainiako Itzulia Itzuli Handi honen 31. edizioa izan zen. 1976ko apirilak 27 eta maiatzak 16 artean ospatu zen, sarrerako bat eta horietako bat bikoitza izan zen beste 19 etapatan banatutako 3340 kilometroko ibilbidea eginez, Esteponan hasi eta Donostian amaituz.\n100 txirrindularik parte hartu zuten 10 taldetan banatuta, eta 49 izan ziren proba amaitu zutenak.\nGarailea izan zen Jos\u00e9 Pesarrodonak proba, batez beste, 35,814 kilometro orduko abiaduran bete zuen, etapa bakar bat ere irabazi gabe, Donostian ospatu zen azken erlojupekoari esker, non etapa irabazlea izan zen Dietrich Thuraugandik segundo bakar batera amaitu zuen. Pesarrodonak edizio hau irabazteko faborito nagusia zen Luis Oca\u00f1ari garaipena kendu zion, cuencarrak, sailkapen nagusian bigarren amaitu zuelarik. Jose Nazabal izan zen hirugarren.\nThurau, bost etapa irabazi zituena eta zazpi egunez sailkapen nagusiko lider izan zena, puntukako sailkapenaren garaile izan zen, eta Andr\u00e9s Oliva mendikoarena. Taldekakoa KASek irabazi zuen.\nSailkapenak.\nBost sailkapen jokatu ziren eta honakoak izan ziren emaitzak:"}
{"id": "293011", "revid": "105290", "url": "https://eu.wikipedia.org/wiki?curid=293011", "title": "Apirileko Tesiak", "text": "Apirileko Tesiak () Vladimir Lenin lider boltxebikeak kaleratu zituen ildoak izan ziren, Suitzako erbestealditik Petrogradora itzuli zenean. Tesi hauek Errusian zeuden edota erbestetik bueltatzen ari ziren kide boltxebikeei zeuden zuzendurik, batez ere. Sobietek (langile-kontseiluak) boterea hartzearen alde egin zuen, liberal, sozialdemokrata eta behin-behineko gobernuaren aurka gogor egin zuen, boltxebikeei azken honi ez laguntzeko eskatuz eta politika komunista berriak aldarrikatu zituen. Apirileko Tesiek, Uztaileko Egunetan eta Urriko Iraultzan eragina izan zuten, leninismoarekin identifikatzen direlarik.\nEgoera.\nTesiak 1917ko apirilaren 17an (Juliar egutegian, apirilaren 4a) argitaratu ziren, Nikolas II.aren abdikazioa, Errusiako Inperioaren amaiera eta behin-behineko gobernu liberal baten ezarpena ekarri zuen Otsaileko Iraultza gertatu eta hilabetera. Behin-behineko gobernua liberal eta sozialista moderatuen esku zegoen, botere exekutiboa hauteskunde bitartez aukeratuko litzatekeen gobernuaren esku egongo zen demokrazia bat ezartzea zutelarik helburu, baita asanblada konstituziogilea deitzea ere.\nOtsaileko Iraultza eta gero, Leninek ahalik eta azkarren Errusiara bueltatzen saiatu zen. Hau nahiko zaila zen, estatu neutral batean (Suitza) isolatuta baitzegoen, inguruko herrialdeek Lehen Mundu Gerran borrokan zenbiltzan bitartean. Fritz Platten komunista suitzarrak Alemaniar Inperioarekin negoziatu zuen Lenin eta bere kideak Alemaniatik igarotzeko baimena; burdinbideak erabiliz egingo zen hau, \"tren zigilatua\" deituko zitzaion trenean. Gobernu alemaniarraren itxaropena, Leninen Errusiara heltzearekin batera bertan ezinegon politikoa sortu eta gerora herrialdeak Lehen Mundu Gerran kapitulatu egin beharko lukeela zen. Era honetan, Errusiak amore emanda, ekialdeko frontea itxi eta Alemaniak indar osoak Frantzia, Erresuma Batua eta gainontzeko aliatuen kontra erabili ahal izango zituen. Izatez, Urriko Iraultzaren ondoren boltxebikeek boterea eskuratu zutenean, hauek bakea sinatu zuten Brest-Litovsk itunean\nAlemania gurutzatu ondoren, Leninek itsasontziz Suediara egin zuen, hortik aurrerako bidaia Eskandinavian zehar, komunista suediarrek prestatu zutelarik. 1917ko apirilaren 16an (Apirilak 3, egutegi errusiar zaharraren arabera) Lenin trenez heldu zen Petrogradoko Finlandiako geltokira.\nApirileko Tesiak 1917ko apirilaren 7an (apirilaren 4ean egutegi zaharrean) argitaratu ziren \"Pravda\" egunkari boltxebikean eta egun berean, Leninek irakurri zituen Errusia Osoko Soldadu eta Langileen Diputatuen Sobieten Konferentzian."}
{"id": "293013", "revid": "96586", "url": "https://eu.wikipedia.org/wiki?curid=293013", "title": "Vicente L\u00f3pez Carril", "text": "Vicente L\u00f3pez Carril (La Coru\u00f1a, 1942ko abenduak 2 - Gijon, 1980ko martxoak 29) espainiar txirrindulari bat izan zen, profesionala 1965 eta 1979 artean. Jes\u00fas L\u00f3pez Carrilen anaia zen, hura ere txirrindularia izan baitzen.\nHiru itzuli handietan lortu zituen etapa garaipenak, 3 Frantziako Tourrean, non bost aldiz lehen 10en artean ere amaitu zuen, bat Italiako Giroan eta beste bat Espainiako Vueltan.\n1980ko martxoan hil zen, 37 urte besterik ez zituelarik, hondartzan futbolean zebilela, garuneko isuri baten ondorioz.\nCarre\u00f1oko udaleko Kirol Patronatuak eta Cand\u00e1seko kiroldegiak bere omenez daramate bere izena."}
{"id": "293015", "revid": "69297", "url": "https://eu.wikipedia.org/wiki?curid=293015", "title": "1988ko Espainiako Itzulia", "text": "1988ko Espainiako Itzulia (Itzuli Handi honen 43. edizioa izan zen. 1988ko apirilak 25 eta maiatzak 15 artean ospatu zen, sarrerako batean eta hogei etapatan banatutako 3440 kilometroko ibilbidea eginez, Santa Cruz de Tenerifen hasi eta Madrilen amaituz.\n180 txirrindularik parte hartu zuten 18 taldetan banatuta, proba 116k amaitu zutelarik.\nGarailea Se\u00e1n Kelly irlandarra izan zen, eta proba, batez beste, 38,506 kilometro orduko abiaduran bete zuen.\nSean Kelly zen faborito nagusia edizio hau irabazteko, 1987ko Espainiako Itzulian izan zuen zorte txarraren ondoren, Lucho Herrera kolonbiarrak bere garaipena defendatzen zuen bitartean. Norbait garrantzitsua falta bazen, hori Pedro Delgado zen, Vueltaren ordez Italiako Giroan parte hartzea erabaki zuena, Frantziako Tourrerako prestakuntza bezala. Javier M\u00ednguezek zuzendutako BH taldeak, txirrindulari onek osatutako talde sendo bat zuen, \u00c1lvaro Pino eta Anselmo Fuerte bezalako txirrindulariak nabarmenduz.\nLehen etapan, Laudelino Cubinok, I\u00f1aki Gast\u00f3nek eta Jokin Mujikak osatutako ihesaldi bat sortu zen, pelotoiari abantaila handia ateraz helmugara iritsi zirenak, Cubino horiz jantziz.\nTenerifeko ibilbidean zehar errepidean txintxetak eta iltzeak jarri zirela nabarmendu behar da.\nBH taldeko bejartarrak nabarmen handituko zuen sailkapen nagusian zuen abantaila hurrengo egunean, taldekako erlojupekoa ospatu ondoren, bere taldeak irabazi zuena. Egun horretan, gertaerarik garrantzitsuena Sean Kelly taldeburu zuen KAS taldeak galdu zuen denbora izan zen, minutu bat baino gehiago izan zena.\nItzulia iparralderantz zihoan heinean, Caja Rural taldeko herbeheretarra zen Mathieu Hermansek bere abiadura argi erakutsi zion pelotoiari. Itzulian zehar sei etapa irabazi zituen. Aldi berean haizeak, abanikoek eta mozketek kalte handia eragiten zuten pelotoian, eta berehalako batean garaipenerako aukerarik gabe utzi zituzten \u00c1lvaro Pino, Julian Gorospe eta Lucho Herrera bezalako txirrindulariak.\nKantauriar mendikatean igo ziren itzuliko lehen mendateak. Lehen etapa serioan zehar, Valgrande-Pajares eski estazioan amaitu zena, El Bra\u00f1ill\u00edn izeneko urbanizazioan, La Cobertoria eta Pajares mendateak igo ziren. \u00c1lvaro Pino izan zen erasoa jotzen lehenetako bat, Luis Herrera kolonbiarrarekin batera, beste batzuen artean. Alabaina, galiziarrak bere iheskideak gainetik kentzea lortu zuen, etapa garaipena lortuz. Laudelino Cubino bejartar gazteak ez zuen soilik etapan zehar aguantatzea lortu, baizik eta helmugan, \u00c1ngel Arroyo, Anselmo Fuerte eta Fabio Parrarekin batera, Sean Kellyri minutu erdi eta Dietzeni ia minutu bat atera zietela. Hurrengo egunean Naranco mendiara kronoigoera bat ospatu zen. \u00c1lvaro Pinok, bere forma egoera bikaina erakutsiz, bere bigarren etapa jarraian irabazi zuen. Cubinok, bere aldetik, erlojupeko ona egin zuen, Kelly irlandarra ondo kontrolatuz.\nHurrengo mendiko etapak, Valdezcarayn amaitzen zena, ez zuen diferentziarik handitu txirrindularirik garrantzitsuenen artean. Alabaina, Pirinioetako lehen etapan bai egongo ziren diferentziak, Cerlerren amaitu zena. Etapa horretan garaipena Fabio Parrak lortu zuen, helmugara Anselmo Fuerterekin batera iritsi zena, hau sailkapeneko bigarren jarri zelarik, bere taldekidea zen \u00c1lvaro Pinogandik hiru segundora, honek, egun horretan lidertza mantentzeko asko sufritu behar izan zuelarik. Kelly hirugarren jarri zen, bejartarragandik minutu erdi ingurura.\nCubinok maillot horia 16. etapan galdu zuen, Albaceten amaitu zena, bere taldekidea zen Anselmo Fuerte lider berri bihurtuz. Alabaina, oraindik beste etapa garrantzitsu bat falta zen, 30 kilometroko erlojupeko bat Madril kanpoaldean. Aurreko edizioan bezala, Sean Kelly zen faborito nagusia, erlojupekoa bere espezialitaterik gogokoena baitzen.\nSean Kellyk ez zuen hutsi egin, eta nabarmen irabazi zuen erlojupekoa. Oraingoan, irlandarrari ez zitzaion ezer gertatuko, hala, zenbait urtetan porrotak jasan ondoren, Espainiako Vuelta irabaztea lortuz. Reimund Dietzen, erlojupekoaren ondoren, Anselmo Fuertegandik segundo gutxira geratu zen sailkapen nagusian, azkenean hau gaindituz azken etapako bonifikazioei esker eta itzulia bigarren amaituz, Anselmo Fuerte hirugarren izan zen bitartean. Hirurek osatu zuten podiuma urte horretan. Laudelino Cubinok, 1988ko Vueltako sorpresa atsegina izan zena, laugarren amaitu zuen.\nSailkapenak.\nZortzi sailkapen jokatu ziren eta honakoak izan ziren emaitzak:\nSoinu banda.\nEdizio hau eman zuen TVEk Vueltaren soinu banda bezala Seraf\u00edn Zubiri nafarraren \"Pedaleando\" kantua aukeratu zuen."}
{"id": "293016", "revid": "1545", "url": "https://eu.wikipedia.org/wiki?curid=293016", "title": "Aram\u00f3n Cerler", "text": "Aram\u00f3n Cerler eski estazioa Aragoiko Pirinioetako Benasque udalerriko Cerler herrian dago.\nDeskribapena.\nCerler, Aragoiko Pirinioetako alpetar eski estaziorik garaiena da. Benasqueko haranaren bihotzean bertan dago, pinudiz eta 3000 metrotik gorako 60 mendiz inguratua, horien artean Pirinioetako mendirik garaiena den Aneto\nMendikate guztiko goitiera eskiagarririk handienetako bat du, oinean dituen 1500 metroetatik hasi eta Pico Gallinerok dituen 2700 metroetaraino. Estazioaren zatirik gehiena 1900 eta 2700 metroko altuera artean dago.\nElurtea.\nCerler Pirinioen hegoalde zatiko eski estaziorik hoberenetako bat da. Nabarmen da nagusi elurte naturaletan hego-mendebaldeko denboraleekin. Aldiz, iparraldekoak ez zaizkio iristen, eta hauek behar bezain indartsuak direnean, hainbeste haizerekin datoz estazioak ia ez duela bere pisten egoera hobetzerik lortzen. Haize horiek ohi epelak izaten dira, eta gehiago ematen dira udazkenean eta udaberrian, eta, beraz, estazioaren altuera funtsezko faktorea da elurra biltzerakoan.\nZerbitzuak.\nEski estazio ororen zerbitzuak eskaintzen ditu: Erremonteak, erizaindegia, eski eskola, material alokairua, jatetxeak, etab... Udan ere eskaintzen ditu zerbitzuak, bizikletan jaitsiera kasu."}
{"id": "293018", "revid": "201", "url": "https://eu.wikipedia.org/wiki?curid=293018", "title": "Kantabriar sugegorri", "text": ""}
{"id": "293020", "revid": "105290", "url": "https://eu.wikipedia.org/wiki?curid=293020", "title": "1601 Patry", "text": "1601 Patry asteroide gerrikoan aurkitutako 1601. asteroidearen izena da. 1942ko maiatzak 18an aurkitu zuen Louis Boyerrek Aljerretik. Bere behin-behineko izendapen zientifikoa 1942 KA zen. Bere izena Andr\u00e9 Patrygatik jasotzen du."}
{"id": "293021", "revid": "512", "url": "https://eu.wikipedia.org/wiki?curid=293021", "title": "1602 Indiana", "text": "1602 Indiana asteroide gerrikoan aurkitutako 1602. asteroidearen izena da. Indiana Asteroide Programak aurkitu zuen 1950eko martxoak 14an Brooklyndik gertu dagoen Goethe Link Behatokitik. Bere behin-behineko izendapen zientifikoa 1950 GF zen."}
{"id": "293022", "revid": "201", "url": "https://eu.wikipedia.org/wiki?curid=293022", "title": "Tortoloxak", "text": ""}
{"id": "293023", "revid": "105290", "url": "https://eu.wikipedia.org/wiki?curid=293023", "title": "1603 Neva", "text": "1603 Neva asteroide gerrikoan aurkitutako 1603. asteroidearen izena da. 1926ko azaroak 4an aurkitu zuen Grigory Neujminek Simeisetik. Bere behin-behineko izendapen zientifikoa 1926 VH zen. Bere izena Neva ibaiagatik jasotzen du."}
{"id": "293024", "revid": "105290", "url": "https://eu.wikipedia.org/wiki?curid=293024", "title": "1604 Tombaugh", "text": "1604 Tombaugh asteroide gerrikoan aurkitutako 1604. asteroidearen izena da. 1931ko martxoak 24an aurkitu zuen Carl Otto Lamplandek Arizonako Flagstaffeko Lowell Behatokitik. Bere behin-behineko izendapen zientifikoa 1931 FH zen. Bere izena Pluton planeta nanoa (garai hartan eguzki sistemako bederatzigarren planetatzat hartua izan zen) 1930ean aurkitu zuen Clyde Tombaughen omenezkoa da."}
{"id": "293025", "revid": "105290", "url": "https://eu.wikipedia.org/wiki?curid=293025", "title": "Underneath the Colours", "text": "Underneath the Colours INXS musika taldearen bigarren kantu bilduma da. 1981eko urriak 19an argitaratu zuten Australian. Bilduma honetan konposaketa helduago bat ikusten da, taldearen hurrengo bildumen ezaugarria izango zen soinu bakar bat izatera eraman zuena. Gai politikoei buruzko lehen kantuak daude bilduma honetan, baita lehen balada ere, aurrekoarekin alderatuta bilduma honek zuen sentimendu malenkoniatsuagoarekiko egokiagoa.\nBildumaren azala Cyril Powerrek egin zuen, Underneath the Colours izenarekin.\nBildumako kantuak.\nParentesi artean nabarmendutakoak izan ezik, Andrew Farrissek eta Michael Hutchencek idatzitako kantuak dira."}
{"id": "293026", "revid": "4637942", "url": "https://eu.wikipedia.org/wiki?curid=293026", "title": "C\u00e9sar Romero", "text": ""}
{"id": "293027", "revid": "17", "url": "https://eu.wikipedia.org/wiki?curid=293027", "title": "Ezti-ilargi", "text": ""}
{"id": "293028", "revid": "512", "url": "https://eu.wikipedia.org/wiki?curid=293028", "title": "Bernard Wolfe", "text": "Bernard Wolfe (New Haven, Connecticut, 1915eko abuztuaren 28a - Calabasas, Kalifornia, 1985eko urriaren 27a) estatubatuar idazlea izan zen, zientzia fikzioan idatzitako lanengatik ezaguna. Genero horretan, bereziki nabarmentzekoa da \"Limbo\" lana, 1952 urtekoa. Leon Trotskyren idazkari eta bizkartzain ere izan zen denboraldi labur batean zehar."}
{"id": "293029", "revid": "201", "url": "https://eu.wikipedia.org/wiki?curid=293029", "title": "Sugandil", "text": ""}
{"id": "293030", "revid": "119347", "url": "https://eu.wikipedia.org/wiki?curid=293030", "title": "Deustuko Unibertsitateko Ingeniaritza Fakultatea", "text": "Deustuko Unibertsitateko Ingeniaritza Fakultatea Bilbon Deustuko Unibertsitateak dituen sei fakultateetako bat da, ingeniaritzan espezializatua dena. Deustuko kanpusean du egoitza.\nHistoria.\nDeustuko Unibertsitateko Ingeniaritza Fakultatea Deustuko Informatika Eskolaren (ESIDE) bilakaera da, 1970-71 ikasturtean jaio zena. 1976an Informatika Fakultate bihurtu eta 1979an onarpen ofiziala lortu zuen. 1996an beste ingeniaritzak ikasteko aukera eman zuen. 2018an Gasteizko egoitza zabaldu zen, non Industria Digitaleko gradu duala ematen den."}
{"id": "293031", "revid": "119347", "url": "https://eu.wikipedia.org/wiki?curid=293031", "title": "Deustuko Unibertsitateko Zuzenbide Fakultatea", "text": "Deustuko Unibertsitateko Zuzenbide Fakultatea Bilbon Deustuko Unibertsitateak dituen sei fakultatearen bat da, zuzenbidean espezializatua dena. Deustuko campusean du egoitza.\nHistoria.\nDeustuko Unibertsitateko Zuzenbide Fakultatea unibertsitate berarekin batera 1886-87 ikasturtean hasi zen. 1963an onaper ofiziala lortu zuen Elizaren Unibertsitate bilakatuta."}
{"id": "293033", "revid": "512", "url": "https://eu.wikipedia.org/wiki?curid=293033", "title": "Michael Hutchence", "text": "Michael Hutchence (Sydney, 1960ko urtarrilaren 22a-1997ko azaroaren 22a) INXS australiar musika taldeko abeslari eta konposatzailea izan zen.\nBiografia.\nHong Kongen hazi zen eta 1972an Australiara itzuli zen. 1977an INXS taldea sortu zuen Jon Farriss, Tim Farriss eta Andrew Harriss anaiekin eta Garry Gary Beers eta Kirk Pengillyrekin. 1979an taldearekin \"Simple Simon\"/\"We Are The Vegetables\" singleak merkaturatu zituen, non tokiko arrakasta lortu zuten. Urte horretan bertan INXS bilduma argitaratu zuten, taldearen lehen bilduma izan zena, funky-punk kutsukoa, eta bertan \"Just Keep Walking\" tokiko kantu arrakastatsua dago. 1982an hasi zen nazioartean arrakasta izaten \"The One Thing\" kantuaren ondorioz, Shabooh Shoobah bildumaren barnean zegoena. Ondoren, taldeak arrakasta txikiagoak izan zituen, The Swing eta Listen Like Thieves bezalako bildumekin.\n1987rako Michaelek jada konposaketa liriko helduak egiten zituen, eta Kick diskarako, jada zenbait kantu arrakastatsu sortu zituen, horien artean Never Tear Us Apart balada. 1989an bakarlari bezala hasi zen Max Qrekin batera, baina taldean jarraitu zuen. B serieko britainiar filma izan zen \"Frankenstein unbound\" (Frankensteinen berpiztea) filmean agertu zen, John Hurtek protagonizatu zuena.\nMichael Hutchence, mundu mailan ezagunak ziren izarrekin izan zituen harremanengatik ezaguna izan zen, horien artean Kylie Minogue, Helena Christensen eta Paula Yates, azken hau britainiar telebistako pertsonaia ezaguna, norekin Heavenly Hiraani Tiger Lily izeneko alaba bat izan zuen.\n1980ko hamarkadan Kick izeneko bildumaren arrakastak piztu zuen INXS taldearekiko sukarrak 1990eko hamarkadan jarraitu zuen \"Elegantly Wasted\" bildumarekin. Taldea ospetsu izan zen Michael 1997ko azaroak 22an hila aurkitua izan zen arte. Bertsio ofizialaren arabera, Sydneyko Ritz Carlton Hoteleko 524. gelako atetik zintzilikatuz bere gerrikoarekin urkatu zela dio. Gela horretan hartu zuen ostatu INXS taldeak taldearen 20. urteurrena ospatuz egin behar zuen bira baten aurreko egunetan. Bere gorputzean errezetatutako zenbait botika aurkitu ziren, horien artean depresioaren aurkakoa den Prozac ezaguna.\nBere hiletara, INXS taldeko bere kideez gain, Tom Jones, Jason Donovan eta Midnight Oileko kideak ere joan ziren, beste batzuen artean. Urte horretan bertan, abenduak 3an, Bonok One kantua eskaini zion Mexiko Hirian egin behar zuen Pop Mart birako zuzeneko aurkezpen batean. Hurrengo egunean, Foro Sol delakoan bertan, U2k ikuskizuna \"Never tears apart\" kantuarekin itxi zuen irudi eta bideoan, Bonok esandako hitz hunkigarriekin batera.\n1998an, bere errautsak bere jaioterria izan zen Sydneyko badian jaurti ziren, ekitaldi horretara soilik bere hurbileneko jendea joan zelarik. 1999an, hil ondorengo ekitaldi batean, Michael Hutchencek bakarlari bezala sortu zuen bilduma bakarra merkaturatu zen, Andy Gill eta Bonoren partehartzeekin.\n2005ean, artista bezala jaiotzen ikusi zuen taldeak reality show bat egin zuen bere ordezkoa bilatzeko, Rockstar: INXS izenekoa, non garailea eta Hutchencen ordezkoa Jason Dean Bennison izeneko kanadar bat izan zen, J. D. Fortune ezizenez ezagutzen dena, norekin bilduma berri bat sortu zuten.\nMichael Hutchence bakarlari bezala.\nMichael Hutchencek aukera bakarra izan zuen bakarlari bezala bilduma bat sortzeko, eta 1995ean bakarlari bezala egingo zuen diska bakarrerako kantuak grabatzen hasi zenean izan zen, diska hori soilik Michael Hutchence deitua izan zelarik. Ekoizleak Danny Saber eta Andy Gill izan ziren.\nU2 musika taldeko kantaria eta Michael Hutchencen laguna den Bonok Slide Away kantuaren letraren zati bat kantatu eta grabatu zuen. Bilduma 1999rako prest egon zen, V2 Records disketxeak argitaratua."}
{"id": "293034", "revid": "201", "url": "https://eu.wikipedia.org/wiki?curid=293034", "title": "Silos", "text": ""}
{"id": "293035", "revid": "1545", "url": "https://eu.wikipedia.org/wiki?curid=293035", "title": "Deustuko Unibertsitateko Ekonomia eta Enpresa Zientzien Fakultatea", "text": "Deustuko Unibertsitateko Ekonomia eta Enpresa Zientzien Fakultatea Bilbon Deustuko Unibertsitateak dituen sei fakultatearen bat da, ekonomian espezializatua dena. Deustuko campusean du egoitza. Ezizena \"Komertziala\" du.\nHistoria.\nPedro eta Domingo Agirre Amerikatik itzulitako indianoek Bilbon Ingalaterran eta Estatu Batuetan ikusitako ekonomia fakultatearen moduko zentroa sortzeko helburua zuten. Horri esker, 1916an Pedro Ikaza bere ilobak fakultatea sortu zuen, Jesusen Lagundiaren laguntzari esker. Epeka epeka ospetsu bihurtu eta 1973an onarpen ofiziala lortu zuen. 2007an \"Deusto Business School\" (DBS) sortu zuten negozio-eskola moduan.\nIkasle ohi ezagunak.\nHona hemen bertan ikasi zuten ikasle batzuk:"}
{"id": "293036", "revid": "105290", "url": "https://eu.wikipedia.org/wiki?curid=293036", "title": "Sydneyko Olinpiar Parkea", "text": "Sydneyko Olinpiar Parkea (ingelesez \"Sydney Olimpic Park\") Sydneyko Homebush Bay aldirian dagoen 640 hektareako parke bat da, bertan kirol instalakuntza ugari dagoelarik.\nSydneyn ospatu ziren 2000ko Udako Olinpiar Jokoak antolatzeko eraiki zen, eta ordutik, hiriko kirol eta kultura ekitaldi gehienak bertan antolatzen dira. Olinpiar Jokoetan zehar atletismo eta igeriketa probak hartzeaz gain, bere barrutiaren barnean olinpiar hiribildua ere hartu zuen, bertan, Olinpiar Jokoetan parte hartu zuten nazio ordezkaritza guztiek ostatu hartu zutelarik.\nBere eremuaren barnean ANZ Stadiuma aurki dezakegu, 13ko rugbyko edo australiar futboleko nazioko eta nazioarteko lehiaketa gehienak hartzen dituena, Sydneyko Nazioarteko Ur Gunea, bertan igeriketa lehiaketak egiten direlarik, eta Sydney SuperDome eta The Dome, saskibaloi, gimnasia, eskubaloi eta boleibol lehiaketak hartzen dituztenak, baita NSW Tennis Centre ere, tenis lehiaketak hartzen dituena.\nKirol multzoaren kudeaketa 1995 arte \"Homebush Bay Development Corporation\"en esku egon zen, eta hiria 2000ko Udako Olinpiar Jokoen egoitza izendatua izan zenetik, Jokoen antolakuntza autoritatearen esku. 2001ean kudeaketa \"Sydney Olimpic Park Authority\"ren eskuetara pasa zen."}
{"id": "293037", "revid": "105290", "url": "https://eu.wikipedia.org/wiki?curid=293037", "title": "Deustuko Unibertsitateko Teologia Fakultatea", "text": "Deustuko Unibertsitateko Teologia Fakultatea Bilbon Deustuko Unibertsitateak dituen sei fakultatearen bat da, teologian espezializatua dena. Deustuko campusean du egoitza.\nHistoria.\n1880an Jesusen Lagundiak bere ikasleak Bilbon prestaketa bereizia ematea erabaki eta O\u00f1ako Teologia Fakultatea titulua lortzea erabaki zuen. Horrekin batera Deustuko Unibertsitatea sortu zuten. Denboraren poderioz Fakultatea Bilbon zentralizatu zuten, Elizako Fakultate bilakatuta."}
{"id": "293038", "revid": "142586", "url": "https://eu.wikipedia.org/wiki?curid=293038", "title": "Dessau-W\u00f6rlitz lorategia", "text": "Dessau-W\u00f6rlitz lorategia (alemanez \"Dessau-W\u00f6rlitzer Gartenreich\"), Alemaniako lorategi ingeles handiena da. Dessau-Ro\u00dflau hiriko W\u00f6rlitzer lakuaren ertzean kokaturik dago, Saxonia-Anhalt estatuan.\nAnhalt-Dessauko Leopoldo III.a dukeak sortu zituen XVIII mendean, Europan zehar hainbat herrialde bisitatzetik bueltan etorri zenean. Ilustrazioaren defendatzailea izanik lorategi barroko formalak utzi eta paisaia naturalistagoa sortu nahi izan zuen.\nOranienbaum.\nLorategiak bere aitona Joan Jurgi II.a Anhalt-Dessaukoaren garaian sortu ziren, XVII mendean. 1659an Herbehereetako Cornelis Ryckwaert arkitektuak \"Nischwitz\" eremuan jauregia eta lorategiak diseinatu zituen. \"Oranienbaum\" izen berria eman zitzaion 1673an. Jauregia bera 1683an bukatu zuten eta Henriketa Katalina emaztearen udako egoitza bihurtu zen.\nLeopoldo III.ak txinatar estiloa gehitu zion 1780ean, eta horrela hainbat arku-zubi, te etxetxoa eta pagoda bat gehitu zizkion. 1811an \"Orangerie\" bat (aisialdirako eraikina) gehitu zitzaion, Europako luzeenetako bat (175 metro) zena, zitroi zuhaitzek inguratzen zutelarik.\nW\u00f6rlitzer parkea.\nDessauren ondoan dagoen W\u00f6rlitz herrixkan dagoen parkea da, Elba ibaiaren ertzean dagoena. Kontinenteko lehenego lorategi ingelesetako bat izan zen, 1769 eta 1773 artean egin baitzen. Eraikin gehienak Erdmannsdorff arkitektuak diseinatu zituen, eta parkea bera Johann Friedrich Eyserbeck (1734-1818) arkitektuak.\nW\u00f6rlitzeko jauregian bizi izan ziren Leopoldo III.a eta bere emaztea. Alemaniako lehenengo jauregi neoklasikoa da hau. Jauregiko lorategien mendebaldean San Petri eliza dago (1809) eta ekialdean sinagoga bat (1790), Kristal hautsien gauean zaintzaileak salbatu zuena.\nW\u00f6rlitzer lakuaren erdian sumendi itxurako uharte bat dago. \"Vesuvio\" irudikatu nahian, azpialdean eraikin batzuk gehitu zitzaizkion (\"Pompeia\" gisa) eta jaialdietan su artifizialak botatzen ziren 79.ko erupzioa antzezteko."}
{"id": "293039", "revid": "105290", "url": "https://eu.wikipedia.org/wiki?curid=293039", "title": "Deustuko Unibertsitateko Psikologia eta Hezkuntza Fakultatea", "text": "Deustuko Unibertsitateko Psikologia eta Hezkuntza Fakultatea Bilbon Deustuko Unibertsitateak dituen sei fakultatearen bat da, psikologian espezializatua dena.\nDeustuko campusean du egoitza eta Drogamenpetasunen Deustuko Institutua du bere barnean."}
{"id": "293040", "revid": "119347", "url": "https://eu.wikipedia.org/wiki?curid=293040", "title": "Deustuko Unibertsitateko Gizarte eta Giza Zientzien Fakultatea", "text": "Deustuko Unibertsitateko Gizarte eta Giza Zientzien Fakultatea Bilbon Deustuko Unibertsitateak dituen sei fakultatearen bat da, giza zientzietan espezializatua dena.\nDeustuko eta Donostiako campusetan du egoitza eta Deustuko Unibertsitateko Hizkuntza Zentroa bere barnean du.\nHistoria.\n1962-63ko ikasturtean, Deustuko Unibertsitateak Letren Fakultatea sortu zuen, \"Literaria\" izenez ezagutzen zutena. 1964an Turismoko eta Zuzendaritzako Idazkari ikasketak, 1974an Soziologia eta Politikakoak eta 1992an Gizarte Lanekoak eman zituzten.\n2009-10 ikasturtean, ikastegi guzti horiek bildu eta Gizarte eta Giza Zientzien Fakultatea eratu zuten."}
{"id": "293041", "revid": "2048", "url": "https://eu.wikipedia.org/wiki?curid=293041", "title": "Jos\u00e9 \u00c1ngel S\u00e1nchez Asiain", "text": "Jos\u00e9 \u00c1ngel S\u00e1nchez Asiain (Barakaldo, 1929ko martxoaren 1a - Madril, 2016ko abenduaren 31) bizkaitar enpresaburu eta ekonomialaria izan zen.\nBiografia.\nDeustuko Unibertsitateko Ekonomia eta Enpresa Zientzien Fakultatean ikasi ondoren, 1958an ekonomia doktoretza lortu zuen Madrilgo Unibertsitatean.\nDeustuko Unibertsitatean irakaslea izateaz gain, Banco de Bilbao hasi zen lanean. 1988an Banco de Vizcayarekin bat egin zuenean, Banco Bilbao Vizcayaren presidente bilakatu zen. Horri esker, hainbat enpresen kontseilaria izan zen eta baita ohore eta kargu asko lortu ere."}
{"id": "293042", "revid": "119347", "url": "https://eu.wikipedia.org/wiki?curid=293042", "title": "Acer Arena", "text": "Acer Arena Australiako Sydney hirian dagoen kirol eta entretenimendu multzo handi bat da. Sydneyko Olinpiar Parkean dago, eta 1999an amaitu zen eraikitzen, Sydneyn ospatu behar ziren 2000ko Udako Olinpiar Jokoetarako instalakuntzen zati bezala. Arena jatorrian Sydney SuperDome bezala ezagutzen zen Acer taiwandar enpresak izenaren eskubideak 2006an erosi zituen arte.\n190 milioi dolarreko kostua izan zuen instalakuntza honek Abigroup Ltdk eta Obayashi Corporationek eraiki zuten buruan ingurugiro faktoreak zituztela. Edonola ere, instalakuntzarentzako aire girotuak haloalkanoak sortzen zituen eta Olinpiar Jokoetarako \"Gida Berdea\" haustea leporatu zitzaion. Hegoaldeko Gales Berriko gobernuburua zen Bob Carrek estadioa, ofizialki, 1999an inauguratu zuen.\nEstadioaren garapena 3400 autorentzako aparkalekua eta kanpo landun plaza bat ere bazituen hiru azpitokiren zati izan zen.\nEstadioaren sabaiko mastak lurretik 42 metrotarainoko altuera dute, eta estadioak 20.000 metro karratuko azalera hartzen du.\nBertan jokatzen ditu Sydney Swifts taldeak etxeko partidak."}
{"id": "293045", "revid": "56334", "url": "https://eu.wikipedia.org/wiki?curid=293045", "title": "Emilio Ybarra", "text": "Emilio Ybarra Txurruka (Donostia, 1936ko azaroaren 9a - Madril, 2019ko uztailaren 17a) euskal enpresaburu eta ekonomialaria izan zen.\nBiografia.\nYbarra burges leinuaren kidea, ama Dolores Txurruka Abrako kondesa eta aita Santiago Ybarra zituen; aita Cabo Quilates ontzian hil zuten Gerra Zibilean.\nDeustuko Unibertsitateko Ekonomia eta Enpresa Zientzien Fakultatean ikasi eta Santiago anaiarekin batera Vocentoren jabea zen. Tubos Reunidos edo Corporaci\u00f3n Financiera enpresen kontseilaria izateaz gain, Banco de Bilbao edo BBVren presidentea izan zen."}
{"id": "293046", "revid": "512", "url": "https://eu.wikipedia.org/wiki?curid=293046", "title": "Stendal", "text": "Stendal Alemaniako Saxonia-Anhalt estatuaren iparraldean dagoen hiria da, Altmark eremuaren hiriburu historikoa.\nHistoria.\nAlberto I.a Brandenburgokoa \"Hartza\"k sortu zuen XII mendean eta berehala bihurtu zen Hansa Ligako hiri garrantzitsuenetako bat. Eliza ederrak eraiki zituen, udaletzea ere bai. Oraindik ikusgai daude hirirako bi ate, babeserako baino gehiago hiriaren garrantzia erakusteko eraikiak.\nBrandenburgoko agintarien esku egon zen mende luzetan eta Napoleondar Gerrak izan ondoren Prusiak eskuratu eta Saxoniako probintzian sartu zuen.\nOndasun nabarmenak.\nStendal \"Adreilu gorrizko hiri gotikoa\" ezizenaz ezagutzen da."}
{"id": "293047", "revid": "7189996", "url": "https://eu.wikipedia.org/wiki?curid=293047", "title": "Alfredo S\u00e1enz Abad", "text": "Alfredo S\u00e1enz Abad (Areeta, 1942ko azaroaren 21a) bizkaitar enpresaburu eta bankaria da.\nBiograf\u00eda.\nDeustuko Unibertsitateko Ekonomia eta Enpresa Zientzien Fakultatean ikasi ondoren bere ibilbide profesionala banketxeetan egin du. Banco Bilbao Vizcayan (1981 - 1993), Banca Catalanan (1993), Baneston (1994 - 2002) eta Banco Santanderren (2002-) lan egin du.\n2009an Bartzelonako Entzutegi Probintzialak 1993an Banestoko presidentea zela salaketa faltsua egiteagatik 6 hilabeteko zigor-kartzela eta 9.000 euroko isunaz zigortu zuen. 2011n Jos\u00e9 Luis Rodr\u00edguez Zapateroren gobernuak alde bateko indultua eman zion."}
{"id": "293048", "revid": "1545", "url": "https://eu.wikipedia.org/wiki?curid=293048", "title": "Juan Jose Etxeberria Monteberria", "text": ""}
{"id": "293051", "revid": "77047", "url": "https://eu.wikipedia.org/wiki?curid=293051", "title": "Casilda Iturrizar", "text": "Casilda Margarita Iturrizar Urkijo, \"Epaltzaren alarguna\" bezala ere ezaguna, (Bilbo, 1818ko uztailaren 20a - Bilbo, 1900eko otsailaren 22a) bizkaitar filantropoa izan zen. \nBiografia.\nJose Ylarion Iturrizar Basabe eta Eugenia Nicolasa Urquijo Ziurtegaray (edo Siurtegaray) izan ziren Bilboko Bego\u00f1a auzoan jaiotako neskatoaren gurasoak. Aita dendari txikia zen, baina ama familia onekoa zen (33.500 errealeko ezkonsaria izan zuen). Jose Ylarion 1832 urtean arruinatu egin zen eta, kartzelara joan ez bazen arren, osasuna eta bere egoera nabarmen txartotu zitzaizkion. 1833ko irailean hil zen, izandako 8 seme-alabetatik, 4 oso egoera kaxkarrean utzita.\nBilboko merkatari garrantzitsu baten etxean neskame joan zen Casilda, Tomas Jos\u00e9 Epaltza Zubaranean (1798-1873), Habanan dirututako gizona eta hiriaren garapen ekonomikoan zeresan handia izango zuena: Boluetako Santa Ana labe-garaien enpresaburuetako bat izan zen (1841ean), bere lehengusu Pablo de Epalza Lecanda eta Domingo de Epalza Larraondorekin batera Banco de Bilboren sortzaileetako bat (1857) eta Bilbotik Tuterara zihoan trenarena (1859). Jabego handiak zituen Bilbon eta Portugaleten ere, non etxea eraiki zuen Kai Berrian. Tom\u00e1s Epaltza bere lehen emazte Mar\u00eda Concepci\u00f3n Lequerica Bergarechearekin banatzeko dibortzioa eskatu zuen eta 1849an epaitegietara jo zuten. Epaiketa horretan esaten zen Casilda 1833an Barakaldon bizi zela aita ezezaguneko ume batekin, Epaltzarena zen etxe batean. Senarraren neskamea baino zerbait gehiago zela salatzen zuen Mar\u00eda Concepci\u00f3n Lequericak, baina Epaltzak lekukotza hori erretiratzea lortu zuen. Dibortzioa eskuratu zuen, baina ez Elizaren anulazioa, eta ez zen libre geratu 1857an bere lehen emaztea hil zen arte.Bikotea 1859an ezkondu zen, Bilboko San Nikolas elizan.\n1873an senarra hil zenean, Epaltzaren alarguna bezala sinatzen hasi zen eta senarraren negozioak eramaten. Merkataritza utzi zuen, baina banku eta higiezinen negozioak jarraitu zituen; tren eraikuntzak (La Roblakoa edo Bizkaiko Zentrala); ikatz meategiak (Hulleras de Sabero eta Anexas)...\nEz zuenez ondorengo seme-alabarik, bere ondasunak jaioterrirako eta bertako jende txiroentzako banatu zituen. Casilda Iturrizar parkeak, Tivoliko eskolek (gero bere omenez \"Viuda de Epalza\" izena hartu zutenek), Ospitale Zibilak eta Erruki Etxeak dohaintza aberatsak jaso zituzten. Bilboko Koral Elkartea lagundu zuen baita ere eta Bilboko eskola publikoetako ikasle azkarrei dirulaguntzak eman zizkien. Zendu zenean diruz lagundu zituen San Frantzisko auzoko erlijioso Klaretarrak, La Najako Jesusen lekaime zerbitzariak eta Portugaleteko Agustindarrak ere. Era berean Deustuko Unibertsitatea izango zenaren sorreran ere hartu zuen parte.\nArriaga antzokia eraiki eta kudeatzeko elkartearen akziodun nagusietako bat izan zen."}
{"id": "293052", "revid": "1545", "url": "https://eu.wikipedia.org/wiki?curid=293052", "title": "Epalzaren alarguna", "text": ""}
{"id": "293053", "revid": "688", "url": "https://eu.wikipedia.org/wiki?curid=293053", "title": "Acer Inc.", "text": "Acer ordenagailuak eta produktu informatikoak egiten dituen taiwandar enpresa bat da. Munduko bigarren ordenagailu fabrikatzailerik handiena da, eta Taiwango enpresa minoristarik handiena.\nAcerrek eskaintzen dituen produktuen artean ordenagailu pertsonalak, zerbitzariak eta bilketa, pantailak, periferikoak eta enpresa, gobernu, heziketa eta etxeko erabiltzaileentzat interneteko presentziarako konponbideak daude.\n1976an \"Multitech\" izeneko enpresa sortu zuen Stan Shihk, eta jarraian, izenez aldatu zen enpresa, 1981ean Acer izena jaso zuelarik. Acer taldeak 39.000 langile ditu, banatzaile eta zerbitzu tekniko langileak barne, 100 herrialde ingurutan. 2002an, enpresa honek, Estatu Batuetan 12.900 milioi dolarreko mozkinak lortu zituen. Enpresaren egoitza Hischih hirian dago, Taiwango Taipei konderrian.\nAcerren filiala Australian Acer Computer Australia da, mahai gaineko ordenagailuen eta eramangarrien merkatu osoan 3.a izateaz gain, gobernua eta heziketa bezalako arlo dominatzaileetan saltzaile nagusia ere badelarik.\nAcerren Estatu Batuetako merkatu kuota jeitsi egin da azken urteetan, Europakoak gora egin duen bitartean. Acer, berriz ere iparramerikar merkatuan sartzen saiatzen ari da, baina oraindik ez da ezagutzen funtzionatuko ote duen. Europan duen arrakastaren merituaren zati handi bat 1 Formulako Ferrari Taldeari egindako babesarena izan daiteke, eta aurretik Prost Grand Prix. Zurrumurruen arabera, Acerrek, laster, American based Champ Carl Word Series babestuko du.\n1990eko hamarkada hasitakoan, Acerrek merkatu kuota zabal bat izan zuen Latinoamerikan, Compaqekin lehia gogorrean. Alabaina, Compaqek merkatuaren zati gehiena bereganatzea lortu zuen, Acerrek Kolonbian zuen muntaketa plantaren itxiera, Brasilgo plantaren murrizketa eta soilik Brasil eta Mexikoko merkatuak mantentzea suposatu zuena. Gaur egun, Acer berriz sartzen ari da Latinoamerikako zenbait merkatutan.\nAcerrek Gateway Inc. estatubatuar konputagailu fabrikatzailea erosi zuen 2007ko abuztuan 710 milioi dolar ordainduta. Honekin, Acer Lenovo txinatar fabrikatzailearen gainetik jarri zen, munduko hirugarren postura iritsiz.\n2007ko irailean Acer/Gatewayk Packard Bell erosteko interesa erakutsi zuen. Interesa 2008ko urtarrilean baieztatu zen, Acerrek, Packard Bell konpainiaren %75a erosita konpainia honen kontrola hartu zuela iragarri zuenean.\n2009 amaieran, Acerrek Dell gainditu zuen salmentetan, eta ordutik mundu osoko bigarren ordenagailu fabrikatzailerik handiena bihurtu zen.\n2010eko bigarren hiruhilekoan, Acerren salmentak %6,2 jeitsi ziren aurreko hiruhilekoarekin alderatuz. Honek Dell, salmentetan, berriz munduko bigarren postura itzultzera bultzatu zuen.\n2011n, Acerren talde direktiboan aldaketa garrantzitsu bat gertatu ondoren, enpresa identifikatuko zuen irudi grafiko berria ezagutarazi zen. Logotipo berri honek aurreko bertsioa ordeztu zuen, 2000ko hamarkada osoan zehar erabili zena. Acerren arabera, logotipo berriak tipografia garbi eta leunago bat du, berde argi batekin, aurrekoak zuen berde ilunaren ordez."}
{"id": "293055", "revid": "56334", "url": "https://eu.wikipedia.org/wiki?curid=293055", "title": "Karbono zuntz", "text": "Karbono zuntza zuntz artifiziala da, karbono atomoak kristal egituran dituena. Erresistentzia handiko materiala da, altzairuaren antzeko propietate mekanikoak dituena, eta zura edo plastikoa bezain arina. Bere gogortasunagatik altzairuak baino erresistentzia gutxiago dio talkari. Besteak beste, arrantza kanaberak, bizikletak, tenis-erraketak eta eskiak egiteko erabiltzen da.\nGehienetan polimero termoegonkorrak erabiltzen dira ikazkai-zuntzarentzako oinarri gisa. Polimeroa epoxi erretxina termoegonkorra izan ohi da; beste polimero batzuk, poliesterra edo binilesterra kasu, gero eta gutxiago erabiltzen dira.\nEgitura eta propietateak.\nGai konposatu honen propietate nagusiak honakoak dira:\nIkazkai-zuntzez eginiko gaien prezio altuaren arrazoiak zenbait faktoreren ondorio dira:\nAuto eta hegazkin industrian aplikazio ugari du, itsasontzi eta bizikletetan bezala, non bere propietate mekanikoak eta arintasuna oso garrantzitsuak diren. Geroz eta arruntagoa da, baita ere, nahiko arruntak diren kontsumoko beste gauza batzuetan, lerroko patinetan, tenisko erraketetan, eraikinetan, ordenagailu eramangarrietan, tripodeak eta arrantza kanaberak kasu, bitxigintzaz gain.\nIkazkaizko harizpi bakoitza milaka ikazkai-zuntzen elkarketa da. Harizpi bat 5 eta 8 mikrometro arteko diametroa duen hodi fin bat da, eta nagusiki ikazkaiz osatua dago.\nIkazkai-zuntzaren egitura atomikoa grafitoarenaren antzekoa da, hexagono formako patroi erregular batean jarritako ikazkaizko atomo laminetan datzana. Diferentzia, lamina edo horri horiek elkar gurutzatzen diren moduan dago. Grafitoa kristal gai bat da, non orriak elkarrekiko paraleloan modu erregularrean jarrita dauden. Orrien arteko lotura kimikoa nahiko ahula da, grafitoari bere biguntasun eta distira bereizgarriak emanez. Ikazkai-zuntza gai amorfo bat da: ikazkai-atomozko orriak modu gorabeheratsuan foliatuak daude, edo estutuak, elkartuta. Honek orriak integratzen ditu, geruzen artean irristatzea eragotziz eta bere erresistentzia nabarmen handituz.\nIkazkai-zuntzaren dentsitatea metro kubikoko 1750 kilokoa da. Elektrizitate eroale bat da eta bero eroankortasun txikikoa. Berotzean, ikazkai-harizpi bat labur eta sendoago bihurtzen da.\nModu naturalean ikazkai-zuntzak beltzak dira, baina berriki beste kolore batzuetakoak ere badaude.\nBere dentsitate lineala (masa luzera unitateko, honako unitatearekin *Tex 1 = g 1/1000 mko) edo yarda bakoitzeko harizpi kopuruagatik, milakoetan."}
{"id": "293056", "revid": "448", "url": "https://eu.wikipedia.org/wiki?curid=293056", "title": "Esku huskako pilotari", "text": ""}
{"id": "293057", "revid": "336", "url": "https://eu.wikipedia.org/wiki?curid=293057", "title": "Koldo Alberdi Olaizola", "text": "Koldo Alberdi Olaizola (Zarautz, 1952 - ) euskal herritar eskultorea da. 1971 urtean hasita, Debako arte eskolan ikasi zuen Jorge Oteizarekin. Usurbilen harrziko eskulturak egiteko lantegia eratu zuen ondoren. Remigio Mendibururen ikasle eta laguntzailea ere izan da."}
{"id": "293058", "revid": "448", "url": "https://eu.wikipedia.org/wiki?curid=293058", "title": "Arthur Joyce Cary", "text": ""}
{"id": "293059", "revid": "69297", "url": "https://eu.wikipedia.org/wiki?curid=293059", "title": "1964ko Andaluziako Itzulia", "text": "1964ko Andaluziako Itzulia txirrindularitza itzuli honen 11. edizioa izan zen. 1964ko otsailak 2 eta 9 artean ospatu zen 8 etapatan banatutako 1195 kilometroko ibilbidea eginez, Malagan hasi eta amaituz.\n48 txirrindularik parte hartu zuten 6 taldetan banatuta, eta 32 izan ziren proba amaitu zutenak.\nGarailea izan zen Rudi Altig alemaniarrak proba, batez beste, 37,857 kilometro orduko abiaduran bete zuen. Mendiko sailkapena Juan Jose Sagarduirentzat izan zen, eta taldekakoa Saint-Raphaelentzat."}
{"id": "293062", "revid": "69297", "url": "https://eu.wikipedia.org/wiki?curid=293062", "title": "Juan Jose Sagardui", "text": "Juan Jose Sagardui Ayastru (Zaratamo, 1941eko ekainaren 14a - Galdakao, 2010eko urriaren 4a) euskal txirrindulari bat izan zen, profesionala 1961 eta 1969 artean.\nKirol ibilbidea.\nHirurogeikoen hamarkadako eskalatzaile bikaina, bere sasoirik onena 1963koa izan zen, urte hartan, besteak beste, Arrateko Igoera, Eibarko Bizikleta eta Iru\u00f1eko Pascuas Sari Nagusia lasterketen gailendu zen, Arratekoan, Federico Bahamontesi eta Jacques Anquetili aurrea harturik. \n1964ko Etorkizuneko Tourrean bi etapa, mendiko sailkapena eta puntukako sailkapena irabazi zituen. \n1965ean Frantziako Tourrean parte hartzeko aukeratu zuten eta 46. postuan bukatu zuen.\nEspumosos Gorbea taldearekin hasi zuen kirol ibilbidea eta 1963tik 1967 arte Kas taldean aritu zen. Geroago, Karpy taldearekin sinatu zuen eta 1969ko martxoan erretiratu zen txirrindularitzatik, profesionaletan zortzi urte eman ondoren. \n2010eko urriaren 4an hil zen eta urriaren 6an hileta elizkizunak egin ziren Basauriko San Pedro elizan."}
{"id": "293063", "revid": "69297", "url": "https://eu.wikipedia.org/wiki?curid=293063", "title": "1963ko Italiako Giroa", "text": "1963ko Italiako Giroa Itzuli Handi honen 46. edizioa izan zen. 1963ko maiatzak 19 eta ekainak 9 artean ospatu zen, 21 etapatan banatutako 4063 kilometroko ibilbidea eginez, garailea izan zen Franco Balmamionek, batez beste, 34,774 kilometro orduko abiaduran bete zituenak. Itzulia Napolin hasi eta Milanen amaitu zen.\n120 txirrindularik hasi eta 86k amaitu zuten itzulia.\nVito Taccone izan zen edizio honetako protagonistetako bat, geldiezin agertu zelarik mendiko etapetan. Mendiko sailkapenaren garailea izan zen, itzuliko 17 mendate puntuagarrietatik 12tan lehen postuan pasa ondoren. Bost etapa ere irabazi zituen, horien artean, Oropa eta Leukerbadeko tontorretan amaitzen ziren etapak. Ziuraski neurri batean bere lehiakortasunaren ondorioz, Diego Ronchinik maglia arrosa galdu zuen Franco Balmamionen mesedetan 12. etapan.\nVittorio Adornik irabazi zuen 16. etapako erlojupekoan, hau sailkapen nagusirako lehian sartu zelarik, Ronchinik lidertza berreskuratu zuen. Baina, beste behin, guztia mendiko etapetan erabakiko zen, kasu honetan 18. eta 19. etapetan. Horietako lehenean, aurreko edizio bateko garailea izan zen Arnaldo Pambiancok irabazi zuena, Adornik lidertza bereganatu zuen, baina Balmamionek helmugan bere ondoan sartzea lortu zuen, eta, beraz, Adornik sailkapen nagusian Balmamionekiko zuen abantaila 22 segundora baino ez zen murriztu. Moenan amaitu zen etapan, sei mendate zituena, Taccone bakarrik iritsi zen helmugara, gainontzeko txirrindulariekiko abantaila sendo batekin, Giroa irabazteko arriskutsua ez zen arren. Giroko garaipena Balmamion eta Adorniren artean lehiatu zuten, lehena garaile izan zelarik, ez zuena soilik 22 segundo horiek jatea lortu, baizik eta bere arerioari bi minutu baino gehiago ere atera zizkiola. Hala, Franco Balmamionek bere bigarren Giroa jarraian irabazi zuen, beste behin, etapa bakar bat ere irabazi gabe.\nEdizio honetan parte hartu zuten atzerritarrak 13 baino ez ziren izan, horietatik hoberena Jaume Alomar espainiarra izan zelarik, 3. etapa irabazi zuena, 7.ean bigarren izan zena Nino Defilippisen atzetik, biak beste txirrindulari batzuekin batera ihes eginda helmugara iritsi ondoren, eta sailkapen nagusian 15. amaitu zuena."}
{"id": "293064", "revid": "69297", "url": "https://eu.wikipedia.org/wiki?curid=293064", "title": "Franco Balmamion", "text": "Franco Balmamion (Nole Cavanese, Turin, 1940ko urtarrilak 11) italiar txirrindulari ohi bat da, profesionala 1960ko hamarkadan zehar.\nBere kirol karrerako lorpenik handiena 1962ko Italiako Giroa irabaztea izan zen, hurrengo urtean berriz Giroa irabazi zuelarik. Bitxikeria bat, bi Giroak etapa garaipenik lortu gabe irabazi zituela da.\nBere garaipenez gain, beste emaitza on batzuk 1962ko Suitzako Itzulian lortutako 2. postua, 1965eko Milan-San Remon lortutako 3. postua, 1967ko Frantziako Tourreko mendiko sailkapenean lortutako 2. postua eta 1970eko Piamonteko Giroan lortutako 3. postua dira.\nPalmaresa.\n1962\n1963\n1964\n1965\n1966\n1967\n1970"}
{"id": "293068", "revid": "1545", "url": "https://eu.wikipedia.org/wiki?curid=293068", "title": "Juan Jose Sagarduy", "text": ""}
{"id": "293069", "revid": "1545", "url": "https://eu.wikipedia.org/wiki?curid=293069", "title": "Juan Jos\u00e9 Sagardui", "text": ""}
{"id": "293070", "revid": "1545", "url": "https://eu.wikipedia.org/wiki?curid=293070", "title": "Thomas Sackville, Dorseteko I. kondea", "text": ""}
{"id": "293077", "revid": "119347", "url": "https://eu.wikipedia.org/wiki?curid=293077", "title": "Jos\u00e9 Ventura Agirre-Solarte", "text": "Jos\u00e9 Ventura Agirre-Solarte Iturraspe (Lekeitio, 1793ko irailaren 3a - Paris, 1842ko apirilaren 15a) bizkaitar merkatari, bankari eta politikaria izan zen.\nGaztaroan Peru eta Txilera emigratu eta aberats itzuli zen, Zeferina Alzibar Gizaburuagarekin Erresuma Batura ezkondu eta ardo eta artilea garraiotzeari ekin zion Jos\u00e9 Luis Uribarrenekin batera. Bere enpresa, \"Aguirrebengoa, fils &amp; Uribarren\", Bordelen eta Parisen egoitza zuten. 1834 eta 1836 artean prokuradore, urte hartan Francisco Javier Ist\u00farizrekin batera Espainiako Ogasun Ministro izendatu zuten."}
{"id": "293078", "revid": "69297", "url": "https://eu.wikipedia.org/wiki?curid=293078", "title": "1931ko Frantziako Tourra", "text": "1931ko Frantziako Tourra Itzuli Handi honen 25. edizioa izan zen. 1931ko ekainak 30 eta uztailak 26 artean ospatu zen, 24 etapatan banatutako 5095 kilometroko ibilbidea eginez.\n81 txirrindularik hasi eta 35ek amaitu zuten proba.\nGarailea izan zen Antonin Magnek proba, batez beste, 28,73 kilometro orduko abiaduran bete zuen."}
{"id": "293079", "revid": "8611383", "url": "https://eu.wikipedia.org/wiki?curid=293079", "title": "Zentroko Alderdia (Norvegia)", "text": "Zentroko Alderdia (Norvegieraz, \"Senterpartiet\") Norvegiako alderdi politiko zentrista da. Ideologia tradizional bat bultzatzea baino gehiago, nekazarien eta arrantzaleen interesak defendatzea da bere helburua. Horretarako, eredu ekonomiko eta politiko deszentralizatuaren alde agertu ohi da. Gainera, Norvegia Europar Batasunean sartzearen aurka dago.\nHistorian zehar, eskuineko alderdien sustengatzaile izan da. 2005eko hauteskundeetan, aldiz, joera horri buelta eman eta Jens Stoltenbergek gidatutako gobernuan sartu zen, Alderdi Laborista eta Ezkerreko Alderdi Sozialistarekin batera. Aurretik, hiru lehen ministro izan ditu: Peder Kosltad (1930-1931), Jens Hundseid (1931-1932 eta Per Borten (1965-1971."}
{"id": "293080", "revid": "103793", "url": "https://eu.wikipedia.org/wiki?curid=293080", "title": "Nazario Karrikiri", "text": "Nazario Karrikiri Barnegarai (Iru\u00f1ea, 1805eko uztailaren 28a - Madril, 1884ko urtarrila) nafar bankari eta enpresaburua izan zen.\nIru\u00f1ean jaio arren, Idauzekoa zuen aita (Zuberoan) eta Donibane Garazikoa ama (Baxenabarren). Lehendabizi 1852ko Sanferminetan atera ziren Karrikiri zezenek ospetsu egin dute haren izena. Hego Euskal Herrian trenbide sarea sortzeko negozioan parte hartu zuen. Valentziako Graoko portuaren eraikuntza sustatu zuen eta Iru\u00f1eko Baleztena jauregia eraikiarazi zuen. Politikoki isabelinoa izan zen, Nafarroa Garaiko diputatu eta senatari izanik 1843tik 1880 arte ia etengabe."}
{"id": "293081", "revid": "6327", "url": "https://eu.wikipedia.org/wiki?curid=293081", "title": "Tomas Jos\u00e9 Epaltza Zubaran", "text": ""}
{"id": "293082", "revid": "201", "url": "https://eu.wikipedia.org/wiki?curid=293082", "title": "Karbono-zuntz", "text": ""}
{"id": "293084", "revid": "1545", "url": "https://eu.wikipedia.org/wiki?curid=293084", "title": "Sebastian Amorrortu Beitia", "text": ""}
{"id": "293086", "revid": "512", "url": "https://eu.wikipedia.org/wiki?curid=293086", "title": "Christy Brown", "text": "Christy Brown (Dublin, 1932ko ekainaren 5a \u2013 Somerset, Ingalaterra, 1981ko irailaren 7a) irlandar margolari eta idazle ezaguna. Jaiotzez elbarria, komunikazio arazo larriak gainditu behar izan zituen aurrera egiteko. Bere biografian oinarrituta Jim Sheridan zuzendariak \"My Left Foot\" (\"Nire Ezkerreko Oina\") film ezaguna egin zuen 1989an.\nBiografia.\nChristy familia katoliko eta pobre batean jaio zen. Hamairu anai-arreba ziren (amak hogetita hiru haurdunaldi izan zituen eta, ondorioz, haren bitzitza arriskuan egon zen!). Jaiotzetik buruko perlesia sufritu zuen eta, horregatik, komunikatzeko, ibiltzeko eta psikomotrizitate alor guztietan arazo larriak izan zituen. Medikuen diagnostikoaren arabera atzeratua zen. Baina haurrak ikasteko ahalmen handia zuen: bere arreba bat klarionarekin idazten ikusi zuen behin eta imitatu zuen horretarako klariona ezkerreko oinaren hatzez helduta. Modu horretaz alfabetoko letrak hasi zen idazten. Esan behar da bitarte horretan bere amak inoiz ez zuela baztertu eta uneoro umea motibatzen saiatu zela, besteak beste, letrak ikasi arazten. Zazpi urterekin ikasi zuen idazten. Bere anaiek gurdi gurpildun bat asmatu zioten eta horrekin kanpoko ingurua ezagutzeko aukera izan zuen. Hamar urtekin hasi zen bere arazoaz kontzientea izaten eta nerabetasunean sarritan depresioak joa bizi izan zen. Depresioaren aurrean margotzea izan zen aktibitate leungarri nagusietariko bat. Margolari bezala sari asko irabazi zuen eta bere ospea dezente zabaldu zen pintura munduan izen bat izan arte. Bestetik, Lourdesera pelegrino gisa joateak asko lagundu zion. Bere familiak lagunduta psikoterapia saio batzuk jaso zituen eta, ondoren, Londresko espezialista batek gorputz osoko erreabilitazioa egiteko aholkua eman zion. Bere lehenengo biografia bere anaia bati diktatu egin zion. Bigarrena, familiako medikua zen Collins doktoreak lagunduta diktatu zuen. Biografian Christy Brownek Lourdesesera eginiko bidaia deskribatu zuen eta, bestetik, bere pasioak, gogoak eta frustrazioak. \"My Left Foot\" izenburupean eta hamalau hizkuntzatan itzulita, nazioarteko arrakasta itzela lortu zuen. 1972ko urriaren 5an Mary Carr emakumearekin ezkondu zen eta Ballyheiguera joan ziren bizitzera. Ondoren, Somersetera Ingalaterrara joan ziren bizitzera. Eta han, 49 urte zituelarik, etxeko istripu baten ondorioz, haragia jaten itota, hil zen. Grasnevineko hilerrian lurperatuta dago.\n1989an The Pogues taldeak bere omenezko kanta bat grabatu zuen: \"Down All the Days\", \"Peace and Love\" albumean."}
{"id": "293088", "revid": "284", "url": "https://eu.wikipedia.org/wiki?curid=293088", "title": "Norvegiako Harlad V.a", "text": ""}
{"id": "293089", "revid": "69297", "url": "https://eu.wikipedia.org/wiki?curid=293089", "title": "1955eko Espainiako Itzulia", "text": "1955eko Espainiako Itzulia Itzuli Handi honen 10. edizioa izan zen. 1955eko apirilak 23 eta maiatzak 8 artean ospatu zen, 15 etapatan banatutako 2740 kilometroko ibilbidea eginez eta Bilbaon hasi eta amaituz.\nLau urtez proba hau ospatu gabe egon ondoren, El Correo egunkaria arduratu zen Vueltaren antolakuntzaz, Itzulia berrabiaraztea lortuz eta txirrindularien kopurua eta kalitatea handituz.\nBeste berrikuntza bat maillot horia sartu izana da sailkapen nagusiko liderra bereizteko.\n106 txirrindularik parte hartu zuten 18 taldetan banatuta, eta 63 izan ziren proba amaitu zutenak.\nGarailea Jean Dotto frantziarra izan zen, eta proba, batez beste, 33,799 kilometro orduko abiaduran bete zuen. Puntukako sailkapena Fiorenzo Magnirentzat izan zen, mendikoa Giuseppe Burattirentzat eta taldekakoa Frantziako talde nazionalarentzat.\nEtapa gehien irabazi zituen Fiorenzo Magni izan zen, 3 etaparekin. Jesus Galdeano izan zen etapa bat irabazi zuen euskal txirrindulari bakarra.\nSailkapenak.\nLau sailkapen jokatu ziren eta honakoak izan ziren emaitzak:"}
{"id": "293090", "revid": "1545", "url": "https://eu.wikipedia.org/wiki?curid=293090", "title": "Pyongyang", "text": ""}
{"id": "293093", "revid": "1545", "url": "https://eu.wikipedia.org/wiki?curid=293093", "title": "Pyongyangeko metroa", "text": ""}
{"id": "293095", "revid": "77191", "url": "https://eu.wikipedia.org/wiki?curid=293095", "title": "Kodiak hartz", "text": "Kodiak hartza (\"Ursus arctos middendorffi\") Alaskako hegoaldeko kostaldean eta inguruko uharteetan bizi den hartz arre azpiespezie bat da. Uharte horietako bat Kodiak uhartea da, eta bertatik hartzen du izena hartz honek. Bere neurri handia dela eta, Alaskako hartz handia izenaz ere deitu ohi zaio. Alutiiq hizkuntzako Kodiakeko azpidialektoan \"Taquka'aq\" izenaz deitzen zaio."}
{"id": "293096", "revid": "1545", "url": "https://eu.wikipedia.org/wiki?curid=293096", "title": "Taej\u00f6n", "text": ""}
{"id": "293097", "revid": "1545", "url": "https://eu.wikipedia.org/wiki?curid=293097", "title": "Chinju", "text": ""}
{"id": "293098", "revid": "448", "url": "https://eu.wikipedia.org/wiki?curid=293098", "title": "Antonio Maria Gasparo Sacchini", "text": ""}
{"id": "293105", "revid": "1545", "url": "https://eu.wikipedia.org/wiki?curid=293105", "title": "Maglia arrosa", "text": "Maglia arrosa Italiako Giroko sailkapen nagusiko liderra identifikatzen duen jantzia da. Lehen aldiz 1931ko Italiako Giroan ezarri zen, eta maglia arrosa jantzi zuen lehen txirrindularia Learco Guerra izan zen, eta Giroaren garaile bezala jantzi zuen lehena Francesco Camusso\nJatorria.\nBere jatorria \"La Gazzetta dello Sport\" egunkarian dago, 1931tik aurrera egunkari honen orrialdeen kolorea arrosa baitzen. Urte batzuk lehenago, gauza bera egin zuen Frantziako Tourrak Itzuli honetako sailkapen nagusiko liderra identifikatzeko, bere maillot horiaren kolorea, une horretan \"L'Auto\" eta gaur egun \"L'\u00c9quipe\" deitzen den aldizkariaren hori koloreko orrialdeetan oinarritu baitzuen."}
{"id": "293106", "revid": "336", "url": "https://eu.wikipedia.org/wiki?curid=293106", "title": "Col de la Croix de Fer", "text": "Col de la Croix de Fer, soilik Croix de Fer bezala ere ezaguna, Frantziako Alpeetan dagoen 2067 metroko altuera duen mendate bat da, Le Bourg-d'Oisans eta Saint-Jean-de-Maurienne herriak elkartzen dituena.\nSaint-Jean-de-Mauriennetik hasten den ibilbideak, ipar-ekialdeko aurpegitik, 29,5 kilometroko ibilbidea du, eta hego-mendebaldetik doan ibilbideak, Le Bourg-d'Oisansetik, 31,5 kilometrokoa. Toki honetatik etorrita, desbideraketa bat dago tontorretik 2,5 kilometrora, Col du Glandonera daramana.\nNabarmendu beharra dago, mendate hau, Col du T\u00e9l\u00e9graphe, Col du Galibier eta Alpe d'Huezekin batera, La Marmotte izeneko txirrindularitza proba ospetsuko zati dela.\nFrantziako Tourra.\nMendate hau, orain arte, 15 aldiz igaro da Frantziako Tourrean, lehena 1947an, eta azkena 2008an (honen tontorretik 17. etapan pasa zen). Mendate hau lehen postuan igaro duten txirrindulariak honakoak dira."}
{"id": "293107", "revid": "336", "url": "https://eu.wikipedia.org/wiki?curid=293107", "title": "Col du T\u00e9l\u00e9graphe", "text": "Col du T\u00e9l\u00e9graphe Frantziako Alpeetan, Alpe Garaiak departamenduan dagoen mendate bat da, Massif d'Arvan Villards eta Massif des Cercesen artean. T\u00e9l\u00e9grapheko gotorlekuak, mendiaren inguruan dagoena, kokapen estrategikoa du Maurienneko haranaren gainean.\nPasabideak iparraldean dagoen Saint-Michel-de-Maurienne eta hegoaldean dagoen Valloire elkartzen ditu, Col du Galibierrerako bidea delarik honen iparraldeko aurpegitik.\nErrepidea oso ezaguna da txirrindularien artean, eta batzuetan Col du Galibierrerako aurreko igoera bezala erabiltzen da Frantziako Tourra bezalako itzuli garrantzitsuetan."}
{"id": "293111", "revid": "1545", "url": "https://eu.wikipedia.org/wiki?curid=293111", "title": "Eric Heiden", "text": "Eric Heiden (1958ko ekainaren 14a) izotz gaineko abiadura-patinajeko estatubatuar kirolari bat da, 1980ko Neguko Olinpiar Jokoetan, Lake Placiden, 5 urrezko domina irabazi zituena, 500 metro, 1000 metro, 1500 metro, 5000 metro eta 10000 metroko probetan.\nWisconsingo Madison hirian jaio zen, eta abiadura irristaketako ikur bat da mundu osoan, bereziki Europan. Historiako irristalaririk osoenatzat hartzen da, garaipenak distantzia labur zein luzeko probetan lortu zituena.\nKarrera abiadura irristalari bezala.\nAbiadura irristalari bezala izan zuen karrera laburrean hiru aldiz irabazi zuen Izotz Gaineko Abiadura Irristaketako Munduko Txapelketa eta lau aldiz Munduko Sprint Txapelketa.\nHiru aldiz gainditu zuen 1000 metroko munduko errekorra, bitan 3000 metrokoa eta behin 1500ekoa eta 10000koa.\nHeidenek abiadura irristalari bezala izan zuen karrerari amaiera eman zion 1980ko Izotz Gaineko Abiadura Irristaketako Munduko Txapelketaren ondoren, Heerenveen hirian ospatu zena, munduko txapelketa honetan Hilbert van der Duimen atzetik bigarren amaituz. Heidenek lau aldiz jaso zuen Oscar Mathisen saria, 1977tik 1980 arte jarraian. 1983an Ameriketako Estatu Batuetako Olinpiar Kirolaren ospearen aretoan gehitu zuten.\nKirol karrera txirrindularitzan.\nIrristalari bezala bere karrera amaitu ondoren, Heiden txirrindulari profesional bihurtu zen. Bere entrenatzailea eta antzinako txirrindularia zen Jim Ochowiczekin, Europan zeudenak bezalako babestutako txirrindularitza talde bat sortzeko ideia otu zitzaion. Ideia horretatik 7-Eleven taldea sortu zen, talde honekin Erik Heidenek 1986ko Frantziako Tourrean parte hartu zuelarik, itzulia amaitzeko bost egun falta zirela erretiratuz.\nPalmaresa.\n1985"}
{"id": "293112", "revid": "69297", "url": "https://eu.wikipedia.org/wiki?curid=293112", "title": "Ameriketako Estatu Batuetako errepide txirrindularitzako txapelketa", "text": "Ameriketako Estatu Batuetetako errepide txirrindularitzako txapelketa Ameriketako Estatu Batuetako txapelduna izango den txirrindularia erabakitzeko urtero egiten den lasterketa bat da. Garaileak, Ameriketako Estatu Batuetako banderaren koloreak dituen maillota errepideko edozein probatan urte betez eramateko eskubidea du.\nTxapelketa hau 1985etik etenik gabe ospatzen da. Ohi Pensilvaniako hiririk ezagunenetako bat den Filadelfian egiten zen lasterketa baten ospatzen zen. Lasterketa hori (gaur egun Philadelphia International deitua) edozein nazionalitateko txirrindularientzat irekia dagoen lasterketa da, eta beraz, Estatu Batuetako txapelduna, helmugara iristen zen lehen estatubatuarra zen.\n2006tik aurrera Estatu Batuetako txapelketa gainontzeko txapelketa nazionalak modukoa izatera pasa zen, hau da, soilik estatuko txirrindularientzat, eta Hego Carolinako Greenville hirian ospatzen da."}
{"id": "293114", "revid": "1519", "url": "https://eu.wikipedia.org/wiki?curid=293114", "title": "Krismon", "text": ""}
{"id": "293115", "revid": "201", "url": "https://eu.wikipedia.org/wiki?curid=293115", "title": "Adrianopolis", "text": ""}
{"id": "293117", "revid": "119347", "url": "https://eu.wikipedia.org/wiki?curid=293117", "title": "Zistertar", "text": "Zistertar Ordena (latinez: \"Ordo cisterciensis, o.cist.\") ordena monastiko katolikoa da, 1098an sortutakoa. Urte horretan San Benediktoren erregela zorrozki bizi nahi zuten beneditar lekaide batzuek C\u00eeteauxko abadia (Saint-Nicolas-l\u00e8s-C\u00eeteaux, Burgundia) eraiki zuten. Fundatzailerik ezagunena Roberto Molesmekoa da.\nOrdena honek aszetismoa eta liturgiaren soiltasuna sustatu eta lekaideen eskulanari garrantzi handia eman zion. XII. mendean izan zuen hedatze handian, San Bernardo Clairvauxkoa (1090-1153), Clairvauxko abadiaren sortzaile eta bertako lehen abadea, funtsezkoa izan zen. San Bernardo hil zenean, ordenak 338 monasterio zituen, eta horietatik 68 Clairvauxetik eraikiak ziren. 2015ean 2.450 kide zituen.\nHistoria.\nRoberto Molesmekoa beneditar abadeak, San Benitoren ordenaren zorroztasunera itzuli nahirik, monasterio bat eraiki zuen C\u00eeteauxen (latinez: \"Cister\"), Dijon ondoan. Bernardo Clairvauxkoa ordenan sarturik (1112), zistertarrak mendebaldeko herrialdeetan zehar hedatu ziren. 1119an Eztebe Harding santuak, ordenako hirugarren abadeak, \"Carta caritatis\" izeneko konstituzioa idatzi zuen, ordenaren ezaugarriak eta eraketa finkatzen zituena: erabateko pobrezia, aszetismoa, esku lanaren garrantzia, ikasketa profanoen debekua, monasterio guztiek arau eta ohitura berberak izatea, etxe guztietako abadeak urtero C\u00eeteaux-en egin beharreko batzarra eta abade nagusiak urtero etxe guztietara egin beharreko ikustaldia. 1120an emakumeentzako lehen monasterio zistertarrak sortu ziren.\nXII. mendea zistertarren mendea izan zen, bere arkitektura soila ordenarekin batera Europan barreiatu zelarik: 1113-1115 bitartean lau abadetxe, 1153an 353, 1200ean 694. Zistertarrak landu gabeko lurretan kokatzen ziren eta eragin handia izan zuten Erdi Aro hondarreko nekazaritzan. Langintza horrekin aberastu ahala, beren ohituren zorroztasuna laxatuz joan zen eta XV. mendean ordenak gainbehera handia izan zuen. Zenbait erreforma saio alferrikakoak izan ziren, jatorrizko arauetara itzuli nahi zuten beste zenbait ordena bereizi zirelarik, haietatik garrantzitsuena trapatarrena.\nZistertarrak Euskal Herrian.\nZistertarrak sortu eta berehala iritsi eta zabaldu ziren Euskal Herrian: Fitero (1140), Irantzu (1176), Oliba (1230), Leire, 1269an zistertarren eskuetara pasa zena, Martzilla, Tulebras, Barriako Andramari, Baionako San Bernardo (1245).\nLazkaon (Gipuzkoa) moja zistertarren Santa Ana komentua dago."}
{"id": "293121", "revid": "6327", "url": "https://eu.wikipedia.org/wiki?curid=293121", "title": "Kristau ortodoxo", "text": ""}
{"id": "293123", "revid": "880", "url": "https://eu.wikipedia.org/wiki?curid=293123", "title": "Navassa Uhartea", "text": ""}
{"id": "293124", "revid": "448", "url": "https://eu.wikipedia.org/wiki?curid=293124", "title": "Matsuo Basho", "text": ""}
{"id": "293125", "revid": "59723", "url": "https://eu.wikipedia.org/wiki?curid=293125", "title": "Matsuo Bash\u014d", "text": "Matsuo Bash\u014d \u2014japonieraz \u677e\u5c3e \u82ad\u8549\u2014, jaiotza izenaz Matsuo Kinsaku \u2014\u677e\u5c3e \u91d1\u4f5c\u2014 (Tsuge, Honshu, Japonia, 1644- Osaka, Honshu, Japonia, 1694ko azaroaren 28a) japonierazko idazlea izan zen. Haiku olerki estiloaren sortzailea, poema-molde horren maisu nagusitzat hartua da. Matsuo Bash\u014dren poemak hitz lauzko testuen artean ageri dira, egunkari edo bidaia kontakizunetan bereziki, eta une hautatuak, hunkipenak, gogoetak islatzen dituzte. Lanik ospetsuena \"Oku no Hosomichi\" (\"Okurako bide estua\") du, 1689an argitaratua. Bash\u014d hil ondoren, haren dizipulu anitzek maisuaren poema ugari bildu zuten: \"Bash\u014dren eskolako zazpi bilduma\" (1774)."}
{"id": "293126", "revid": "448", "url": "https://eu.wikipedia.org/wiki?curid=293126", "title": "Matsuo Kinsaku", "text": ""}
{"id": "293127", "revid": "448", "url": "https://eu.wikipedia.org/wiki?curid=293127", "title": "Charles Harizpe", "text": ""}
{"id": "293128", "revid": "448", "url": "https://eu.wikipedia.org/wiki?curid=293128", "title": "Nouvelle Orleans", "text": ""}
{"id": "293129", "revid": "448", "url": "https://eu.wikipedia.org/wiki?curid=293129", "title": "Nouvelle-Orl\u00e9ans", "text": ""}
{"id": "293141", "revid": "17", "url": "https://eu.wikipedia.org/wiki?curid=293141", "title": "Mendebaldeko kultura", "text": ""}
{"id": "293142", "revid": "56334", "url": "https://eu.wikipedia.org/wiki?curid=293142", "title": "Lenny Murphy", "text": "Hugh Leonard Thompson Murphy (1952ko martxoaren 2a, Shankill Road, Belfast - 1982ko azaroaren 16a, Glencairn, upper Shankill Road, Belfast) Ipar Irlandako paramilitar loialista bat izan zen. Ulsterko Boluntarioen Indarra (UVF) erakunde armatuko kidea izan zen, halere bere ospea \"Shankill Butchers\" (\"Shankillgo Harakinak\") hiltzaile taldeko buruzagia izateagatik datorkio.\nNahiz eta hilketak leporatu eta espetxeratua izan, oraindik hilketa gehiagoren arduraduna izatea ere eragotzi izan zaio, bai eta beste asko agindu edo antolatu izana ere. Bera eta bere talde odoltsuaren hilketa metodoa tabernan mozkortu ondoren eta haiek itxi ostean Belfast hiriko eremu katolikoetan taxi beltz batean barneratu eta kaletik zihoan biktima ausaz hautatu eta bahitzea izaten zen, ondoren bahitua katolikoa zela ziurtatu eta tortura latzen ostean hil egin ohi zuten (normalki zintzurra ebakiaz). Hori dela eta, sarri bai psikologiako adituek nahiz bera ezagutu zutenen arabera Murphyk serieko hiltzaile edo psikopata baten izaera zuela esan ohi izan da. Murphyk sekulako gorrotoa zien katolikoei, edozein solasalditan eurei buruzko iritzi eta biraoak aipatu ohi zituelarik, halere batzuen ustez bere arbaso batzuk katolikoak izatea baliteke, gainera Murphy abizena irlandar katolikoen artean oso ohikoa da, Murphyk hau ez zuela oso gogoka adierazi nahian, hortaz bere gorrotoaren iturria hor egongo litzatekela aipatu ohi da.\n\"Britainiar krimen historiako serieko hiltzaile handiena\" gisa deskribatua izan da. Jende katolikoaz gain, bere taldearen aurkariak izan zitezkeen lehiakide protestanteak ere zirt eta zart hil zituen.\n1972-1982 bitartean hamar hilabeteko denboraldian bakarrik egon zen aske, horietan ere hilketak burutu zituelarik. Espetxe barnean zegoela ere bere taldeari hilketa ugari agindu zizkion, honela bere gain zeuden susmoak desegiteko asmoz. Halere, ordurako bere patua idatzia zegoen. Komunitate katolikoaren aurka burututako sarraskiaren ondorioz, IRAk Lenny Murphy lehen mailako jomugen zerrenda beltzan sartu zuen.\n1982ko azaroan 30 urte zituela Behin-behineko IRAk burututako atentatu batean hil zuten.\nEsan ohi denez, UVF erakundeak berak eman izan omen zion IRAri Murphyren ohitura eta eguneroko mugimenduen berri, nahiz eta bi erakunde hauek elkarren arteko erabateko etsaiak izan, Murphyren sarraski eta tortura psikopatek kausa loialistari ematen zieten ospe txarraren ondorioz bai loialistek zein nazionalistek hartaz behin betiko desegitea aspaldi adostu omen zuten."}
{"id": "293145", "revid": "56334", "url": "https://eu.wikipedia.org/wiki?curid=293145", "title": "Taxi", "text": "Taxia ibilbide bat egiteko pertsona edo talde txiki batek hartzen duen alokairuko ibilgailu gidariduna (AIG) da, \"taxista\" izeneko beste pertsona batek gidatua. Abiapuntua nahiz helmuga bezeroak finkatzen ditu eta taxiz egindako ibilbidea edo ibilbidea egiteko behar izan den denbora kontuan harturik finkatzen du prezioa taxistak.\nEtimologia.\n\u00abTaxi\u00bb hitza, Gaztelaniaren Hiztegiaren arabera, \u00abtaximetroa\u00bb hitzaren forma laburtua da, eta, aldi berean, grekotik eratortzen da \u00abtasa\u00bb, \u00abtasa\u00bb eta \u00abneurria\u00bb esan nahi duena.\nHistoria.\nErdi Arotik bazen mandoen errentamendua, eta garraiolariak ere gremio espezializatu batzuk; gainera, XVII. mendean, Londresen eta Parisen, alokairurako zaldi eta mando hazkuntzan espezializatutako enpresariak zeuden.\nTarifa.\nTarifa emandako zerbitzuaren ordainetan ordaintzen den balio monetarioa da. Tarifa beti arautzen da, zonen eta prezio finkoen arabera, eta hala ez denean, ibilgailuak neurgailua (taximetroa) izan behar du, egindako distantziaren arabera ordaindu beharreko balioa zehazteko. Tarifak hainbat parametro har ditzake kontuan kalkulua egiteko:\nTax\u00edmetro.\nTaximetroa egindako distantziaren, igarotako denboraren eta bat baino gehiago egonez gero aplikatu beharreko tarifaren arabera ordaindu beharreko zenbatekoa adierazten duen aparatua da. Azken kasu horretan, zenbait hiritan taxiek gailu bat eramaten dute kanpoaldean, eta bertan adierazten da zer tarifa aplikatzen ari den, udaltzaingoak egiaztatu ahal izan dezan, taxia gelditu beharrik gabe."}
{"id": "293146", "revid": "512", "url": "https://eu.wikipedia.org/wiki?curid=293146", "title": "Shankill Butchers", "text": "Shankill Butchers () 1970ko hamarkadan Ipar Irlandako gizartean eta bereziki Belfast hirian izua zabaldu eta aski ospetsua bilakatu zen loialista hiltzaile talde bat izan zen. Talde honetako kide asko une berean Ulsterko Boluntarioen Indarra (UVF) erakunde armatuko kideak ere baziren. Ipar Irlandako gatazkaren testuinguruan jardun zuen.\nEuren izena biktimak torturatu eta hiltzeko erabili ohi zituzten harakin aiztoak eta ankerkeri odoltsuak burutzeagatik datorkie. Talde giroan buruzagia, Lenny Murphy, \"Harakin Nagusia\" izenez deitu ohi zuten. Gainera, euren bahiketak burutzeko Belfast hirian ohikoak diren taxi beltzak erabili ohi zituzten, hauekin katolikoen auzoetan susmorik gabe sartu eta euren biktimak bahitu, barnera sartu eta Shankill Road barruti protestantera garraiatu ohi zituzten.\nTalde honek bere erasoak 1976-1978 bitartean Belfast hirian eta gauez burutu ohi zituen, hauetan gauez tabernetan ibili ondoren kaletik etxera bidean zihoazen zibil katolikoak ausaz hautatu, bahitu, torturatu eta azkenik hil egiten zituzten (normalki zintzurra moztuz). Shankillgo harakinek gutxienez hemeretzi pertsona hil zituzten: katolikoen aurkako eraso horien artean, talde paramilitar unionisten arteko mendekuetan gauzatutako biktima protestanteak ere bazeudelarik. Denbora luzez eta Shankillgo biztanleek talde honi zioten izua zela eta, bere kideak atxilotzeko zailtasunak jazo ziren, azkenik 1979an poliziak desegin zuen arte. 1982an Behin-behineko IRAk Shankillgo Haakinak taldearen buruzagia zen Lenny Murphy tiroz hil zuen.\nMartin Dillon kazetariaren liburuan jartzen duenez, Lenny Murphyren taldeak \"berez jada heriotza eta suntsiketaren ondorioz zaildutako herrialdea bortizkeria paramilitar izugarri baten mailara goratu zuen\". Bere ohiko \"modus operandi\" delakoa Belfast hiriko auzo protestantea den Shankill Road kaleko tabernak ixtean hasi ohi zen: taxi beltz batean hiriko eremu katolikoetan barneratu eta ausaz pertsona bat bahitu ohi zuten. Bere erlijioa katolikoa zela ziurtatzean, hura basatiki torturatu eta azkenik zintzurra ebaki eta gorpua bere hartan kalean utzi ohi zuten. Modu honetan 1975ko azaroa eta 1977ko martxoaren artean gutxienez sei pertsona hil ziren.\n1976an Murphy armak izateagatik espetxeratua izan zen. Maze espetxean zegoela bere taldeari hilketak burutzen jarraitzeko agindu zion, modu honetara susmoak beregan ezarri ez zitezen. Poliziak ederki lan egin beharra izan zuen taldea desegiteko, Shankill Road barrutiko komunitate protestanteko jendeak talde basati eta odoltsu honekiko beldurra eta miresmenaren arteko sentipenak baizituen, hortaz zaila zuten jendearen laguntza topatzea, baina azkenean taldearen kide gehienak atxilotu eta espetxeratuak izan ziren, taldea bera desegin zelarik. 1979an hamaika taldekidetako zortziei bizi guztirako espetxe zigorra ezarri zitzaien.\nHalere, Murphy eta bi buruzagiorde prozesu hartatik libre atera ziren. 1982an 30 urte zituela Behin-behineko IRAk atentatu batean Murphy hil zuen. Azken ekintza honetan IRAk UVFko kideen laguntza izan zuela uste izan da, bai errepublikar nazionalistek zein loialista unionistek hilta ikusi nahi baizuten, batzuek katoliko nazionalisten aurka burututako erasoengatik, eta besteek loialismoari emandako ospe txarra zela eta.\n1997an taldeko kidea izandako William \"Basher\" Bates ere espetxetik atera bezain azkar hil zuten.\nTaldekideak.\nHonako hauek hainbat delitu gauzatzeagatik espetxeratutako \"Shankillgo Harakinak\" talde paramilitar loialistako kideak dira:"}
{"id": "293147", "revid": "336", "url": "https://eu.wikipedia.org/wiki?curid=293147", "title": "Paranoia", "text": "Paranoia etengabe edo modu errepikakor batez arrazoirik gabeko beldurra eta estutasuna sentitzen dituen pertsonaren egoera nahiz gaitz mentala da.\nErrealitatea interpretatzerakoan eriarengan sortzen den eldarnioa da, gero eta handiagoa, arrazoimenaren akatsik eragiten ez duena. Bi kontzeptu nagusi biltzen ditu paranoiak bere baitan: izaera paranoikoa (mesfidantza kronikoa, harropuzkeria, malgutasunik gabeko arrazonamendua, iritzi okerra, autokritika eza, oldarkeria, etab.) eta psikosi paranoikoa (egoera kronikoa, izaera paranoikokoengan errotzen dena: arrazonamenduaren argitasuna galarazten ez duten eldarnio koherente sistematikoak, ordena handiz adierazten eta agertzen direnak). Era askotakoak izan daitezke paranoiak jotako eriaren eldarnioak: jeloskorkeria, erotomania, jarraitua sentitzea, handikeria, etab. Nolanahi ere, paranoikoa erraz moldatzen da besteekiko harremanetan, baina, bide batez, eldarnioen arabera antolatzen du bere bizitza pribatua. Psikoanalisiak zalantzan jarri du paranoiaren izaera organiko endogenoa, eta eriaren bizimoduak eragindako erreakziotzat jotzen du paranoia."}
{"id": "293148", "revid": "17", "url": "https://eu.wikipedia.org/wiki?curid=293148", "title": "Mental", "text": ""}
{"id": "293150", "revid": "880", "url": "https://eu.wikipedia.org/wiki?curid=293150", "title": "Espainiako Trantsizio Demokratikoa", "text": ""}
{"id": "293153", "revid": "105290", "url": "https://eu.wikipedia.org/wiki?curid=293153", "title": "Kizhiko Pogosta", "text": "Kizhiko Pogosta (errusieraz \"\u041f\u043e\u0433\u043e\u0441\u0442 \u041a\u0438\u0436\u0438\") XVII. mendeko gune historikoa da, Kizhi irlan kokaturik dagoena. Irla hau, era berean, Onega lakuan dago, Kareliako Errepublikan, Errusia mendebaldean. Gunean, hesituriko eremu batek mugatzen duena, zurezko bi eliza handi (22 kupuladun Transfigurazioaren eliza eta 9 kupuladun Eskabidearen eliza) eta kanpandorre bat daude. Pogost hau bere edertasun eta bizitza-luzeragatik da ezaguna eta horren ondorioz, 1990ean UNESCOk gizateriaren ondare izendatu zuen eta 1993an Errusiako Ondare Kultural ere izendatu zuten."}
{"id": "293154", "revid": "59723", "url": "https://eu.wikipedia.org/wiki?curid=293154", "title": "Grizzly hartz", "text": "Grizzly hartza (\"Ursus arctos horribilis\") munduko hartz arre azpiespezie handienetako bat da. Iparramerikako iparraldean bizi da. Abere bakartia da, baina izokinen arrautza errutearen denboraldian, erreka eta itsas kostaldean izokinez elikatzeko taldeetan elkartu ohi dira.\nBizilekua.\nEgun, 55.000 grizzly basati inguru bizi dira Ipar Amerikan, gehienak Alaskan. Gutxi gorabehera AEBetako gainontzeko estatuetan 1.500 bakarrik daude: 800 bat Montanan eta 600 Wyomingen, Yellowstone aldean eta 70-100, Idahoko ipar eta ekialdean. Kanada eta AEBak kontuan hartuta, kalkulatzen da gaurko beren bizilekua behinola izandakoaren erdira murriztu dela. Adibidez, Kaliforniako banderan hartz hori ageri da, baina han jada ez dago alerik, azkena Fresno aldean 1922ko abuztuan hil baitzuten. Coloradon ez da hartzik ikusi 1979tik. Azpiespezieak legezko babesa du Mexikon, Kanadako leku batzuetan eta AEB osoetan; hala ere, birpopulazioa lortzea prozesu motela da.\nBiologia.\nBatez beste, arrek 22 urteko bizi itxaropena dute eta emeek, 26koa, arrisku gutxiago hartzen dituztelako. Orain arte, markarik luzeena 34 urtekoa da, barrualdean, eta 39, kostaldean. Gehienak bizitzako lehen urteetan hiltzen dira, harrapakaritza edo ehiza dela-eta. Gatibutasunean, 44 urte arte bizi izan dira.\nGrizzlyek 5-7 hilabeteko hibernazioa egiten dute urtaen zehar, leku epeletan izan ezik: Kaliforniakoek ez zuten hibernatzen. Denbora horretan, emeak erditu egiten dira: horiek esnea hartu eta indarra pilatzen dute, irtengo direnerako. Denbora tarte horretarako prestatzeko, janari kopuru handiak kontsumitu behar dituzte, eta 180 kg inguru irabaz dezakete. Hibernazioan, ez dute iraizketarik egiten. Arrak martxo aldean irteten dira, eta emeak, apiril-maiatzean. Etzalekuak normalean 1.800 metrotik gora bilatzen dituzte, ipar-aurpegietan. Kostaldean, hartzek denbora laburragoa igarotzen dute etzalekuetan barrualdean baino.\nErnaldia 180-250 egunekoa da. Batez beste, bi kume izaten dituzte \u2014ugalketa tasarik baxuena dute, Ipar Amerikako lur ugaztunen artean\u2014, jaiotzean 450 gramoko pisua dutenak soilik , baina pisua azkar irabazten dute, 4.5 kg-tik 45 kg-ra bi urtean, amen ondoan pasatzen duten denboran. Emeek kumeak tinko defendatzen dituzte, mehatxua egonez gero. Amek hurrengo urteetan kumeak ikus ditzakete, baina alde bietatik elkar saihesten dute. Hazkuntza aldi horiek kenduta, grizzlyak animalia bakartiak eta biziak dira, baina kostaldean elkarretaratzen dira erreka, bai eta laku inguruetan, izokinak harrapatzeko.\nDietan, hala landareak nola okela dituzte. Batzuetan ugaztun handiak ehizatzen dituzte, baina sarriagotan kumeei eta animalia zaurituei eraso egiten diete, heldu osasuntsuei baino. Halaber, txoriak eta beren arrautzak jaten dituzte.\nGizakiekiko harremana.\nAmerindiarrek hartzak errespetu eta beldurraren arteko nahasketaz begiratzen zituzten. Tarteka, hainbeste beldur eragiten zieten, non gizakiek ia ez zituzten ehizatzen. Horretarako, hamar gerlari ere behar ziren, eta zeremonia bat egiten zuten hori baino lehen, beste gizaki batzuen aurka gerra egiten zutenean bezala. Ohikoa zen indiarrak edo bidaiariak topatzea hartzek eragindako zauriren batekin. Mitologian ere hartzekin lotutako hainbat pasarte gorde dira.\nGrizzlyak agresiboagotzat jotzen dituzte, hartz beltzekin konparaturik, batez ere kumeak babesten dituztenean. Kalkulatzen da hildako gizakien % 70 dela amek hartutako babes rol horre ondorioz.\nGizakien eta hartzen arteko mende askotako harremanek \"hartz arazotsuak\" sortu dituzte, giza jarduetara eta bizilekuetara egokituak, alegia.\nHartz behaketei dagokienez, Clark Aintziraren Parke Nazionala eta Babesgunea, Katmai Parke Nazionala eta Babesgunea eta Kodiakeko babesgunea (Alaska) oso leku egokiak dira grizzlyak ikusteko."}
{"id": "293155", "revid": "535", "url": "https://eu.wikipedia.org/wiki?curid=293155", "title": "Kizhi Pogost", "text": ""}
{"id": "293156", "revid": "6327", "url": "https://eu.wikipedia.org/wiki?curid=293156", "title": "Ezker Anitza-IU Los Verdes", "text": ""}
{"id": "293158", "revid": "105290", "url": "https://eu.wikipedia.org/wiki?curid=293158", "title": "1605 Milankovitch", "text": "1605 Milankovitch asteroide gerrikoan aurkitutako 1605. asteroidearen izena da. 1936ko apirilak 13an aurkitu zuen Petar \u0110urkovicek Uccletik. Bere behin-behineko izendapen zientifikoa 1936 GA zen. Bere izena Milutin Milankovi\u0107gatik jasotzen du."}
{"id": "293159", "revid": "512", "url": "https://eu.wikipedia.org/wiki?curid=293159", "title": "1606 Jekhovsky", "text": "1606 Jekhovsky asteroide gerrikoan aurkitutako 1606. asteroidearen izena da. 1950eko azaroak 14an aurkitu zuen Louis Boyerrek Aljerretik. Bere behin-behineko izendapen zientifikoa 1950 RH zen. Bere izena Benjamin Jekhowskygatik jasotzen du."}
{"id": "293160", "revid": "105290", "url": "https://eu.wikipedia.org/wiki?curid=293160", "title": "1607 Mavis", "text": "1607 Mavis asteroide gerrikoan aurkitutako 1607. asteroidearen izena da. 1950eko irailak 3an aurkitu zuen Ernest Leonard Johnsonek Johannesburgotik. Bere behin-behineko izendapen zientifikoa 1950 RA zen."}
{"id": "293161", "revid": "105290", "url": "https://eu.wikipedia.org/wiki?curid=293161", "title": "1608 Mu\u00f1oz", "text": "1608 Mu\u00f1oz asteroide gerrikoan aurkitutako 1608. asteroidearen izena da. 1951ko irailak 1ean aurkitu zuen Miguel Itzigsohnek La Platatik. Bere behin-behineko izendapen zientifikoa 1951 RZ zen."}
{"id": "293162", "revid": "69297", "url": "https://eu.wikipedia.org/wiki?curid=293162", "title": "1965eko Andaluziako Itzulia", "text": "1965eko Andaluziako Itzulia txirrindularitza itzuli honen 12. edizioa izan zen. 1965eko otsailak 7 eta 14 artean ospatu zen, 8 etapatan banatutako 1205 kilometroko ibilbidea eginez, Malagan hasi eta amaituz.\nGarailea izan zen Jos\u00e9 Seg\u00fak proba, batez beste, 37,637 kilometro orduko abiaduran bete zuen, eta tarteko helmugen sailkapena ere irabazi zuen. Mendiko sailkapena Fernando Manzanequek irabazi zuen, eta taldekakoa Ferrys taldeak."}
{"id": "293163", "revid": "69297", "url": "https://eu.wikipedia.org/wiki?curid=293163", "title": "Jos\u00e9 Seg\u00fa", "text": "Jos\u00e9 Seg\u00fa Soriano (La Garriga, 1935eko martxoaren 19a- \"ibidem\", 2010eko uztailaren 25a) kataluniar txirrindulari bat izan zen, profesionala 1956 eta 1966 artean. Bere kirol lorpenik handienak Espainiako Vueltan lortu zituen, non bi etapa garaipen eskuratu zituen, baita sailkapen nagusian bigarren amaitzea ere 1959ko edizioan."}
{"id": "293165", "revid": "512", "url": "https://eu.wikipedia.org/wiki?curid=293165", "title": "Decanus", "text": "Antzinako Erroman, decanus zortzi legionarioz osaturiko \"contubernium\" izeneko unitate militar bakoitzean, dendak muntatu eta desmuntatzeko ardura zuen legionarioa zen.\nErdi Aroan, analogiaz, monakoen komunitateetan eta horiek sustaturiko unibertsitateetan arduradun nagusia izendatzeko baliatu zen terminoa."}
{"id": "293167", "revid": "69297", "url": "https://eu.wikipedia.org/wiki?curid=293167", "title": "1964ko Italiako Giroa", "text": "1964ko Italiako Giroa Itzuli Handi honen 47. edizioa izan zen. 1964ko maiatzak 16 eta ekainak 7 artean ospatu zen, 22 etapatan banatutako 4119 kilometroko ibilbidea eginez, garailea izan zen Jacques Anquetilek, batez beste, 35,740 kilometro orduko abiaduran bete zuena. Itzulia Bolzanon hasi eta Milanen amaitu zen.\n130 txirrindularik hasi eta 97k amaitu zuten proba.\nHau Jacques Anquetilek irabazi zuen bigarren Giroa izan zen, eta lidertza 5. etaparen amaieran lortu zuen, itzuli osoko erlojupeko bakarra izan zena, eta lider bezala mantendu zen ordutik proba amaitu arte. Oraingoan, etapa erreginan, non Col de la Madeleine, Vars, Col d'Izoard, Col de Montgen\u00e8vre eta Sestri\u00e8res mendateak igo ziren, ez zen denbora diferentzia nabarmenik egon sailkapen nagusirako, etapa hori irabazi zuen Franco Bitossi izan ezik, Giroa irabazteko faborito guztiak pelotoian sartu baitziren helmugara. Milango Vigorelli belodromoan, podiumean, Anquetilek bere ondoan Italo Zilioli, hala, Giroan lortu zituen jarraikako hiru bigarren postuetatik lehena lortu zuelarik, eta Guido de Rosso izan zituen."}
{"id": "293170", "revid": "336", "url": "https://eu.wikipedia.org/wiki?curid=293170", "title": "Gavutu", "text": "Gavutu Salomon uharteetako Probintzia Zentraleko uhartexka bat da. 500 bat metro luzera dauka. Nggela uharteetako bat da.\nTanambogo alboko uhartearekin batera, Bigarren Mundu Gerrako Guadalcanalgo kanpainan paper garrantzitsua izan zuen. 1942an, japoniarrak ur-hegazkinetarako base bat ezartzen saiatu ziren bertan. Abuztuaren 7tik, 9ra, Tulagiko eta Gavutu-Tanambogoko guduan, Marineen 1. paraxutisten batailoi eta 2. marine erregimentuko tropak, bertan lehorreratu ziren eta uhartea hartu zuten."}
{"id": "293171", "revid": "448", "url": "https://eu.wikipedia.org/wiki?curid=293171", "title": "Chicagoko Unibertsitate", "text": ""}
{"id": "293173", "revid": "201", "url": "https://eu.wikipedia.org/wiki?curid=293173", "title": "Girola", "text": ""}
{"id": "293174", "revid": "6327", "url": "https://eu.wikipedia.org/wiki?curid=293174", "title": "Gurutze ganga", "text": ""}
{"id": "293175", "revid": "201", "url": "https://eu.wikipedia.org/wiki?curid=293175", "title": "Gurutze-ganga", "text": ""}
{"id": "293176", "revid": "90204", "url": "https://eu.wikipedia.org/wiki?curid=293176", "title": "Kanoi ganga", "text": "Kanoi ganga, baita ere Upel bobeda eta Zirkulu erdiko ganga, eliza erromanikoetan ohikoa zen elementu arkitektonikoa da. Erdi puntuko arkuen lerrokatzeaz sortzen zen. Batez ere espazio luzeak estaltzeko erabili izan da, hala nola elizetako nabeak. Erromatar arkitekturan eta erromanikoan erruz erabili da.\nHistoria.\nErdi Aroan ohikoa izan bazen ere, ganga honen jatorria askoz zaharragoa da. Antzinako Egipton eta Mesopotamian erabiltzen zen. Herri horietan adobez eginiko eraikuntzetan aurkitzen zen, bereziki eraikuntza osagarrietan; biltegiak, lantegiak... Dirudienez, teknika hau egur gutxi zegoen tokietan sortu zen, eraikutzak estaltzeko sistema moduan. Ezagutzen den upel bobeda zaharrena Mesopotamiako zigurat sumeriar batean aurkitu da, Nippuren, K.a. XLI. mendekoa. Egipton, aldiz, zaharrenak Requagnahen eta Denderan aurkitu dira eta K.a. XXXVI. mendeakoak dira. Azken kasu hauetan upel bobeda lur azpiko eraikuntzetan erabili izan zen. Hortik aurrera, teknika beste zibilizazioetan ere aurki izan da, adibidez, Siziliako Morgantina arkeologia aztarnategian, Greziako garai helenistikoan, K.a. III. mendean. Etruriarrek ere ezagutu zuten eta ziur aski erromatarrek haiengandik ikasi zuten teknika hau.\nEzaugarriak.\nGainazal zilindroerdiko ganga da, geometrikoki sortzaile zirkuluerdiak eta zuzentzaile zuzenak sortua. Batez ere espazio luzeak estaltzeko erabili izan da, hala nola elizetako nabeak. Erromatar arkitekturan eta erromanikoan erruz erabili da.\nOinarrian kanoi ganga bat arku bat da eta, ondorioz, pisu guztia alboetara eta bobedari heltzen dizkiote ormetara doa. Horregatik, horrelako eraikuntzetan, beharrezkoak dira orma handiak eta lodiak. Hori nahikoa ez balitz sendotze-arkuak eta, kanpoan, hormabularrak erabiltzen ziren. Ondorioz, barrutik, oso eraikuntza ilunak eta astunak izaten ziren.\nKanoi gangaren zuzentzailea zuzena izan beharrean zirkularra bada, \"eraztun ganga\" izena hartzen du eta deanbulatorioetan erabili izan da."}
{"id": "293177", "revid": "6327", "url": "https://eu.wikipedia.org/wiki?curid=293177", "title": "Kanoi-ganga", "text": ""}
{"id": "293178", "revid": "12788", "url": "https://eu.wikipedia.org/wiki?curid=293178", "title": "Ertz ganga", "text": ""}
{"id": "293179", "revid": "6327", "url": "https://eu.wikipedia.org/wiki?curid=293179", "title": "Ertz-ganga", "text": ""}
{"id": "293180", "revid": "880", "url": "https://eu.wikipedia.org/wiki?curid=293180", "title": "Bidaso ibaia", "text": ""}
{"id": "293182", "revid": "95298", "url": "https://eu.wikipedia.org/wiki?curid=293182", "title": "Liburu hau da itsasoko nabigazionekoa", "text": "Liburu hau da itsasoko nabigazionekoa \u2014edo, laburturik, Itsasoko nabigazionekoa\u2014 Piarres Etxeberri, \u00abEtxeberri Dorre\u00bbk 1677an argitaratutako liburua da, itsasgizonek bidaietan erabiltzeko gida-liburua, hain zuzen. Esanguratsua da jakitea testu hau izan zela euskaraz argitaratutako lehen testu ez erlijiosoa. Idazlan hau, 100 urte lehenago, 1579an, Martin Oihartzabal itsasgizonak frantsesez argitaratutako beste lan baten itzulpena da, \"Les voyages aventureux du Capitaine Martin de Hoyarsal, habitant du \u00e7ubiburu\" (euskaraz: \"Martin Oihartzabal kapitain ziburutarraren abenturazko bidaiak\"), nahiz eta Etxeberrik atal berriak erantsi zizkion, izenburuan bertan argi utzi zigunez: \"eskaraz emana eta zerbait gehiago abanzatuba\".\nEuskarazko lehen testu ez erlijiosoa.\nXVII. mendeko zientzia inguruko gai profanoak euskaraz jorratzen dituen lehen liburua da honakoa. Jatorrizko lana \"Les voyages aventureux du capitain Martin de Hoyarsabal, habitant de \u00c7ubiburu\" dugu, frantsesez egina eta 1578an Bordelen argitaratua. Obra horrek, gutxienez, beste argitalpen bat izan zuen 1632an, Rouenen, eta, antza denez, berori baliatu zuen Etxeberrik euskarazko bertsioa egiteko; emendatua zen gainera, itzultzaileak berak aitortzen digun bezala.\nJatorrizko liburuaren egileak Martin Oihartzabal zuen izena, Ziburukoa zen, eta bere anaiarekin batera \"Le Marie de Sain-Vincent\" itsasontziaren zati baten jabea izan zen. Hainbat bidaia egin zuen Ternuara, eta sasoiko beste nabigazio liburu batzuei jarraituz \"Les voyages aventureux\" liburua ondu zuen.\nAurretiaz esan bezala, XVI. eta XVII. mendeetan hainbat argitalpen izan zuen liburu honek. Etxeberrik, Martin de Hoyarsabalek idatzi zuen frantses liburuaren itzulpena egin zuen, Lapurdiko kostaldeko itsasgizon eta pilotuei propio zuzendua.\nEtxeberriren liburuaren ale bakarra Pariseko Liburutegi Nazionalean dago gaur egun, nahiko egoera tamalgarrian. 1985an, Txertoa argitaletxeak edizio faksimilea argitaratu zuen Etxeberriren testuaren zenbait pasarte berreraikita. Honela dio azalean: \"LIBURU HAU DA IXASOCO NABIGACIONECOA. Martin de Hoyarzabalec egi\u00f1a Francezes. Eta Piarres Detcheberry, edo Dorrec eskararat emana, Eta cerbait guehiago aban\u00e7atuba. BAYONAN. Fauvet Imprimerian Carmesseteko aldean DC. LX-XVII\"\nTestuinguru historikoa.\nXVII. mendeko euskal prosa erlijio lanetara ia erabat errenditzen den arren, bada tartetxo bat beste liburu mota batzuentzat. Liburuok ez dira literatura arlokoak, bai ordea zientzia arlokoak. Hala ere, sasoi honetako euskal testuen urritasuna dela eta era guztietako testuekin batera agertu izan dira. Testuok, jakina, ez dira asko, bi baino ez mende osoan, baina euren agerpena garrantzitsutzat har dezakegu, originalak izan gabe, zientzia gai profanoak euskaraz ere landu nahi zirela adierazten dutelako. Nahia edo beharra seguruago, zeren liburu hauek, Etxeberriren \"Itsasoko nabegazionekoa\" (\"Ixasoco nabegazionecoa\") eta Dassan\u00e7aren \"Laborarien abisua\" (\"Laborarien abissua\"), euskal herriaren sasoi hartako ekonomiaren zutaberik garrantzitsuenetakoak jotzen baitituzte, nabigazioa edo arrantza eta nekazaritza, hain zuzen. Alde horretatik, ez da harritzekoa liburu hauek biak euskaraz ere eman izana, herri xehe eta euskalduna nagusi zelako jarduera ekonomiko bi horietan. Bestalde, halako liburuak Iparraldean argitaratu izanak argi uzten du Bidasoaz alde bietako euskal literaturaren aldea. Iparraldean literatura pragmatikoagoa dugu zalantzarik gabe, mugatuta bere laburrean, baina literaturaren gustu estetikoak eta bestelako helburuak, dela erlijioa, dela zientzia, elkartzen dakien literatura. Hegoaldean, aldiz, urteak beharko dira euskal literaturari, edota euskal testuei beste barik, helburu estetiko eta pragmatikoa emateko.\nEtimologia.\nEtimologiaren aldetik, erabilgarria da Ternuako antzinako toponimoak ezagutzeko. Ternuako nabigatzaile eta arrantzaleei zuzendutako liburua zen. Itzulpenak Piarres Etxeberriren eskuak aberasturiko hainbat pasarte dakartza, eta horregatik behar bada, izenburuari erantsi zion \"eta cerbait guehiago aban\u00e7atuba\" (Baiona, 1677). Adibidez, egungo Mikelune aipatzeko, \"Micquet\u00f5\" eta \"Micquelle\" izenak erabili zituen.\nItsasketarako benetan erabilgarria izan zen hurrengo mendeetako eskualde hartara joaten ziren Frantzia nahiz Espainiako itsasgizon askorentzat. Horren adibide bere liburuko testu zati hau dugu:\n1677an Pierre Etxeberrik itsas gida hau lapurterara euskaratu zuen \"Itxasoco Nabigacionecoa\" izenpean. Itzulpena ez zen oso fina, aipatutako testuaren argibidea izanik:\nLiburuaren egitura eta izaera.\nLiburuak, atalka antolatuta, garaiko nabigazio teknikak jasotzen ditu. Berez, aholku- eta ohar-bilduma dugu. Porturik portuko distantziak ematen ditu eta horretarako kostaldeko ito geografikoak hartzen ditu erreferentzia. Portuetako bokalik onenak erakusten ditu kaiaratzeko eta, bide batez, leku arriskutsuez ohartarazten du. Liburuak hareatzak edo arrokak non dauden, eta urtaro bakoitzean haize nagusiak zeintzuk diren eta berauetatik nola babestu. Atal bakoitza arruta jakin batek betetzen du, distantziak, portuko sarrerak, ur sakonera, mareak eta leku bakoitzeko haize nagusiak aipatuz.\nArauekin batera liburuak marea, gradu, eguzki eta guardia taulak ematen ditu. Interesgarria oso XVII. mendeko itsas nabigazioa zertan zetzan jakiteko.\nEzin dugu ahaztu Piarres Etxeberriren liburua esku-liburu teknikoa dela, hala ere, Lapurdiko marinelei buruzkoak ikasteaz gain, liburua interesgarria da aipatzen dituen kostaldeko leku-izenak marinelen ahotan nola ahoskatzen ziren ikusteko:\n\u201c\"Bayonaco Bocal Zaharretic Calixeraino (Kadiz)\u201d\"\nEdota ikusteko euskaraz nola emanda dagoen sasoiko nabigazio teknika. Gainera, xumeak badira ere, interesekoak dira arrainen eta hegaztien deskripzioak.\nTeknika liburua den aldetik, atalka antolatuta dago, nabigaziorako behar-beharrezko diren arlo eta gaiekin, jakin beharreko ezinbesteko kontuekin. Liburuak berak adierazten duen moduan, honako atalak jorratzen ditu:\n\u201c\"Jaquiteco du\u00e7u liburu hunetan conprenitcen direla arrutac, lecoac, \u00e7undac eta marea contubac, eta entrada e\u00e7agut\u00e7ac halturac hala nola, Lebantecoac, Espainniacoac, Franciacoac, Bretaniacoac, Normandiacoac, eta Picardiacoac, Flandrescoac, Angueleterracoac, Irlandacoac, Escosiacoac eta Ternubacoac\u201d.\"\nAtalak.\nHonakoak dira liburuaren atalak, hurrenez hurren:"}
{"id": "293184", "revid": "448", "url": "https://eu.wikipedia.org/wiki?curid=293184", "title": "Martin Oiharzabal", "text": ""}
{"id": "293185", "revid": "105290", "url": "https://eu.wikipedia.org/wiki?curid=293185", "title": "Ibarruneko zubia", "text": "Ibarruneko zubia Senperen (Lapurdi), izen bereko auzoan dagoen zubia da, Urdazuri ibaiaren gainean. XIII eta XIV. mende artean eraikitakoa da eta Donejakuerako bide bat igarotzen da bertatik. 1984ko abenduaren 28an monumentu historiko izendatu zuten."}
{"id": "293188", "revid": "105290", "url": "https://eu.wikipedia.org/wiki?curid=293188", "title": "Dublin eta Monaghango atentatuak", "text": "Dublin eta Monaghango atentatuak (ingelesez \"Dublin and Monaghan bombings\", eta irlanderaz \"Buam\u00e1lacha Bhaile \u00c1tha Cliath agus Mhuineach\u00e1in\") 1974ko maiatzaren 17an Irlandako Errepublikako Dublin eta Monaghan hirietan jazotako atentatu multzoa izan ziren. Horien ondorioz, denera 30 lagun hil eta ia 300 zauritu izan ziren, honek Ipar Irlandako gatazka osoko egunik odoltsuena bilakatu zuen.\n1993an Ulsterko Boluntarioen Indarra (UVF) erakunde loialista paramilitarrak bere burua atentatu horien egile gisa aldarrikatu zuen. Atentatu hauetan guztira 4 auto-lehergailu erabili izan ziren.\nSarraskia eta leherketen aurretik ez zen inongo abisu edo oharpenik egon. Dublinen hiru leku ezberdinetan eta ordurik jendetsuenean lehergailu banak leher egin zuten (26 pertsona hilez, horietako bat emakume haurduna), handik ordu erdira Monaghan hirian beste lehergailu batek eztanda egin zuen (7 pertsona hilez). Biktimetako gehienak emakume gazteak izan ziren, halere hildakoen adinak 5 hilabetetatik 80 urtetara zihoazen.\nFormalki ez da inoiz atxilotu izan atentatu horien egile edo arduraduna.\nDublin.\n1974ko maiatzaren 7an, ostirala, arratsaldeko 17:30ak aldera Dublingo erdialdeko hiru lekutan hiru lehergailuk ia jarraian eztanda egin zuten:\nLehenbizikoak 17:28etan Parnell Street kalean eztanda egin zuen, hiriko etorbide nagusia den O'Connell Street kaletik hurbil. Lehergailua zeraman autoa goiz hartan bertan Belfast hirian lapurtu, muga iragan eta Dublinera ekarritakoa zen. Eztanda honetan hamar pertsona hil ziren, hiltakoen artean hiru haurtxo eta haien gurasoak, eta Lehen Mundu Gerrako beteranoa izandako adindun bat zeuden. Zauritu ugari egon ziren, horien artean gasolindegi batean lan egiten zuen nerabea.\nBigarrengo eztanda 17:30etan Parnell Street kalean jazo zen. Leherketa honek 12 lagun hil ziren, hurrengo egunetan zauritutako beste bi ere hil zirelarik. Hamalau hildakoetatik hamahiru emakumeak ziren, haietako bat emakume haurduna.\nHirugarren leherketa 17:32an Trinity College unibertsitatearenn hesitik hurbil dagoen South Leinster Street kalean jazo zen. Eztanda honetan bi emakume hil ziren.\nMonaghan.\nLarogeitahamar minutu geroago, 18:58 aldera, Ipar Irlandako mugatik hurbil dagoen Monaghan hirian beste auto-lehergailu batek eztanda egin zuen. Atentatu honetan ordu batzuk aurretik Portadown hirian lapurtutako auto bat erabili zen, gainera Dublineko atentatuen antzera, ez zen aurre abisurik egon. Bost lagun hil ziren, eta handik aste batzutara zauritutako beste bi ere zendu ziren."}
{"id": "293193", "revid": "1545", "url": "https://eu.wikipedia.org/wiki?curid=293193", "title": "Juan Domingo Untzueta Abauntza", "text": ""}
{"id": "293197", "revid": "34126", "url": "https://eu.wikipedia.org/wiki?curid=293197", "title": "Etxauzko gaztelua", "text": ""}
{"id": "293200", "revid": "512", "url": "https://eu.wikipedia.org/wiki?curid=293200", "title": "Fern\u00e3o do P\u00f3", "text": "Fern\u00e3o do P\u00f3 edo Fernando P\u00f3 XV. mendeko itsasgizon eta esploratzaile bat izan zen. Mendebaldeko Afrikako kostaldea esploratu zuen, Gineako golkoan dauden uharteak deskubritu zituen, horien artean Bioko uhartea, honi XX. menderarte bere izenez deitu zitzaiolarik."}
{"id": "293201", "revid": "6327", "url": "https://eu.wikipedia.org/wiki?curid=293201", "title": "Etxauzeko gaztelua", "text": ""}
{"id": "293202", "revid": "109207", "url": "https://eu.wikipedia.org/wiki?curid=293202", "title": "Auxina", "text": "Auxinak fitohormona edo landare-hormonetako mota bat dira, funtsezko zeregina betetzen dutenak landareen hainbat prozesu fisiologikotan (batez ere landareen hazkuntzan). Zurtoinaren muturreko meristemoan ekoizten dira, eta hortik landarearen hazkunde tokietaraino mugitzen dira, garraio bitxi baten bidez . Auxinen izena grezieratik dator (\u03b1\u03c5\u03be\u03b1\u03bd\u03c9, \"auxano\", \"hazkundea\")\nAuxina gehienak azido indol-3-azetikotik eratorriak dira. Era berean, azido horrek triptofano aminoazidoa du aitzindari.\nAuxinek goitik beherako mugimendua izan ohi dute. Gutxi batzuek, erroetan ekoizten direnak, behetik gora joan daitezke.\nLandareen hazkuntza eragiten dute zatiketa zelularra bultzatuz eta zelulen luzapena indartuz. Azpimarratzekoa da landareen tropismoetan burutzen duten eginkizun garrantzitsua.\nZurtoinen hazkuntza ez ezik, baita hosto-txortenarena eta loreena ere areagotzen dute. Hazkuntzaz gain beste zeregin batzuetan ere aritzen dira: fruituen heltze prozesuan, loreen agerpenean, hostoen erorketan, etab. Gaur egun nekazaritzan auxina sintetikoak erabiltzen dira hazkunde prozesu batzuk areagotzeko."}
{"id": "293203", "revid": "1545", "url": "https://eu.wikipedia.org/wiki?curid=293203", "title": "Utrechteko ituna", "text": ""}
{"id": "293206", "revid": "448", "url": "https://eu.wikipedia.org/wiki?curid=293206", "title": "Jesus Olasagasti Irigoien", "text": ""}
{"id": "293211", "revid": "336", "url": "https://eu.wikipedia.org/wiki?curid=293211", "title": "1930eko Frantziako Tourra", "text": "1930eko Frantziako Tourra Itzuli Handi honen 24. edizioa izan zen. 1930eko uztailak 2 eta 27 artean ospatu zen, 21 etapatan banatutako 4818 kilometroko ibilbidea eginez.\n100 txirrindularik hasi eta 59k amaitu zuten proba. Taldekako sailkapena sortu zen, eta sailkapen honen lehen irabazlea Frantziako talde nazionala izan zen.\nGarailea izan zen Andr\u00e9 Leducqek proba, batez beste, 27,94 kilometro orduko abiaduran bete zuen."}
{"id": "293212", "revid": "201", "url": "https://eu.wikipedia.org/wiki?curid=293212", "title": "Estilo erromanikoa", "text": ""}
{"id": "293213", "revid": "6327", "url": "https://eu.wikipedia.org/wiki?curid=293213", "title": "Estilo gotiko", "text": ""}
{"id": "293214", "revid": "69297", "url": "https://eu.wikipedia.org/wiki?curid=293214", "title": "Vittorio Adorni", "text": "Vittorio Adorni (San Lazzaro di Parma, 1937ko azaroaren 14a - Parma, 2022ko abenduaren 24a) italiar txirrindulari bat izan zen, profesionala 1961 eta 1970 artean, denbora horretan 60 garaipen lortu zituelarik.\n1968ko Munduko Txirrindularitza Txapelketa irabazi zuen, Imolan jokatu zena. Italiako Giroko liderraren maglia arrosa 19 egunez eraman zuen, 1965eko Italiako Giroa irabaztea lortuz, Italo Zilioli eta Felice Gimondiren aurretik. 1963 eta 1968ko edizioetan 2. eta 1964 eta 1967koetan 4. ere izan zen.\nTxirrindularitza aktibotik erretiratu ondoren, telebistako komentarista eta kirol zuzendari izan zen zenbait urtez, Salvarani eta Bianchi taldeak zuzenduz. Ondoren, Nazioarteko Txirrindularitza Batasuneko direktibako kide izan zen.\nPalmaresa.\n1961\n1962\n1963\n1964\n1965\n1966\n1967\n1968\n1969\n1970"}
{"id": "293215", "revid": "69297", "url": "https://eu.wikipedia.org/wiki?curid=293215", "title": "Ferdinand Bracke", "text": "Ferdinand Bracke (Hamme, 1939ko maiatzak 25) belgiar txirrindulari ohi bat da, profesionala 1962 eta 1978 artean. Erlojupean bikain moldatzen zen.\nSarri parte hartu zuen pistako txirrindularitza probetan, bost aldiz Belgikako jazarpen probako txapeldun eta espezialitate honetako munduko txapeldun beste hirutan izatea lortuz.\nErrepideko txirrindularitzan, bere lorpenik handiena 1971ko Espainiako Itzulia irabazi izana da, Wilfried David bere herkidea eta Luis Oca\u00f1a espainiarraren aurretik, liderraren maillota zazpi egunez jantzi ondoren.\nBi etapa garaipenez gain, 1968ko Frantziako Tourra podiumean amaitu zuen, hirugarren postuan.\n1967ko urriak 30ean Erroman orduaren errekorra gainditzea lortu zuen, 48 kilometro eta 93 metro egin ondoren, hala, 750 metrogatik zortzi urte iraun zuen Roger Rivi\u00e8ren errekorra gaindituz. Urte bete beranduago, Ole Ritterrek gainditu zuen Brackeren errekorra Mexikon.\nPalmaresa.\n1962\n1964\n1965\n1966\n1967\n1968\n1969\n1970\n1971\n1972\n1973\n1974\n1978"}
{"id": "293218", "revid": "336", "url": "https://eu.wikipedia.org/wiki?curid=293218", "title": "Lunga lurmuturra", "text": "Lunga lurmuturra Guadalcanalgo iparraldeko itsasbazterreko lurmuturra da. Bertan Bigarren Mundu Gerrako itsas guda handia gertatu zen. Hantxe izan bereko aireportua zegoen, baina estatubatuarrek Henderson zelaia deitu zioten.\nBigarren Mundu Gerran, AEBetako itsas armadako eskolta hegazkin-ontzi baten izena izan zen.\n1942ko abuztuaren 7an, 20.000 marine lehorreratu ziren bertako aireportua hartzeko, Japoniar Armada Inperiala amaitu baino lehen. Operazio horrekin hasi zen Guadalcanalgo kanpaina."}
{"id": "293226", "revid": "448", "url": "https://eu.wikipedia.org/wiki?curid=293226", "title": "Mohsen eskala", "text": ""}
{"id": "293228", "revid": "448", "url": "https://eu.wikipedia.org/wiki?curid=293228", "title": "Joan Jose Elhuyar", "text": ""}
{"id": "293229", "revid": "119347", "url": "https://eu.wikipedia.org/wiki?curid=293229", "title": "Juan Jose Elhuyar", "text": "Juan Jose Elhuyar Zubize (Logro\u00f1o, 1754ko ekainaren 15a - Bogota, 1796ko irailaren 20a) euskal jatorriko kimikaria izan zen, Fausto anaiarekin batera wolframa lehen aldiz bakartu zuelako ezaguna.\nBiografia.\nGurasoak lapurtarrak zituen. Parisen Botanika eta Kimika ikasi zituen. Suediara joan zen Espainiaren aldeko espioitza lanak egitera: hain zuzen, mineralogo jakintsuak kontratatzera eta ingelesek eta suediarrek kanoiak egiteko zituzten metodoak ikastera. Torbern Olof Bergman mineralogo ospetsuarekin egin zuen lan bertan.\nAnaiarekin Bergaran hasi zen lanean, Euskalerriaren Adiskideen Elkartearekin batera, eta 1782an wolframa eriden zuten: halaxe bete ziren Bergmanek metal ezezagun hari buruz aurreratu zituen teoriak. Aurkikuntza Gasteizen aurkeztu zuten.\n1784. urtean, Bogota aldera jo zuen Granada Berriko Erregeorderriko (egun, Kolonbia) meatzetako zuzendari nagusi gisa, eta bertan hil zen hamabi urte geroago. Metalen trataerari buruzko lan ugari eman zuen argitara."}
{"id": "293232", "revid": "58701", "url": "https://eu.wikipedia.org/wiki?curid=293232", "title": "Rambla de Catalunya", "text": "Rambla de Catalunya (euskaraz \"Katalunia Hiribidea\") Kataluniako Bartzelona hiriburuaren erdiguneko etorbide bat da. Eixample barrutiaren eskubialdean kokatzen da, Gr\u00e0cia pasealekua eta Balmes kalearen artean itsasoa-mendia norantzan luzatzen da.\nKatalunia plazan hasi eta Diagonal etorbidean amaitzen da. Nagusiki merkatal etorbide bat da, bertan denda ugari topa daitezkelarik.\nLeku nabarmenak.\nRamblan nahiz bere inguruan honako leku nabarmenak daude:"}
{"id": "293233", "revid": "448", "url": "https://eu.wikipedia.org/wiki?curid=293233", "title": "Laurance Spelman Rockefeller", "text": ""}
{"id": "293236", "revid": "448", "url": "https://eu.wikipedia.org/wiki?curid=293236", "title": "John D. Rockefeller", "text": ""}
{"id": "293245", "revid": "336", "url": "https://eu.wikipedia.org/wiki?curid=293245", "title": "Marcelino Ugalde", "text": "Marcelino Ugalde Barriocanal (Lantziego, 1881eko ekainaren 2a - Bilbo, 1949ko apirilaren 23a) euskal herritar irakasle bat izan zen. Ortuellan 1914tik 1933ra bitartean aritu zen irakasle. 1933tik aurrera Bilbon aritu zen. Ortuellan egindako lana eskertuz, bere izena daraman ikastetxea eraiki zen."}
{"id": "293250", "revid": "200", "url": "https://eu.wikipedia.org/wiki?curid=293250", "title": "Poisson (Sa\u00f4ne-et-Loire)", "text": ""}
{"id": "293251", "revid": "200", "url": "https://eu.wikipedia.org/wiki?curid=293251", "title": "Poissons (Haute-Marne)", "text": ""}
{"id": "293252", "revid": "448", "url": "https://eu.wikipedia.org/wiki?curid=293252", "title": "Oliba-olio", "text": ""}
{"id": "293253", "revid": "200", "url": "https://eu.wikipedia.org/wiki?curid=293253", "title": "Ver (Manche)", "text": ""}
{"id": "293254", "revid": "96586", "url": "https://eu.wikipedia.org/wiki?curid=293254", "title": "Ren\u00e9 Char", "text": "Ren\u00e9 Char (L'Isle-sur-la-Sorgue, 1907ko ekainaren 14a - Paris, 1988ko otsailaren 19a) frantses poeta izan zen. Nazien aurkako erresistentzian parte hartze aktiboa izan zuen; aldi hori \"samin eta itxaropenezko eskola\" izan zen bere hitzetan. \"Fureur et Myst\u00e8re\" (1948) da bere lan ospetsuenetako bat."}
{"id": "293255", "revid": "119347", "url": "https://eu.wikipedia.org/wiki?curid=293255", "title": "Efemeride", "text": "Astronomian, efemeridea egun bakoitzean planeta, satelite, izar edo beste argizagi batek zeruan duen kokapena eta beste uneko ezaugarriak adierazten dituen taula edo datu-multzoa da. Konputagailu mekanikoen lehen aplikazioetako bat izan zen arren, \"efemeride\" terminoa taula inprimatu sinple bati aplikatzen zaio.\nEfemerideetatik abiatuta kalkulatutako kokapen astronomikoa igoera zuzenaren eta deklinazioaren koordenatu esferikoen sisteman gertatzen da. Astronomoentzat garrantzitsuak diren fenomeno astronomiko batzuk hauek dira: eklipseak, planeten erretrogradazioa, denbora siderala, Ilargiaren nodoen kokapen ertainak eta errealak, ilargi-faseak eta zeruko gorputz txikiagoen posizioak."}
{"id": "293256", "revid": "512", "url": "https://eu.wikipedia.org/wiki?curid=293256", "title": "Johan Huizinga", "text": "Johan Huizinga (Groningen, 1872ko abenduaren 7a - De Steeg, 1945eko otsailaren 1a) herbeheretar filosofo eta historialaria izan zen. Historia kultural deritzon arloaren aitzindarietako bat izateagatik, kultura kontzeptu antropologiko moduan historian oinarrituta aztertzen duena. Besteak beste honako hauek idatzi zituen: \"Herfsttij der Middeleeuwen\" (Erdi Aroaren Udazkena), non Erdi Aroa krisialdi eta aro ezkor moduan deskribatzen duen, eta \"Homo Ludens\", non jolasa kulturaren osagai nagusi moduan aztertzen duen. Naziek atxiloturik hil zen, haien erregimena gaitzesteagatik."}
{"id": "293258", "revid": "880", "url": "https://eu.wikipedia.org/wiki?curid=293258", "title": "Jela", "text": ""}
{"id": "293259", "revid": "95298", "url": "https://eu.wikipedia.org/wiki?curid=293259", "title": "Belokeko monasterioa", "text": "Belokeko monasterioa Lapurdiko Ahurti udalerrian kokatuta dago. XIX. mendeko bigarren erdialdean eraiki zuten fraide beneditarrek, eta 1875ean zabaldu zuten.\nGaur egun 30 bat fraide bizi dira bertan.\nSanta Eskolastika monasterioarekin batera herriko beneditar monasterioak osatzen dituzte.\nHistoria.\nSortu eta gutxira Frantziako gobernuak fraideak estutzen hasi ziren, hezkuntza legeak zirela-eta. 1906an hustu behar izan zuten eta Hego Euskal Herrira ihes egin zuten, Lazkaoko monasterioa sortuz.\nEspainiako Gerra Zibilaren garaian bestela hainbat euskaldun ihesean babestu ziren monasterio honetan, bereziki elizgizon eta kulturgileak, besteak beste Jose Ariztimu\u00f1o \"Aitzol\", Fernando Artola \"Bordari\" eta Jose Miguel Barandiaran.\nDenboran aurrerago, naziek Frantzia okupatu zutenean ere erresistentziako kideek eta bestelakoek aterpe topatu zuten monasterioan. Eliza frantziarra ofizialki Francoren alde egin zuen modu berean, Vichyren alde ere egin zuen. Hala ere, Beloki kasu bietan desberdin jokatu zuen eta arazo handiak ekarri zizkien fraideei. Arduradun nagusiak atxilotu zituzten eta gainontzekoek ihes egin behar zuten, 1945ean monasterioa hutsik geldituz bigarren aldiz.\nErrekuperatu ondoren, ETA eta IKko iheslariekin berdintsu jokatu zuten ere bai, honek barne eztabaida gehiago sortu bazituen ere.\nIratzeder.\nFraide ezagunen artean Jean Diharce \"Iratzeder\" dugu, 1972tik 2008an hil arte bertan ia etengabean bizi izan zelarik.\n1959an, fraidetxean sartu baino lehen, \"Zeru-menditik (1941-1946)\" poema sorta karrikaratu zuen, eta bertan bildutako \"Su eta ke\" olerkian pasarte hau errepikatzen du beste bertsoen artean: \"Maite zaitut bihotzetik, maite zaitut, Beloke / Zure gaintto kartsuari, oro pindar ta bake / Soinu-kantuz baitario gau-egunaz otoiz-ke.\"\nBestela, 1993an \"Beloke-ko abatetxearen historia. Ehun urte jainkosemen alde\" liburua argitaratu zuen, monasterioaren nondik-norakoak kontatuz.\nLaborantza.\nArtoa, ardoa, sagardoa eta barazkiak oro har ekoitzi izan dituzte ekonomikoki autonomoak izan ahal izateko. Bestela, behiak eta ardiak zainduz gaztagintzan ere jardun izan dira. \"Belokeko abadia (Abbaye de Belloc)\" izeneko gasna egiten dute."}
{"id": "293261", "revid": "90523", "url": "https://eu.wikipedia.org/wiki?curid=293261", "title": "Beneditarren monasterioa (Lazkao)", "text": "Beneditarren monasterioa, lehen Santa Teresa karmeldar oinutsena, Lazkaon dagoen monasterioa da, XVII. mendekoa. Lazkaoko herrigune historikoa osatzen du Lazkanotarren jauregiarekin, San Migel elizarekin, Santa Ana komentuarekin eta beste eraikin batzuekin.\nHistoria.\nEraikina 1640 urtean eraiki zen Maria Lazkanokoa, Lazkano etxeko anderearen aginduz, karmeldar oinutsen moja komunitate bat bere baitan hartzeko asmoz. 1835. urtean Mendizabalen Desamortizazioaren ondorioz eraikina hutsik geratu zen, Santillanako Markesarena izaten jarraitu bazuen ere. Eraikina 1916. urtera arte hutsik egon zen, baina urte hartan bertan Belokeko beneditarrak ezarri ziren Lazkaoko Santa Teresan, Belokeko monasterioa Frantziako Gobernu errepublikanoak hartu baitzuen jabetzan.\n1943. urtean Belokeko Beneditar komunitatearekiko independentzia lortu zuten Lazkaoko Beneditarrek, priorerri independente bihurtuz.\nLazkaoko Beneditarren Fundazioa.\nLazkaoko Beneditarren Fundazioa \"Lazkaoko Beneditarren Fondoa\" deiturikoa gorde, osatu, garatu eta gizartearen esku jartzea helburu duen erakundea da.\nErretaula.\nOin zuzeneko madrildar erretaula barrokoa da, zizeiluaz, hiru kaleko gorputz bakarraz eta erremate erdizirkularraz osatua. Altzari honek Vicente Berdusan pintorearen bederatzi margolan ditu, zizeiluan, alboetan eta errematean banatuta agertzen direnak. Bestalde, erretaulako erdiko kalean eskultura bakar bat ikus dezakegu. Erdi puntuko horma-konka batzuez apaindutako horma-konka laukizuzenen bidez egituratzen da.\nZizeiluan margolan bana du alboetara, eta gorputz bakarrean, lau zutabe handien bidez bereizten dira kaleak. Albokoek garapen bertikal handia dute eta zatitu egiten dira bakoitzak bina margolan agertzen delarik. Zutabe hauek txirla itxurako apaindura oparoa dute. Errematean bi pilastra agertzen dira Kalbarioaren horma-konkaren alboetara eta hegalak akanto kiribilduekin apainduta daude. Erretaulak fintasun handiko apaindura ederra du horma-konketako arkubarneretan, landare-motibo, txarteltxo eta lore handiez osatua.\nErretaulako ikonografiak gai teresarrak jorratzen ditu nagusiki, eta multzo osoan agertzen den irudi bakarra erdiko kaleko horma-konkako Santa Teresa Avilakoaren irudia da. Zizeiluko ziklo osoa santu honi buruzkoa da, eta \"Santa Teresaren Zulaketa\", \"Santa Teresa Kristoren iltze bat jasotzen\", \"Ama Birjina eta San Jose Santa Teresari lepokoa ipintzen\" eta \"Santa Teresa eta haren anaia Rodrigo, osabak aurkitu ondoren\" oihalez osatzen da. Erretaulako gorputz bakarreko alboetako kaleetan Andre Maria Sortzez Garbiaren eta San Eliasen margolanak ikus ditzakegu Ebanjelioaren zatian, eta Ama Birjinaren Ikustaldiaren eta San Eliseoren irudiak Epistolan. Errematean, Gurutziltzaketaren adierazkortasun handiko oihal ikusgarria dago, 1664ko sinadura eta data duena.\nErretaula urre-kolorez margotuta dago, garai hartako ereduari jarraikiz. Koloreztatze horren egikera egokiak bizitasuna eta oparotasuna ematen dio multzo osoari.\nLazkaoko monasterioko altzari hau EAEn dauden madrildar ereduko lehenbizikoetako erretaula dugu. Kalitate oneko taxuera arkitektonikoa du eta Vicente Berdusan XVI. mendeko azken herenean nabarmendutako pintorearen margolan bikainez osatzen da."}
{"id": "293264", "revid": "105290", "url": "https://eu.wikipedia.org/wiki?curid=293264", "title": "Llanbedrog", "text": "Llanbedrog Galesko iparraldean dagoen Gwynedd konderriko kostaldeko udalerri bat da. Ll\u0177n penintsularen hegoaldean dago, Pwllheli eta Abersoch udalerrien artean, A499 errepideak zeharkatzen duelarik."}
{"id": "293265", "revid": "105290", "url": "https://eu.wikipedia.org/wiki?curid=293265", "title": "Llanberis", "text": "Llanberis Galesko iparraldean dagoen Gwynedd konderriko kostaldeko udalerri bat da. Snowdonia eskualdean dago, Llyn Padarn aintziraren ertzean."}
{"id": "293267", "revid": "7162", "url": "https://eu.wikipedia.org/wiki?curid=293267", "title": "Shankillgo Harakinak", "text": ""}
{"id": "293269", "revid": "512", "url": "https://eu.wikipedia.org/wiki?curid=293269", "title": "1609 Brenda", "text": "1609 Brenda asteroide gerrikoan aurkitutako 1609. asteroidearen izena da. 1951ko uztailak 10ean aurkitu zuen Ernest Leonard Johnsonek Johannesburgotik. Bere behin-behineko izendapen zientifikoa 1951 NL zen."}
{"id": "293270", "revid": "105290", "url": "https://eu.wikipedia.org/wiki?curid=293270", "title": "1610 Mirnaya", "text": "1610 Mirnaya asteroide gerrikoan aurkitutako 1610. asteroidearen izena da. 1928ko irailak 11n aurkitu zuen Pelageya Shajnek Simeisetik. Bere behin-behineko izendapen zientifikoa 1928 RT zen. Bere izena errusieraz bakea esan nahi duen hitzetik jasotzen du."}
{"id": "293271", "revid": "512", "url": "https://eu.wikipedia.org/wiki?curid=293271", "title": "1611 Beyer", "text": "1611 Beyer asteroide gerrikoan aurkitutako 1611. asteroidearen izena da. 1950eko otsailak 17an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1950 DJ zen."}
{"id": "293272", "revid": "512", "url": "https://eu.wikipedia.org/wiki?curid=293272", "title": "1612 Hirose", "text": "1612 Hirose asteroide gerrikoan aurkitutako 1612. asteroidearen izena da. 1950eko urtarrilak 23an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1950 BJ zen."}
{"id": "293273", "revid": "512", "url": "https://eu.wikipedia.org/wiki?curid=293273", "title": "Milutin Milankovi\u0107", "text": "Milutin Milankovi\u0107 (; Dalj, Osek, (Osijek/Eszek), Austriar-Hungariar Inperioa, gaur egun Kroazia, 1879ko maiatzak 28a - Belgrad, Serbia, 1958ko abenduak 12a) serbiar ingeniari zibil eta geofisikari bat izan zen, oso ospetsua glaziazioen bere teoriagatik, lurraren orbitaren aldaketak eta klimaren iraupen luzeko aldaketak uztartuz, gaur egun orbita bariazio edo Milankovi\u0107en zikloak bezala deituak.\nHasiera.\nMilutin Milankovi\u0107 \"Vienako Eskola Teknikora\", gaur egun Vienako Teknologia Unibertsitatea, joan zen, non 1902an ingeniaritza zibilean graduatu zen, eta 1904an Zientzia Teknikoetako doktoretza lortu zuen.\nOndoren, Adolf Baron Pittel Betonbau-Unternehmungen marka ospetsua izango zenean lan egingo zuen, Vienan. Urtegiak, zubiak, errepideak, akueduktuak eta hormigoi armatuz eginiko beste egitura batzuk eraiki zituen Inperioan zehar. Milankovi\u0107ek bere ingeniaritza zibileko lan profesional praktikoa Vienan 1909 arte jarraitu zuen, Belgraden matematika aplikatuzko (mekanika arrazionala, zeru mekanika eta fisika teorikoa) katedra eskaintzen diotenean.\n1909 bere bizitzako bultzada une bat izan zen. Hormigoi armatuaren aplikazio berriei dagozkien arazoen ikerketak egiten jarraitzen duen arren, funtsezko ikerketa teorikoetan zentratzea erabakitzen du.\nBizitza.\nBelgradon bizitzen jarri bezain pronto gertaera zurrunbilotsuak hasten dira, Balkanetako Gerrak deritzenak, Lehen Mundu Gerraren aurrekariak izango direnak. 1914an Lehen Mundu Gerra hasi zenean (Milankovi\u0107 ezkon berria zen une horretan), austriar-hungariar armadak Neusiedl am Seen sartzen du, eta beranduago Budapesterantz, non Hungariako Zientzia Akademiako liburutegian lan egitera eramaten duten.\n1912an bezain goiz, bere interesa eguzki klimatara eta planetetan nagusi diren tenperaturetara aldatzen da. Budapesten barneratua, bere denbora ikerketa honetan ematen duen arren, eta, gerra amaiera aldera, 1920an Gauthiers-Villardsek Parisen, Serbiako Zientzia eta Arteen Akademian argitaratzen duen monografia bat amaitzen du, \"Eguzki erradiazioak eragindako fenomeno termikoen teoria matematikoa\" deitua.\nLan honetatik ebatzitako emaitzek zientziaren munduan ospe handia eman zioten, nabarmenki bere \"lurraren azaleko intsolazio kurba\"k. Eguzki kurba hau ez zen 1924 arte onartu, Vladimir K\u00f6ppen meteorologo eta klimatologo garrantzitsuak bere suhi Alfred Wegenerrekin batera euren \"Klimak iragan geologikoan\" lanean kurba hori sartzen dutenean. Bere lehen ekarpenen ondoren, Milankovi\u0107, 1927an, bi argitalpen garrantzitsutan lan egitera gonbidatua da: Lehena klimatologia gidaliburu bat (\"Handbuch der Klimatologie\") eta bigarrena geofisikari buruzko beste bat (Gutenberg's \"Handbuch der Geophysik\"). Berak \"Mathematische Klimalehre und astronomische Theorie der Klimaschwankungen\" (Klimaren zientzia matematikoa eta klimaren bariazioaren teoria astronomikoa) sarrera idatzi zuen. 1930ean argitaratzen da alemanez eta 1939an itzuli zen errusierara. Bertan, planeta klimaren teoria gehiago garatzen da, bereziki Lurrari erreferentzia eginez.\nBerrikusitako juliar egutegiaren aldaketaren araua sortzen du, eliza ortodoxo ugarik erabiltzen dutena, jatorrizko juliar egutegia baino ziurragoa baina oinarri bezala duen gregoriar egutegia baino gutxiago."}
{"id": "293274", "revid": "69297", "url": "https://eu.wikipedia.org/wiki?curid=293274", "title": "1966ko Andaluziako Itzulia", "text": "1966ko Andaluziako Itzulia txirrindularitza itzuli honen 13. edizioa izan zen. 1966ko otsailak 13 eta 20 artean ospatu zen, 8 etapatan banatutako 1267 kilometroko ibilbidea eginez, Malagan hasi eta amaituz.\n48 txirrindularik parte hartu zuten 4 taldetan banatuta, eta 37 izan ziren proba amaitu zutenak.\nGarailea izan zen Jesus Aranzabalek proba, batez beste, 35,550 kilometro orduko abiaduran bete zuen. Mendiko sailkapena Juan Francisco Granellek irabazi zuen, tarteko helmugena Txomin Perurenak, eta taldekakoa Fagorrek."}
{"id": "293275", "revid": "69297", "url": "https://eu.wikipedia.org/wiki?curid=293275", "title": "Alejandro Valverde", "text": "Alejandro Valverde Belmonte (Las Lumbreras de Monteagudo, Murtzia, Espainia, 1980ko apirilaren 25a) txirrindulari profesional ohia da. Beste hainbat garaipen nabarmenen artean, irabaziak ditu 2006 eta 2008ko UCI ProTourra, 2009ko Espainiako Itzulia eta 2018ko Munduko Txapelketa.\nAbiadura handia du eta eskalatzaile ona da, batez ere mendate labur eta leherkariei aurre egin behar zaienean. Hala, gaur egungo nazioarteko txirrindularirik osoenetako bat da. Gainera, 2005etik aurrera asko hobetu du erlojupekoan. Horren ondorioz, 2006ko Frantziako Tourraren sarrera etapan 5. amaitu zuen (beste bi etapatan besterik ez zuen parte hartu, hirugarren etapan erortzearen ondorioz itzulia utzi behar izan baitzuen); 2008ko Dauphin\u00e9 Lib\u00e9r\u00e9ko erlojupekoa irabazi zuen; eta 2008ko Espainiako Itzuliko erlojupekoan hirugarren postua lortu zuen, bigarrenarekin berdinduta.\n2010eko maiatzaren 31n bi urtez zigortu zuten, Puerto Operazioan zerikusia zuelako. Zigorra 2010eko urtarrilaren 1ean hasi eta 2012ko urtarrilaren 1ean amaitu zuen.\nBizitza.\nProfesionaletan 2002an debutatu zuen, Vicente Beldak zuzendutako Kelme-Costa Blanca taldean. Aurretik Banestoren amateur mailako taldean korritu zuen, non 2001ean Espainiako Txirrindularitza Kopan garaipena lortu zuen.\n2003.\nAmaitu zuen lehen Itzuli Handia 2003ko Espainiako Itzulia izan zen, non nabarmen gainditu zuen hasiera batean taldeko lider zihoan \u00d3scar Sevilla. Hirugarren amaitu zuen eta 2 etapa irabazi zituen, sailkapen konbinatuko maillot urdina ere lortuz. Urte horretan bertan parte hartu zuen lehen aldiz Munduko Txirrindularitza Txapelketan, Kanadako Hamilton hirian ospatu zena, eta zilarrezko domina lortu zuen. Lasterketa buruan, beste batzuen artean, Igor Astarloak, Paolo Bettinik eta Peter Van Petegemek osatutako ihesaldi bat osatu zen. Astarloak azken igoeratxoan eraso zuen, inor ez zen bere bila atera eta bakarrik joan zen garaipenaren bila. Atzetik, Valverdek bizkaitarraren iheskideekin bat egitea lortu zuen. Ondoren, esprint oso estu batean garaitu zituen; eta, hala, bere lehen munduko txapelketan bigarren postua lortu zuen.\n2004.\n2004an zilarrezko domina lortu zuen Espainiako errepideko txirrindularitza txapelketan, helmugara bere taldekide Francisco Manceborekin batera helduz. Urte horretako abuztuan Atenasko Olinpiar Jokoetan parte hartu zuen, arrakastarik gabe. \u00d3scar Freire eta Igor Astarloarekin batera espainiar selekzioko liderretako bat zen, domina lortzeko faboritoetako bat. Hilabete beranduago 2004ko Espainiako Itzulian parte hartu zuen, sailkapen nagusian laugarren amaituz.\n2005.\nUrte haren hasieran Illes Balears-Caisse d'Epargne taldearekin fitxatu zuen. Talde hartan, beste batzuen artean, Frantziako Tourraren irabazle Pedro Delgadok, Miguel Indurainek eta \u00d3scar Pereirok korritu zuten.\n2005eko Frantziako Tourrari begira \u2014Valverderen lehen parte hartzea Itzuli Handi hartan\u2014 asko espero zen murtziarragandik, eta ez zuen huts egin. Mendiko lehen etapan, Alpeetan, zehazkiago Courchevelen, mendatearen tontorrean zegoen eski estaziora igo zen. 20 kilometro baino gehiagoko luzera zuen igoeran, Discovery Channel taldeak lehen maldetatik bizkortu zuen erritmoa, eta taldeko azken txirrindulari laguntzailea zen Yaroslav Popovitx izan zen Lance Armstrong aurrera eramatearen arduraduna. Sei aldiz Tourra irabazi zuenak bakarrik joatea nahi zuen, baina Paco Mancebok, Michael Rasmussenek, Ivan Bassok eta Valverdek jarraitu zuten. Bassok ez zuen erritmoa jasan eta laster geratu zen atzean. Jada azken kilometroan, Rasmussenek eraso egin zuen, Valverde beragana joan zen Armstrong ondoan zuela, eta, harrapatu bezain pronto, Armstrongek eraso gogor bat jo zuen. Bazirudien estatubatuarra bakarrik joango zela, baina ahal izan zuen tokitik Valverdek indarra atera zuen eta Armstrongen gurpilean jarri zen, eta, azken 200 metroetan, Las Lumbrerasko txirrindulariak erraz gainditu zuen estatubatuarra esprintean, etapa irabaziz. Helmuga lerroa igarotzean, egoera sinesgaitza iruditzen zitzaion Armstrongek Valverde zoriondu zuen eskua emanez. Murtziarrak gazterik onenaren maillot zuria lortu zuen. Bi egun geroago, taldekako erlojupean jasandako kolpea berriz min ematen hasi zitzaion; eta, Tourra utzi behar izan zuen arren, Munduko Txirrindularitza Txapelketa arte lehiatu gabe eman behar izan zuen.\n2005eko Munduko Txirrindularitza Txapelketa, Madrilen ospatu zena, ez zen batere egokia espainiako selekzioarentzat, zirkuitu erabat laua baitzen eta selekzioak Freireren baja baitzuen, baina Valverdek, lasterketaren azken unean, agertu, esprintatu, eta bigarren amaitu zuen. Irabazlea Tom Boonen belgikarra izan zen.\n2006.\n2006an etaparen batzuk irabazi zituen itzuli txiki batzuetan, baita bi klasiko ere: Li\u00e8ge-Bastogne-Li\u00e8ge (klasiko hau irabazten zuen lehen espainiarra bihurtuz) eta Fl\u00e8che Wallone, Ardenatako bikotea lortuz, hala, 2006ko UCI ProTourreko lider bihurtuz. Ondoren, 2006ko Espainiako Itzulian etapa bat irabazi zuen, non Alexandre Vinokouroven atzetik bigarren sailkatu zen. Egun batzuk beranduago, 2006ko Munduko Txirrindularitza Txapelketan, Salzburgon ospatu zena, brontzezko domina lortu zuen hirugarren sailkatu ondoren, Paolo Bettini eta Erik Zabelen atzetik esprint txiki batean, helmugara laugarren postuan iritsiko zen Samuel S\u00e1nchezek jaurti ondoren. Valverdek, denboraldia, UCI ProTourraren banakako sailkapena irabaziz amaitu zuen.\n2007.\n2007 oso ondo hasi zen murtziarrarentzat, Valentziako Erkidegoko Itzulia eta Murtziako Itzulia irabaziz, baita Alcobendasko Klasikan etapa 1 lortuz ere. Alabaina, bere arerioek geroz eta gehiago zaintzen zuten; horren ondorioz, bigarren eta hirugarren postuekin konformatu behar izan zuem. Denboraldiaren lehen zati honetan T-Mobile Team taldearen Valverdeganako ustezko interesaren zurrumurrua zabaldu zen. Ondoren, Espainiako txapelketan berriz ere zilarrezko domina lortu zuen, Cuencako helmugara bigarren iritsi ondoren, Joaquim Rodr\u00edguezen atzetik.\n2007ko Frantziako Tourrean seigarren amaituz eta hain proba gogor bateko hiru asteak eta Tourreko mendate luze eta etzanak jasateko hauspo apur bat falta zaiola frogatuz, hirugarren amaitu zuen urte bereko Donostiako klasikoa, eta bigarren amaitu zuen 2007ko Burgosko Itzulia. Mendateetako Klasikoan ere bigarren amaitu zuen, urte horretan Espainiako Vueltan parte hartu ez zuen bitartean."}
{"id": "293278", "revid": "448", "url": "https://eu.wikipedia.org/wiki?curid=293278", "title": "Paul K. Feyerabend", "text": ""}
{"id": "293279", "revid": "448", "url": "https://eu.wikipedia.org/wiki?curid=293279", "title": "Paul Karl Feyerabend", "text": ""}
{"id": "293280", "revid": "448", "url": "https://eu.wikipedia.org/wiki?curid=293280", "title": "P. K. Feyerabend", "text": ""}
{"id": "293283", "revid": "448", "url": "https://eu.wikipedia.org/wiki?curid=293283", "title": "Khristian Georgievitx Rakovski", "text": ""}
{"id": "293284", "revid": "448", "url": "https://eu.wikipedia.org/wiki?curid=293284", "title": "Errusiar Iraultza", "text": ""}
{"id": "293287", "revid": "448", "url": "https://eu.wikipedia.org/wiki?curid=293287", "title": "J\u0101nis Pliek\u0161\u0101ns", "text": ""}
{"id": "293293", "revid": "1545", "url": "https://eu.wikipedia.org/wiki?curid=293293", "title": "Rene Char", "text": ""}
{"id": "293294", "revid": "1545", "url": "https://eu.wikipedia.org/wiki?curid=293294", "title": "Lorenzo Fernandez de Viana Ugarte", "text": ""}
{"id": "293296", "revid": "1545", "url": "https://eu.wikipedia.org/wiki?curid=293296", "title": "Getxoko zirkuitua", "text": ""}
{"id": "293297", "revid": "6327", "url": "https://eu.wikipedia.org/wiki?curid=293297", "title": "Munduko Txirrindularitza Txapelketa", "text": ""}
{"id": "293298", "revid": "1545", "url": "https://eu.wikipedia.org/wiki?curid=293298", "title": "Li\u00e8ge-Bastogne-Li\u00e8ge", "text": ""}
{"id": "293306", "revid": "448", "url": "https://eu.wikipedia.org/wiki?curid=293306", "title": "Klaudio Sagartzazu Sagartzazu", "text": ""}
{"id": "293309", "revid": "336", "url": "https://eu.wikipedia.org/wiki?curid=293309", "title": "Zilarrezko domina", "text": "Zilarrezko domina zenbait kirol lehiaketetan (ohi atletismoan, baina baita beste kirol batzuetan ere, batez ere kirol horietako nazioarteko txapelketetan) txapeldunordeak jasotzen duen domina da. Olinpiar Jokoak dira lehiaketa horietako bat.\nLehen eta hirugarren postuan amaitzen dutenek, hurrenez hurren, urrezko domina eta brontzezko domina jasotzen dute.\nAro Modernoko lehen Olinpiar Jokoetan txapeldunak zilarrezko domina eta txapeldunordeak brontzezkoa jasotzen zuen."}
{"id": "293310", "revid": "1545", "url": "https://eu.wikipedia.org/wiki?curid=293310", "title": "Bruno Soriano Llido", "text": ""}
{"id": "293311", "revid": "336", "url": "https://eu.wikipedia.org/wiki?curid=293311", "title": "Brontzezko domina", "text": "Brontzezko domina zenbait kirol lehiaketetan (ohi atletismoan baina baita beste kirol batzuetan ere, batez ere nazioarteko txapelketetan) hirugarren sailkatuari ematen zaion domina da. Olinpiar Jokoak dira lehiaketa horietako bat.\nLehen eta bigarren postuetan amaitzen dutenek, hurrenez hurren, urrezko domina eta zilarrezko domina jasotzen dute.\nAro Modernoko lehen Olinpiar Jokoetan txapeldunak zilarrezko domina eta txapeldunordeak brontzezkoa jasotzen zuen."}
{"id": "293317", "revid": "105290", "url": "https://eu.wikipedia.org/wiki?curid=293317", "title": "Llandanwg", "text": "Llandanwg Galesko iparraldean dagoen Gwynedd konderriko kostaldeko udalerri bat da. Ardudwy eskualdean dago, Llanfair udalerriaren alboan."}
{"id": "293318", "revid": "119247", "url": "https://eu.wikipedia.org/wiki?curid=293318", "title": "Urrezko domina", "text": "Urrezko domina zenbait kirol lehiaketetan (ohi atletismoan baina baita beste kirol batzuetan ere, batez ere nazioarteko lehiaketetan) txapeldunari ematen zaion domina da. Domina hau ematen den kirol lehiaketetako bat Olinpiar Jokoak dira.\nBigarren eta hirugarren postuan amaitzen dutenek, berriz, hurrenez hurren zilarrezko domina eta brontzezko domina jasotzen dute.\nAro Modernoko lehen Olinpiar Jokoetan txapeldunak zilarrezko domina eta txapeldunordeak brontzezkoa jasotzen zuten.\nKirolarekin zerikusirik ez duten gaietan ere ematen dira urrezko dominak:"}
{"id": "293319", "revid": "96586", "url": "https://eu.wikipedia.org/wiki?curid=293319", "title": "Jean-Dominique Bauby", "text": "Jean-Dominique Bauby (Paris, 1952ko apirilaren 23a - Berck (Pas-de-Calais), 1997ko martxoaren 9a) kazetari eta idazle frantsesa izan zen. Buruko isuri baten ondorioz afasikoa gelditu zen, bere baitan itxitakoaren sindromepean. Egoera horretan komunikatzeko bide bat lortu zuen eta horren bitartez oso ezaguna egin zen liburu autobiografikoa diktatu zuen: \"Le Scaphandre et le Papillon\" (Eskafandra eta tximeleta) . Liburu hori 2007an Julian Schnabelek zinemara eraman zuen. Baubyk Association du Locked-In Syndrome (Gatibutasun Sindromearen Elkartea) sortu zuen.\nBiografia.\nBauby Parisen jaio zen, 14. barrutian. Kazetaritza ikasketan egin zituen eta Elle aldizkariaren erredaktoreburu izan zen. 1995eko abenduaren 8an istripu zerebrobaskular sufritu zuen koma egoeran geldituz. Komatik atera zenean medikuek gatibutasun sindromea diagnostikatu zioten, hau da, nahiz eta intelektualki gaitasun guztiak mantendu, haren gorputz osoa paralizaturik zegoela; bakarrik begi bat klika zezakeen. Beraz, erabat inkomunikaturik gelditu zen. Egoera horretan Berck herriko itsas ospitalera eraman zuten eta han espezialista talde batek bere errehabilitazioari ekin zion. Lan horretan komunikazio alternatibo bat bilatzeko beharra ezinbestekoa zen eta hori lehentasun bat izan zen. Azkenik, alfabetoaren bidez, sistema bat asmatu zuten: pertsona batek moldatutako alfabeto bat esaten zuen eta Baubyk begia klikatuz esan nahi zuena azaltzen zuen. Alfabetoaren moldaketa maiztasunaren arabera antolatuta zegoen, hau da, gehien erabiltzen diren letrak lehendabizi azaltzen ziren.\nSistema neketsu hori erabiliz, Baubyk, hitzez hitz, liburu bat diktatzea lortu zuen, \"Le Scaphandre et le Papillon\". Horretan bere autobiograf\u00eda eta bizipenak jaso zituen. Liburua 1997ko martxoaren 6an kaleratu zen eta arrakasta handia izan zuen. Liburua agertu eta hiru egunetara idazle paristarra zendu zen. Bananduta zegoen eta bi seme-alaba zituen.\n2001an David Lodgek \"Pens\u00e9es secr\u00e8tes\" eleberria argitaratu zuen Jean-Dominique Baubyren kasuan oinarrituta."}
{"id": "293320", "revid": "1545", "url": "https://eu.wikipedia.org/wiki?curid=293320", "title": "1965eko Italiako Giroa", "text": "1965eko Italiako Giroa Itzuli Handi honen 48. edizioa izan zen. 1965eko maiatzak 15 eta ekainak 6 artean ospatu zen, 22 etapatan banatutako 4151 kilometroko ibilbidea eginez, garailea izan zen Vittorio Adornik, batez beste, 34,270 kilometro orduko abiaduran bete zituenak. San Marinon hasi eta Florentzian amaitu zen, lehen aldiz Italiako Giroaren historian, ordura arte Milanen amaitu izan baitzen itzulia.\n100 txirrindularik hasi eta 81ek amaitu zuten proba.\nVittorio Adornik nagusitasun nabarmenez lortu zuen edizio honetako garaipena. Jada 6. etapan ihes eginda irabaztea lortu eta maglia arrosa bereganatu zuen, eta bi egunez baino mantendu ez zuen arren, 13. etapan berreskuratu zuen, 50 kilometroko banakako erlojupeko bat, ordutik aurrera eta itzulia amaitu arte lider mantendu zelarik. Edizio honetako etapa erregina izan zen 19. etapan, 2000 metrotik gorako lau mendate zituena, berriz ere erakustaldia eman zuen, bakarrean irabaziz eta bere atzetik zihoazen guztiei hiru minutu eta erdi baino gehiago ateraz. Italo Ziliolik, aurreko edizioan bezala, bigarren amaitu zuen, eta hirugarren Felice Gimondi gaztea izan zen, urte horretan bertan Tourra irabaziko zuena eta urte gutxiren buruan baita Italiako Giroa ere.\nFranco Bitossi izan zen, bigarren urtez jarraian, mendiko sailkapenaren garailea."}
{"id": "293321", "revid": "105290", "url": "https://eu.wikipedia.org/wiki?curid=293321", "title": "Labe elektriko", "text": " Labe elektrikoa egosketarako tresna bat da, energia elektrikoz funtzionatzen duena. Energia elektriko hori berotan erresistentziek bihurtzen dute, Joule efektuaren bitartez.\nLabe elektrikoak erabat automatizatuak dira; egosketa perfektua da, une guztian tenperaturaren gainean mantentzen duen kontrolagatik. Egia da elektrizitatearen kontsumoa kostu handikoa dela, nahiz eta berrietan ez den altuegia."}
{"id": "293322", "revid": "336", "url": "https://eu.wikipedia.org/wiki?curid=293322", "title": "1929ko Frantziako Tourra", "text": "1929ko Frantziako Tourra Itzuli Handi honen 23. edizioa izan zen. 1929ko ekainak 30 eta uztailak 28 artean ospatu zen, 22 etapatan banatutako 5276 kilometroko ibilbidea eginez.\n155 txirrindularik hasi eta 60k amaitu zuten proba.\nGarailea izan zen Maurice De Waelek proba, batez beste, 28,32 kilometro orduko abiaduran bete zuen."}
{"id": "293323", "revid": "512", "url": "https://eu.wikipedia.org/wiki?curid=293323", "title": "Jessica (The Allman Brothers Band)", "text": "Jessica The Allman Brothers Band musika taldearen abesti bat da. Talde horretako Dickey Betts gitarrajoleak eta Les Dudek gitarrajoleak idatzi zuten. 1973an \"Brothers and Sisters\" diskoaren barnean kaleratu zuten, denborarekin musika talde honen abesti ospetsuenetakoa bilakatu delarik.\nAbestiak izena Jessica Bettsen omenez darama, Dickey Betts eta Sandy Bluesky-ren alaba."}
{"id": "293324", "revid": "448", "url": "https://eu.wikipedia.org/wiki?curid=293324", "title": "Pietro Francesco Cavalli", "text": ""}
{"id": "293325", "revid": "448", "url": "https://eu.wikipedia.org/wiki?curid=293325", "title": "Pietro Francesco Caletti-Bruni", "text": ""}
{"id": "293326", "revid": "448", "url": "https://eu.wikipedia.org/wiki?curid=293326", "title": "Juan Maria Ollora Otsoa de Aspuru", "text": ""}
{"id": "293327", "revid": "512", "url": "https://eu.wikipedia.org/wiki?curid=293327", "title": "The Allman Brothers Band", "text": "The Allman Brothers Band estatubatuar rock-blues musika talde bat da. Taldea 1969an Florida estatuko Jacksonville hirian sortu eta Georgia estatuko Macon hirian egoitza zuen. Lehenbiziko taldekide sortzaileak honako hauek izan ziren: Duane Allman (gitarra nagusia), Gregg Allman (ahotsa, organoa eta abestien konposizioa), Dickey Betts (gitarra, ahotsak eta abestien konposizioa), Berry Oakley (baxua), Butch Trucks (bateria) eta Jai Johanny \"Jaimoe\" Johanson (bateria).\nMusika talde honen abesti ospetsuena \"Jessica\" izenekoa da. The Alman Brothers Band eta Lynyrd Skynyrd musika taldeak Hegoaldeko Estatu Batuetako Rockaren ordezkari nagusitzat jo izan ohi dira."}
{"id": "293330", "revid": "10891", "url": "https://eu.wikipedia.org/wiki?curid=293330", "title": "2012ko Gizonezkoen Europako Eskubaloi txapelketa", "text": "2012ko Gizonezkoen Europako Eskubaloi txapelketa Europako Gizonezkoen Eskubaloi txapelketaren X. edizioa izan zen. Serbian ospatu zen 2012ko urtarrilak 15 eta 29 artean, Europako Eskubaloi Federakuntzak (EHF ingelesezko siglez) antolatua.\nTxapelketan 16 selekziok parte hartu zuten Europako txapeldun bihurtzeko asmoz, titulu hau, 2010eko Gizonezkoen Europako Eskubaloi txapelketan Frantziako selekzioak lortu zuelarik. X. edizio honetako garailea Danimarka izan da, finalean Serbia garaitu zuena.\nLehen Fasea.\nTalde bakoitzeko lehen hirurak fase nagusira pasatzen dira. Beste lau taldeek 13.etik 16.erako postuengatik jokatzen dute."}
{"id": "293331", "revid": "448", "url": "https://eu.wikipedia.org/wiki?curid=293331", "title": "Burgosko auzia", "text": ""}
{"id": "293332", "revid": "15795", "url": "https://eu.wikipedia.org/wiki?curid=293332", "title": "Urbanizazio-prozesua", "text": ""}
{"id": "293333", "revid": "880", "url": "https://eu.wikipedia.org/wiki?curid=293333", "title": "Ingurumena", "text": ""}
{"id": "293334", "revid": "15795", "url": "https://eu.wikipedia.org/wiki?curid=293334", "title": "Hiritze", "text": ""}
{"id": "293335", "revid": "90204", "url": "https://eu.wikipedia.org/wiki?curid=293335", "title": "Esku Huskako Binakako Pilota Txapelketa Nagusia (2010)", "text": "2010eko Binakako Txapelketa esku huskako pilota profesionalean 2010ean jokatutako binakako txapelketa nagusia da. Asegarce eta Aspe enpresetako pilotariek parte hartu zuten ."}
{"id": "293339", "revid": "23317", "url": "https://eu.wikipedia.org/wiki?curid=293339", "title": "Europako Eskubaloi Txapelketa", "text": "Europako Eskubaloi Txapelketa kirol horren kontinentearen norgehiagoka ofiziala da, bi urtetik behin antolatzen dena 1994ko lehenengo ediziotik. Suedia da txapelketa gehien irabazi duena gizonezkoen mailan, eta Norvegia emakumezkoen mailan.\nMunduko Eskubaloi Txapelketarako sailkatzeko ere balio du.\nGizonezkoak.\nGaraipenak.\n2022ko edizioa barne:\n(*) Brontzeko domina 1996an eskuratu zuen Jugoslaviako selekzioak.\nEmakumezkoak.\nGaraipenak.\n2022ko edizioa barne:"}
{"id": "293340", "revid": "105290", "url": "https://eu.wikipedia.org/wiki?curid=293340", "title": "Dokudrama", "text": "Dokudrama dokumentalaren eta dramaren arteko nahaste bat da. Dokudrama bat film, irrati eta telebistan hedatzen den genero bat da. Telebistan, dokudramak bere jatorria telerrealitatean dauka XX. mendeko erdialdean garatzen hasi zen. Ezaugarri nagusia da gertaerak gertatzen diren bezala adieraztea, inolako oharrik gabe. Oinarrizko datuak eman, eta ikusleek nork bere ondorioak ateratzea.\nDuten antolaeraren arabera, hiru kategoriatan bana daiteke:"}
{"id": "293342", "revid": "6950", "url": "https://eu.wikipedia.org/wiki?curid=293342", "title": "Hitzik gabeko komunikazio", "text": "Hitzik gabeko komunikazioa mezuen bidalketa eta jasoera hitzik gabe egiten diren komunikazio mota da. Beraz, komunikazioa aztarnen eta keinuen bidez egiten da, sintaxia erabili gabe.\nHitzik gabeko komunikazioa hizkuntzaren garapena baino lehenago sortu zen. Animaliek ere badituzte hitzik gabeko komunikazioaren adierazle batzuk eta datu horrek antzinatasun hori erakusten digu. Garrantzitsua da hitzik gabeko komunikazioa ez nahastea ahozkoa ez den komunikazioarekin, beste komunikazio forma batzuk ere existitzen baitira, komunikazio idatzia edota keinu hizkuntzak, aldi berean, badira hitzik gabeko komunikazioaren ahozko forma batzuk, marmarrak edota ezetza esateko hotsak. Pertsonengan hitzik gabeko komunikazio ohikoenak paralinguistikoak dira, hau da, hitzezko komunikazioaren osagarri bezala erabiltzen direnak. Hitzik gabeko komunikazioak garrantzitsu handia du gure eguneroko bizimoduan. David Givensen arabera hitz egiten dugunean (edota entzuten gaudenean) gure atentzioa hitzetan zentratzen dugu gorputzean baino gehiago, nahiz eta bietan finkatzen dugun gure adimena. Aldi berean jasotzen ditugu bi komunikazioak. Gorputzaren mugimenduak ez dira ez positibo eta ezta negatiboak, egoera eta mezua kontuan harturik egingo dugu hauen ebaluazioa.\nHistoria.\nHitzik gabeko komunikazioak, hitzezko komunikazioak baino arreta gutxiago jaso izan du historikoki, ez baita komunikatzeko hain modu egituratua, eta honen interpretazioa zailagoa baita. 1950. urtea baino lehen zaila da honi buruzko lan osaturik aurkitzea, ez baitzen zientifikoki aztertzeko gai bai bezala ikusten. Hitzik gabeko komunikazioa zientifikoki aztertzen hasi baino lehen, hitzik gabeko hizkuntzaren zenbait behaketa bitxi argitaratu ziren, Charles Darwinen \"The Emotions in Man and Animal\", 1872ean idatzia. Bertan Darwinek dio gizakiok baditugula komunak zaizkigun espresiozko elementuak. David Efronek ere, \"Gesture and Enviroment\" lanean, honetan kulturak duen eragina azpimarratu zuen. 1950. urtetik aurrera giza komunikazioaren inguruko zabaltzea hasi zen, eta hitzik gabeko komunikazioaren inguruan obra garrantzitsuak kaleratu ziren, \"Introduction to Kinesick\" (Ray Birdwhistell) edota \"Nonverbal Communication\" (J\u00fcrgen Ruesch).\nHitzik gabeko komunikazioaren motak.\nGertuko ikasketa batzuek animalien arteko komunikazio forma ezberdineko sorta interesgarri bat erakutsi digute, adibidez erleen, txorien, baleen edota izurdeen txistuak.\nBaina animalietan ez da komunikazioa existitzen, jarrera instintiboa besterik ez. Horrenbestez jokabide horiei ezin diegu komunikazio deitu, honen zentzua gizakion hausnarketetatik ondorioztatzen den fruitua baita.\nIzaki bizidunen arteko hitzik gabeko komunikazioak argiak, irudiak, soinuak, keinuak eta koloreak hartuko lituzke, eta gizakion artekoei seinaleak, banderak eta beste medio tekniko batzuk batuko litzaizkieke. Sistema sinboliko hauek gizakiok sortuak dira, eta ados jarri beharko gara hauek ulertu ahal izateko, seinale bakoitzeko esanahi berezi bat emanez. Hiru taldetan banatu daitezke hitzik gabeko keinuak, euren erabilera nagusiaren arabera:\nKeinu eta gorputz hizkuntza.\nOhikoa da euren egunerokotasunean gizakiek informazioa transmititzen duten keinu eta seinaleak agertzea. Keinuak besoen, eskuen edota atzen mugimenduak izan daitezke. Paul Ekmanek 15 keinu ezberdin aurkitu zituen, aurpegiarekin egin daitezkeenak, eta giza kultura guzti-guztietan uler daitezkeenak. Hortik at, aurpegikoak ez diren beste hamaika keinu ezagutzen dira.\nGorputzezko komunikazioa, hitzezko hizkuntza baina zaharragoa dena, gure komunikazio sistemaren funtsezko parte dira, baita beste primate batzuetan ere. Gure hizkuntzak ez du funtzio paralinguistikakoa jasotzen, eta horregatik osatzen dugu hitzezko diskurtsoa komunikazio mota honen bidez. Ikerlari askoren iritzitan komunikazio ekintza on bat eman dadin, ezinbestekoa da komunikazio sistema osoan parte hartzen duten osagai bakoitzak ondo jardutea. Ondo komunikatzea ikasi daitekeen zerbait dela argudiatzen dugunez, esan genezake errekurtso guztiak ondo erabiltzeak pertsona gehiagorengana eta argitasun handiagoz iristea ahalbidetzen digula.\nAzkenik, gorputz hizkuntzaren jokabide unibertsaletako batzuek animaliengan euren formak badituztela ere esango dugu. Menderatze eta menpeko posturak adibidez pertsonak aurrez aurre daudenean, animaliak borrokan daudenean azaltzen dituzten jarreren antzekoak direla esan genezake. Gizakiak egoera sozialetan parte hartzen duenean, ez dugu bakarrik jokatzen, gainontzeko gizabanakoekin loturik daude gure jokabideak.\nIkusmen lengoaia.\nSeinale, keinu eta begiradei esker pertsonak gai dira beste pertsonekin, ados jarri gabe, mezuak elkartrukatzeko. Kasu honetan, seinaleen interpretazioa erabat lotuta dago momentu horretako ekintzaren lengoai testuinguruarekin.\nBegirada:\nBegirada hitzik gabeko komunikazioaren garrantzizko elementu bat da, informazioa osatzen baitu, egiaztatuz edota esanahia argituz. Gizakien arteko komunikazioan handia da ematen den begizko kontaktua, arraroa izanik mintzakideari gutxi begiratzen dioten pertsonen kasua. Hala ere iraunkorra den begizko kontaktua ere mintzakidearen ezinegona edo urduritasuna sor dezake.\nBeste alde batetik, begirada elkarrekintzarako eta hizketaldiak finkatzeko tresna ere bada. Erantzun bat eman baino lehen, ohikoa da begirada desbideratzea, berriro hitz egingo dela adieraziz. Baiezkoa egitea ere hizketaldiaren denbora finkatzeko keinu ere bada. Esan behar da hau umetan jasotzen dugun jakipen bat dela, umeek poliki poliki ikasten baitute burlazko begirada bat, sorpresa begirada bat edota desafiozko begirada bat desberdintzen. Aldi berean, begiradak irauten duen denborak ere mintzakidearen pentsamendua azaldu diezaguke. Horrela, adibidez, segurtasun eza duen pertsona batek epe motzez mantenduko du begirada, eta segurtasuna duen pertsona bati ez zaio kostako begirada mantentzeak.\nHitzezko eta hitzik gabeko komunikazioa.\nBi hauen arteko ezberdintasuna ez da soilik ekintzen eta diskurtsoaren arteko ezberdintasunei mugatzen. Kanalean oinarritutako ezberdintasuna baino gehiago kodeari buruz hitz egin beharko genuke. Igorleak segun eta kodea ze puntutaraino dakien erabiltzen, eta hartzailea segun eta nola dakien deskodetzen, komunikazio eskema bat edo beste eraikiko da hauen artean.\nHitzik gabeko komunikazioaren tresnak eta zentzuak.\nIgorlearentzat:\nHartzailearentzat:\nKomunikazio mota honen elementu ezberdinak jokabidearen ezaugarri fisikoen arabera sailkatzen dira. Beste eskema batzuk ordea, funtzioari begira eginak daude. Hauek mugimendu ezberdinen esanahiari erreparatzen diote, gehienetan hartzailearen partetik. Paul Eckman eta Friesan-ek 5 mailako eskema bat garatu dute:\nAspektu psikologikoak.\nPertsona baten mugitzeko moduak asko adierazten digu pertsona horren inguruan; hala nola, bere emozioak eta inguratzen dion jendearekiko duen jarrera. Normalean, konturatu gabe transmititzen diogu jendeari. Pertsona batzuk, hitzik gabeko komunikazioak informazio asko eskaintzen digula ohartzen direnean arazo batean bihurtzen da.\nMehrabiaren arauak.\nAlbert Mehrabian psikologoak, hainbat esperimentu egin ditu sentimenduen eta portaeren inguruan. Bertan, hitzezko komunikazioa anbiguoa den gertaeretan, jasotzen dugun informazioaren %7 bakarrik dela hitzezkoa, %38 ahotsari zuzendua (intonazioa, tinbrea\u2026) eta %55 hitzik gabeko komunikazioari dagokiola konturatu zen.\nGorputz keinuak eta kulturaren eragina.\nGure planetan dauden keinu guztiak zerrendatzeak, arraza katalogatzea dakar. Gainera, herrialde berean, keinu berak esanahi ezberdinak izan ditzake. Horregatik, ondoren azalduko ditugun keinuen azalpenak ildo bezala hartzea gomendatzen dugu.\nAgurra.\nGaur egun, munduan zehar zabaldua dago bostekoa ematea agur moduan. Hala ere, Asiako herrialdeetan oraindik gurtua mantentzen da. Bostekoa tinko edo leun emateak hitzik gabeko komunikazioaren eta kulturen parte dira. hona adibide batzuk:\nHerrialde latinoetan, ohikoak dira familia eta lagun artean besarkadak, zaplada bat bizkarrean edo musuak masailetan ematea. Alemanian, Austrian, Polonian, Suedian, Danimarkan edo Norvegian aldiz ez. Errusian adibidez, \"artzaren besarkada\" deritzona egin ohi dute, masailetan bi hiru musu azkar eta aldizkatuak emanez.\nBostekoa tinkoa eta adiskidetsua da Australian; Fijin ordea, burua eta bekainak igotzen agurtzen dira."}
{"id": "293343", "revid": "1491", "url": "https://eu.wikipedia.org/wiki?curid=293343", "title": "Lazkaoko Beneditarren Fundazioa", "text": "Lazkaoko Beneditarren Fundazioa edo LBF (Lazkao, 2011) \"Lazkaoko Beneditarren Fondoa\" deiturikoa gorde, osatu, garatu eta gizartearen esku jartzea helburu duen erakundea da.\nFundazioa.\nFundazioa 2011n sortu zen eta hiru kide ditu: Lazkaoko Beneditarrak, Gipuzkoako Foru Aldundia eta Lazkaoko Udala. Juan Jose Agirre monje beneditarra da fundazioko zuzendaria, eta Lazkaoko Beneditarren priore Rufino Mujika, lehendakaria. Hiru laguneko lan-taldea eratu zuten, Agirre bera, Miren Barandiaran eta Etxahun Galparsoro dira taldekideak.\nFundazioaren helburua da Juan Jose Agirrek 1970eko hamarkadatik hona bildutako aldizkariak, artxiboak eta orotariko bildumak (kartelak, pegatinak\u2026) babestea, eta egindako lan horri jarraipena ematea.\nFundazioaren egoitza Lazkaon dago, Elosegi kaleko 27. zenbakian, Beneditarren Monasterioaren alboan.\nFuntsak.\nLau atal nagusitan bana daitezke fundazioaren funtsak: hemeroteka, bilduma dokumentalak, artxiboak eta kartelak/pegatinak, guztiak ere euskal gaien ingurukoak eta Euskal Herriko historiaren azken 40 urteak ezagutzeko, ezinbestekoak.\nHemerotekak 6.000 titulu ditu, XIX. mendetik gaur egunera bitartekoak. Nabarmentzekoak dira, besteak beste, 1970 eta 1980ko hamarkadetako argitalpen politikoak, Francoren garaian erbestean eta klandestinitatean ateratakoak, tokian tokiko aldizkariak edo gerra zibilaren aurretik argitaratutakoak.\nFundazioan 80tik gora bilduma dokumental daude, Agirrek urteen poderioz osatutakoak: bilduma politikoak, lan munduarekin zerikusia dutenak, gizarte alorrekoak eta kulturalak. Bertan oktabilak, panfletoak, prentsa ebakinak, komunikatuak, esku-egutegiak\u2026 aurki daitezke, baita barne dokumentazioa ere. Aipatzekoak dira politikaren alorreko bildumak, 1970 eta 1980ko hamarkadetakoak bereziki.\nHainbat pertsona eta erakundek emandako artxiboak ere gordetzen ditu fundazioak. Euskal Herriko historia garaikidearen ispilu dira guztiak.\nFundazioak 22.000 kartel inguru ere gordetzen ditu. 1970eko hamarkadaren erdialdean hasi zen Agirre kartelak biltzen, aitzindaria izan zen lan horretan, eta horregatik, hainbat eta hainbat kartel ezin dira beste inon aurkitu, batez ere 1970 eta 1980ko hamarkadetan gai politikoen inguruan ateratakoak. Gainerakoan, fundazioan mota askotako kartelak daude: sindikalak, ekologistak, feministak, antimilitaristak, kulturalak\u2026 Azkenik, 25.000 pegatinatik gora ere gordetzen ditu fundazioak."}
{"id": "293344", "revid": "448", "url": "https://eu.wikipedia.org/wiki?curid=293344", "title": "Komunikazio ez berbala", "text": ""}
{"id": "293345", "revid": "336", "url": "https://eu.wikipedia.org/wiki?curid=293345", "title": "Prosper M\u00e9ni\u00e8re", "text": "Prosper M\u00e9ni\u00e8re (Angers, Frantzia, 1799ko ekainaren 18a - Paris, Frantzia, 1839ko otsailaren 7a) medikua izan zen. Gor-mutuei buruzko azterketak egin zituen, eta haietan oinarriturik deskribatu ahal izan zen urte batzuk geroago Prosperren abizena daraman eritasuna, M\u00e9ni\u00e8reren sindromea: barruko belarriaren eritasuna, entzumena galtzea, zorabioak, oreka falta, belarrietan presio-sentsazioa, eta abar, ezaugarri dituena."}
{"id": "293346", "revid": "1545", "url": "https://eu.wikipedia.org/wiki?curid=293346", "title": "M\u00e9ni\u00e8reren sindrome", "text": "M\u00e9ni\u00e8reren sindromea edo M\u00e9ni\u00e8reren gaixotasuna barne belarriaren eritasuna da, entzumena galtzea, zorabioak, oreka falta, belarrietan presio-sentsazioa, eta abar, ezaugarri dituena. Prosper M\u00e9ni\u00e8reren omenez jarri zioten izena.\nEndolinfaren bolumena gehitzearen ondorioz, mintzezko labirintoa dilatatu egiten da, eta bat-bateko bertigo-krisiak, gorreria eta akufenoak agertzen dira."}
{"id": "293347", "revid": "448", "url": "https://eu.wikipedia.org/wiki?curid=293347", "title": "Jose Goikoa Barkaiztegi", "text": ""}
{"id": "293348", "revid": "105290", "url": "https://eu.wikipedia.org/wiki?curid=293348", "title": "Bellesguard", "text": "Bellesguard (euskaraz \"Ikuspegi Eder\" esan nahi du) edo Casa Figueras Kataluniako Bartzelona hiriburuan dagoen etxe bat da. Antoni Gaud\u00ed arkitektoak proiektatu eta 1900-1909 bitartean Tibidabo mendiaren oinean eraiki zen."}
{"id": "293351", "revid": "284", "url": "https://eu.wikipedia.org/wiki?curid=293351", "title": "M\u00e4n som hatar kvinnor", "text": ""}
{"id": "293354", "revid": "105290", "url": "https://eu.wikipedia.org/wiki?curid=293354", "title": "Parranda", "text": "Euskal Herrian, parranda bereziki lagun artean, kalean nahiz tabernaz taberna, gauez eta ordu batzuetan zehar libertitzeko egiten den jaia da. Parrandak herriko jaiak edo bestelako ospakizun publiko baten giroan ospatu ohi dira, baina urtebetetze, agur-festa edo bestelako ospakizun pribatu bat dela eta ere izan daitezke. Musika, dantza, txantxak eta ongi pasa eta parre egiteko beste elementuak izaten dira parrandan. Giro batzuetan, ongi pasatzeko beharrezkoa ez bada ere, alkoholdun edari eta beste droga zenbaiten kontsumoa ere ohikoa da parrandetan."}
{"id": "293355", "revid": "98220", "url": "https://eu.wikipedia.org/wiki?curid=293355", "title": "Calvet Etxea", "text": "Calvet Etxea Kataluniako Bartzelona hiriburuan dagoen etxe bat da. Hain zuzen ere, Eixample barrutiko Casp kaleko 48. zenbakian kokatzen da. Antoni Gaud\u00edk diseinatu eta 1899an eraiki zen."}
{"id": "293362", "revid": "448", "url": "https://eu.wikipedia.org/wiki?curid=293362", "title": "Cyrus Roberts Vance", "text": ""}
{"id": "293363", "revid": "98220", "url": "https://eu.wikipedia.org/wiki?curid=293363", "title": "Fajol Etxea", "text": "Fajol Etxea edo Papallona Etxea (katalanez \"Casa Fajol\" eta \"Casa de la Papallona\") Kataluniako Bartzelona hiriburuan dagoen etxe bat da. 1911-1929 bitartean Josep Graner Prat arkitektoak eraiki zuen. Llan\u00e7\u00e0 kaleko 20. zenbakian dago, Joan Mir\u00f3 parkea eta Gran Via de les Corts Catalanes etorbidearen artean, zehazkiago Les Arenes zezen plazaren aurrean kokatzen da (Espainiako plaza)."}
{"id": "293364", "revid": "15795", "url": "https://eu.wikipedia.org/wiki?curid=293364", "title": "Bideojokoak", "text": ""}
{"id": "293366", "revid": "119347", "url": "https://eu.wikipedia.org/wiki?curid=293366", "title": "Fuster Etxea", "text": "Fuster Etxea (katalanez \"Casa Fuster\") Kataluniako Bartzelona hiriburuko etxe bat da. Gr\u00e0cia pasealekuko 132. zenbakian kokatzen da. 1908-1911 bitartean Llu\u00eds Dom\u00e8nech i Montaner arkitektoak, bere seme Pere Dom\u00e8nech i Rourarekin elkarlanean, diseinatu eta sortu zuen."}
{"id": "293367", "revid": "448", "url": "https://eu.wikipedia.org/wiki?curid=293367", "title": "Ezker Anitza-IU", "text": ""}
{"id": "293368", "revid": "105290", "url": "https://eu.wikipedia.org/wiki?curid=293368", "title": "1613 Smiley", "text": "1613 Smiley asteroide gerrikoan aurkitutako 1613. asteroidearen izena da. 1950eko irailak 16an aurkitu zuen Sylvain Arendek Uccletik. Bere behin-behineko izendapen zientifikoa 1950 SD zen."}
{"id": "293369", "revid": "512", "url": "https://eu.wikipedia.org/wiki?curid=293369", "title": "1614 Goldschmidt", "text": "1614 Goldschmidt asteroide gerrikoan aurkitutako 1614. asteroidearen izena da. 1952ko apirilak 18an aurkitu zuen Alfred Schmittek Uccletik. Bere behin-behineko izendapen zientifikoa 1952 HA zen. Bere izena Hermann Goldschmidtgatik jasotzen du."}
{"id": "293370", "revid": "512", "url": "https://eu.wikipedia.org/wiki?curid=293370", "title": "1615 Bardwell", "text": "1615 Bardwell asteroide gerrikoan aurkitutako 1615. asteroidearen izena da. 1950eko urtarrilak 15ean aurkitu zuen Indiana Asteroide Programak Indianako Brooklyn herritik gertu dagoen Goethe Link Behatokitik. Bere behin-behineko izendapen zientifikoa 1950 BW zen."}
{"id": "293371", "revid": "512", "url": "https://eu.wikipedia.org/wiki?curid=293371", "title": "1616 Filipoff", "text": "1616 Filipoff asteroide gerrikoan aurkitutako 1616. asteroidearen izena da. 1950eko martxoak 15ean aurkitu zuen Louis Boyerrek Aljerretik. Bere behin-behineko izendapen zientifikoa 1950 EA zen."}
{"id": "293372", "revid": "105290", "url": "https://eu.wikipedia.org/wiki?curid=293372", "title": "Mazedoniar falange", "text": "Mazedoniar falangea Filipo II.a Mazedoniakoak sortu eta berak lehenik eta bere seme Alexandro Handiak ondoren Pertsiar Inperioaren konkistan erabili zuten infanteria formazio bat zen. Formazio hau nagusi izan zen guduetan aro helenistikoan zehar erromatar legioek ordezkoa hartu zuten arte. Bere eraginkortasun mailarik altuenera eraman zuen Alexandro Handiak, eta greziar munduan gudu sistema garaitezintzat hartzen zen Zinoszefalos (K.a. 197), eta, bereziki, Pidnako (K.a. 168) porrotak iritsi ziren arte.\nMazedoniar falangea, izatez, Tebaseko strategosak izan ziren Epaminondasek eta Pelopidasek K.a. IV. mendean, jada gainbehera zihoan arren, ordurarte polis greziarren artean nagusitu zen espartar hoplita sistemari aurre egiteko egin zituzten aldaketa taktikoen aurrean erantzun bezala sortu zen.\nMazedoniar pikari falangea.\nK.a. IV. mendearen erdialderaino, Mazedoniako Erresumak ez zuen eragin handirik izan kanpoaldearekiko, nagusitasun ekonomiko, kultural zein militarrean. Herrialdea zuhaitzez betetako mendiz eta zaldiak hazteko lautada egokiz betea zegoen, zaldi hauek mazedoniar armadaren zati nagusia zirelarik, eta, greziar eran, \"lagunak\" (hetairoi) izeneko aristokratek muntatzen zituzten.\nFilipo II.a K.a. 359an boterera iritsi zenean, erakunde militarra berrantolatzen hasi zen, jada bere aurrekoek hasi zuten proiektua. Gerlarien emaitza kaxkarrak ikusita, entrenamendua garatu zuen, eta infanteriako elite profesionaleko tropa bat eratu zuen, \"oinezko konpainia\" (pezhetairoi) deitua, gerlari mota hauen balioa ikusteko. Errege berriaren erresumak barruko zein kanpoko mehatxupean zegoenez, armadan babestu zen herrialdea politikoki egonkortzeko eta kanpoan militarki nagusitzeko. Hau egiteko, Filipok Diodoro Sikulok deskribatutako zenbait neurri hartu zituen:"}
{"id": "293373", "revid": "105290", "url": "https://eu.wikipedia.org/wiki?curid=293373", "title": "Canonges Etxeak", "text": "Canonges Etxeak (katalanez \"Cases dels Canonges\") Kataluniako Bartzelona hiriburuko etxe multzo bat da. Barri G\u00f2tic auzoan daude, hain zuzen ere, Bartzelonako katedrala eta Kataluniako Generalitatearen Jauregiaren alboan. Jatorriz XIV. mendekoak dira, halere 1920an Joan Rubi\u00f3 i Bellver arkitektoaren eskutik eraberrituak izan ziren."}
{"id": "293376", "revid": "880", "url": "https://eu.wikipedia.org/wiki?curid=293376", "title": "2009ko Eusko Legebiltzarreko hauteskunde", "text": ""}
{"id": "293377", "revid": "119347", "url": "https://eu.wikipedia.org/wiki?curid=293377", "title": "Murtziako Itzulia", "text": "Murtziako Itzulia (ofizialki Murtziako Eskualdeko Itzulia eta ) etapakako txirrindularitza itzuli bat da, Murtziako Eskualdean ospatzen dena martxoaren hasieran.\n1981ean sortutako amateur mailako lehiaketatzat. Lau urtez nazioartean ofizialak ez ziren maila nazionaletan eman ondoren, 1989an erabat profesionala izatera pasa zen nazioarteko egutegian.\nBere ibilbidean, ohikoa da Alto del Collado Bermejo izeneko mendatea sartzea, mendate honek diferentziak adierazten dituelarik. 2004tik, mendate hau \"Marco Pantani Tontorra\" deitzen da, 1999ko Murtziako Itzulia irabazi zuen italiar txirrindulariaren omenez.\nBere historian zehar zenbait izen izan ditu: Murtziako Itzulia-Kostalde Beroa edo Murtziako Eskualdeko Itzulia."}
{"id": "293378", "revid": "336", "url": "https://eu.wikipedia.org/wiki?curid=293378", "title": "El G\u00f2tic", "text": "El G\u00f2tic edo Barri G\u00f2tic (euskaraz \"Auzo Gotikoa\") Kataluniako Bartzelona hiriburuan dagoen Ciutat Vella barrutiko auzo bat da. Auzo Gotikoa hiri honetako auzo edo alde zaharrena da, bai eta bere erdigune historikoa ere. Barcino hiri erromatarraren gainean eraikia dago eta hau, ziurrenik, Barkeno iberiar herriaren gainean."}
{"id": "293379", "revid": "17", "url": "https://eu.wikipedia.org/wiki?curid=293379", "title": "Mazedoniar falangea", "text": ""}
{"id": "293382", "revid": "880", "url": "https://eu.wikipedia.org/wiki?curid=293382", "title": "Neoliberalismo ekonomiko", "text": ""}
{"id": "293384", "revid": "96850", "url": "https://eu.wikipedia.org/wiki?curid=293384", "title": "Karlomagno Saria", "text": "Karlomagno Saria (; jatorrizko izen ofiziala: edo Akisgran Hiriko Nazioarteko Karlomagno Saria) Europako saririk entzutetsuenetariko bat da. Lehendabizikoz 1950ean Akisgranen eman zuten Europako batasuna lortzeko pertsona baten lana saritzeko. Karlomagno enperadore frankoaren izena daraman sari hau normalean Igone egunean Akisgrango udaletxean eman dute."}
{"id": "293385", "revid": "1545", "url": "https://eu.wikipedia.org/wiki?curid=293385", "title": "Karlomagno saria", "text": ""}
{"id": "293387", "revid": "6950", "url": "https://eu.wikipedia.org/wiki?curid=293387", "title": "Lynyrd Skynyrd", "text": "Lynyrd Skynyrd estatubatuar rock-blues musika talde bat da. Haren abesti ospetsuenen artean \"Free Bird\", \"Simple man\" eta \"Sweet Home Alabama\" daude."}
{"id": "293420", "revid": "1545", "url": "https://eu.wikipedia.org/wiki?curid=293420", "title": "Rom\u00e0 Perpiny\u00e0 i Grau", "text": ""}
{"id": "293424", "revid": "6327", "url": "https://eu.wikipedia.org/wiki?curid=293424", "title": "Bourret (Tarn eta Garona)", "text": ""}
{"id": "293433", "revid": "6327", "url": "https://eu.wikipedia.org/wiki?curid=293433", "title": "Ibarreko pipermina", "text": ""}
{"id": "293434", "revid": "201", "url": "https://eu.wikipedia.org/wiki?curid=293434", "title": "Gernikako Piperra", "text": ""}
{"id": "293435", "revid": "448", "url": "https://eu.wikipedia.org/wiki?curid=293435", "title": "Queneau", "text": ""}
{"id": "293438", "revid": "69297", "url": "https://eu.wikipedia.org/wiki?curid=293438", "title": "1967ko Andaluziako Itzulia", "text": "1967ko Andaluziako Itzulia txirrindularitza itzuli honen 14. edizioa izan zen. 1967ko otsailak 12 eta 19 artean ospatu zen, 8 etapatan banatutako 1077 kilometroko ibilbidea eginez, Malagan hasi eta amaituz.\n50 txirrindularik parte hartu zuten 10 taldetan banatuta, eta 41ek amaitu zuten proba.\nGarailea Ramon Mendiburu izan zen, eta, proba, batez beste, 33,305 kilometro orduko abiaduran bete zuen. Mendiko sailkapena Mariano D\u00edazek irabazi zuen, eta taldekakoa Fagorrek."}
{"id": "293440", "revid": "69297", "url": "https://eu.wikipedia.org/wiki?curid=293440", "title": "Gabino Ere\u00f1ozaga", "text": "Gabino Ere\u00f1ozaga Lejarreta (Gatika, 1942ko abenduaren 16a) euskal txirrindulari ohi bat da. 1965 eta 1971 artean izan zen profesionala.\nPalmaresa.\n1964\n1965\n1967\n1968"}
{"id": "293441", "revid": "69297", "url": "https://eu.wikipedia.org/wiki?curid=293441", "title": "1966ko Italiako Giroa", "text": "1966ko Italiako Giroa Itzuli Handi honen 49. edizioa izan zen. 1966ko maiatzak 18 eta ekainak 9 artean ospatu zen, 22 etapatan banatutako 3976 kilometroko ibilbidea eginez, garailea izan zen Gianni Mottak, batez beste, 35,744 kilometro orduko abiaduran bete zituenak. Itzulia Monte-Carlon hasi eta Triesten amaitu zen.\n100 txirrindularik hasi eta 83k amaitu zuten proba.\nJulio Jim\u00e9nez avilarra Jacques Anquetilen Ford taldean joan zen Italiako Girora, frantziarraren baimenarekin italiar itzulian parte hartzeko. Jim\u00e9nez oso forma onean iritsi zen, eta hala, bigarren etapan, mendate tontorrean amaitu zen lehena, etapa garaipena eta maglia arrosa lortu zituen, gainontzeko faboritoei minutu bat baino gehiago ateraz. Anquetilen aholkuei entzungor eginez, eta beranduago Jim\u00e9nezek berak akats taktikotzat hartu zuena, espainiarrak lidertza ahal izan zuen denbora guztian defendatu zuen, maglia arrosa hamaika egunez jantziz, une horretan, espainiar batek Italiako Giroan lortutako errekorra izan zelarik.\nJimenezek lidertza 13. etapako banakako erlojupekoan galdu zuen, aurreko edizioaren irabazlea izan zen Vittorio Adorniren mesedetan. 1966ko edizio honen irabazlea izango zen Gianni Mottak maglia arrosa 15. etapan bereganatu zuen, non Jimenezek irabazi zuen eta italiarra bigarren izan zen, hogeita hamar segundora. 17. etapan biek berriz ihes egin zuten, biak, helmugan, gainontzekoei minutu bat baino gehiagoko abantailarekin sartuz, oraingoan italiarra lehen postuan eta espainiarra bigarrenean.\nGiro honetan hasi zen Motta eta Gimondiren arteko lehia, zenbait urte iraungo zuena. Era berean, puntukako sailkapena ofizialki ezarri zen urtea izan zen, sailkapen honen liderra gorri koloreko maillot batekin identifikatuz. Motta bera izan zen puntukako sailkapenaren lehen garailea. Bere aldetik, Franco Bitossik hirugarren aldiz jarraian irabazi zuen mendiko sailkapena, sailkapen honetan Julio Jim\u00e9nez bigarren izan zelarik."}
{"id": "293442", "revid": "15795", "url": "https://eu.wikipedia.org/wiki?curid=293442", "title": "Vladimir Vysotsky", "text": ""}
{"id": "293443", "revid": "336", "url": "https://eu.wikipedia.org/wiki?curid=293443", "title": "1928ko Frantziako Tourra", "text": "1928ko Frantziako Tourra Itzuli Handi honen 22. edizioa izan zen. 1928ko ekainak 17 eta uztailak 15 artean ospatu zen, 22 etapatan banatutako 5375 kilometroko ibilbidea eginez, garailea izan zen Nicolas Frantz luxenburgotarrak, batez beste, 27,87 kilometro orduko abiaduran bete zituenak.\n162k hasi eta 41ek amaitu zuten proba.\nNicolas Frantz probaren hasieratik amaierara izan zen liderra."}
{"id": "293444", "revid": "6950", "url": "https://eu.wikipedia.org/wiki?curid=293444", "title": "Shangri-La", "text": "Shangri-La Himalaia mendietan kokaturiko fikziozko leku bat da, lehenbiziko aldiz 1933ko James Hilton idazlearen \"Lost Horizon\" eleberrian aipatu zen. Hau leku utopiko gisa deskribatua da, betiereko zoriontasunaren lurraldea, mundutik erabat isolatua. Eleberrian Shangri-Lako biztanleak ia hilezkorrak dira; hortaz, esploratzaile eta abenturazaleek hura topatzeko irrika dute. Tibetar budisten \"Shambhala\" kondairazko erresumaren parekidea da."}
{"id": "293446", "revid": "58701", "url": "https://eu.wikipedia.org/wiki?curid=293446", "title": "Strategos", "text": "Strategos (pluralean \"strategoi\", grezieraz \u03c3\u03c4\u03c1\u03b1\u03c4\u03b7\u03b3\u03cc\u03c2) Antzinako Grezian lurreko armada bateko generala edo komandante nagusia izendatzeko izena zen. Antzinako Atenasko magistratu bat zen.\nStrategosak, jatorrian, Klistenesek sortutako hamar tribuek aukeratzen zituzten hamar buruzagi militarrak ziren. Tribu bakoitzak bana aukeratzen zuen horietako bakoitzak armada osoari aportatzen zizkion indarrak agintzeko, eta polemarkaren Estatu Nagusia osatzen zuten, garai honetan atenastar armadako buruzagi gorena. Urte beterako aukeratzen ziren, eta euren karguak berrautetsiak izan zitezkeen. Soilik K.a. 487tik aurrera hartu zuten armadaren agintea, bere funtzioetatik baztertuz arkonte polemarka.\nGreziar Inperioan eta Bizantziar Inperioan gobernari militar bat deskribatzeko ere balio zuen.\nGaur egun, greziar armadako maila gorena da."}
{"id": "293447", "revid": "201", "url": "https://eu.wikipedia.org/wiki?curid=293447", "title": "Ghanako Erresuma", "text": ""}
{"id": "293448", "revid": "201", "url": "https://eu.wikipedia.org/wiki?curid=293448", "title": "Tamul", "text": ""}
{"id": "293449", "revid": "448", "url": "https://eu.wikipedia.org/wiki?curid=293449", "title": "Nafarreria (Iru\u00f1ea)", "text": ""}
{"id": "293450", "revid": "15795", "url": "https://eu.wikipedia.org/wiki?curid=293450", "title": "Miguel Periz de Legaria", "text": ""}
{"id": "293452", "revid": "12788", "url": "https://eu.wikipedia.org/wiki?curid=293452", "title": "Vittorio Emmanuele II.a", "text": ""}
{"id": "293455", "revid": "17", "url": "https://eu.wikipedia.org/wiki?curid=293455", "title": "M-15 mugimendu", "text": ""}
{"id": "293456", "revid": "42829", "url": "https://eu.wikipedia.org/wiki?curid=293456", "title": "Jaialdi", "text": "Jaialdia aurrez antolaturiko ekitaldi multzo bat da, jai giroan ospatzeko burutu eta kulturako elementuak barne hartzen dituena, hala nola folklorea, kirola, musika, dantza eta zinema. Askotan festa lokal edo nazional bezala ospatzen da. Jatorri erlijioso eta folklorikoaz gain, jaialdiaren jatorria nekazaritzan dago. Jakiak elementu hain garrantzitsua ziren, ezen jaialdi asko fruituak jasotzeko garaiei lotuta baitaude. Ospakizun erlijiosoa eta uzta onak izateagatik eskerrak emateko nahia udazkenean ospatzen diren jaialdi askori lotuta dago; hala nola, Halloween edo Pazkoa.\nMitologian, jaialdi bat jainkoen omenez egindako ospakizun multzoa ere bada."}
{"id": "293457", "revid": "880", "url": "https://eu.wikipedia.org/wiki?curid=293457", "title": "Rock Radical Vasco", "text": ""}
{"id": "293458", "revid": "512", "url": "https://eu.wikipedia.org/wiki?curid=293458", "title": "Tres Dragons gaztelua", "text": "Tres Dragons gaztelua (katalanez \"Castell dels Tres Dragons\", euskaraz \"Hiru Herensugeen gaztelua\" esan nahi du) Kataluniako Bartzelona hiriburuko eraikin modernista bat da. Ciutadella parkean kokatzen da. 1887-1888 bitartean 1888ko Bartzelonako Nazioarteko Erakusketarako Llu\u00eds Dom\u00e8nech i Montaner arkitektoak eraiki zuen, eraikina kafe-jatetxe izateko helburuz."}
{"id": "293459", "revid": "105290", "url": "https://eu.wikipedia.org/wiki?curid=293459", "title": "L'Ardiaca Etxea", "text": "L'Ardiaca Etxea (katalanez \"Casa de l'Ardiaca\") Kataluniako Bartzelona hiriburuko El G\u00f2tic auzoko Pla\u00e7a Nova plazan dagoen aintzinako etxe bat da. Bartzelonako katedralaren alboan dago. Jatorriz XII. mendekoa da, halere ondoren 1510ean Llu\u00eds Despl\u00e0 i d'Oms (1444-1524) Bartzelonako \"ardiaca\" nagusia eta Kataluniako Generalitateko presidentea zenak garaiko jauregien eredua jarraituz eraberritu egin zuen."}
{"id": "293460", "revid": "105290", "url": "https://eu.wikipedia.org/wiki?curid=293460", "title": "Pedralbes monasterioa", "text": "Santa Maria Pedrabelsko Errege Monasterioa (katalanez \"Reial monestir de Santa Maria de Pedralbes\") Kataluniako Bartzelona hiriburuko Pedralbes auzoan dagoen monasterio bat da. Monasterio hau klaratar ordenakoa da. 1326an eraikitzen hasi eta 1327an sagaratu zen."}
{"id": "293463", "revid": "7162", "url": "https://eu.wikipedia.org/wiki?curid=293463", "title": "Pedralbesko monasterioa", "text": ""}
{"id": "293476", "revid": "119347", "url": "https://eu.wikipedia.org/wiki?curid=293476", "title": "Montju\u00efceko Iturri Miragarria", "text": "Montju\u00efceko Iturri Miragarria, Montju\u00efceko Iturria edo Iturri Miragarria (katalanez \"Font m\u00e0gica de Montju\u00efc\", \"Font de Montju\u00efc\" edo \"Fonts M\u00e0giques\") Kataluniako Bartzelona hiriburuko Montju\u00efc mendian dagoen iturri bat da. Hain zuzen ere, Espainiako enparantza eta Montju\u00efc jauregia elkarlotzen dituen Kristina etorbidean kokatzen da.\n1929ko Bartzelonako Nazioarteko Erakusketarako eraiki zen, Josep Puig i Cadafalch arkitektoaren lana da. 1980ko hamarkadan musika gehitu zitzaion, eta 1992ko Udako Olinpiar Jokoen ondoren erabat eraberritua izan zen."}
{"id": "293483", "revid": "448", "url": "https://eu.wikipedia.org/wiki?curid=293483", "title": "Massachusettseko Teknologia Institutu", "text": ""}
{"id": "293484", "revid": "448", "url": "https://eu.wikipedia.org/wiki?curid=293484", "title": "Massachusettsko Teknologia Institutu", "text": ""}
{"id": "293485", "revid": "448", "url": "https://eu.wikipedia.org/wiki?curid=293485", "title": "Juan de Zumarraga", "text": ""}
{"id": "293486", "revid": "9347", "url": "https://eu.wikipedia.org/wiki?curid=293486", "title": "Via Laietana", "text": "Via Laietana (euskaraz \"Laietar Hiribidea\") Kataluniako Bartzelona hiriburuko kale garrantzitsu bat da, Ciutat Vella barrutian dago, eta Eixample eta Bartzelonako portua elkarlotzen ditu. Bere izena Antzinaroan eremu honetan bizi izan zen laietani herriari zor dio. Kale honetan hiriko eraikin, elkarte eta enpresa nabarmen askoren egoitzak daude.\n1859an Ildefons Cerd\u00e0 arkitektoak Cerd\u00e0 planoa delakoaren diseinatu zuen."}
{"id": "293487", "revid": "448", "url": "https://eu.wikipedia.org/wiki?curid=293487", "title": "Quentin Massys", "text": ""}
{"id": "293488", "revid": "448", "url": "https://eu.wikipedia.org/wiki?curid=293488", "title": "Quinten Matsijs", "text": ""}
{"id": "293489", "revid": "448", "url": "https://eu.wikipedia.org/wiki?curid=293489", "title": "Quentin Matsys", "text": ""}
{"id": "293490", "revid": "448", "url": "https://eu.wikipedia.org/wiki?curid=293490", "title": "Videla", "text": ""}
{"id": "293491", "revid": "336", "url": "https://eu.wikipedia.org/wiki?curid=293491", "title": "Matt Biondi", "text": "Mathew Nicholas Biondi (Moraga, Kalifornia, 1965eko urriak 8) estatubatuar igerilari bat izan zen, Olinpiar Jokoen hiru ediziotan parte hartu zuena eta hamaika domina irabazi zituena, horietatik zortzi urrezkoak.\nHasiera.\nBost urterekin hasi zen igeri egiten. 18 urterekin 100 metroetan 50.23ko denbora bikaina egin zuen, munduko igerilaririk hoberenen artean jarri zuena. Beka bat lortu zuen Kaliforniako Unibertsitaterako, eta han igeriketa eta waterpoloko taldeetako kidea zen, dexente denboran uztartu zituen kirolak. Waterpoloan, Estatu Batuetako Txapelketa Unibertsitarioa (NCAA) irabazi zuen 1983, 1984 eta 1987an, eta estatubatuar jokalaririk hoberenetakotzat zuten.\n19 urterekin, 1984an 1984ko Los Angeleseko Udako Olinpiar Jokoetan parte hartuko zuen 4x100 m estilo libreko estatubatuar olinpiar talderako sailkatu zen, talde honekin urrezko domina irabaziz eta munduko errekor bat ezarriz.\nErrekorrak gainditzen.\n1985ean banakako bere lehen munduko errekorrak gainditu zituen. Kaliforniako Mission Viejon, 100 metro estilo libreko munduko errekorra bi aldiz gainditu zuen egun berean, lehenik 49.24an eta ondoren 48.95ean utziz. Aurreko errekorra bere herkide zen Rowdy Gainesek zuen 1981etik, 49.36rekin. Urte horretan, Tokioko Pan Pacific Txapelketetan ere nabarmendu zen, non zazpi domina irabazi zituen, horietatik bost urrezkoak.\n1986ko Munduko Igeriketa Txapelketan, Madrilen ospatu zena, zazpi domina irabazi zituen, urrezko hiru 100 m. estilo librean, 4x100 m. estilo librean eta 4x100 estilotan, zilarrezko bat 100 m. tximeleta estiloan eta brontzezko hiru 50 m. estilo librean, 200 metro estilo librean eta 4x200 m. estilo librean. Urte honetan bertan, berriz gainditu zuen 100 metro estilo libreko errekorra Floridako Orlando hirian, errekorra 48.74an utziz.\n1988ko Seulgo Olinpiar Jokoak.\nMatt Biondirentzat gertakaririk handiena 1988ko Udako Olinpiar Jokoak izango ziren, Hego Koreako hiriburua den Seulen ospatuko zirenak. Jokoen aurretik berriz gainditu zuen 100 metro estilo libreko bere errekorra Texaseko hiriburu den Austin hirian, 48.42an utziz (errekor hau 1994 arte mantenduko zen. Seulen, munduko zaletu eta komunikabide guztien arreta erakarri zuen Mark Spitzek 1972ko Udako Olinpiar Jokoetan M\u00fcnichen egin zuena errepikatzeko zuen asmoagatik (7 urrezko domina irabazi). Azkenean, xedea hain anbiziotsua zen ezin izan zuela erabat gauzatu. 200 metro estilo libreko proban Duncan Armstrong australiarrak eta Anders Holmertz suediarrak gainditu zuten, eta 100 metro tximeleta estiloan Anthony Nesty surinamdar igerilari harrigarriak.\nAzkenean, Seulen, bost urrezko domina (50 eta 100 metro estilo librean eta 4x100 estilo librean, 4x100 estiloetan eta 4x200 estilo libreko erreleboetan), zilarrezko bat (100 metro tximeleta estiloan) eta brontzezko bat (200 metro estilo librean) lortu zituen, partehartze bikaina izan zelarik, honen ondorioz Jokoetako protagonistetako bat bihurtuz. Seulen, gainera, 50 metro estilo libreko eta 4x100 estilo libreko, 4x100 estiloetako eta 4x200 estilo libreko erreleboko munduko errekorrak gainditu zituen.\nJoko hauetatik aurrera, Biondik gauzak patxara gehiagoz hartu zituen, eta, izatez, rankingetako lehen postuetan agertzeari utzi zion, bere denborak lehen baino kaxkarragoak ere bazirelarik. 1991ko Munduko Igeriketa Txapelketan, Perthen ospatua, garaipen bat lortu zuen 4x100 metro estilo libreko erreleboko taldearekin. Urte horretan, Pan Pacific Txapelketan ere nabarmendu zen, Kanadako Edmontonen ospatu zena, 100 metro estilo libre, 100 metro tximeleta estiloa eta 4x100 estilo libre eta 4x100 estiloetako probetan irabaziz. Soilik Tom Jagerrek garaitu zuen 50 metro estilo libreko proban.\n1992ko Bartzelonako Olinpiar Jokoak.\n1992an asko kostatu zitzaion 1992ko Bartzelonako Udako Olinpiar Jokoetarako sailkatzea. Behin Kataluniako hiriburuan, ez zen askorik nabarmendu, igerilari hobe eta gazteagoak agertu baitziren, baina zilarrezko domina bat irabazi zuen 50 metro estilo libreko proban, Alexander Popov izan zelarik proba honen garailea, eta podiumetik gertu geratu zen 100 metro estilo libreko proban 4. geratuz. Dena dela, Bartzelonan bi urrezko domina lortu zituen 4x100 metro estilo libreko errelebo proban eta 4x100 estiloetako errelebo proban. Olinpiar Jokoetako hiru ediziotan parte hartu ondoren, Biondik hamaika domina irabazi zituen, horietatik zortzi urrezkoak.\n1992 ondoren, ia lehiaketatik erretiratu zen. Matt Biondi 1980ko hamarkadako igerilaririk hoberena izan zen eta bere karisma eta kiroltasunagatik nabarmendu zen igerileku barnean eta hauetatik kanpo. Gaur egun Hawaiin bizi da eta igerilariak prestatzen aritzen da."}
{"id": "293493", "revid": "448", "url": "https://eu.wikipedia.org/wiki?curid=293493", "title": "Rheticus", "text": ""}
{"id": "293503", "revid": "1545", "url": "https://eu.wikipedia.org/wiki?curid=293503", "title": "Anthony Nesty", "text": "Anthony Conrad Nesty (1967ko azaroak 25) surinamdar igerilari bat da, baina Trinidad eta Tobagon jaioa. 1988ko Udako Olinpiar Jokoetan, Seulen, 100 metro tximeleta estiloko proban urrezko domina irabazi zuen, faborito nagusia zen Matt Biondi garaituz eta olinpiar txapeldun izatea lortu zuen arraza beltzeko lehen igerilaria bihurtuz. Lau urte beranduago, Bartzelonako Olinpiar Jokoetan brontzezko domina lortu zuen proba berean."}
{"id": "293505", "revid": "336", "url": "https://eu.wikipedia.org/wiki?curid=293505", "title": "1987ko Panamerikar Jokoak", "text": "1987ko Panamerikar Jokoak Panamerikar Jokoen 10. edizioa izan zen, Ameriketako Estatu Batuetako Indianapolis hirian ospatu ziren 1987ko abuztuak 8 eta 23 artean.\nEgoitzaren hautaketa.\nSantiago Txilekoa Panamerikar Jokoen edizio honen egoitza bezala izendatua izan zen. Arazo ekonomikoak zirela eta, Ekuadorreko hiriburu den Quito izendatu zen edizio hau antolatzeko, baina Quito ere erretiratu egin zen 1984an. ODEPAk, korrika eta presaka, beste aukeraketa bat egin zuen. Oraingoan, Habana aurkeztu zen 1987ko edizioa antolatzeko hautagai bezala, eta beste horrenbeste egin zuen Indianapolisek, hasieran 1991ko ediziorako aurkeztea pentsatzen zuen arren. Indianapolis izan zen aukeratua, eta ODEPAk 1991ko edizioa Kubak antolatuko zuela adostu zuen Indianapolisko edizioan parte hartzen bazuen."}
{"id": "293507", "revid": "512", "url": "https://eu.wikipedia.org/wiki?curid=293507", "title": "1617 Alschmitt", "text": "1617 Alschmitt asteroide gerrikoan aurkitutako 1617. asteroidearen izena da. 1952ko martxoak 20an aurkitu zuen Louis Boyerrek Aljerretik. Bere behin-behineko izendapen zientifikoa 1952 FB zen. Bere izena Alfred Schmittgatik jasotzen du, nork, 20 urte lehenago, Louis Boyerren omenez izendatu zuen 1215 Boyer asteroidea."}
{"id": "293508", "revid": "119347", "url": "https://eu.wikipedia.org/wiki?curid=293508", "title": "Gonzalo Moro", "text": "Gonzalo Moro (? - 1427) bizkaitar politikari, militar eta legelaria izan zen. 1394an Henrike III.a Gaztelakoa erregeak Bizkaiko eta Gipuzkoako korrejidore izendatu zuen. Entzutegiko entzule eta Enkartazioetako eta Gipuzkoako ikuskaria (\"veedor\") izan zen. 1402an erregeak Bilboko alkate ere izendatu zuen. Bere zeregin politiko nagusia Leinu gerrak amaiaraztea zuen eta horretarako bide legalez gain (Enkarterriko Forua idatzi zuen eta Gipuzkoako Ermandadearen Ordenantzak onartu zirenean parte hartu zuen) indarkeria ere erabili zuen. Berari buruz honela diot Bizkaiko esaera zaharrak:\n1417an, Joanes II.a Gaztelakoaren erreinaldian, lapurtarren eta ingelesen aurkako bizkaitar itsas-armada zuzendu zuen."}
{"id": "293509", "revid": "512", "url": "https://eu.wikipedia.org/wiki?curid=293509", "title": "1618 Dawn", "text": "1618 Dawn asteroide gerrikoan aurkitutako 1618. asteroidearen izena da. 1948ko uztailak 5ean aurkitu zuen Ernest Leonard Johnsonek Johannesburgotik. Bere behin-behineko izendapen zientifikoa 1948 NF zen."}
{"id": "293511", "revid": "448", "url": "https://eu.wikipedia.org/wiki?curid=293511", "title": "Eiffel Dorrea", "text": ""}
{"id": "293512", "revid": "6327", "url": "https://eu.wikipedia.org/wiki?curid=293512", "title": "Taranc\u00f3n kardinala", "text": ""}
{"id": "293513", "revid": "1545", "url": "https://eu.wikipedia.org/wiki?curid=293513", "title": "Vicente Enrique y Taranc\u00f3n", "text": ""}
{"id": "293514", "revid": "1545", "url": "https://eu.wikipedia.org/wiki?curid=293514", "title": "Vicent Enrique i Taranc\u00f3n", "text": ""}
{"id": "293515", "revid": "448", "url": "https://eu.wikipedia.org/wiki?curid=293515", "title": "Filosofia idealista", "text": ""}
{"id": "293517", "revid": "1545", "url": "https://eu.wikipedia.org/wiki?curid=293517", "title": "Vicente Parra Collado", "text": ""}
{"id": "293518", "revid": "105290", "url": "https://eu.wikipedia.org/wiki?curid=293518", "title": "1619 Ueta", "text": "1619 Ueta asteroide gerrikoan aurkitutako 1619. asteroidearen izena da. 1953ko urriak 11n aurkitu zuen Tetsuyasu Mitanik Kyotoko Unibertsitateko Kwasan Behatokitik. Bere behin-behineko izendapen zientifikoa 1953 TA zen."}
{"id": "293520", "revid": "512", "url": "https://eu.wikipedia.org/wiki?curid=293520", "title": "1620 Geographos", "text": "1620 Geographos asteroide gerrikoan aurkitutako 1620. asteroidearen izena da. 1951ko irailak 14an aurkitu zuten Albert George Wilsonek eta Rudolph Minkowskik Palomar Behatokitik. Bere behin-behineko izendapen zientifikoa 1951 RA zen. Bere izena National Geographic Societygatik jasotzen du. Lurretik gertuko objektu bat da, Marteren orbita zeharkatzen duena, eta Apolo asteroide taldekoa.\nGeographos Ameriketako Estatu Batuetako Clementine misioak aztertu zuen."}
{"id": "293522", "revid": "1519", "url": "https://eu.wikipedia.org/wiki?curid=293522", "title": "Drake", "text": ""}
{"id": "293524", "revid": "9416921", "url": "https://eu.wikipedia.org/wiki?curid=293524", "title": "1968ko Andaluziako Itzulia", "text": "1968ko Andaluziako Itzulia txirrindularitza itzuli honen 15. edizioa izan zen. 1968ko otsailak 9 eta 16 artean ospatu zen, 8 etapatan banatutako 1056 kilometroko ibilbidea eginez eta Malagan hasi eta amaituz.\nGarailea izan zen Tony Houbrechstek proba, batez beste, 38,082 kilometro orduko abiaduran bete zuen. Mendiko sailkapenaren garailea Enrique Sahag\u00fan izan zen, eta taldekakoa, berriz, Flandria.\n60 txirrindularik parte hartu zuten 6 taldetan banatuta, eta 46k amaitu zuten proba."}
{"id": "293525", "revid": "1545", "url": "https://eu.wikipedia.org/wiki?curid=293525", "title": "Antonio de Ulloa y de la Torre-Guiral", "text": ""}
{"id": "293526", "revid": "1545", "url": "https://eu.wikipedia.org/wiki?curid=293526", "title": "Sebastian Vizcaino", "text": ""}
{"id": "293532", "revid": "119347", "url": "https://eu.wikipedia.org/wiki?curid=293532", "title": "Joan Mir\u00f3 fundazioa", "text": "Joan Mir\u00f3 fundazioa Kataluniako Bartzelona hiriburuan dagoen fundazio bat da. 1968an Joan Mir\u00f3 artistak berak izan zuen fundazio hau sortzeko burutazioa, bere artelanak ahal bezain jende gehienak ikus zitzan. Ofizialki 1975ean eratu zen."}
{"id": "293534", "revid": "448", "url": "https://eu.wikipedia.org/wiki?curid=293534", "title": "Erresuma Batuko Itsas Armada", "text": ""}
{"id": "293535", "revid": "69297", "url": "https://eu.wikipedia.org/wiki?curid=293535", "title": "1967ko Italiako Giroa", "text": "1967ko Italiako Giroa Itzuli Handi honen 50. edizioa izan zen. 1967ko maiatzak 18 eta ekainak 9 artean ospatu zen, horietako bat bikoitza izan zen 22 etapatan banatutako 3572 kilometroko ibilbidea eginez, garailea izan zen Felice Gimondik, batez beste, 35,339 kilometro orduko abiaduran bete zituenak. Itzulia Treviglion hasi eta Milanen amaitu zen.\n130 txirrindularik hasi eta 70ek amaitu zuten proba.\nEdizio honetan parte hartu zuen lehen aldiz KAS taldeak Italiako Giroan, eta arrastoa utzi zuten itzulian, taldekako sailkapena, mendikoa eta hiru etapa irabaziz eta maglia arrosa hamaika egunez eramanez bi txirrindulari ezberdinen artean. Lasterketan, protagonista nagusiak esprinterrak izan ziren. Willy Planckaert, Dino Zandegu, Rudi Altig eta Michele Dancelliren artean bederatzi etapa banatu zituzten.\nEra berean, edizio honetan, hurrengo urteetan zeresan handia izango zuen txirrindulari batek parte hartu zuen: Eddy Merckx belgikarra, bere lehen parte-hartzea izan zen honetan bi etapa garaipen lortu zituelarik, sailkapen nagusian 9. postuan amaitzeaz gain. Lasterketan, polemika ere ez zen falta izan. 19. etapan, elurpean jokatu zena, Tre Cime di Lavaredo izeneko mendatea igo zen lehen aldiz. Egun horretan, Gimondik irabazi zuen etapa, segundo gutxira Eddy Merckx eta Gianni Motta sartu zirelarik. Alabaina, etapa baliogabetua izan zen irregulartasunengatik eta zaletuen bultzakadengatik, italiar txirrindularia biziki haserrarazi zuena, lasterketa uzteko puntuan egon zena, baina bi aldiz pentsatu ondoren, lasterketan jarraitzea erabaki zuen.\n20. etaparen amaieran, edizio honetako etapa erregina izan zena, Jacques Anquetilek jantzi zuen maglia arrosa. Dena dela, Gimondi, Girora bronkitisak jota joan zena, frantziarragandik oso gertu zegoen sailkapen nagusian, minutu erdi baino gutxiagora. Italiarrak 21. etapan ihes egin zuen eta etapa 4. postuan amaitu zuen, baina sailkapen nagusiko lehen postuetan zeudenekiko lau minutu baino gehiagoko diferentziarekin. Sailkapen nagusia erabat irauli zen, eta Gimondik, bere karreran irabaziko zituen hiru Giroetatik lehena irabazi zuen."}
{"id": "293536", "revid": "6327", "url": "https://eu.wikipedia.org/wiki?curid=293536", "title": "Armada Garaiezina", "text": ""}
{"id": "293537", "revid": "6327", "url": "https://eu.wikipedia.org/wiki?curid=293537", "title": "Espainiako Itsas Armada Garaiezina", "text": ""}
{"id": "293539", "revid": "448", "url": "https://eu.wikipedia.org/wiki?curid=293539", "title": "Ingalaterrako Itsas Armada", "text": ""}
{"id": "293540", "revid": "336", "url": "https://eu.wikipedia.org/wiki?curid=293540", "title": "1927ko Frantziako Tourra", "text": "1927ko Frantziako Tourra Itzuli Handi honen 21. edizioa izan zen. 1927ko ekainak 19tik uztailak 17 arte ospatu zen, 24 etapatan banatutako 5321 kilometroko ibilbidea eginez.\n142 txirrindularik hasi eta 39k amaitu zuten proba.\nGarailea izan zen Nicolas Frantzek proba, batez beste, 27,22 kilometro orduko abiaduran bete zuen."}
{"id": "293544", "revid": "12654", "url": "https://eu.wikipedia.org/wiki?curid=293544", "title": "Angelu-Miarritze-Baiona", "text": ""}
{"id": "293545", "revid": "336", "url": "https://eu.wikipedia.org/wiki?curid=293545", "title": "Col d'Izoard", "text": "Col d'Izoard (2361 metroko garaiera duena), Alpeetan, Frantziako Alpe Garaiak departamenduan dagoen mendate bat da.\nUdan bertara D902 errepidetik joan daiteke, iparraldean dagoen Brian\u00e7on eta Guillestren amaitzen den Queyrasen dagoen Guil harana hegoaldean elkartzen dituena.\nFrantziako Tourra.\nCol d'Izoard sarritan agertzen da Frantziako Tourrak zeharkatzen dituen mendateen artean. Maila bereziko mendate bezala sailkatua dago. Hegoaldeko aurpegiak, Guillestretik hasten dena, 15,9 kilometroko luzera eta batez beste %6,9ko malda du. Brian\u00e7onetik, berriz, 20 kilometroko luzera, eta, batez beste, %5,7ko malda."}
{"id": "293546", "revid": "6327", "url": "https://eu.wikipedia.org/wiki?curid=293546", "title": "Itsas Armada Garaiezin", "text": ""}
{"id": "293547", "revid": "448", "url": "https://eu.wikipedia.org/wiki?curid=293547", "title": "Mendebaldeko Indieta", "text": ""}
{"id": "293548", "revid": "12654", "url": "https://eu.wikipedia.org/wiki?curid=293548", "title": "Yoik", "text": ""}
{"id": "293549", "revid": "6327", "url": "https://eu.wikipedia.org/wiki?curid=293549", "title": "Espainiako Itsas Armada Garaiezin", "text": ""}
{"id": "293550", "revid": "69297", "url": "https://eu.wikipedia.org/wiki?curid=293550", "title": "1978ko Espainiako Itzulia", "text": "1978ko Espainiako Itzulia Itzuli Handi hone 33. edizioa izan zen. 1978ko apirilak 25etik maiatzak 14 arte ospatu zen, sarrerako bat eta horietako bi bikoitzak izan ziren 19 etapatan banatutako 2995 kilometroko ibilbidea eginez. Itzulia Gijonen hasi eta Donostian amaitu zen.\n99 txirrindularik parte hartu zuten 10 taldetan banatuta, eta 52 izan ziren proba amaitu zutenak.\nGarailea izan zen Bernard Hinaultek, 5 etapa ere irabazi zituena, proba, batez beste, 35,014 kilometro orduko abiaduran bete zuen, eta Ferdi Van Den Haute eta Hinault izan ziren edizio honetan maillot horia jantzi zuten txirrindulari bakarrak. Jos\u00e9 Pesarrodona izan zen bigarren eta Jean Ren\u00e9 Bernaudeau hirugarren.\nVan Den Haute belgiarra izan zen puntukako sailkapenaren garailea, Andr\u00e9s Oliva mendikoarena eta KAS taldekakoarena.\nBigarren etapako bigarren sektorea, Donostian ospatu behar zen erlojupeko bat, bertaratu zen jendearen artean gertatutako istiluen ondorioz baliogabetua izan zen.\nSailkapenak.\nBost sailkapen jokatu ziren eta honakoak izan ziren emaitzak:"}
{"id": "293551", "revid": "201", "url": "https://eu.wikipedia.org/wiki?curid=293551", "title": "Nord\u2013Pas-de-Calais", "text": ""}
{"id": "293553", "revid": "201", "url": "https://eu.wikipedia.org/wiki?curid=293553", "title": "Kamakura garaia", "text": ""}
{"id": "293554", "revid": "105290", "url": "https://eu.wikipedia.org/wiki?curid=293554", "title": "Shabooh Shoobah", "text": "Shabooh Shoobah INXS australiar musika taldeak argitaratu zuen hirugarren kantu bilduma da. 1982an argitaratu zuen, eta bilduma honekin Ameriketako Estatu Batuetako musika merkatuan sartzen hasi zen, batez ere \"The One Thing\" izeneko kantuarekin.\n\"To Look at You\" bideoa soilik \"The swing and other stories\" izeneko konpilazio diskografian argitaratu zen.\nBitxikeriak.\nTaldearen kantu bildumen artean, hau izan zen mundu osoan merkaturatu zen lehena. Bilduma honekin Estatu Batuetako unibertsitate esparruan zabaltzen hasi ziren."}
{"id": "293556", "revid": "69477", "url": "https://eu.wikipedia.org/wiki?curid=293556", "title": "Ardatz kartesiar", "text": ""}
{"id": "293557", "revid": "201", "url": "https://eu.wikipedia.org/wiki?curid=293557", "title": "Leornardo Fibonacci", "text": ""}
{"id": "293558", "revid": "201", "url": "https://eu.wikipedia.org/wiki?curid=293558", "title": "Leonardo Fibonacci", "text": ""}
{"id": "293559", "revid": "105290", "url": "https://eu.wikipedia.org/wiki?curid=293559", "title": "Santa Creu ospitalea", "text": "Santa Creu ospitalea Kataluniako Bartzelona hiriburuko El Raval auzoan dagoen XV. mendeko eraikin bat da. Gaur egun Kataluniako Liburutegia, Institut d'Estudis Catalans, Escola Massana eta Bartzelonako Aldundiko bi liburutegi publikoen egoitza da."}
{"id": "293560", "revid": "98220", "url": "https://eu.wikipedia.org/wiki?curid=293560", "title": "Jonqueres monasterioa", "text": "Santa Maria Jonqueresko monasterioa (katalanez \"Monestir de Santa Maria de Jonqueres\") Kataluniako Bartzelona hiriburuan dagoen monasterio bat da. Eixample barrutian dago, Urquinaona plaza eta Via Laietana hiribidearen artean dagoen esparruan kokatzen delarik. Monasterioa XIII. mendean sortu zen."}
{"id": "293561", "revid": "105290", "url": "https://eu.wikipedia.org/wiki?curid=293561", "title": "Montju\u00efceko Komunikabideen Dorrea", "text": "Montju\u00efceko Komunikabideen Dorrea edota Calatrava Dorrea Kataluniako Bartzelona hiriburuko Montju\u00efc mendian dagoen dorre bat da. Santiago Calatrava arkitektoak diseinatu eta 1989-1992 bitartean eraiki zen, 1992ko Udako Olinpiar Jokoen testuinguruan. Dorre honen enpresa sustatzailea Telef\u00f3nica izan zen, horregatik maiz Telefonica Dorrea ere deitu izan zaio."}
{"id": "293562", "revid": "448", "url": "https://eu.wikipedia.org/wiki?curid=293562", "title": "David Dean Rusk", "text": ""}
{"id": "293565", "revid": "448", "url": "https://eu.wikipedia.org/wiki?curid=293565", "title": "Truman", "text": ""}
{"id": "293566", "revid": "512", "url": "https://eu.wikipedia.org/wiki?curid=293566", "title": "1621 Druzhba", "text": "1621 Druzhba asteroide gerrikoan aurkitutako 1621. asteroidearen izena da. 1926ko urriak 1ean aurkitu zuen Sergey Belyavskyk Simeisetik. Bere behin-behineko izendapen zientifikoa 1926 TM zen. Bere izena adiskidetasuna esan nahi duen errusierazko hitzagatik jasotzen du."}
{"id": "293567", "revid": "512", "url": "https://eu.wikipedia.org/wiki?curid=293567", "title": "1622 Chacornac", "text": "1622 Chacornac asteroide gerrikoan aurkitutako 1622. asteroidearen izena da. 1952ko martxoak 15ean aurkitu zuen Alfred Schmittek Uccletik. Bere behin-behineko izendapen zientifikoa 1952 EA zen. Bere izena Jean Chacornacgatik jasotzen du."}
{"id": "293568", "revid": "336", "url": "https://eu.wikipedia.org/wiki?curid=293568", "title": "1623 Vivian", "text": "1623 Vivian asteroide gerrikoan aurkitutako 1623. asteroidearen izena da. 1948ko abuztuak 9an aurkitu zuen Ernest Leonard Johnsonek Johannesburgotik. Bere behin-behineko izendapen zientifikoa 1948 PL zen."}
{"id": "293569", "revid": "512", "url": "https://eu.wikipedia.org/wiki?curid=293569", "title": "1624 Rabe", "text": "1624 Rabe asteroide gerrikoan aurkitutako 1624. asteroidearen izena da. 1931ko urriak 9an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1931 TT1 zen."}
{"id": "293570", "revid": "69297", "url": "https://eu.wikipedia.org/wiki?curid=293570", "title": "1969ko Andaluziako Itzulia", "text": "1969ko Andaluziako Itzulia txirrindularitza itzuli honen 16. edizioa izan zen. 1969ko otsailak 10 eta 16 artean ospatu zen, 7 etapatan banatutako 1044 kilometroko ibilbidea eginez. Malagan hasi eta amaitu zen.\n50 txirrindularik parte hartu zuten 5 taldetan banatuta, eta 44k amaitu zuten proba.\nGarailea izan zen Antonio G\u00f3mez del Moralek, proba, batez beste, 33,469 kilometro orduko abiaduran bete zuen. Puntukako sailkapena Tony Houbrechstek irabazi zuen, mendikoa Carlos Etxeberriak, tarteko helmugena Carlos Jovellarrek, eta taldekakoa Kasek.\nEric Leman, 4 garaipenekin, edizio honetan etapa gehien irabazi zituen txirrindularia izan zen."}
{"id": "293571", "revid": "69297", "url": "https://eu.wikipedia.org/wiki?curid=293571", "title": "Eric Leman", "text": "Eric Leman (Ledegem, 1946ko uztailak 17) belgiar txirrindulari bat izan zen, profesionala 1968 eta 1977 artean. Bere kirol lorpenik handienak Frantziako Tourrean, non 5 etapa irabazi zituen, Espainiako Vueltan, etapa 1 irabaziz 1974ko edizioan eta Flandriako Tourrean lortuko zituen, azken proba hau 3 aldiz irabaziz."}
{"id": "293572", "revid": "69297", "url": "https://eu.wikipedia.org/wiki?curid=293572", "title": "Flandrian Zehar", "text": "Flandrian Zehar (ofizialki nederlanderaz Dwars door Vlaanderen) urtero Belgikako Flandria eskualdean ospatzen den txirrindularitza lasterketa profesional bat da.\nEtapa bakarrean ospatzen da, klasikoa formatuan, martxoan. 1945etik etenik gabe ospatzen da, 1971n izan ezik.\nOhi Roeselare herrian hasi eta Waregemen amaitzen da. Proba gogor bat da, Flandriako Tourra bezalako beste lasterketa batzuekin amankomunean duen ezaugarria den galtzadarrizko etengabeko zatien ondorioz. \n2023ko ekitaldian Oier Lazkano bigarren sailkatu zen (historian zehar podiumera igo den euskaldun bakarra)."}
{"id": "293581", "revid": "56334", "url": "https://eu.wikipedia.org/wiki?curid=293581", "title": "San Blas jaia", "text": "San Blas jaia otsailaren 3an ospatzen den jai tradizional eta erlijiosoa da, Euskal Herrian, Espainian eta Hego Amerikako zenbait herrialdetan zabaldurik dagoena.\nEztarrien zaindari.\nSan Blas III. mendeko kristau martiri bat izan zen, gotzai eta medikua. Haur baten eztarriko gaitza mirariz sendatu omen zuela eta, eztarrien zaindaritzat hartzen da kristau tradizioan.\nKordoiak.\nHorrela, ohikoak dira San Blaseko kordoiak, santuaren irudiaren aurrean bedeinkatu eta lepoan 9 egunez janzten direnak (otsailaren 3a barne), eta gero kendu eta erre egiten direnak, urte osoa eztarriko gaitzak, eztulak, katarroak eta eztarriko edozein infekzio prebenitu egiten dituztelakoan.\nErroskila eta opilak.\nAnisezko erroskilak ere San Blas egunez bedeinkatzen dira, eztarriko minaren kontrakoak diren sienesmenarekin.\nEibar, Elgoibar, Soraluze, Tolosan eta Euskal Herriko beste hainbat txokotan San Blas opilak egiteko tradizio handia dago.\nJaiak eta azokak.\nEgun honetan santuaren omenez, hainbat herritan jaiak eta nekazal azokak antolatzen dira. Ganaduarentzako elikagaiak ere bedeinkatzen dira San Blas egunean.\nAzokak.\nAbadi\u00f1okoa azokarik garrantzitsuenetarikoa da eta urtero milaka pertsona biltzen ditu. Laudiok ere hainbat ekintzaz beteriko azoka antolatzen du.\nJaiak.\nIdiazabalen eta Azkoienen herriko festak ospatzen dira.\nMilagron, sua egiten da egun honetan, eta herrikoek suaren ondoan ardoa edan, eta intxaur, piku eta opilak jaten dituzte. Los Arcosen erromeria. egiten da.\nSan Blas opila.\nSan Blasak nola egin, Arrate Kultur Elkarteko Leire Aranzabalegik azaldua"}
{"id": "293582", "revid": "15795", "url": "https://eu.wikipedia.org/wiki?curid=293582", "title": "Aztarnategi arkeologiko", "text": ""}
{"id": "293585", "revid": "512", "url": "https://eu.wikipedia.org/wiki?curid=293585", "title": "Artzainak eta inudeak", "text": "Artzainak eta inudeak Donostian, Beran eta Euskal Herriko beste zenbait herritan, inauterien zikloko jaietako bateko pertsonaiak dira.\nInude eta artzainen eguna, Donostian, Kaldereroen jaiaren hurrengo igandean ospatzen da: konpartsa batek kaleetan zehar desfilea egitean datza jaia. Garai batean menditik jaisten ziren artzainek eta hiriko inudeek elkarren artean neskatan edo mutiletan nola egiten zuten irudikatzen du ospakizun horrek. Beran, genero-rolak aldatuz ospatzen da, artzainak neska gatzeak dira eta inudeak mutilak.\nDonostia 1885eko otsailaren 2an ospatu zen lehen aldiz, baina urte batzuetan zehar ospatu ondoren bertan behera geratu zen; 1973 urtean ohitura berreskuratueta Kresala elkartearen eskutik ospatzen da, hiriko erdiguneko kaleetan zehar desfilatuz. Ospakizunaren une ikusgarrienetakoa inude batek haurra irudikatzen duen panpina airera jaurtitzen duenean gertatzen da.\nKanpo estekak.\n\"Inude eta Artzainak\" Donostia Kultura webgunean"}
{"id": "293587", "revid": "6327", "url": "https://eu.wikipedia.org/wiki?curid=293587", "title": "Inudeak eta artzaiak", "text": ""}
{"id": "293588", "revid": "448", "url": "https://eu.wikipedia.org/wiki?curid=293588", "title": "Pizarro", "text": ""}
{"id": "293589", "revid": "6950", "url": "https://eu.wikipedia.org/wiki?curid=293589", "title": "Mirari", "text": "Miraria edo mirakulua ustez Jainkoaren edo izate jainkotiar edo mitologiko baten esku hartzeaz izandako gertakari harrigarria da, maiz profeta, santu edo beste bitartekari baten bitartez burutzen dena. Askotan, mirari deitzen den gertaera ezin da azaldu indarrean dauden ezagutza eta zientzia erabiliz; ustezko azalezintasun horrek, hain zuzen, ematen dio gertaerari mirari izaera."}
{"id": "293591", "revid": "448", "url": "https://eu.wikipedia.org/wiki?curid=293591", "title": "Radio (elementua)", "text": ""}
{"id": "293595", "revid": "119347", "url": "https://eu.wikipedia.org/wiki?curid=293595", "title": "Bartzelonako Olinpiar Portua", "text": "Bartzelonako Olinpiar Portua Kataluniako Bartzelona hiriburuan dagoen kirol-portu bat da. Hain zuzen ere Sant Mart\u00ed barrutian eta Poblenouko Olinpiar Udalerriaren aurrealdean dago. Bere aldamenean Mapfre dorrea eta Hotel Arts eraikinak ere badaude. 1991an Oriol Bohigas, Josep Martorell, David Mackay eta Albert Puigdom\u00e8nech arkitektoek diseinatu zuten, eta Joan Ramon de Clasc\u00e0 ingeniariak eraikuntza lanak zuzendu zituen.\n1992an bertan 1992ko Udako Olinpiar Jokoetako belaontzien lehiaketak burutu ziren."}
{"id": "293598", "revid": "98220", "url": "https://eu.wikipedia.org/wiki?curid=293598", "title": "Bar\u00f3 de Quadras jauregia", "text": "Bar\u00f3 de Quadras jauregia (katalanez \"Palau del Bar\u00f3 de Quadras\") Kataluniako Bartzelona hiriburuan dagoen jauregi modernista bat da. Avinguda Diagonal etorbidearen 373. zenbakian kokatzen da, hain zuzen ere Avinguda Diagonal etorbidea eta Rosell\u00f3 kaleen arteko loturagunean dago. 1904-1906 bitartean Josep Puig i Cadafalch arkitektoak Quedrasko Baroiaren aginduz eraiki zuen."}
{"id": "293600", "revid": "98220", "url": "https://eu.wikipedia.org/wiki?curid=293600", "title": "Estorgako Jauregi Episkopala", "text": "Estorgako Jauregi Episkopala (leoneraz: \"Palaciu Episcopal de Astorga\"; ) Espainiako Gaztela eta Leon autonomia erkidegoko Le\u00f3ngo probintzian dagoen Estorga udalerrian kokatzen den jauregi modernista bat da. Estorgako katedralaren alboan dago.\n1889-1915 bitartean Antoni Gaud\u00ed arkitektoak bere adiskidea zen Joan Baptista Grau i Vallespin\u00f3s artzapezpikuaren enkarguz eraiki zuen."}
{"id": "293601", "revid": "128849", "url": "https://eu.wikipedia.org/wiki?curid=293601", "title": "Multzo zenbakigarri", "text": "Matematikan, multzo bat zenbakigarria edo zenbakarria da zenbaki arrunten multzoaren azpimultzoren batekin bijekzioa egitea onartzen duenean, hau da, zenbaki arrunten multzoarekin ekipotentea bada, haren kardinal bera duelako. Beste modu batera esanda, S multzo bat zenbakigarria da bere kardinala |S| zenbaki arrunten multzoaren kardinala, formula_1 aleph-zero, baino txikiagoa edo berdina bada. \nMultzo zenbakigarri baten elementuak banan-banan kontatu daitezke, hau da, kontagarriak dira, multzoko elementu bakoitzari esleitu diezaiokegulako zenbaki arrunt bat zenbaki arrunt bat ere errepikatu gabe.\nAdibideak.\nbijekzioa delako: zenbaki arrunt bakoitza zenbaki bikoiti bakar bati dagokio eta alderantziz."}
{"id": "293604", "revid": "1491", "url": "https://eu.wikipedia.org/wiki?curid=293604", "title": "Konpartsa", "text": "Konpartsa (edo eraldeak) inauteri eta beste jaietan modu aktiboan parte hartzen duen talde bat da, kolore edo mota bereko janzkera izaten duena. Saio komikoak antzeztu, musika jo nahiz dantza egitea izaten dira konpartsek jaietan parte hartzeko moduak, publikoaren arreta erakarri eta jai giro bizia sortzearren.\nDonostiako eraldeak XIX. mendean.\nInauteriak eta eraldeak antzinatik daude Donostiari lotuta, baina ez dago 1813ko abuztuaren 31ko sutearen aurreko informaziorik, sutean udal-artxibo aberatsa galdu egin baitzen. Dokumentatuta dagoena gerraoste hura du abiapuntu, 1816an, hain zuzen ere.\nDonostiako gizarteak ezaugarri sozial eta ekonomiko aldakorrak izan zituen XIX. mendean. Hasiera batean, 1816tik aurrera, inauterietako egunetarako prestatutako emanaldietan nabariak ziren 1813an gertatutakoaren zirrararen oihartzunak. Geroago, Hirurteko Liberaleko gorabeherek eta ondorengo Ehun Milen inbasioak (1823) eta bi karlistadek (1836-1839 eta 1872-1876) eragina izan zuten jaian, eta jaia etenda geratu zen aldi luzeetan.\nAntero Aranzamendik 1816tik 1880ra bitarte albiste izan ziren programa ludiko-musikalak bildu zituen \"Eraldeak, Donostiako inauteriak XIX. mendean\" liburuan. Jasotako informazioaren arabera, 1816 eta 1879 urteen artean 64 urteko epean 28 aldiz antolatu zuten Donostiako inauteria.\nBilboko konpartsak.\nKonpartsak Bilboko Aste Nagusiaren osagarri herrikoi garrantzitsuena dira, bai eta hiriko festetako sortzaile historikoak eta urteroko antolatzaile ofizialak ere, Udalarekin batera. Txosnak dituzte agertoki nagusia.\n1978an sortu zen Bilboko jai-eredua non jatorri herrikoi duten konpartsek Aste Nagusia sortzeko eta antolatzeko rol garrantzitsua izan zuten. Denbora asko igaro da 1978tik, baina jai-eredu hori indarren jarraitzen du.\nBilboko Konpartsen Federazioak ilusio hartako sugarra pizturik mantentzen du: gogotik egiten dute lan konpartsek urte osoan eta hainbat jaitan parte hartzen dute (Aste Nagusia, San Tomas, inauteriak eta auzoetako jaiak). Konpartsen helburua herritarrek herritarrentzat egindako jaiak antolatzea da.\n2022an konpartsak 28 ziren, 2002an sortutako Bilboko Konpartsen Federakundeak koordinaturik. Beteranoenen artean Txomin Barullo, Bizizaleak, Hontzak, Moskotarrak, Pinpilinpauxa, Satorrak eta Uribarri ditugu, 1978an jaiekin eurekin batera sortutakoak. Berrienak, aldiz, Altxa Porrue, Txinbotarrak, Zaratas, Komantxe, Piztiak eta Trikimailu dira."}
{"id": "293605", "revid": "448", "url": "https://eu.wikipedia.org/wiki?curid=293605", "title": "Giuseppe Balsamo Cagliostro", "text": ""}
{"id": "293610", "revid": "448", "url": "https://eu.wikipedia.org/wiki?curid=293610", "title": "Paracelso", "text": ""}
{"id": "293611", "revid": "448", "url": "https://eu.wikipedia.org/wiki?curid=293611", "title": "Erico Lopes Verissimo", "text": ""}
{"id": "293612", "revid": "448", "url": "https://eu.wikipedia.org/wiki?curid=293612", "title": "\u00c9rico Verissimo", "text": ""}
{"id": "293613", "revid": "880", "url": "https://eu.wikipedia.org/wiki?curid=293613", "title": "Ameriketako konkista", "text": ""}
{"id": "293614", "revid": "448", "url": "https://eu.wikipedia.org/wiki?curid=293614", "title": "Juan de Garay", "text": ""}
{"id": "293615", "revid": "512", "url": "https://eu.wikipedia.org/wiki?curid=293615", "title": "Juan Garai", "text": "Juan Garai (Urdu\u00f1a?, 1528?- Punta Gorda, Santa Feko probintzia, 1583) militar, esploratzaile eta konkistatzaile izan zen, jatorri bizkaitarra ei zuena. Hego Amerikako zati atlantikoaren antolamenduan garrantzizko rola izan zuen. Andaluzia Berriko gobernazioan izan zuen jarduketa aipagarria da, bai eta 1573an Santa Fe hiria fundatzeagatik bere lehen kokalekuan. Honen ondorioz, hurrengo urtean Santa Fe hiriko gobernamenduko teniente izendatu zuten, 1577ean Asunci\u00f3n-eko gobernamenduko Teniente Orokorra izendatuko zuten geroago. Hala, lurraldeko gobernatzaile izanik, 1578. urtetik aurrera Buenos Airesko hiria fundatu zuen 1580ean, \"Ciudad de la Trinidad\" izenarekin, Pedro Mendozak 1536. urtean gotorleku bat sortu zuen lekuan, \"Real de Nuestra Se\u00f1ora Santa Mar\u00eda del Buen Ayre\" izenekoa.\nBiografia Chavesen Santa Cruz de la Sierraren sorreraraino.\nFamiliaren jatorria eta lehen urteak.\nJuan Garai 1528an jaio zen ez dakigun hiri batean, Espainiako iparraldean nonbait. Izan ere, bere jaiolekua zein izan zen auzia polemikoa da; batzuen ustez Urdu\u00f1ako hiria izan litekeen bitartean (Bizkaia, Hego Euskal Herria), beste batzuek Junta de Villalba de Losa jartzen dute jaioleku modura (Burgos, Gaztela eta Leon). Bi herriak, halaber, Gaztela Zaharreko parte edo honetatik oso gertu daudela kontuan harturik, Juan Garaik bere burua \"bizkaitar\" modura definitzea klabea izan liteke. Halere, aipatu beharrekoa da ez Losan eta ezta ere Urdu\u00f1an ere ez dela aurkitu bere izena aipatzen duen bataio-federik\nEzer gutxi dakigu Juan Garairen lehen urteen inguruan. Jaiolekua zein den zalantzazko kontua bada, jaioteguna eta urtea bera ere eztabaidagarri dira. Ez dakigu bere jaioteguna zein den zehatz-mehatz, 1527ko abenduaren eta 1529ko urtarrilean kokaturikoa seguruenik, askotan 1528. urtean agertzen delarik. Bere izena harturik eta antroponimian oinarrituz, agian, Juan Garai 1528ko ekainaren 24an jaio zen, bere aitaren zein aitaordearen izena jaso ez zuenez (ezta aitonena ere), nobleen leinuetan ohikoa zena, Joan Bataiatzailearen egunean (ekainak 24) jaioa zela pentsa daiteke.\nBere ama Luc\u00eda de Mendieta y Z\u00e1rate zen (Urdu\u00f1a, ca. 1512), bere aita Clemente L\u00f3pez de Ochandiano y Hunciano noblea zen bitartean (Urdu\u00f1a, ca. 1491), Diego L\u00f3pez de Ochandiano eta Mar\u00eda de Hunciano kapareen semeetako bat. Halere, bere amaldeko osaba, Pedro Ortiz de Z\u00e1rate y Mendieta lizentziatua (Urdu\u00f1a, ca. 1500 - Lima, 1547) izan zen Juan Garai hazi zuena, bere ama Mart\u00edn de Garai-rekin ezkondu arte, bere abizena lortzean bere seme modura onartzean. Hala ere, Juan Garaik bere Ochandiano armarria mantenduko du, bere benetako aitatasunaren adierazle den \"zortzi gurutze dituen grifoa\".\nJuan Garai Urdu\u00f1an jaio zela defendatzen duen bertsioaren arabera, 1535ko urriaren 7an, Urdu\u00f1an gertatu zen sute handi baten ondorioz, Garairen familia Burgoseko Losara aldatu ziren, non bere osaba Pedro eta bere emaztea zen Catalina Uribe y Salazar beste etxe batzuen jabe ziren.\n1543an, Juan Garaik 15-16 urte zituela, bere amaldeko familiarekin Peruko Erregeorderrira joan zen, bere osaba zen Pedro Ortiz de Z\u00e1rate Limako Entzutegiko epaile izendatu zutelako Blasco N\u00fa\u00f1ez Vela erregeorde berriarekin, Karlos I.aren ordenantza ezagunak zituena; hala nola, Lege Berriak, 1542ko azaroaren 20an berretsiak izan zirenak, Bartzelonan. Lege Berri hauen helburu, halaber, Amerikan bizi ziren indigenen bizi-kalitatea hobetzea zen, bai eta Peruko Gerra Zibilean zehar Pizarroren aldekoei enkomiendak kentzeko agindua helaraztea ere.\nPeruko Erregeorderrira iristea.\nJuan Garai eta bere amaldeko familia (bere izeba-osaba Pedro eta Catalina, bai eta hauen semeak ziren Pedro Ortiz de Z\u00e1rate, Ana de Salazar eta Francisco de Uribe txikia) Amerikarantz itsasoratu ziren 1543ko azaroaren 3an, Sanl\u00facar de Barramedako portutik.\nGeldialdi bat Kanariar Uharteetan egin ostean, Ozeano Atlantikoa gurutzatu zuten, bai eta Karibe Itsasoa ere, 1544ko urtarrilaren 10ean Nombre de Dios-eko portura iritsiz, Ertainamerikan. Ostean, behin lehorreraturik, Panam\u00e1-ko hirira joan ziren. Oso jakinak ez diren zergatik batzuen ondorioz, Ortiz de Z\u00e1rate familia Hego Amerikarako iristea atzeratu zuten, Ozeano Baretik iritsiz Limara, 1544ko irailaren 10ean.\nBere osabaz gain, sortu berria zen Limako Entzutegiaren parte ere ziren Diego V\u00e1squez de C\u00e9peda, Juan \u00c1lvarez eta Juan Liss\u00f3n de Tejada dira aipagarri. N\u00fa\u00f1ez Vela erregeordearen politika zurrunek, etorkizunean, arazoak sortuko dituzte, Pizarroren aldeko kideen aurka errepresioa ezarriz. Garai, oraindik gazte, bere osabaren alde (erregeordearen alde) ezarri zen eta, aurrerago, Pizarroren kontrako kanpainetan parte hartu zuen ere.\n1547ko martxoan osaba hilko zaio, bere alaba zen Ana de Salazarrekin ezkonduko den Blas de Soto suhiaren bisita jaso ostean, Pizarroren anai sabelkidea izango dena. Testuinguru gatazkatsu horretan Garaik Mart\u00edn de Robles euskalduna ezagutuko du, Garairekin egon zena bere osaba hil eta hurrengo egunetan. Izan ere, Garai zer egin jakin gabe zegoen, babesgabe. Hala, Mart\u00edn de Robles-ek matxinatuen aurka agertzeko konbentzitu eta soldadu on bar bihurtu zen Garai.\nHala, Juan Garaik Pedro de la Gascaren kanpainan parte hartu zuen, zeinetan Robles kapitainarekin batera, Jaquijahuana-ko Guduan parte hartuko duelarik, Kusco-tik 25 kilometrotara, 1548ko apirilaren 9an.\nTucum\u00e1n-eko kolonizazio-kanpainak.\n1549. urtean, Juan Garai Juan N\u00fa\u00f1ez de Pradoren espedizioaren parte izango da, Tucum\u00e1n-eko Gobernadore (gaur egungo Argentinan) izendatu ostean. Espedizio hau, halaber, Limako Entzutegiko buru zen Pedro de la Gascak eskaturikoa zen.\nN\u00fa\u00f1ez de Prado, gobernadore izan baino lehen Potos\u00ed-ko alkate izan zena, 1550. urtean \"El Barco I\" izeneko hiria sortu zuen, gaur egungo Argentinako Santiago del Estero hiriaren lehen asentua izango dena. Hala ere, 1551ko maiatz eta ekain artean ipar-mendebalderantz mugitu zuen asentu hau, Calchaqu\u00ed ibaiaren arrotik gertu, seguraski gaur egungo San Carlos hiritik gertu (Salta, Argentina). Bigarren asentu honi \"El Barco II\" modura ezagutuko zaio. Aldaketa honen atzean, Txileko Gobenadore zen Pedro de Valdiviarekin gertaturiko ezinegonak zeuden, bere bigarrena zen Francisco de Villagra bidali zuena arazoa konpontzeko.\n1552ko ekainean, Entzutegiko epaileek Jurien lurraldera bideratuko dituzte (Argentinan ere). Hala, Dulce Ibaiaren arroan \"El Barco III\" sortuko da, gaur egungo Santiago del Esteroko probintzian (Argentina). Hala ere, 1553an, lehen aipaturiko arazo jurisdikzionalak zirela eta, N\u00fa\u00f1ez de Prado eta bere gizon batzuk Francisco de Aguirrek harrapatu zituen, El Barco III-n. Hala, azkenean, asentu final bat burutu zen gaur egun dagoen lekuan, \"Santiago del Estero del Nuevo Maestrazgo\" hiria sortuz (gaur egungo Santiago del Estero Argentinako hiria).\nJuan Garai ez zuen Agirrek atxilotu, nahiz eta Txilera pasa ejerzituaren hornitzaile gisa. N\u00fa\u00f1ez de Prado, Txilen atxiloturik zegoela, Peruko erregeordeari apelatu eta Entzutegiko epaileen epaiaz, Limara eramana izan zen, han epaitua izateko. Ostean, N\u00fa\u00f1ez de Pradori arrazoia eman eta gero, liberatua izan zen eta 1555. urteko otsailaren 13ko Errege Hornikuntzaren bidez Tucum\u00e1n-eko gobernadore berrizendatua izan zen, Aguirrek bota zuen postua berreskuratuz.\nCharcas-eko probintziarako bidaia.\n1556an Garai Potos\u00edra joango da bizitzera, Calchaqu\u00eden Legen Gudua baino lau urte lehenago. Potos\u00edn, berriro ere bere amaldeko familiarekin, bereziki bere amaldeko osaba ere zen Juan Ortiz de Z\u00e1rate.\nAzken data honetatik aurrera, Garaik bere ekintzak Charcaseko probintzian burutuko ditu (gaur egungo Bolivia), non erregeordearen seme zen Garc\u00eda Hurtado de Mendozak (etorkizunean Txileko Gobernadore izango dena) bertatik Ozeano Barerako bide bat marratzeko lana eman zion, \"Hiri Inperialaren\" merkataritza sustatzeko. Helburu honekin, 1541ean (apirilaren 25ean) Lucas Mart\u00ednes Vegaso-k sortutako Arica hirian portu bat eraikitzea agindu zuen.\n1557an, Mart\u00edn Roblesen heriotza eta gero, Garai, jada kapitaina, Andr\u00e9s Manso-ren konkista-espedizioan sartu zen, \"Villa de la Plata\"tik haratagoko lurraldeak jendeztatzeko helburuarekin. Hala, Garai Santo Domingo de la Nueva Roja hiriaren jaiotza ikusiko du, Parapet\u00ed Ibaiaren ezker-ertzean eta \"Ba\u00f1ados de Izozog\" izeneko hezegunetik gertu. Hiri honek, hala ere, soilik zazpi urtez iraun zuen, bertako chiriguanoek hiria suntsitu zuten arte. Testuinguru honetan ezagutuko du Garaik \u00d1uflo de Chaves, Mansorekin zituen arazo jurisdikzionalak zirela eta, konkistak atzeratzen hasi zirela.\n1558 aldera, Asunci\u00f3n-era joango da (Paraguai), bertan ezkontzeko, bere izena zuen seme bat zuela aitortu ostean (ama bertako manceba bat zen). Bertan, bere lehen alaba jaioko da: Mar\u00eda Garai, 1559. urtean.\nChavesi dagokionez, bere 158 soldaduekin batera, chiquitoen eskualdera joan zen, 1559ko abuztuaren 1ean Nueva Asunci\u00f3n edo \"La Barranca\" hiria sortzera, Guapay Ibaiaren eskuineko ertzean. Kasu honetan ere, hiriak soilik bost urte iraungo ditu, chiriguanoek hiria suntsitu arte, bai eta Nueva Asunci\u00f3neko biztanleak ekialdera, 170 kilometrotara, kokaturik zegoen hiri berri batera bideratuz (gaur egungo Santa Cruz la Vieja).\nHonen ostean, Manso eta Chaves Limarantz joango dira 1559ko amaieran, Andr\u00e9s Hurtado de Mendozari, Peruko erregeordea, euren berezko eskubideak errespetatzea eskatuz. Jaramonik egin ez eta 1560. urtean bere semea zen Garc\u00eda Hurtado de Mendoza lurralde berriaren administradore izendatuko du (Moxos-eko Gobernazioa; etorkizuneko Santa Cruz de la Sierrako zein Chiquitos-eko Gobernazioak barneratzen zituena). Garc\u00eda Hurtadok, gainera, \u00d1uflo de Ch\u00e1vez ordezkari modura izendatu zuen, bera Txilen bizi zen bitartean Gobernadorearen lana egin zezan.\nAndr\u00e9s Manso, erregeordearen sententziarekin haserre, aipaturiko sententzia aurkaratu eta La Plata hirira eraman zuten atxiloturik. Hala ere, bertan oso denbora gutxi pasa zuen, La Platako alkateak lagunduta, bertatik ihes egin zuelako. Behin aske, beste hogei soldaduekin batera matxinada bat prestatzen hasi zen, Garai bertan sartu ez zelarik, Mendoza erregeordearekiko fidela zelarik.\n1561eko otsailaren 26an, Garaik, \u00d1uflo de Chaves-ekin batera lehen Santa Cruz de la Sierraren sorreran parte hartuko du (gaur egungo San Jos\u00e9-tik 56 kilometrotara kokaturik, hego-mendebaldera). Hasiera honetan Llanos de Chiquitos-en egongo da kokaturik, Garai kabildoko errejidore bilakatuz eta bere eskutan bere indio-enkomienda propioa lortu zuelarik.\nHiri berri honetan, bere emaztearekin, gutxienez, bi seme-alaba eduki zituen: Jer\u00f3nima eta Juan Garai \"legitimoa\". 1568ko erdialdean, berriro ere Asunci\u00f3nerantz joko du, bere emaztearekin eta lau semen-alabekin (hiru seme-alaba legitimoak eta 13 urteko lehen semea). Asunci\u00f3nerako bidaian, Ipar Chaco-a gurutzatu behar izan zuten, Guaicur\u00faen lurralde zena; eta, ondorioz, oso arazotsua.\nGobernazioko aguazil nagusia eta Santa Fe hiriaren sorrera.\n1567an, amaren aldeko osaba zen Juan Ortiz de Z\u00e1rate kapitaina Peruko erregeordearen barne-interino izendatu zuten, 1564ko urriaren 19an R\u00edo de la Plata eta Paraguaiko zazpigarren Gobernadore izatetik utzi zuenean (Francisco Ortiz de Vergara ordezkatuz), Felipe de C\u00e1ceres-ek ordezkatuko diolarik. Era berean, Felipe de C\u00e1ceresek Juan de Garai kapitain izendatu zuen, \"Paraguaiko probintziara jendea ekartzeko\" eskaria egin ziola.\nJuan Garai, Asuncionerako bidaian zegoela (1568ko abenduaren 11ean Asunci\u00f3nera iritsi ziren), urte berdineko abenduaren 8an R\u00edo de la Platako aguazil nagusi izendatuko dute.\nGuayr\u00e1-n Villa Rica sortzeko agindua, Melgarejo-ri.\nAguazil nagusi bezala, 1569ko urtearen amaieran, Ruy D\u00edaz de Melgarejo kapitainari hiri bat sortzeko agindua emango dio, hiriaren izena Villa Rica del Esp\u00edritu Santo izango zelarik, Tordesillasko Itunetik kanpo geratutako lurraldeetako lur espainolak finkatzeko, bai eta urre-mina baten ustea frogatzeko ere.\nAipaturiko kapitaina Asunci\u00f3netik atera zen Guayr\u00e1rantz. Behin Ciudad Real-en, 40 gizonekin batera hiria sortzera atera zen, 1570ko maiatzaren 14ean, Ciudad Real del Guayr\u00e1tik 60 leguatara. Hau, leku probisionala, Piquiri eta Ivai Ibaien artean kokatuko da, non lehenik eliza eta gotorleku bat eraikiko diren, ostean herrixka marratzeko. Ur-minak aurkitu ez ziren arren, burdin-hobi bat aurkitu zen.\nGarairen Paran\u00e1 Ibaian zeharreko espedizioa.\n1573ko apirilaren 3an, Mart\u00edn Su\u00e1rez de Toledo, R\u00edo de la Plata eta Paraguaiko Barne-Gobernatzaile bezala, Garairi eskatu zion Paran\u00e1 Ibaian gora espedizio bat burutzeko, Asunci\u00f3n hiria metropoliarekin zein itsasoarekin komunikazioak hobetzeko. Modu honetan, inguruneko 80 bertakoekin espedizio bat antolatu zen brigantin batean, bai eta bestelako itsasontzi txikiagoetan, zaldiak, bestelako 75 bertako (guaran\u00edak) eta 9 espainol. Bi taldetan banatuko zen espedizioa, bat Paran\u00e1 Ibaian zehar (buru Juan Garai zela) eta beste bat lehorretik, buru Francisco de Sierra zelarik, ibaiaren ezker-ertzetik igoko zela, Chaco-ko basoko gune arriskutsuak saihestuz. Era berean, lurrez, orgak, ganadua, zaldiak eta bestelako elementu fundazionalak eramango ziren.\nGarai Asunci\u00f3netik aterako da 1573ko apirilaren 14ean, Francisco de Sierra hilabete batzuk lehenago atera zen bitartean. Gainera, S\u00faarez de Toledo Gobernatzaileak, \"San Crist\u00f3bal de la Buenaventura\" itsasontziaren eskolta Ruy D\u00edaz de Melgarejo eta bere ezker-eskua zen Espinosa kapitainari, non Felipe de C\u00e1ceres atxikoturik zeramaten, Pedro Fern\u00e1ndez de la Torre apezpikuak deklaratu zuena, Gorteen aurrera eramanez.\nSu\u00e1rez de Toledoren hitzetan, Juan Garaik hurrengoa zeraman: \"[...] muchas armas y municiones e mucho n\u00famero de caballos, bastimentos, ganados, plantas, semillas, gente de servicio, fragua e todos los dem\u00e1s pertrechos necesarios\".\nBi taldeak \"La Punta del Yeso\" izeneko leku batean aurkituko dira, gaur egungo Cayast\u00e1ren ondoan. Ostean, bi taldeek San Javier Ibaia jarraituko dute, garai hartan \"Quiloazaseko Ibai\" modura ezaguna zela.\nBertan, asentu txiki bat eraiki zuen. Bertatik, espedizio txiki bat atera zen, esplorazio-helburuarekin leku aproposago baten bila. Paran\u00e1 Ibaiaren esplorazio hauetan zehar Jer\u00f3nimo Luis de Cabrera-rekin aurkitu zen, Paran\u00e1 Ibaia esploratzen ari zena ere, bai eta hiri bat eraiki nahian, jaioberria zen C\u00f3rdoba hiria finkatzeko. Elkartzen honen emaitza moduan, Juan Garaik asentu txikiari hiri-kategoria ematea erabaki zuen, irailaren 30ean hiri bihurturiko asentu horretara urte berdineko irailaren 30ean itzuli zelarik.\n\"Lurrari ateak ireki\".\n\"Lurrari ateak ireki\" esamoldea, Juan Garaik bere egin zuena, Amerikako zati horren administrazio espainol osoan arau izan zen. Esamolde honekin hiriak sortzeko beharrari erreferentzia egiten zitzaion, Asunci\u00f3neko hiriak zuen bi aldeetarako isolamenduari aurre egiteko, bata ibaian behera itsasoraino irekiz zein metropoliarekin lotuz eta, bestea, Goi Perurantz, garaiko erdialde ekonomiko zein politikoa zena.\nLehen Santa Fe hiriaren sortzaile.\n1580. urterako, Rio de la Platako probintzia guztien gobernadore eta kapitain nagusia izendatu zuten. Bertan, Asunci\u00f3n birfundatu zuen 1580ko ekainaren 11ean, 1536. urtean Pedro de Mendozak Nuestra Se\u00f1ora del Buen Ayre modura fundatu zuen modura.\n1579. urtean Villa Rica del Espiritu Santo eta Santiago de Jerez hiriak sortu zituen eta urtebete geroago Buenos Aires hirira berriro jendea eramatea deliberatu zuen. Garairen agindupean sortu zen Buenos Airesko eraikuntza lanetan bertako biztanleek beharturik parte hartu zuten. 1581. urtean Buenos Airesko hegoaldeko lurralde eta kostaldeak konkistatzera irten zen, baina Buenos Aireserako itzuleran hil zuten bere gizon askorekin batera. Juan Garai gaur egun Plaza de Mayo modura ezagutzen den puntuan lehorreratu zen, non \"Ciudad de la Trinidad\" modura izendatu zuen hiri birfundatua, bai eta bere portuari \"Santa Maria de Buenos Ayres\" izendatu ere. Hala, Buenos Aires Paran\u00e1 Ibaiaren arroko hiri garrantzitsuena bilakatuko da.\nOstera, 1581-1582 artean, Zesarren Hiri izeneko hiri mitikoaren bila joan zen, espedizio batetan.\nJuan Garai R\u00edo de la Platatik gertu hil zen, Buenos Airestik Santa Fe-rako bidaian, 1583ko martxoaren 20an. Juan Garai eta bere berrogei mutilen taldeak, apaiz frantziskano bat eta zenbait emakume, garai hartan ezezaguna zen laku batean sartu eta Carcara\u00f1\u00e1 Ibaiaren arroan gaua pasatzea erabaki zuten, Sancti Sp\u00edritus Gotorleku zaharretik gertu. Gauean zehar, bertako Kerandiek Garai, apaiza, emakume bat eta hamabi gizon akabatu zituzten.\nGaraik alaba bat izan zuen, Jer\u00f3nima de Contreras, Hernando Arias de Saavedra-rekin ezkonduko dena, R\u00edo de Platako gobernadorea.\n1983an bere omenez \"Juan de Garay\" fundazio euskal-argentinarra sortu zuten Buenos Airesen, eta gaur egun eta besteak beste plaza eta kale banak haren izena daramate Urdu\u00f1an eta Bilbon, hurrenez hurren. Urdu\u00f1ako alde zaharrean, halaber, Juan Garaik eraikitako baserri bat dago ere, gaur egun Garatikua deitzen dena. XIX. mendean \"Garai-Goitia\" zuen izena.\nGarai Familia.\nGarc\u00eda Carraffaren arabera, Garai Familiaren armarriak (kaioak lehoi urretsu batekin, \"banner\" zilarreztatu batean) Garai Familiaren oinarria Tuterako (Nafarroa Garaia) familia noble batean egon daitekela ematen du aditzera, erregistroak XIII. menderaino iristen direlarik. Garai Familiak maila bateko dirutza zuen, bai eta kultura-maila nahiko dexente bat, osaba Segoviako \"Alcalde Mayor\" zela kontuan harturik, bai eta bere lehengusua Salamancako Unibertsitatera joan zela ere.\nArgentina inguruan, Juan Garairen bestelako familia-kideak aurki daitezke: Pedro Ortiz de Z\u00e1rate, bere emaztea zen Catalina Uribe Salazar eta Garairen hainbat lehengusu: Pedro Ortiz de Z\u00e1rate, Ana Salazar eta besteren bat. Juan Ortiz de Z\u00e1rate-rekin ere familia erlazioa du, R\u00edo de la Platako \"Adelantado\"a."}
{"id": "293616", "revid": "880", "url": "https://eu.wikipedia.org/wiki?curid=293616", "title": "Darwinismo soziala", "text": ""}
{"id": "293617", "revid": "119347", "url": "https://eu.wikipedia.org/wiki?curid=293617", "title": "Habeas Corpus (musika taldea)", "text": "Habeas Corpus 1993an Madrilen sorturiko hardcore musika taldea da."}
{"id": "293619", "revid": "69297", "url": "https://eu.wikipedia.org/wiki?curid=293619", "title": "1968ko Italiako Giroa", "text": "1968ko Italiako Giroa Itzuli Handi honen 51. edizioa izan zen. 1968ko maiatzak 21 eta ekainak 12 artean ospatu zen, sarrerako bat eta 22 etapatan banatutako 3917 kilometroko ibilbidea eginez, garailea izan zen Eddy Merckxek, batez beste, 36,031 kilometro orduko abiaduran bete zituenak. Itzulia Campione d'Italian hasi eta Napolin amaitu zen.\n130 txirrindularik hasi eta 90ek amaitu zuten proba.\nEdizio honetako berrikuntza sarrerako etapa izan zen. Horietako bakoitza 10 txirrindularik (talde bakoitzeko bana txanda bakoitzean) osatzen zuten 13 txandatan lehiatu zen sei kilometro gutxiagoko lasterketa labur bat izan zen. Sarrerako honen arrazoia lehen etapan maglia arrosa nork eramango zuen erabakitzea baino ez zen, ez baitzen sailkapen nagusirako kontuan hartzen. Garailea Charly Grosskost izan zen, anekdotikoki, 1968ko Frantziako Tourraren sarrerako etapa irabaztea ere lortuko zuena. Azken garaipenerako faboritoen artean Vittorio Adorni, Felice Gimondi eta Gianni Motta zeuden, hiruren artean aurreko hiru edizioak banatu zituztenak, baita bere bigarren Italiako Giroan parte hartzen zuen Eddy Merckx, Francisco Gabika euskalduna eta Julio Jim\u00e9nez eta Mariano D\u00edaz espainiarrak ere.\nEddy Merckxek Italiako Giroa irabazteko zuen gogoa erakutsi zuen lehen etapa irabaziz, pelotoiari metro batzuk aterata helmugara iritsiz, esprintatuz. Dena dela, lidertza bi egun beranduago galduko zuen Michele Dancelliren mesedetan. Jos\u00e9 Antonio Mome\u00f1e izan zen edizio honetan etapa bat irabazi zuen lehen euskalduna, 6. etapan zehazki, Alessandrian amaitu zena, bi egun beranduago aldaka eta bi saihetsen hausturarekin eta garezurreko kolpe arin batekin amaitu zen erorketa masibo baten tartean egon zenez, proba utzi behar izan zuen arren.\nJulio Jim\u00e9nezek bere dohaiak erakutsi zituen mendi garaiko lehen etapan, itzuliko 9.a izan zena, etapa garaipena lortuz, hoberenengandik aldentzea lortu ez zuen arren. 10. etapa izan zen mendate tontorrean amaituko ziren lauetatik lehena. Italiako Giroan Grappa Mendia igo den hiru aldietatik lehena izan zen, baita etapa amaiera izan zen aldi bakarra ere. Alabaina, hoberenen artean ez zen diferentzia handirik egon, guztia 12. etaparako geratzen zen, edizio honetako Coppi tontorra izan zen Tre Cime di Lavaredon amaitzen zen etapa, eta 1967an tifosien bultzakadengatik baliogabetu behar izan zena. Igoeraren hasieran, pelotoiari hamar minutu inguru ateratzen zioten hamabi txirrindularik osatutako talde bat zegoen. Hotz jasangaitzeko baldintza klimatologikopean, euria eta elurrarekin, Merckx erasora pasa zen, eta bata bestearen atzean ihes egindako guztiak harrapatzen joan zen, erabat bakarrik geratu zen arte, etapa garaile bezala. Merckxek maglia arrosa berreskuratu zuen egun horretan, ordutik aurrera eta proba amaitu arte berak eramango zuelarik. Sailkapen nagusian, bere taldekidea zen Vittorio Adorni jada hiru minutu eta erdi baino gehiagora zegoen, bigarren postuan. Beste faborito batzuk, Gimondi eta Jim\u00e9nez kasu, liderrangandik bederatzi minutu baino gehiagora zeuden jada, Mottak edo Balmamionek, bitartean, Giroa irabazteko aukerari agur esan behar izan ziotelarik, \"Kanibal\"agandik hamaika minutu baino gehiagora baitzeuden.\nGimondi italiar txapeldun handiak irabazi zuen 16. etapako erlojupekoa, baina ordurako, Eddy Merckx eta honen taldekide Adorni oso urruti zeuden sailkapenean. Julio Jim\u00e9nezek bere bigarren etapa irabazi zuen itzuliko 18. etapan, etapa horretan bigarren izan zen Mariano D\u00edazekin batera ihes eginda helmugara iritsiz. Luis Oca\u00f1a ere etapa garaipenetik gertu egon zen, 19. etapan bigarren postua errepikatu zuena. Rocca di Cambio eta Block Hauserako iritsierek Giroa eta mendate tontorrean amaitzen ziren etapak amaiarazi zituzten. Luis Pedro Santamarinak irabazi zuen horietako lehena, hala, bakarrean eginiko 150 kilometro baino gehiagoko ihesaldi bat biribilduz. Block Hauseko etapa beldurgarrian, azkenean ez zen diferentzia handirik egon, etapa honen garailea Franco Bodrero izan zelarik.\nDena dela, azken etapan bai egon ziren diferentziak, non Julio Jim\u00e9nezek zenbait minutu galdu zituen, sailkapen nagusiko 6. postutik 10. postura jaitsiz. Azkenean, Eddy Merckxek bere lehen Italiako Giroa irabazi zuen, erakutsi zuen nagusitasunagatik Fausto Coppi mitikoarekin alderatu zutelarik. Era berean, Itzuli Handi baten edizio berean sailkapen nagusia, mendikoa eta puntukakoa irabazi zituen lehen txirrindularia bihurtu zen, 1990eko hamarkadara arte beste inork berdinduko ez zuen errekorra.\nItzulia amaitu eta egun gutxira, bederatzi txirrindulariren positiboak jakin ziren: Joaquim Galera eta Mariano D\u00edaz espainiarrak, Gimondi, Balmamion, Motta eta Bodrero italiarrak, Peter Abt suitzarra, Victor van Schil belgikarra eta Raymond Delisle frantziarra. Balmamion errugabetzat jo zen, hartu zuen substantzia kontrolak egin eta egun gutxira arte ez zela debekatua izan frogatu baitzen. Gimondiren kasuan, kontraanalisiaren ondoren, italiar txirrindulariak hartu zituela adierazi zuen botikek gernuan anfetaminek zuten eragin bera zutela frogatu zen, eta, beraz, zigorrik jaso gabe errugabetzat jo zuten."}
{"id": "293620", "revid": "69297", "url": "https://eu.wikipedia.org/wiki?curid=293620", "title": "Joaquim Galera", "text": "Joaquim Galera Magdelano (Armilla, Granadako probintzia, 1940ko martxoak 25) espainiar txirrindulari ohi bat da, profesionala 1961 eta 1972 artean. Bere kirol karrerako lorpenik handiena 1965eko Frantziako Tourrean etapa garaipen bat lortzea izan zen.\nHau ere txirrindulari profesionala izan zen Manuel Galeraren anaia nagusia zen."}
{"id": "293621", "revid": "69297", "url": "https://eu.wikipedia.org/wiki?curid=293621", "title": "Raymond Delisle", "text": "Raymond Delisle (Ancteville, 1943ko martxoaren 11 - H\u00e9b\u00e9crevon, 2013ko abuztuaren 11) frantziar txirrindularia izan zen, profesionala 1965 eta 1977 artean. Bere kirol karrerako lorpenik handienak Frantziako Tourrean, non bi etapa garaipen lortu zituen, eta Espainiako Vueltan lortu zituen, azken itzuli honetan etapa bat irabaziz"}
{"id": "293623", "revid": "1545", "url": "https://eu.wikipedia.org/wiki?curid=293623", "title": "Hale-bopp kometa", "text": ""}
{"id": "293632", "revid": "105290", "url": "https://eu.wikipedia.org/wiki?curid=293632", "title": "T\u00e9n\u00e9r\u00e9ko arbola", "text": "T\u00e9n\u00e9r\u00e9ko arbola () akazia bakartia, agian \"Acacia raddiana\" edo \"Acacia tortilus\" bat, izan zen, behin munduko osoko arbolarik bakartiena izan zena. T\u00e9n\u00e9r\u00e9 eskualdea zeharkatzen zuten karabanek erreferentziatzat hartzen zuten, 400 kilometroko eremuan bakarra zelako. 1973an libiar kamioilari batek arbola jo eta lurrera bota zuenez, metalezko eskultura batek ordezkatua izan zen. Bertoko tuaregek miresten zuten arbola hau egun Niameiko Museo Nazionalean gordetzen dute.\nAkazia hau basamortua egun baino hezeagoa zenean jaio eta bakarrik iraun zuen hamarkadetan zehar. 1938 eta 1939 arteko neguan inguruan putzu bat eraiki zuten eta bere sustraiak 33 eta 36 metro artean dagoen maila freatikoraino heltzen direla konturatu zuten."}
{"id": "293634", "revid": "1545", "url": "https://eu.wikipedia.org/wiki?curid=293634", "title": "Henry John Temple, Palmerstongo III. bizkondea", "text": ""}
{"id": "293635", "revid": "1545", "url": "https://eu.wikipedia.org/wiki?curid=293635", "title": "Agindutako Lurra", "text": ""}
{"id": "293636", "revid": "1545", "url": "https://eu.wikipedia.org/wiki?curid=293636", "title": "Lur Agindua", "text": ""}
{"id": "293637", "revid": "1545", "url": "https://eu.wikipedia.org/wiki?curid=293637", "title": "Hebrear biblia", "text": ""}
{"id": "293638", "revid": "105290", "url": "https://eu.wikipedia.org/wiki?curid=293638", "title": "Tropismo", "text": "Tropismoa estimulu edo kinada baten aurrean landareek burutzen duten mugimenduari deritzo. Tropismoa eragiten duten estimuluak anitzak izan daitezke (argia, grabitatearen indarra, gai kimikoak...) eta landareek antzematen dituzte, zentzumen-organoak ez izan arren.\nLandareek burutzen duten higidura oso motela da, eta norabidearen arabera bi tropismo mota sortzen ditu:\nBost tropismo mota daude:"}
{"id": "293641", "revid": "58701", "url": "https://eu.wikipedia.org/wiki?curid=293641", "title": "Bartzelonako Jauregi Episkopala", "text": "Bartzelonako Jauregi Episkopala edo Artzapezkikuaren Jauregia (katalanez \"Palau Episcopal de Barcelona\" edo \"Palau del Bisbe\") Kataluniako Bartzelona hiriburuko jauregi bat da. Ciutat Vella barrutiko El G\u00f2tic auzoan dago, Pla\u00e7a Nova enparantzan, Bartzelonako katedrala eta L'Ardiaca Etxea alboan dago.\nXII. mendearen amaiera eraiki zen, eta XIII. mendean Arnau de Gurb artzapezpikuak handitu zuen."}
{"id": "293642", "revid": "119347", "url": "https://eu.wikipedia.org/wiki?curid=293642", "title": "Portuko teleferikoa (Bartzelona)", "text": "Portuko teleferikoa Bartzelonako teleferiko bat da. Sant Sebasti\u00e0 eta Miramar geltokiak lotzen du. Teleferikoa 1931n inauguratu zen Sant Sebasti\u00e0 eta Miramar geltokien artean.\nEz dago proiektuak etorkizunera."}
{"id": "293643", "revid": "90204", "url": "https://eu.wikipedia.org/wiki?curid=293643", "title": "Jaime Delclaux", "text": "Jaime Delclaux Ortiz de Bustamante (Bilbo, 1912ko otsailaren 17a - Albacete, 1937) gaztelaniazko idazlea eta poeta izan zen. Oso gazte hil zen.\nBizitza.\nJaime Desclaux joan den mendearen hasierako Bilboko idazle garrantzitsuenetariko bat izan zen. Blas de Otero, Antonio Elias eta Bilbao Aristegi anaiekin batera Alea taldea sortu zuen. Hasieratik poesia garbiaren aldeko jarrera azaldu zuen, Juan Ramon Jimenezen zentzuan. Urte haietan idazlea promesa handi bat bezala ikusi zen baina gerra eta gaixotasun batek oparoa izan behar zen ibilbidea moztu zuten. Gerra hasierak Madrilen harrapatu zuen eta sasiklandestinitatean bizi izan behar zuen. Laster tuberkulosiaren zantzuak azaldu ziren. Fernando Haya izeneko lagun bati esker Aranjuezera joan zen eta, ondoren, Albaceteko Ospitalera. Ospital horretan hil zen erabat bakarrik 1937an. Hogeita bost urte zituen. Utzi digun ondare literarioa ehun poema bakarrik dira."}
{"id": "293644", "revid": "512", "url": "https://eu.wikipedia.org/wiki?curid=293644", "title": "Erreginaordearen jauregia", "text": "Erreginaordearen jauregia (katalanez \"Palau de la Virreina\") Kataluniako Bartzelona hiriburuko jauregi bat da. La Rambla hiribidean dago, El Raval auzoan, hain zuzen ere La Boqueria merkatuaren alboan. 1772-1778 bitartean, Manuel de Amat i Juniet, aurretik Peruko erregeordea eta une hartan Castellbellgo Markesa zenaren aginduz eraiki zen, halere bera hil bezain azkar bere alarguna zen Maria Francesca de Fiveller i de Bru bizitzen jarri zen, hortik datorkio Erreginaordearen Jauregia izena.\nGaur egun eraikin honetan Bartzelonako Udalaren kultura sailaren egoitza dago, gainera bertan erakusketak ere antolatzen dira."}
{"id": "293645", "revid": "15795", "url": "https://eu.wikipedia.org/wiki?curid=293645", "title": "Alemany pabilioia", "text": ""}
{"id": "293646", "revid": "336", "url": "https://eu.wikipedia.org/wiki?curid=293646", "title": "1926ko Frantziako Tourra", "text": "1926ko Frantziako Tourra Itzuli Handi honen 20. edizioa izan zen. 1926ko ekainak 20 eta uztailak 18 artean ospatu zen, 17 etapatan banatutako 5745 kilometroko ibilbidea eginez, garailea izan zen Lucien Buyssek, batez beste, 24,06 kilometro orduko abiaduran bete zituenak. Itzulia Evianen hasi eta Parisen amaitu zen.\n126 txirrindularik hasi eta 41ek amaitu zuten proba. Edizio hau izan zen frantziar txirrindulariak etapa garaipenik lortu gabe geratu ziren lehena."}
{"id": "293647", "revid": "105290", "url": "https://eu.wikipedia.org/wiki?curid=293647", "title": "Errege Jauregi Nagusia", "text": "Errege Jauregi Nagusia (katalanez \"Palau Reial Major\") Kataluniako Bartzelona hiriburuan dagoen jauregi bat da. El G\u00f2tic auzoan dago, Pla\u00e7a del Rei enparantzan hain zuzen ere. XI. mendekoa da, lehenbiziko aldiz 1116. urtean erregistratua dago, katalan kondeen eta Aragoiko Erresumako errege-erreginen egoitza nagusia izan zen. Gaur egun bertan Pla\u00e7a del Rei enparantza kokatzen da.\nParte nagusiak dira:"}
{"id": "293648", "revid": "105290", "url": "https://eu.wikipedia.org/wiki?curid=293648", "title": "Bartzelona pabiloia", "text": "Bartzelona pabiloia, Alemaniar pabiloia edo Mies van der Rohe pabiloia (katalanez \"Pavell\u00f3 Barcelona\", \"Pavell\u00f3 alemany\" edo \"Pavell\u00f3 Mies van der Rohe\") Kataluniako Bartzelona hiriburuan dagoen pabiloi bat da. 1929ko Bartzelonako Nazioarteko Erakustazokaren testuinguruan Mies van der Rohe alemaniar arkitektoak eraiki zuen. 1986-1989 bitartean eraberritu zuten."}
{"id": "293649", "revid": "69297", "url": "https://eu.wikipedia.org/wiki?curid=293649", "title": "Ivan Basso", "text": "Ivan Basso (Gallarate, Vareseko probintzia, 1977ko azaroak 26) italiar txirrindulari bat da.\nProfesionala 1999tik, garaipen garrantzitsuak lortu ditu bere karreran zehar: 2006 eta 2010eko Italiako Giroak, Frantziako Tourrean bi aldiz podiuma zapaltzea (3. 2004ko edizioan eta 2. 2005ekoan) eta 6 etapa Giroan eta beste 1 Tourrean.\n2006an, Puerto Operazioaren barnean, Guardia Zibilak Eufemiano Fuentes buru zuen doping sareko bezero bezala identifikatu zuen, \"n\u00famero 2\" eta \"Birillo\" klabezko izenpean. 2007ko maiatzean, CONIk identifikazio hori berretsi zuen, dopingagatik bi urteko zigorra ezarriz (ohikoa kasu hauetan).\nGaur egun Liquigas taldean korritzen du, UCI ProTour mailako italiar taldea.\nBiografia.\nZaletu garaia.\nItaliako Lonbardia eskualdeko Vareseko probintziako Gallarate herrian jaio zen. Han hazi zen Claudio Chiapucciren bizilagun izanez, Frantziako Tourreko hiru etapa irabazi zituena eta askotan dopinga erabili zuela frogatu ondoren erretiratu zena.\nGazte mailan, Bassok zenbait garaipen lortu zituen: 1995ean bigarren izan zen San Marinon ospatutako junior mailako munduko txapelketan, eta 1998an Valkenburgen 23 urtez azpikoen munduko txapelketa irabazi zuen.\nDebut profesionala.\nProfesionaletara 1999an pasa zen. Bere bigarren urtean bere lehen garaipena lortu zuen: etapa bat Regio-Tourrean.\n1999an lehen aldiz parte hartu zuen Italiako Giroan, 9 etaparen ondoren erretiratuz. Hurrengo urtean berriz parte hartu zuen, eta 52. postuan amaitu zuen.\nMendian ekitaldi onak eginez, baina benetako eskalatzailetzat hartu gabe, ahulagoa da erlojupekoan, hurrengoetan espezialitate honetan hobetzea lortu zuen arren. Ordutik aurrera, Frantziako Tourreko bere ekitaldiak nabarmentzen dira.\nUrrezko garaia.\n2002an hasi zen nabarmentzen, Frantziako Tourreko gazterik hoberenaren maillot zuria irabaziz, era berean 11. postuan amaitu zuelarik. Hala, amaitu zuen lehen Tourrean Parisko podiuma zapaldu zuen jokatutako sailkapenetako baten garaile bezala.\n2003ko Frantziako Tourrean aurreko urteko postua hobetu zuen, 7. amaituz sailkapen nagusian.\n2004an Frantziako Tourreko podiumera igo zen, sailkapen nagusian 3. postuan amaitu ondoren, tourra irabazi zuen Lance Armstrongen eta 2. izan zen Andreas Kl\u00f6denen atzetik. Bassok, gainera, etapa 1 irabazi zuen, zehazki La Mongie eski estazioan (Tourmaleterako igoeraren lehen zatia) amaitu zen Pirinioetako mendiko etapa. Bassok urtea Emiliako Giroa irabaziz eta Lonbardiako Giroan sailkapen nagusiko 3. bezala podiumera igoz biribildu zuen.\n2005ean Giroan eta Tourrean parte hartzea erabaki zuen. Italiako Giroan faboritoen artean zegoen. Maglia arrosa janztea lortu zuen arren, 13. etapan galdu zuen lidertza, sabeleko arazoak zituela eta, eta hurrengo egunean beste 40 minutu galdu zituen 14. etapan, Stelvioko igarobidea igarotzen zuena. Egun batzuk beranduago hobetu zen eta oso ezaugarri ezberdineko jarraikako bi etapa irabazi zituen: Mendate tontorrean amaitzen zen bat eta erlojupeko bat. Frantziako Tourrean berriz podiumera igo zen, oraingoan sailkapen nagusiko 2. bezala, urte horretan jarraikako bere zazpigarren Tourra irabazi zuen Lance Armstrongen atzetik.\n2006an Italiako Giroa irabazi zuen, Armstrong erretiratu ondoren Frantziako Tourra irabazteko faboritoetako bat zelarik.\nPuerto Operazioa.\n2006an, Puerto Operazioaren barnean, Guardia Zibilak Eufemiano Fuentes buru zuen doping sareko bezero bezala identifikatu zuen \"n\u00famero 2\" eta \"Birillo\" izenpean. Identifikazio honen ondorioz, 2006ko Frantziako Tourraren antolakuntzak kanporatu zuen (Tourra hasi aurreko egunean), ondoren, orduko bere taldea zen CSCk bota egin zuelarik.\nEspainiako Justiziak Guardia Zibilak eginiko identifikazioak ez berrestea erabaki ondoren, Basso 2007an Discovery Channel talde indartsuak fitxatu zuen, Johan Bruyneelek zuzentzen zuena, Lance Armstrongek bere garaipenak lortu zituen taldea, Frantziako Tourra irabazteko asmoz.\nAlabaina, 2007ko udaberrian, CONIren ikerketak (espainiar autoritateen jokaera zein zen ikusita Puerto Operazioa bere kabuz ikertzea erabaki zuena) Bassori eta honek Puerto Operazioan eta honen barnean desegindako doping sarean zuen inplikazioari buruzko susmoen handitzean eratorri ziren. Egoera honetan, Bassok eta Discovery Channelek kontratua hautsi zuten, Itzuli Handi batean parte hartu aurretik.\nAzkenik, 2007ko maiatzean CONIk Ivan Basso Eufemiano Fuentes buru zuen desegindako doping sarearen bezeroetako bat zela baieztatu zuen, hala, bere garaian Guardia Zibilak eginiko identifikazioa berretsiz. Basso da egundaino baieztatutako lau bezero bakarretako bat.\nBaieztapen hau Bassoren beraren aitortzari esker posible izan zen arren, honek prozesuan zehar izan zuen jokaeraren ondorioz CONIk bi urtez zigortzea erabaki zuen (ohiko zigorra doping kasuetan), suspentsio hori murrizteari uko eginez. CONIko dopingaren aurkako prokuradorea den Ettore Torrik berak Bassoren jokaera \"negargarri\"tzat jo zuen. Bi urteko suspentsioko zigorra 2008ko urriak 24an amaitu zen.\nItzulera zigorraren ondoren.\n2008ko apirilean, oraindik zigortua zegoenean, Liquigas italiar taldearekin bi urteko kontratu bat sinatu zuen (2009 eta 2010eko denboraldiak). Bassok bere talde berrian Japan Cupean debutatu zuen 2008ko urriak 26an, bere zigorra amaitu eta bi egunera, hirugarren amaituz, Damiano Cunego eta Giovanni Viscontiren atzetik.\n2009an, Trentinoko Giroa irabazi ondoren, bere taldekide batzuekin batera Kanaria uharteetara joan zen entrenatzera eta Italiako Giroari begira behar bezala prestatzera. Kasualitatea badirudi ere, Eufemiano Fuentes (Puerto Operazioan desegin zen doping sareko burua, Basso honen bezeroa zelarik) kanariar jatorrikoa da, non gaur egun bizi eta lan egiten duen, gertaera hauen aurrean zuzeneko lotura baten existentziarik ezagutu ez den arren.\n2010ean, Basso munduko txirrindularitzako tontorrera itzuli zen 2010eko Italiako Giroa irabaziz, etapa batez gain, Zoncolan Mendian amaitu zena, baita 4. etapako taldekako erlojupekoa ere. 2011n berriz Frantziako Tourrean zentratu zen, baina maiatzaren amaiera aldera jasan zuen erorketa baten ondorioz planak aldatu behar izan zituen. Jada Tourrean, faboritoekin batera egon zen Pirinioetan, baina ez Alpeetan, hala, sailkapen nagusian 8. postu xume batean amaituz."}
{"id": "293650", "revid": "1545", "url": "https://eu.wikipedia.org/wiki?curid=293650", "title": "Italiako Olinpiar Batzorde Nazionala", "text": "Italiako Olinpiar Batzorde Nazionala (ofizialki , \"CONI\"), 1914an sortua Olinpiar Jokoak sustatzeko Italiako olinpiar batzordea da. Irabazi asmorik gabeko erakunde bat da, Nazioarteko Olinpiar Batzordeak antolatutako olinpiar lehiaketetara italiar kirolariak bidaltzeko dirua bildu eta taldeak hautatzen dituena.\nGainera, doping kasuak ikertzeaz arduratzen den italiar erakundea da, era berean, egoki irizten dituen zigorrak ezartzeko eta nazioarteko kirol erakundeei zigor horiek Italiatik kanpo ere indarrean egon daitezela (atzerriko probetan CONIk zigortutako kirolariei parte hartzea eragotziz) eskatzeko ahalmena ere baduelarik. 2007ko agindu baten ondorioz, atzerriko kirolarien doping kasuak ere iker ditzake, ez soilik italiarrenak."}
{"id": "293651", "revid": "336", "url": "https://eu.wikipedia.org/wiki?curid=293651", "title": "Jackie Wilson Said (I'm in Heaven When You Smile)", "text": "Jackie Wilson Said (I'm in Heaven When You Smile) (euskaraz \"Jackie Wilsonek esan zuen (Zuk irri egiten duzunean zeruan nago)\") Van Morrison irlandar abeslariaren abesti bat da. 1972. urtean \"Saint Dominic's Preview\" diskoaren barnean kaleratu zuen."}
{"id": "293653", "revid": "201", "url": "https://eu.wikipedia.org/wiki?curid=293653", "title": "Jazid I.a", "text": ""}
{"id": "293654", "revid": "17", "url": "https://eu.wikipedia.org/wiki?curid=293654", "title": "Santa Agueda", "text": ""}
{"id": "293655", "revid": "201", "url": "https://eu.wikipedia.org/wiki?curid=293655", "title": "Tibalt I.a Koblakaria", "text": ""}
{"id": "293656", "revid": "201", "url": "https://eu.wikipedia.org/wiki?curid=293656", "title": "Antso VII.a Indartsua", "text": ""}
{"id": "293657", "revid": "201", "url": "https://eu.wikipedia.org/wiki?curid=293657", "title": "Tibalt II.a Gaztea", "text": ""}
{"id": "293658", "revid": "201", "url": "https://eu.wikipedia.org/wiki?curid=293658", "title": "Henrike I.a Gizena", "text": ""}
{"id": "293659", "revid": "1491", "url": "https://eu.wikipedia.org/wiki?curid=293659", "title": "Kaldereroak", "text": "Kaldereroak Euskal Herriko zenbait herrietako inauterien zikloko jaietako bateko pertsonaiak dira. Kaldereroen eguna ospatzeko, kaleetan zehar mozorroturik ibiliz, musika joz eta abestuz, konpartsa batzuek antzinako Europako ekialdeko ijito pertza-konpontzaileak \"()\" eta euren familiak irudikatzen dituzte. Pertzak eta zartaginak jotzen dituzte, hartzarena egiten duen pertsonaia batekin batera maiz. Zuberoako maskaradan ere kaldereroak irudikatzen dituzten pertsonaiak daude, kauterak izenekoak. Kaldereroen eguna inauterien aurrekari moduan ospatzen da, inauteri nagusien aurreko asteburuan gehienetan eta otsaileko lehen larunbatean Donostian. Hain zuzen, Donostian ospatu zen lehen aldiz jaia 1884 urtean eta bertan dago jaia ospatzeko tradizio zaharrena, non konpartsak Raimundo Sarriegi eta Adolfo Combaren konposizioen doinuak abestuz ateratzen diren.\nPablo Gorosabelen esanetan pertz konpontzaileak eta txorroskileroak euria iragartzen digu.\nHerriz herri ibili zen bat Antonio Dugiols izenekoa izan zen. Juan Garmendia Larra\u00f1agak ikertu zuenez, Dugiols-tar hau Legorretan aritu zen lanean XVII. mendean.\nRicardo Martin argazkilari donostiarrak argazki sorta bat egin zuen 1925eko kaldereroen jaian Donostiako Plaza Berrian. Garai hartan ere kaldererozaleak bizi-bizirik aritzen zirela ondo frogatzen zuten argazkiok."}
{"id": "293660", "revid": "69297", "url": "https://eu.wikipedia.org/wiki?curid=293660", "title": "Regio-Tour", "text": "Regio Tourra Frantzia, Alemania eta Suitzan, hiru herrialdeen arteko mugetako tokietan ospatzen zen etapakako txirrindularitza lasterketa profesional bat izan zen. Lasterketa honen amaiera Alemaniako Vogtsburg herrian egoten ohi zen.\nAbuztuan ospatzen zen, 1985etik etenik gabe. 2002tik aurrera bere izena Rothaus-Regio Tour izan zen, babesle bezala Rothaus garagardo enpresa sartu baitzen.\nProba honek bost etapa zituen, horietako laugarrena erlojupekoa. Txirrindulari handiek irabazi dute proba hau: Jan Ullrich, Alexander Vinokourov, Andreas Kl\u00f6den edo Mario Cipollini horien artean.\nSoilik txirrindulari batek lortu zuen proba hau behin baino gehiagotan irabaztea: Laurent Brochardek.\n2008an desagertu ondoren, junior mailako txirrindularientzako proba bihurtu zen."}
{"id": "293661", "revid": "17", "url": "https://eu.wikipedia.org/wiki?curid=293661", "title": "Kalderero", "text": ""}
{"id": "293662", "revid": "512", "url": "https://eu.wikipedia.org/wiki?curid=293662", "title": "Sumba eta Sumbawa poni", "text": "Sumba eta Sumbawako ponia Indonesiako bertako zaldi arraza bat da. Bere jatorriko gunea Indonesiako Sumba eta Sumbawa uharteak dira. Bere tamaina zein ezaugarriengatik zaldi hauek ponien sailkapen taldean sartzen dira.\nDirudienez arrazaren bi barietate daude, bakoitza bere jatorrizko uhartean, baina biak oso antzekoak dira, uharteak ere gertu daudelako eta zaldiak elkarrekin nahastu direlako. Hala ere hainbat argitalpenetan aparteko arrazak bezala agertzen dira Sumba eta Sumbawako poniak.\nArrazaren jatorria eta historia.\nIndonesian badira zortzi bertako poni arraza. Zalantzarik haibeste uharte izatea uhartedian poni arraza ezberdinen garapena bultzatu du. Indonesiako poni arrazak honakoak dira: Batak ponia, Gayoe, Sandalwood ponia, Deli ponia, Baliko zaldia, Javako ponia, Timorreko Ponia eta Sumba eta Sumbawa poniak.\nIndonesiako beste hainbat zaldi arrazen kasuan bezala, Sumba eta Sumbawa irletako poniak bertara eramandako mongoliar zaldien ondorengoak dira, berta zeuden hainbat txinar zaldirekin nahastuak.\nUharte hauetan poni hauek arabiar zaldiekin gurutzatu zituztenean Sandalwood poni arraza sortu zen. Sumba eta Sumbawa poniak berriz ez ziren zaldi hauekin nahastu.\nIndonesiako beste hainbat poni arraza.\nIndonesian badira zortzi bertako poni arraza. Zalantzarik gabe uhartedian haibeste uharte izateak, irlen artean poni arraza ezberdinen garapena bultzatu du. Indonesiako poni arrazak honakoak dira: Batak ponia, Gayoe, Sandalwood ponia, Deli ponia, Baliko zaldia, Javako ponia, Timordar ponia, eta Sumba eta Sumbawa poniak."}
{"id": "293664", "revid": "512", "url": "https://eu.wikipedia.org/wiki?curid=293664", "title": "Roberto Pistore", "text": "Roberto Pistore (Monza, 1971ko maiatzak 20) italiar txirrindulari ohi bat da.\nZaletu mailan denboraldi on bat egin ondoren 1994an, Aosta Haraneko Giroa irabaziz, baita Regio-Tourreko etapa bat ere, Pistorek profesional bezala bere lehen urtea Team Polti taldean eman zuen. 1995eko abuztuan Regio-Tourra irabazi zuen. Hurrengo hilabetean 1995eko Espainiako Itzulian seigarren amaitu zuen, Avilan amaitu zen etapan bigarren amaituz, soilik Laurent Jalaberten atzetik.\n1996an MG-Technogym taldeagatik fitxatu zuen. Udaberrian zortzigarren amaitu zuen Kataluniako Itzulia. 1996ko Espainiako Itzulian laugarren amaitu zuen sailkapen nagusian azken aste bikain bat egin ondoren (5. Alto Cruz de la Demanda, Cerler eta Avilan amaitu ziren etapetan). 1997an Viena-Rabenstein-Gresten-Viena, eta bere lehen Frantziako Tourrean parte hartu zuen, proba utziz. Hurrengo urtean, profesional bezala eman zuen azken urtean berriz parte hartu zuen Tourrean.\nPalmaresa.\n1994\n1995\n1997"}
{"id": "293668", "revid": "336", "url": "https://eu.wikipedia.org/wiki?curid=293668", "title": "Baxar al-Assad", "text": "Baxar al-Assad (; Damasko, 1965ko irailaren 11) siriar estatu-politikaria da, Siriako Arabiar Errepublikako presidentea 2000ko ekainaren 20tik; aita Hafez al-Assaden ondorengo izan zen karguan.\nBizitza.\nBaxar al-Assad Damaskon jaio eta hazi zen. Bertako unibertsitatean lortu zuen medikuntzako gradua, 1988an, eta oftalmologian espezializatu zen Tishreen eritetxe militarrean. 1992an Londresko Western Eye Hospitalera aldatu zen. Erresuma Batuan begi-artatzaile jardun zuen, politikatik aldenduta. Baina 1994an Bassel, anaia nagusia eta aitaren oinordekoa, hil zen auto istripuz, eta Baxarrek Siriara itzuli behar izan zuen. Homseko akademia militarrean sartu zen eta, bost urteren buruan, koronel gradua erdietsi zuen. Aitaren aholkularia izan zen urte horietan, eta ustelkeriaren aurkako kanpaina bat zuzendu zuen; bidenabar, ezabatuz joan zen lehiakideak izan zitezkeenak.\nHafez al-Assad 2000ko ekainaren 10ean hil zen, eta hilabete bat geroago Baxar al-Assad aukeratu zuten presidente, erreferendum bidez, botoen %97,3\u00b7eskuratuta. Hasieran erreformak egingo zituela zirudien arren, aitaren bideari eutsi zion. 2007an karguan berretsi zuten, botoen %97,6-rekin. 2011ko urtarrilean Arabiar Udaberriko protestak Siriara hedatu ziren. Armadak bortizki zapaldu zituen manifestariak, eta herrialde ugarik boterea uzteko exijitu zioten Baxarri. Egoera gaiztotuz joan zen, Siriako Gerra Zibila piztaraziz. Gerra horretan, Baxar al-Assadek \u00abgizateriaren aurkako krimen asko\u00bb egin zituen, NBEko idazkari nagusi Ban Ki-moonen arabera.\n2014ko ekainaren 3ko presidentetzarako hauteskundeetan nagusitu zen, botoen %88,7 jasota. Lehen aldiz urte askotan, hautagai bat baino gehiago lehiatu ziren hauteskunde horietan."}
{"id": "293673", "revid": "512", "url": "https://eu.wikipedia.org/wiki?curid=293673", "title": "Team Polti", "text": "Team Polti Gianluigi Stangak zuzendutako txirrindularitza talde profesional bat izan zen.\nTaldea 1983ko denboraldirako sortu zen. 1994an Polti heldu zen babesle nagusi berri bezala, ordurarte Lampreren elkarbabeslea. Taldearen azken denboraldia 2000koa izan zen.\nTaldean egondako txirrindulari handienak, Ivan Gotti, Richard Virenque, Luc Leblanc, Davide Rebellin eta Axel Mercks izan ziren.\n1995ean I\u00f1igo Chaurreau txirrindulari donostiarra fitxatu zuten, hiru urtez taldean egon zena.\nTxirrindularitza materiala.\nTaldeak honako bizikleta markak erabili zituen bere historian zehar:"}
{"id": "293675", "revid": "1545", "url": "https://eu.wikipedia.org/wiki?curid=293675", "title": "Dom\u00e8nec Badia i Leblich", "text": ""}
{"id": "293677", "revid": "201", "url": "https://eu.wikipedia.org/wiki?curid=293677", "title": "Sim\u00f3n Bolivar", "text": ""}
{"id": "293681", "revid": "69297", "url": "https://eu.wikipedia.org/wiki?curid=293681", "title": "1970eko Andaluziako Itzulia", "text": "1970eko Andaluziako Itzulia txirrindularitza itzuli honen 17. edizioa izan zen. 1970eko otsailak 15 eta 20 artean ospatu zen, horietako bat bikoitza izan zen 6 etapatan banatutako 851 kilometroko ibilbidea eginez. Itzulia Malagan hasi eta amaitu zen.\n50 txirrindularik parte hartu zuten 5 taldetan banatuta, eta proba 39k amaitu zuten.\nGarailea izan zen Jos\u00e9 G\u00f3mez Lucasek proba, batez beste, 37,106 kilometro orduko abiaduran bete zuen. Erregulartasunaren sailkapena Andr\u00e9 Dierickxek irabazi zuen, mendikoa Carlos Etxeberriak, eta taldekakoa Werner TVk."}
{"id": "293682", "revid": "336", "url": "https://eu.wikipedia.org/wiki?curid=293682", "title": "Baath Alderdi Arabiar Sozialista", "text": "Baath Alderdi Arabiar Sozialista (arabieraz: \u062d\u0632\u0628 \u0627\u0644\u0628\u0639\u062b \u0627\u0644\u0639\u0631\u0628\u064a \u0627\u0644\u0627\u0634\u062a\u0631\u0627\u0643\u064a \"Hizb Al-Ba'ath Al-'Arabi Al-Ishtiraki\") arabiar alderdia izan zen, arabiar nazionalismo eta sozialismo uztartzen zituen baathismo bultzatzen zuena. Bere izenak pizkunde esan nahi du, mendebaldeko politikaren eraginatik aldetzearen aldekoak zirelako. Bere goiburua \"Batasuna, Askatasuna, Sozialismoa\" (\"wahda, hurriya, ishtirakiya\") izan zen.\n1947ko apirilaren 7an Michel Aflaq eta Salah al Din al Bitarrek zuzenduriko Arabiar Baath Mugimendua eta Zaki al Arsuzik zuzenduriko Arabiar Baath batu eta alderdia sortu zuten. Nahiz eta arabiar herrialde guztietan adarrak izan, Siria eta Iraken baino ez zuten botererik lortu. 1952an Akram al Hawranik zuzenduriko Alderdi Arabiar Sozialistarekin bat egin zuen.\n1966an Aflaq eta Bitarren aurkako estatu-kolpe militarraren ondorioz, siriar eta irakiar adarrak banatu ziren, \"Qotri\" (edo erregionalista) siriar alderdia eta \"Qawmi\" (edo nazionalista) irakiar alderdia sortuz. Biek Baath izena mantendu arren, etsai bilakatu ziren, batez ere Siriak Iran-Irak gerran Iranen alde egin zuenean."}
{"id": "293684", "revid": "1545", "url": "https://eu.wikipedia.org/wiki?curid=293684", "title": "1969ko Italiako Giroa", "text": "1969ko Italiako Giroa Itzuli Handi honen 52. edizioa izan zen. 1969ko maiatzak 16 eta ekainak 8 artean ospatu zen, horietako bat bikoitza izan zen 23 etapatan banatutako 3731 kilometroko ibilbidea eginez, garailea izan zen Felice Gimondik, batez beste, 34,942 kilometro orduko abiaduran bete zituenak. Itzulia Gardan hasi eta Milanen amaitu zen.\n130 txirrindularik hasi eta 81ek amaitu zuten itzulia.\n1969ko Italiako Giroak, erakargarritasun nagusi bezala garaipenagatik Gimondik eta Eddy Merckxek izango zuten lehia zen. Belgikarra izan zen ematen lehena, 3. etapan, esprintean irabazi ondoren, hurrengo egunean, 21 kilometroko erlojupekoan berriz ere garaipena lortuz, non diferentzia handirik ez zen egon. Askoz handiagoak izan ziren diferentziak 15. etapan, 49 kilometroko erlojupekoan. Oraingoak, Merckxek minutu bat atera zion Gimondiri, eta gainontzekoei hiru baino gehiago. Alabaina, hurrengo egunean berri harrigarri bat izan zen: Merckxek dopinaren aurkako kontrol batean emandako positiboa, honen ondorioz lasterketatik bota zutelarik. Positiboa eta proben zuzentasuna berretsiak izan ziren arren, Merckxek uneoro defendatu zuen bere errugabetasuna. Asko hitz egin zen gai honi buruz, belgikar txapeldunaren aurkako ekintza mafioso bat iradokiz. Positiboaren ondorio bat txirrindularitza proba orotan hilabeteko suspentsio zigorra izan zen, 1969ko Frantziako Tourrean parte hartzea eragotziko ziona. Alabaina, zigorra kendu zioten, eta Merckxek, azkenean, urte horretako Tourrean parte hartu ahal izan zuen, non bere lehen Tourra irabaziko zuen.\nBere aldetik, Gimondik maglia arrosa bereganatu zuen Merckx Girotik kanporatua izan ondoren, eta ez zuen oztopo askorik izan bere bigarren Giroa irabazteko. Itzuli amaiera izugarrian, jarraikako zenbait mendiko etaparekin, Gimondi soilik 21. etapan gainditua izan zen nahiko modu argian, etapa hori Claudio Michelottok irabaziz, itzuli amaieran sailkapen nagusiko bigarrena eta mendiko sailkapenaren irabazlea izango zena. Aurreko etapa bertan behera utzi behar izan zen arazo klimatologikoen ondorioz. Hala, Gimondik bere bigarren Giroa irabazi zuen."}
{"id": "293685", "revid": "200", "url": "https://eu.wikipedia.org/wiki?curid=293685", "title": "Carville (Calvados)", "text": ""}
{"id": "293686", "revid": "69297", "url": "https://eu.wikipedia.org/wiki?curid=293686", "title": "1925eko Frantziako Tourra", "text": "1925eko Frantziako Tourra Itzuli Handi honen 19. edizioa izan zen. 1925eko ekainak 21 eta uztailak 19 artean ospatu zen, 18 etapatan banatutako 5430 kilometroko ibilbidea eginez.\n130 txirrindularik hasi eta 49k amaitu zuten proba. Edizio honetan, lehen aldiz, frantziar txirrindulari bakar batek ere ez zuen lehen hamar postuetan amaitzea lortu.\nGarailea izan zen Ottavio Bottecchiak proba, batez beste, 24,25 kilometro orduko abiaduran bete zuen."}
{"id": "293687", "revid": "336", "url": "https://eu.wikipedia.org/wiki?curid=293687", "title": "Libanoko Gerra Zibila", "text": "Libanoko Gerra Zibila () Libanon izandako alderdi anitzeko gerra zibila izan zen. Gerrak 1975 eta 1990 artean iraun zuen eta 150.000 eta 230.000 zibil artean hil ziren. Beste milioi bat (biztanleriaren laurden bat) zauritua izan zen, eta egun oraindik 350.000 lagun lekualdatuta daude. Gainera orduko exodo jendetsuan ia beste milioi batek herrialdea utzi zuen. Gerra osteko siriar okupazioak politikoki nahiko negatiboa izan zen bertoko kristauentzat, bere lider gehienak erbestean, presondegietan edo hilak zirelako.\nHistorialariek egun ez daude ados gerra zibilaren jatorriari buruz. Hala ere, Palestinaren Askapenerako Erakundearen agerpenak palestinar errefuxatuen militarizazioa suposatu zuen eta honek beste alderdiei (kristuak, drusoak, bertoko xiitak eta sunitak) armak hartzera behartu zien."}
{"id": "293688", "revid": "1545", "url": "https://eu.wikipedia.org/wiki?curid=293688", "title": "Libanoko gerra zibila", "text": ""}
{"id": "293689", "revid": "6327", "url": "https://eu.wikipedia.org/wiki?curid=293689", "title": "Rafik al Hariri", "text": ""}
{"id": "293690", "revid": "646", "url": "https://eu.wikipedia.org/wiki?curid=293690", "title": "Pankreako urin", "text": "Pankreako urina pankreak isurtzen duen jario exokrinoa da, digestio prozesuan parte hartzen duena. Urin gastrikoaren antzera, janarien digestio kimikoa errazten duten entzima hidrolitikoak ditu, proteinak, gluzidoak eta lipidoak deskonposatzen dituztenak. Horrela heste-pareta zeharkatu ezin duten makromolekula handiak molekula txikiak bihurtzen ditu, heste-pareta zeharkatu ahal izango dutenak.\nPankreako urina alkalinoa da (pH=8), eta neutralizatu egiten du urdailetik datorren kimoaren azidotasuna.\nJario exokrino hau pankreako hodi nagusitik (Wirsungen hoditik) ateratzen da eta duodenoaren 2. zatira iritsi, Vateren papilaren parean isurita izanik. Duodenoan jarduten du, beraz, janarien digestio kimikoari ekinez.\nOsaketari dagokionez, pankreako urinak ura, gatz mineralak, bikarbonato sodikoa eta entzima hidrolitikoak (tripsina, karboxipeptadasa, amilasa eta lipasak) ditu. Tripsinak eta karboxipeptidasak proteinak eta peptidoak hidrolizatzen dituzte; amilasak almidoia, eta lipasek lipidoak. Entzima hidrolitiko horiek guztiak funtsezkoak dira kimoaren molekulak behar bezala digeritzeko.\nPankreako jarioa nerbio-sistema eta sistema endokrinoaren bidez kontrolatuta dago. Gizakiak egunero urin honetako 1,2 litro inguru jariatzen ditu."}
{"id": "293691", "revid": "646", "url": "https://eu.wikipedia.org/wiki?curid=293691", "title": "Pankrea-urin", "text": ""}
{"id": "293692", "revid": "105290", "url": "https://eu.wikipedia.org/wiki?curid=293692", "title": "The Swing (musika bilduma)", "text": "The Swing INXS australiar musika taldearen estudioko laugarren kantu bilduma da, 1984an kaleratua. Bilduma honetako lehen kantua den Original Sin New Yorken grabatu zen Nile Rodgersekin eta Daryl Hallek lagundua korista bezala.\nDekadance izeneko erremixen kasetea Australian argitaratu zen.\nBilduma honetako beste kantu arrakastatsu batzuk \"Burn for you\" eta \"I send a message\" dira. Sekulako salmenta arrakasta izan zuen, eta Original Sin kantua etenik gabe entzun ahal izan zen mundu guztiko klub askotan.\nLP hau argitaratu ondoren, INXS taldeak Live Aid'85 kontzertuan parte hartu zuen.\n2010eko urrian The Swing bilduma 100 Best Australian Albums izeneko liburuan 56. postuan sailkatua izan zen. Zerrenda horretan INXS taldearen beste bilduma bat ere bazegoen, Kick, 11. postuan agertzen zena.\nBilduma honen zenbait bideo daude, eta guztiak kaleratu dira. Bideo hauen artean \"Burn for you\"ren bideoa dago, Richard Lowenstenek zuzendutako INXSen lehen bideoa izan zelarik (ondoren INXS taldearen beste bideo batzuk ere zuzenduko zituen)."}
{"id": "293693", "revid": "6327", "url": "https://eu.wikipedia.org/wiki?curid=293693", "title": "Bashar al Assad", "text": ""}
{"id": "293694", "revid": "1545", "url": "https://eu.wikipedia.org/wiki?curid=293694", "title": "Hafez al Assad", "text": ""}
{"id": "293696", "revid": "105290", "url": "https://eu.wikipedia.org/wiki?curid=293696", "title": "1625 The NORC", "text": "1625 The NORC asteroide gerrikoan aurkitutako 1625. asteroidearen izena da. 1953ko irailak 1ean aurkitu zuen Sylvain Arendek Uccletik. Bere behin-behineko izendapen zientifikoa 1953 RB zen. Bere izena IBM NORC ordenagailuagatik jasotzen du."}
{"id": "293697", "revid": "105290", "url": "https://eu.wikipedia.org/wiki?curid=293697", "title": "1626 Sadeya", "text": "1626 Sadeya asteroide gerrikoan aurkitutako 1626. asteroidearen izena da. 1927ko urtarrilak 10ean aurkitu zuen Josep Comas i Sol\u00e1k Bartzelonatik. Bere behin-behineko izendapen zientifikoa 1927 AA izan zen. Bere izena Espainia eta Amerikako Astronomia Elkarteagatik jasotzen du (gaztelaniaz \"Sociedad Astron\u00f3mica de Espa\u00f1a y Am\u00e9rica\" edo Sadeya), Sol\u00e1k berak sortu zuena."}
{"id": "293701", "revid": "512", "url": "https://eu.wikipedia.org/wiki?curid=293701", "title": "1627 Ivar", "text": "1627 Ivar asteroide gerrikoan aurkitutako 1627. asteroidearen izena da. 1929ko irailak 25ean aurkitu zuen Ejnar Hertzsprungek Johannesburgotik. Bere behin-behineko izendapen zientifikoak 1929 SH, 1957 NA eta 1957 XA izan ziren. Amor familiako asteroide bat da."}
{"id": "293703", "revid": "105290", "url": "https://eu.wikipedia.org/wiki?curid=293703", "title": "1628 Strobel", "text": "1628 Strobel asteroide gerrikoan aurkitutako 1628. asteroidearen izena da. 1923ko irailak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1923 OG zen."}
{"id": "293704", "revid": "1545", "url": "https://eu.wikipedia.org/wiki?curid=293704", "title": "Galcer\u00e1n de Requesens", "text": ""}
{"id": "293705", "revid": "17", "url": "https://eu.wikipedia.org/wiki?curid=293705", "title": "Euskal Herriko inauteriak", "text": ""}
{"id": "293706", "revid": "1519", "url": "https://eu.wikipedia.org/wiki?curid=293706", "title": "Ehun Zutabeen Aretoa", "text": "Ehun Zutabeen Aretoa (katalanez \"Sala de les Cent Columnes\") Kataluniako Bartzelona hiriburuan dagoen larogeitasei zutabedun areto bat da, honek G\u00fcell parkeko plaza handia sostengatzeko du. Antoni Gaud\u00edk hein ere eraikitzera iritsi ez zen bizitegi-hiri baten merkatu leku izateko asmoz gauzatu zuen."}
{"id": "293707", "revid": "336", "url": "https://eu.wikipedia.org/wiki?curid=293707", "title": "Giennah", "text": "Giennah (\u03b5 Cygni / 53 Cygni / HD 197989) Cygnus konstelazioko hirugarren izarrik dizdiratsuena da, Deneb (\u03b1 Cygni) eta Sadren (\u03b3 Cygni) ondoren, +2,48ko itxurazko magnitudearekin. Deneb, Sadr eta Giennahren artean dago \"Iparraldeko ikatz zakua\" edo Ikatz Zaku Nebulosa izeneko nebulosa iluna.\nIzena.\nGiennah edo Gienah arabierazko \u062c\u0646\u0627\u062d (Al Jan\u0101\u1e25) hitzetik dator eta hegoa esan nahi du. Gienah Cygni bezala ere ezagutzen da, Gienah Corvigandik (\u03b3 Corvi) ezberdintzeko.\nEzaugarriak.\nLur planetatik 72 argi-urteko distantziara, Giennah bi izar oso ezberdinek osatzen duten sistema bitar bat da. Izar nagusia, Giennah A, K0III espektro motako erraldoi laranja bat da, Poluxen oso antzekoa, 4725 kelvingo azaleko tenperaturarekin. Bere diametroa gure eguzkiarena baino 12 aldiz handiagoa da, eta gure eguzkia baino 61 aldiz argitsuagoa da. Jada hiltzen ari den arren eta ziur asko bere barne nukleoan helioaren fusioa gertatzen den arren, bere adina 1500 milioi urtetan estimatzen da.\nAldiz, Giennah B nano gorri bat da, M3V motakoa, askoz distira txikiagokoa (+13,40 magnitudekoa) eta, orbita mugimendurik nabaritu ez den arren, biak erritmo berean mugitzen dira espazioan zehar. Bisualki 78 arkusegunduzko bananduak, bien arteko benetako distantzia 1700 unitate astronomikokoa da gutxienez, gutxienez 50.000 urteko orbita periodoarekin."}
{"id": "293709", "revid": "105290", "url": "https://eu.wikipedia.org/wiki?curid=293709", "title": "Santa Maria del Pi", "text": "Santa Maria del Pi Kataluniako Bartzelona hiriburuko El G\u00f2tic auzoan dagoen eliza gotiko bat da, hain zuzen ere Pla\u00e7a del Pi enparantzan dago.\nJada 987an erregistratua dago, gaur egungo eraikina 1321 urtean hasi eta 1391an amaitu zen."}
{"id": "293710", "revid": "119347", "url": "https://eu.wikipedia.org/wiki?curid=293710", "title": "Peruko historia", "text": "Peruko historia zenbait milurtekotan luzatu da, mendialdeko eta kostaldeko basamortuetako hainbat kultura ugaritatik hasita. Duela 15.200 bat urte, Bering itsasartea zeharkatutako gizataldeek, Amerika ipar-hego igaro eta gaurko Peruko eskualdean kokatu ziren. Lurralde hau Norte Chico zibilizazioaren (munduko sei zibilizazio zaharrenetakoa) eta Inka Inperioaren sorleku izan da. XV. mendean Espainiar Inperioaren konkistaren ondoren, bertan ezarritako erregeordetzak ia Hego Amerika osoan izan zuen eskumena. Nazioak 1821ean lortu zuen independentzia.\nKolonaurreko kulturak.\nKolonaurreko historia, hau da, europarrak iritsi baino lehenagokoa, lau garaitan zatitu ohi da: arkaikoa, eratzea, eskualdekoa eta inperiala.\nGarai arkaikoa (-7600 - -2600).\nGlaziarren atzerakadaren ostean, gizataldeak etxekotze eta sedentarizazio prozesua geldiro hasi zuten, bertako klimaren egonkortzeak lagunduta. Garai hartan garatu zen Caralgo zibilizazioa ( K. a. 3000-K. a. 1800)\nEratze garaia (-2700 - -200).\nEratze garaian zehar, lehen herrixkak eta antolaketa politikoak agertu ziren, eta estatu teokratikoak agertzea ahalbidetu. Hauen artean dago Caralgo zibilizazioa. Honen ondoren, hainbat kultura iraunkor jaio ziren, bi nagusiak Chav\u00edn kultura (K. a. 1000-K. a. 200) eta Paracas kultura (K. a. 800-200) zirela.\nEskualdeko garapen garaia (-200 - 900).\nEskualdeko garapen garaia, batzuetan Garai klasikoa deitua, Chav\u00edn kulturaren eta kosmogoniaren gainbeherarekin hasi zen. Garai honen ezaugarrietako bat eskualdeen bakartzea da: eskualde bakoitzak entitate politiko txikiak dituzten bakoitzak bere eredu kulturala garatuz. Elkarren arteko harremanak merkataritza baino ez da. Hurrengo garaian garatutako Chim\u00fa eta Inken zibilizazioak agertu arte, hauek dira nagusiak:\nGarai inperiala (900-1532).\nGarai inperiala, batzuetan garai klasiko ondokoa deitua, Huari kulturaren gainbeherarekin hasi zen. Alboko kulturak menperatzeko asmoa zuten estatuak agertu ziren. Hauen artean daude Chim\u00fa, Chance eta Chincha kulturak.\nHala ere, Inka zibilizazioa nagusitu zen lurraldean. Inkak hegoaldeko tribu gerlaria zen. Gutxinaka, iparralderantz hedatu ziren 1100 eta 1300 artean, Cuzcoko haran emankorrera iritsi arte. hedapen handia 1438an hasi zen, Pachacutec buruzagiarekin, alboko lurraldeak konkistatzen hasi zelako. Garai honetako azken 70 urteetan, Cuzcoko erresuma Andeetan hedatzen zen inperioa sortu zen: Inka Inperioa.\nNahiz eta XII. mendearen inguruan sortu, XV. mendearen erdialdetik aurrera izan zituen urterik oparoenak, eta Hego Ameriketako inperio ahaltsuena eta handiena izatera iritsi zen espainiarrak heldu aurreko urteetan. Gaur egungo Peru, Ekuador, Bolivia eta Argentinako eta Txileko iparraldea hartzen zituen. XVI. mende amaieran, Pachacutec buruzagiak (1438-1471) Tupac Yupanqui semeari (?-1493) igaro zion boterea, inperioa egungo Ekuadorko lurraldeetaraino hedatuz. Haren seme Huayna Capac buruzagiak (?-1527) egungo Kolonbiaraino hedatu zuen lurraldea. Huayna Capac-en Huascar eta Atahualpa semeen arteko ondorengotza gerra piztu zen. Bigarrenaren gudarosteak irabazi zuen, espainiarrak eskualde honetara iritsi zirenean.\nPeruko konkista (1532\u20131572) eta erregeordetza (1542\u20131824).\nOzeano Barea aurkitu ondoren, espainiar esploratzaileek Hego Ameriketako kostaldea aztertu zuten, eta Peruko inperio handiaren berri izan zuten. 1531n Francisco Pizarro lurraldea konkistatzera abiatu zen 180 soldaduren buru. Espainiarrek Atahualpa inken erregea atxilotu eta, hark bahisaritzat gela bete urre ordaindu bazuen ere, hil egin zuten (1533). Urte horretan bertan, Lima hiria sortu zuten espainiarrek, itsasorako aterabidea izateko.\nKonkistak aldaketa handiak eragin zituen: lurraren eta ondasunen banaketa zela eta, gerra piztu zen konkistatzaileen artean; gerrek eta eritasunek biztanleria urritu zuten; amerindiarrak lan gogorretara behartuak izan ziren; bertako kulturaren eta erlijioaren ordez espainiarrena ezarri zen, eta biztanleriaren banaketa aldatu zen administrazioa mendietatik (Cuscotik) kostaldera (Limara) aldatzearekin batera.\n1543an Espainiako Karlos I.a erregeak Peruko erregeorderria sortu zuen konkistatzaileen arteko guduak amaitzeko eta koroaren aginpidea Hego Ameriketan sendotzeko. Erregeorderriak ia Hego Amerika osoa hartzen zuen. Erregeordeen lehen egitekoa konkistatzaileen matxinadak menderatzea izan zen. Francisco de Toledoren gobernupean (1569-1581), lurraldearen barne-antolamendua egituratu eta ekonomiaren hazkundea bideratu zen, zilarraren ustiapenean oinarritua. Lima erregeorderriaren hiriburu eta, bi mendez, Hego Ameriketako merkataritza-gune nagusi bilakatu zen. Erregeorderriak XVII. mendean zehar izan zituen urterik oparoenak, baina, nolanahi ere, arazo askori aurre egin behar izan zien: itsaslapurren erasoei, espainiarren arteko gerrei, amerindiarren matxinadei, administrazio- eta erlijio-arazoei, kontrabandoari eta izurriteen eta lurrikaren ondorio larriei, besteak beste.\nXVIII. mendean garrantzia galdu zuen Peruko erregeorderriak, ekonomiaren hazkundea moteldu egin baitzen erregeorderriaren zatiketagatik, zilar-ekoizpenaren beherakadagatik eta biztanleriaren urritzeagatik neurri handi batean. Mende horretan zehar, Peruko erregeorderria hirutan zatitu zen: Granada Berria (1717), Rio de Plata (1776) eta Txile (1778). Bestalde, kolonia-erregimenarekiko morrontzak Hego Ameriketako korrejidoreen eskuetan zegoen merkataritzaren monopolioa, zerga-igoerak eta Tupac Amaru amerindiarraren matxinada eragin zituen (1780-81). Kreole aristokraten artean ere burujabe izateko asmoa gero eta sendoagoa zen.\nPeruko Errepublika.\nXIX. mendearen hasierako askapen-mugimenduak sortu zirenean, Espainiako koroak Hego Ameriketan izan zuen azken babesgune bihurtu zen Peru. 1821ean Jos\u00e9 de San Mart\u00edn argentinar jeneralak Peruren burujabetasuna aldarrikatu zuen Liman, Sim\u00f3n Bol\u00edvar \"Askatzaileak\" Junineko eta Ayacuchoko guduetan (1824-25) De La Serna erregeordearen osteak menderatu zituenean gauzatu zena.\nIndependentziaren ondoren, militarrak elkarren lehian aritu ziren aginpidea lortu nahian, eta lehendakariaren ahalmena murrizten zuten konstituzio liberalak (1828 eta 1834) onartu ziren arren, Peruko gobernua oligarkia baten eskuetan geratu zen urte askotan. 1837an, Andr\u00e9s Santa Cruz jenerala Peru eta Bolivia konfederazio batean biltzen ahalegindu zen, baina Argentinak eta Txilek ez zuten batasun hura begi onez ikusten, eta Txileko gudarosteak zapuztu zuen ahalegina Yungayko guduan (1839). Ram\u00f3n Castilla mariskala aginpidean izan zen urteetan (1845-51 eta 1855-62), bake-giroa nagusitu eta aurrerapenak izan ziren herrialdean, 1841ean aurkitu zen guanoaren ustiapenaren irabaziei esker batez ere. Urte horietan, besteak beste, esklabotasuna debekatu zen, kostaldeko nekazaritzan berrikuntzak egin ziren, eta burdinbidea eta telegrafoa hedatu ziren. Espainia bere aginpidea ezartzen ahalegindu zen 1864an, baina Peruk, Ekuadorrek, Boliviak eta Txilek, elkar harturik, aurre egin zioten. 1869an, Espainiak Peruren burujabetasuna onartu zuen.\n1879an, Atacamako basamortuko gesal-hobien jabegoa zela eta, Peruren eta Txileren arteko gerra piztu zen. Gerra 1883an amaitu zen, eta Peruk hegoaldeko Tarapaca probintzia galdu zuen. Gerra ostean, ekonomiak, guanoaren urritzeagatik eta gesal-hobien galeragatik batez ere, hondoa jo zuen. Peruko burgesia aginpidea berreskuratzen ahalegindu zen. 1895ean Nicol\u00e1s de Pi\u00e9rolak lortu zuen lehendakaritza, eta hurrengo 24 urteetan zibilak izan ziren agintari. Urte baketsuak izan ziren, ekonomiaren hazkundearekin batera aurrerapenak ekarri zituztenak. Haren agintaldian sortu ziren Peruko lehen industriak.\nDemokrazia eta militarismoa (1930\u20131979).\n1902tik aurrera, Estatu Batuetako \"Cerro de Pasco Investmen Company\" konpainiak bere gain hartu zuen meen ustiapena. Augusto Legu\u00eda lehendakari izan zen urteetan (1908-12 eta 1919-30) aginpide handia eskuratu zuen, erdi-mailako klaseetara eta sortu berria zen langileriara hurbiltzen ahalegindu zen, eta berrikuntza asko eragin zituen. Hala ere, Peruko ekonomia (tabakoa, petrolioa, burdinbideak) Estatu Batuetako enpresen mende zegoen. Legu\u00edak langileen eta ikasleen matxinadei aurre egin behar izan zien. 1924an V\u00edctor Ra\u00fal Haya de la Torre ezkertiarrak, Mexikon erbesteraturik zela, \"Ameriketako Herri Aliantza Iraultzailea\" alderdia (APRA) sortu zuen, Estatu Batuen nagusitasunaren eta oligarkiaren aurka zegoena. 1929an militarrek Legu\u00eda aginpidetik kendu eta S\u00e1nchez Cerro teniente koronela ezarri zuten haren ordez. S\u00e1nchez Cerrok gogor zapaldu zuen burgesia txikiaren eta langileen artean gero eta jarraitzaile gehiago zituen APRA alderdiaren matxinada bat 1932an. 1933an hil zuten S\u00e1nchez Cerro, eta Benavides jeneralarekin oligarkiak iraun zuen aginpidean (1933-39).\n1945ean, APRAk eta Peruko Alderdi Komunistak bat egin zuten, eta haien lehendakarigaia, Bustamante Rivero, atera zen garaile hauteskundeetan. Militarrek, ordea, Bustamante APRA legez kanpo uztera behartu zuten, eta 1948an Manuel Odr\u00eda jeneral eskuindarra ezarri zuten aginpidean haren ordez. Odr\u00edaren lehendakaritzapean (1948-56) oinarrizko eskubideak indargabetu ziren, eta APRAko kideak esetsiak izan ziren. Bien bitartean, mendialdeko nekazariak politikan parte hartzen hastearekin batera, matxinadak ere ugaritu ziren. 1962an APRA alderdiko Haya de la Torre atera zen garaile, baina militarrek hauteskundeak baliogabetu eta nekazarien matxinadak gogor zapaldu zituzten. Hurrengo urtean Fernando Bela\u00fande Terry kontserbadorea, \"Acci\u00f3n Polular\" alderdiko sortzailea, atera zen garaile. Nekazaritzaren erreforma txiki bat bideratu zuen, baina amerindiar nekazariak, \"lurra ala hil\" lemapean, matxinatu ziren eta zapalduak izan ziren berriro. 1965ean MIR ezkerreko mugimendu iraultzaileak, Castro eta Guevararen jarraitzaileak, borroka armatua hasi zuen; Peruko gudarosteak erraz menderatu zuen.\n1968an Juan Velasco Alvarado jeneral ezkertiarrak aginpidetik kendu zuen Bela\u00fande, eta politika nazionalista eta erreformatzailea bideratu zuen: nekazaritzaren erreforma bizkortu zuen, banketxeak, arrantza, eta kobrearen eta petrolioaren ustiapena nazionalizatu zituen, Estatu Batuen parte hartzea murriztu eta SESB eta Kubarekiko harremanak sendotu zituen.\n1970eko maiatzaren 31n lurrikara batek suntsitu zuen Lima; 50.000 pertsonatik gora hil ziren. 1972an Peruko itsaslasterraren aldaketa batek arrantzaren hondamendia eragin zuen. Halaber, militarren esku handiaren beldur, inbertsioak gutxitu ziren, eta ekonomiak hondoa jo zuen. 1975ean, Francisco Morales Berm\u00fadezek indarrez hartu zuen aginpidea, eta aurreko lehendakariaren neurri asko aldarazi zituen: Estatu Batuekiko harremanetara jo eta atzera pribatizatu zituen enpresak.\nBerrezarpen demokratikoa eta hauteskundeak (1979\u2013gaur).\n1979an konstituzio berri bat onartu zen. 1980ko lehendakaritzarako hauteskundeetan Bela\u00fande Terry atera zen garaile, eta urte askoren ondoren militarren mendean egon ondoren, zibilek eskuratu zuten berriro aginpidea. Lehendakari berriak liberalismo ekonomikora jo zuen atzera, baina ezin izan zuen ekonomia hondamenditik atera. Urte horretan bertan Peruko Alderdi Komunistak arteztutako mugimendu maoista sortu zen, eta borroka armatuari ekin zion. Gobernuak salbuespen-goera ezarri zuen Liman eta Callaon, eta militarren zainpean jarri zituen Ayacucho eta mendialdeko beste probintzia batzuk. Oinarrizko giza eskubideak ez ziren errespetatu, eta biztanleek, bizirik iraun nahi bazuten, Alderdi Komunistaren gerrillari-ostearen edo gudarostearen alde egin beharra zuten. 1981ean, berriro azaleratu ziren Peruren eta Ekuadorren arteko muga-arazoak.\n1985ean, APRA alderdiak irabazi zituen lehendabiziko aldiz hauteskundeak, eta Alan Garc\u00eda P\u00e9rez izendatu zuten lehendakari. Lehendakari berriaren lehentasunak gerrilla eta krisi ekonomikoa desagerraraztea izan ziren. Bake-batzorde bat antolatu zen, baina 1986an Peruko gudarosteak Peruko Alderdi Komunistako espeen matxinada batzuetan eragin zuen sarraskiaren ondoren desegin zen batzordea. Krisi ekonomikoari aurre egiteko neurrietako bat banketxeak nazionalizatzea izan zen (1987).\n1990ko hauteskundeetan Mario Vargas Llosa idazlea aurkeztu zen eskuineko alderdietako koalizio baten buru, baina Alberto Fujimoriren \"Cambio-90\" alderdia atera zen garaile. 1992an Fujimorik, gudarostearen laguntzarekin, estatu-kolpe bat eragin zuen, munduko herrialde gehienek arbuiatu zutena. Fujimorik Legebiltzarra eta epaien aginpidea deuseztatu, eta esku handia bereganatu zuen. Urte horretan bertan Alderdi Komunistak arteztutako mugimenduko buruzagia, Abimael Guzm\u00e1n, atxilo hartu zuten. Azaroan, Biltzar Konstituziogilea hautatzeko hauteskundeetan, alderdi tradizionalen parte hartzerik gabe, Fujimoriren alderdiak gehiengo absolutua lortu zuen. Ekonomia % 6,5 hazi zen, arrantzari, eraikuntzari, manufakturei eta ekonomia informalari esker. 1995ean Kolonbiak, Venezuelak, Peruk eta Boliviak Andeetako merkatu komuna sortzea aurreikusita zegoen, baina Peruk muga-zergak kentzeko jartzen zituen trabak eragozgarri gertatu ziren. 1995eko hasieran, Peruk eta Ekuadorrek gerra egin zuten mugaldean, Condor mendilerroan. Bake-hitzarmena Rioko Protokoloan zehaztu zen, Argentina, Brasil, Txile eta Estatu Batuen bermearekin. Apirileko hauteskundeetan, Fujimori atera zen berriro garaile, aiseago oraindik. Javier P\u00e9rez de Cu\u00e9llarek, Nazio Batuetako idazkari ohiak, ez zituen bigarren itzulirako behar ziren adina boto eskuratu. Urte horretan, Fujimorik amnistia eman zuen gerrillaren aurka borrokan giza eskubideak urratzeagatik espetxeratuta zeuden militar eta polizientzat. Aurpegirik gabeko epaileek, epaiketan anonimotasuna gorde zutelako hala deituak, 2.000 pertsona baino gehiago kondenatu zituzten 1992 eta 1995 bitartean.\n1996ko abenduan, Liman, Tupac Amaru gerrillako talde batek Japoniako enbaxada hartu zuen, enbaxadak egindako harrera-festa bateko 450 gonbidatuak barruan zeudela. Ekintzak izugarrizko oihartzuna izan zuen mundu osoan. Negoziazioen bidez, gerrillak zenbait bahitu-talde askatu zituen egunak igaro ahala. 1997ko apirilaren 22an, bahiketa gertatu zenetik 126 egunetara, gudarosteko komando batek enbaxada askatzea lortu zuen. Ekintzan Tupac Amaruko 14 kideak, geratzen ziren 72 bahituetatik bat eta soldadu bi hil ziren. Inkesten arabera, perutarren % 65ek ontzat hartu zuten militarren esku-hartzea.\n1997ko maiatzean, kargutik kendu zituzten Auzitegi Konstituzionaleko kideak, Peruko konstituzioak Fujimori berriro hautatzea debekatzen zuela adierazteagatik. 2000. urtean, Fujimori hautatu zuten berriro ere lehendakari, baina urte horretan bertan uko egin behar izan zion lehendakaritzari, Montesinos (Inteligentziako Zerbitzuko buru) ustelkeria-sare bateko buru zela egiaztatu zenean. Kongresuak Valent\u00edn Paniagua hautatu zuen behin-behineko lehendakari, eta hark hauteskundeetara deitu zuen 2001. urtean. Alejandro Toledo irten zen garaile, eta Fujimori estraditatzeko nazioarteko kanpaina bat jarri zuen abian (Fujimori Japonian zegoen). Toledok indartu egin zuen ordu arteko eredu ekonomikoa, eta hazkunde makroekonomikoa nabarmena izan bazen ere eta ekonomia suspertzea lortu bazuen ere, alde sozialek ez zuten onera egin. 2006ko hauteskundeetan Alan Garc\u00eda P\u00e9rez iritsi zen agintera, eta kanpainan gogor kritikatu bazuen ere Toledoren gobernua, berak jarraitu egin zuen haren politika ekonomikoarekin. 2007an, poliziari egindako hainbat erasok nabarmen utzi zuten Peruko Alderdi Komunista berriro ere iskilutzen ari zela.\n2011ko uztailaren 28an Ollanta Humala Tasso hautatu zuten lehendakari, hauteskundeak Alberto Fujimoriren alaba Keiko Fujimori Higuchiri irabazita. 2014ko irailaren 22an, Peruko Osasun Ministerioak 15,4 milioi euro inguru gastatuko zituela adierazi zuen Chikungunya birusari aurre egiteko. Gobernuak azaldu zuen asmoa ez zela herritarrak izutzea, baizik eta haiek ohartaraztea, \u00abhurrengo egunetan edo asteetan\u00bb iristekoa baitzen birusa. \"Aedes aegypti\" eltxoak kutsatzen zuen gaixotasuna, eta sortutako sukarra gehienetan hilgarria ez bada ere, sintomak oso mingarriak dira. Gainera, asko kutsatu ohi dira. Gobernuak eskolak eta etxeak fumigatuko zituen, eritasuna garraiatzen zuten eltxoak akabatzeko.\nIrailaren 28an, gutxienez 8 pertsona hil ziren, horietako 4 haurrak, Perun izandako 5,1 graduko lurrikara baten ondorioz. Lurrirakara Cuzco eskualdean gertatu zen eta epizentrua 8 kilometroko sakoneran izan zuen, Paruro herritik gertu. Miscaa herriko etxebizitzen % 90 suntsituta gelditu ziren. Misca herrian kaltetu ziren etxebizitzez gain errepide batean ere kalteak eragin zituen eta Gobernua pasabidea garbitzeko lanean ari zen. Lurrikara Richter eskalan 5,1 gradukoa izan bazen ere, epizentroa 8 kilometroko sakoneran izan zuenez kalte handiak eragin zituen."}
{"id": "293711", "revid": "28625", "url": "https://eu.wikipedia.org/wiki?curid=293711", "title": "Izar anizkoitz", "text": "Izar anizkoitz, Lurretik ikusita, elkarrengandik gertu diruditen hiru izar edo gehiagok osatutako taldeari deritzo. Fenomeno hau itxurazkoa soilik izan daiteke, non izar anizkoitza optikoa izango litzatekeen edo, izar horiek benetan elkarrengandik gertu badaude, fenomeno fisiko bat ere izan daiteke. Izar anizkoitz fisiko bat izar sistema anizkoitz baten mota bat da. Izar anizkoitzak \"hirukoitz\" izena har dezakete hiru izarrez osatuta badaude, \"laukoitz\" lauz osatuta badaude, eta hala hortik aurrera. Izar fisiko hirukoitzei \"izar hirutar\" edo \"izar sistema hirukoitz\" izenak ere ematen zaizkie.\nIzar sistema hirukoitzetan izar bakoitzak sistemaren masa zentrua orbitatzen du. Sarritan, izarretako bik izar bitar bat osatzen dute, eta hirugarrena urrutiago egoten da. Konfigurazio hau hierarkikoa da. Hiru izar baino gehiagoko izar sistemak ere hierarkikoak izan ohi dira.\nFenomeno hau, izar bitarrekin batera, ohiko gertakariak dira unibertsoan. Behaketek iradokitzen dutenararen arabera, izar sistemak gure eguzkia bezalako izar sinpleak sistema anizkoitzak bezain sarritan izaten dira. Sistema anizkoitz bateko izarrek euren artean orbitatzen dute, euren masa zentruaren inguruan mugitzeaz gain, elkarren arteko grabitate elkarreraginaren ondorioz\u02d0 efektu hau euren posizio erlatiboetan eta abiadura erradialetan gertatutako aldaketen behaketa batean nabari daiteke.\nCastor da izar sistema anizkoitzen adibide ezagun bat, eta Sirius ere izan liteke, azkenean hirugarren izar baten existentzia baieztatuko balitz, orain arte Sirius izar bitar gisa ezagutu den arren."}
{"id": "293712", "revid": "105290", "url": "https://eu.wikipedia.org/wiki?curid=293712", "title": "Tekneziozko izar", "text": "Tekneziozko izarrak euren espektroak teknezio elementuaren presentzia adierazten duten izarrak dira. Mota honetako lehen izarrak 1952an aurkitu ziren, izar nukleosintesiaren lehen froga zuzena emanez, hau da, elementu arinagoetatik abiatuta elementu astunagoak sortzea izarren barnean. Teknezioaren isotopo egonkorrenek soilik milioi bat urteko bataz besteko bizitza dutenez, izarren barnean elementu honen presentziarako azalpen bakarra nahiko gertuko iragan batean sortu izana da. Teknezioa M motako zenbait izarretan, MS, MC motakoetan, S motakoetan eta C motako izarretan ikusi da.\nTekneziozko izar ezagunenen artean R Hydrae, T Ceti, Ji Cygni, NO Aurigae eta OP Herculis daude."}
{"id": "293713", "revid": "98220", "url": "https://eu.wikipedia.org/wiki?curid=293713", "title": "Ben Gazzara", "text": "Ben Gazzara, jaiotze izenez Biagio Anthony Gazzara (New York, 1930eko abuztuaren 28a - New York, 2012ko otsailaren 3a), italiar jatorriko antzerki, zinema eta telebistako aktore eta zuzendari estatubatuarra izan zen.\n2005ean Donostiako Zinemaldiko Donostia Saria jaso zuen, Willem Dafoe aktorearekin batera."}
{"id": "293714", "revid": "98220", "url": "https://eu.wikipedia.org/wiki?curid=293714", "title": "Vapor Vell", "text": "Vapor Vell (euskaraz \"Bapore Zaharra\") Kataluniako Bartzelona hiriburuko Sants auzoan dagoen antzinako ehungintza lantegi baten eraikina da. 1844an eraikitzen hasi eta 1846an martxan jarri zen. G\u00fcell, Ramis i Cia konpainiako jabetzakoa izan zen, Joan G\u00fcell i Ferrer enpresakide kapitalista eta presidentea izan zen, aldiz Dom\u00e8nec Ramis enpresakide eta ekoizlea izan zelarik.\nEspainiako Gerra Zibilan CNT-FAI anarkista sindikatuak kolektibizatu egin zuen. 1998. urtea ezkeroztik bertan Sants barrutiko liburutegia kokatzen da."}
{"id": "293715", "revid": "105290", "url": "https://eu.wikipedia.org/wiki?curid=293715", "title": "Andre Mariaren eliza (Rostock)", "text": "Rostockeko Andre Mariaren eliza () Rostocken dagoen elizarik handiena da. Adreilu gorriz eginiko eliza gotikoa da.\nHistoria.\nElizaren eraikuntza XIII mendean hasi zen eta 1265 urtean sagaratu zuten Andre Mariaren izenean. XIV. mendean zabalkunde batzuk ezagutu zituen, gaur egun dakusagun hiru nabetako eraikina bihurtu zelarik. 1531eako erreforman Luteranismoa onartu zuen.\nAldare nagusia 1721ean egin zuten Berlingo artisauek. Dorre zabala eta goiak daukan antena XVIII. mendean gehitu zitzaizkion etilo barrokoan. Azkenik aipatzekoak dira Innsbrucketik ekarritako beiratean. 1894 eta 1904 artean ezarri ziren elizaren leihoetan.\nErloju astronomikoa.\nErloju astronomikoa (\"Astrologische Uhr\"), 12 metrotako garaiera duen erloju eder hau Nurenbergeko Hans D\u00fcringer erlojurariak egin zuen 1472an. Goialdean, orduro apostoluak Jesusen aurrean pasatzen dira eta azkena dihoan Judas akatua izaten da. Erdialdean dago erlojua bera, orduaz gain ilargi fasea eta zodiakoa ere agertzen dituelarik. Beheko mailan 2017 arte baliozkoa den egutegia dauka."}
{"id": "293716", "revid": "512", "url": "https://eu.wikipedia.org/wiki?curid=293716", "title": "Finlandiako Zentroko Alderdia", "text": "Finlandiako Zentroko Alderdia (, ) Finlandiako zentroko alderdi politiko bat da Finlandiako Alderdi Sozialdemokratarekin eta Finlandiako Koalizio Nazionaleko Alderdiarekin batera, herrialde honetako tradizio handieneko alderdietako bat da. 1906an sortu zen. Gaur egun, alderdi honetako presidentea edo idazkari nagusia Annika Saarikko da.\nZentroko Alderdia Finlandian erakunde liberaltzat hartzen da, zenbait legealditan sozialdemokratekin zein kontserbadore, berde eta alderdi txikiekin gobernatzeko gai izan dena. Zentroko alderdiak gobernutik deszentralizazioaren aldeko politikak bultzatu ditu. Internazional Liberalaren eta Europar Alderdi Liberal Demokrata Erreformistaren kide da.\nAzken urteetako hauteskundeen historian, legebiltzarreko hauteskundeetan lehen postua lortu dute 2003 eta 2007an, hurrenez hurren 55 eta 51 ordezkarirekin, 1999an, 48 ordezkarirekin bigarren indarra izan ziren bitartean, soilik Sozialdemokratek gaindituta, 51 ordezkarirekin."}
{"id": "293718", "revid": "105290", "url": "https://eu.wikipedia.org/wiki?curid=293718", "title": "Robert jauregia", "text": "Robert jauregia (katalanez \"Palau Robert\") Kataluniako Bartzelona hiriburuan dagoen jauregi bat da. Hain zuzen ere Gr\u00e0cia pasealekuko 107. zenbakian dago, Avinguda Diagonal etorbidearekin bat egiten duen lekuan.\n1898-1903 bitartean, Robert Robert i Sur\u00eds, Roberteko Markesaren egoitza izateko eraiki zen. Gaur egun Kataluniako Generalitatearen jabetzakoa da, bertan erakusketaleku bat, hiru areto, kontzertugune bat, Kataluniako Interpretazio Zentrua, hiriaren turismo bulego bat, liburutegia eta jendeari irekia dagoen lorategi bat daudelarik."}
{"id": "293719", "revid": "201", "url": "https://eu.wikipedia.org/wiki?curid=293719", "title": "La Plata de los Charcas", "text": ""}
{"id": "293720", "revid": "512", "url": "https://eu.wikipedia.org/wiki?curid=293720", "title": "Fanfarre", "text": "Euskal Herrian, fanfarrea, txaranga () edo klika () haize eta perkusiozko musika-tresnez osaturiko musika-banda bat da, kalejirak eginez kaleetan jaiak alaitzeko jotzen duena. Euskal Herriko jai herrikoietan ohiko osagaia da; hain zuzen, Sanfermin jaietan egiteko garrantzitsua betetzen dute. Abesti herrikoiak jo ohi dituzte, eta askotan tradizionalak izan arren, modernoak ere jotzen dituzte.\nFanfarreko musikari kopurua 6-16 bitartekoa izaten da. Talde profesionalak izan daitezke, edo zalez osaturikoak.\nMusika-tresnak.\nBatez ere metalezko eta perkusiozko instrumentuek osatzen dituzte fanfarreak. Hauek dira taldean ageri ohi diren musika-tresnak:\nTaldea handi xamarra denean, musikariez gain gidari edo zuzendari bat tartean izan daiteke, erritmoa eta pasarteak markatzen dituena."}
{"id": "293721", "revid": "201", "url": "https://eu.wikipedia.org/wiki?curid=293721", "title": "Ollanta Humala Tasso", "text": ""}
{"id": "293723", "revid": "23317", "url": "https://eu.wikipedia.org/wiki?curid=293723", "title": "F.C. Hansa Rostock", "text": "F.C. Hansa Rostock (izen osoa \"F.C. Hansa Rostock e.V.\") Alemaniako Rostock hiriko futbol taldea da. Gaur egun hirugarren mailan ari bada ere, 1991ean Ekialdeko Alemaniako Liga eta Kopa irabazi zituen eta Alemania Bateratuko Bundesligan aritu zen ekialdeko bi taldeetako bat izan zen.\nHistoria.\n\"Sportclub Empor Rostock\" taldea 1954ean sortu zen. Garai hortan ordean eskubaloiko atalak indar handiagoa zeukan futbol atalak baino. 1965eko Ekialdeko Alemaniako kirol taldeen berrantolaketaz baliatuz futbolo atalak bere bideari ekin zion, klub berriaren izena \"Fu\u00dfball Club Hansa Rostock\" izango zelarik ordutik aurrera. Bigarren mailatan ibili ondoren 80. hamarkadan lehenengo maila egin zuen salto eta Ekialdeko Alemaniako azkenengo liga eta kopa eskuratu zituen 1991ean. Honek Alemania bateratuko Bundesligan sartzea ahalbideratu zion, bigarren gelditu zen Dynamo Dresdenekin batera. 2005ean maila galdu zuen eta 2011tik aurerra 3. mailan ari da jokatzen.\nBitxikeria.\n2002ko abenduaren 1ean jokaturiko partida batean sei atzerritar atera zituen eta seiak suediarrak ziren."}
{"id": "293725", "revid": "119347", "url": "https://eu.wikipedia.org/wiki?curid=293725", "title": "Alb\u00e9niz jauregia", "text": "Alb\u00e9niz jauregia edo Montju\u00efc Errege Pabilioia (katalanez \"Palauet Alb\u00e9niz\" edo \"Pavell\u00f3 Reial de Montju\u00efc\") Kataluniako Bartzelona hiriburuko Montju\u00efc mendian dagoen jauregi bat da. Llu\u00eds Companys Olinpiar Estadioaren alboan dago.\nEspainiako errege-erreginek hirira burututako bisitetan zehar haien egoitza nagusia izan ohi da. 1928an eraiki zen, 1929ko Bartzelonako Nazioarteko Erakustazokaren testuinguruan."}
{"id": "293727", "revid": "1545", "url": "https://eu.wikipedia.org/wiki?curid=293727", "title": "Hansa Rostock", "text": ""}
{"id": "293734", "revid": "1545", "url": "https://eu.wikipedia.org/wiki?curid=293734", "title": "Pilules bleues", "text": "Pilules bleues () Frederik Peetersek egindako komikia da, kutsu autobiografikoa duena, zuri-beltzez egindakoa eta 2001ean kaleratua Atrabile argitaletxearekin (2003an Astiberrik gazteleraz argitaratu zuen eta 2016ean euskaraz, gehigarriekin).\nLaburpena.\nIstorioa egilearen maitasun harreman bati buruzkoa da, Cati aspaldiko lagunarekin edukitakoa. Neskak HIESa dauka, eta 3 urteko umea, gaixorik halaber. Bikoteak hausnartzen du gaixotasunari eta beste sentimendu batzuei buruz, hala nola errukia maitasunaren aurka, heriotzaren aurreko beldurra, aitatasuna eta abar."}
{"id": "293737", "revid": "336", "url": "https://eu.wikipedia.org/wiki?curid=293737", "title": "Centre Excursionista de Catalunya", "text": "Centre Excursionista de Catalunya Kataluniako Bartzelona hiriburuan dagoen kultur-kirol elkarte bat da. Egoitza El G\u00f2tic auzoan du. Gaur egun mendizaletasun eta alpinismoaren munduan lanean dirau.\nHistoria.\n1876an Associaci\u00f3 Catalanista d'Excursions Cient\u00edfiques izenez Montgat udalerrira burututako txango batean ondoren Pau Gibert, Josep Fiter, Eudald Canivell, Rom\u00e0 Amet, Mar\u00e7al Ambr\u00f3s eta Ramon Ambr\u00f3sek elkarte berria sortu zuten. Elarte honen helburua Kataluniako zientzia, kultura eta literatura aberastasun eta ondarea ikertzea izan zen.\n1878an Associaci\u00f3 d'Excursions Catalana elkarte berria banandu zen, baina 1890an bi elkarteetako lehendakariak ziren Francesc Ubach eta Francesc Masponsek berrelkartzea erabaki zuten, elkarte berriak gaur egungo Centre Excursionista de Catalunya izena hartu zuelarik. Antoni Rubi\u00f3 i Lluch elkarte honek lehenbiziko babesle eta lehendakaria izan zen.\nElkarte honen babesarekin Institut d'Estudis Catalans erakundea ere sortu zen. 2002an Centre Excursionista de Catalunya elkarteak 5.500 kide zituen."}
{"id": "293748", "revid": "119347", "url": "https://eu.wikipedia.org/wiki?curid=293748", "title": "Lupus (komikia)", "text": "Lupus Frederik Peeters suitzarrak egindako komiki sorta da, lau alek osatua eta 2003 eta 2006 artean Atrabilek argitaratua.\nLaburpena.\nEspazioan bi lagunek topo egiten dute, Lupus eta Tony, planetaz planeta bidaiatuz eta unibertsoko plazeretaz gozatuz. Laster, hirugarren pertsonaia batek, Sanaa, euren ibilbidea aldatuko du. Lan honetan komikigileak aurreko lan arrakastatsuan plazaratutako kezkak berresten ditu (maitasuna, adiskidetasuna, heriotza, familia...), zientzia-fikzioaren arlora eramanez."}
{"id": "293751", "revid": "2241", "url": "https://eu.wikipedia.org/wiki?curid=293751", "title": "Lupus (argipena)", "text": "Lupus (latinez \"otso\") batez ere Lupus eritematoso sistemikoa izeneko gaixotasuna izendatzeko erabiltzen da. Hala ere, beste erabilera batzuen artean \"Lupus\" izenburuko komiki sorta dugu."}
{"id": "293752", "revid": "1545", "url": "https://eu.wikipedia.org/wiki?curid=293752", "title": "Severo Moto Ns\u00e1", "text": ""}
{"id": "293753", "revid": "1545", "url": "https://eu.wikipedia.org/wiki?curid=293753", "title": "Teodoro Obiang Nguema Mbasogo", "text": ""}
{"id": "293761", "revid": "1545", "url": "https://eu.wikipedia.org/wiki?curid=293761", "title": "Ivan Gundulic", "text": ""}
{"id": "293762", "revid": "56334", "url": "https://eu.wikipedia.org/wiki?curid=293762", "title": "Egiptoko XX. dinastia", "text": "Egiptoko XX. dinastia (K.a. 1190-K.a. 1070) Sethnakhtek sortu zuen, Ramses II.aren familiako azken tronugaiak baztertuz boterea hartzen duen Egiptoko armaden generala.\nXVIII, XIX eta XX. dinastiak Egiptoko Inperio Berria izenpean biltzen dira.\nXIX. eta XX. dinastien arteko garai historikoari ramesidar garaia deitzen zaio, garai horretako faraoi gehienek izan zuten izenagatik.\nRamses III.a eta itsasoko herriak.\nDinastia hartako faraoi garrantzitsu bakarra Ramses III.a izan zen. Haren armadak geldiarazi zuen Balkanetatik, Asia Txikitik eta ekialdetik etorritako lur eta itsasoko inbasioa. Egear migrazioa da, egiptoar dokumentuetako \u00abitsasoko herriak\u00bb direlakoek eginiko migrazioa. Herri haien artean ziren \"thekker\"rak (troiarrak) eta \"peleset\"ak (filistearrak). Haiek ere, azkenean, Egiptoko hiri handietan finkatu ziren, adibidez Menfisen eta Pi-Ramsesen. Tribu haiek gaur egungo Turkiako, Siriako eta Libanoko egear kostaldean zehar garatu ziren antzinako erresuma eta hiri-estatuak menderatuko zituzten, neurri bateraino, Egiptok bere oroitzapena gorde zuen antzinako mundu bati azken kolpea emanez.\nAsaldaketa geopolitiko haiek, geroago Asiriatik, Elamdik eta Mediatik antolatu ziren potentzia berriak sortu zituzten. Mendebaldean, Mizenasen talasokrazia bat sortzen ari zen, pixkanaka Mediterraneoko salerosketa kontrolatuko zuena; izan ere, kretarrek \u2014erabat desagertu zirenez\u2014 eta Feniziak \u2014etengabeko inbasioen kolpeen ondorioz\u2014 salerosketan nagusi izateari utzi zioten.\nRamses III.aren garaipena bere erregealdiko une gailena da, eta bere aurreko ospetsua izan zen Ramses II.a guztian imitatzen saiatuko zen, baita bere semeen izenen aukeraketan ere. Hala, oinordekotza ziurtatu eta dinastia sendotzea nahi izan zuen, baina errege emazte handi baten faltak hareneko politika baten mesedetan bere asmoak zapuztu zituen. Ramses III.aren erregealdian gertatu zen, baita ere, lehen greba, egiptoar gizartean lehen aldaketa zantzua izan zena, hurrengo erregeen agintaldietan areagotu egingo zirenak. Errege harenean adostutako konspirazio baten ondorioz hil zen, Tebasen.\nRamses III.aren oinordekoak.\nDinastia hau Ramses III.aren oinordekoen arteko gatazketan pasa zen, Diodoro Sikulok \"soilik atseginari eta luxuari leial ziren nagi fin\" bezala deskribatu zituenak, garrantzi historikorik merezi ez duten gertakaririk gabe. Alabaina, garai honetan Egipto zenbait lehorte jasaten ari zen, baita uholdeak Niloren maila normala baino beherago zegoelarik, gosea, nahasmen zibilak eta ustelkeria ofiziala, guzti honek errege ororen trebezia mugatuz.\nErrege boterea jada ez zegoen bermatua, eta Tebaseko klero boteretsuaren igoera eragin zuen, orduan bere eragina Goi Egipto osoan zehar hedatuz, Amonen Apaiz Gorenek euren burua tenpluko hormetan irudikarazten dute faraoiaren maila berean, edo euren izena kartutxo baten barnean idazten dute, errege titulatura lez.\nDinastiaren amaiera.\nLehenik Ramses IX.aren erregealdian eta ondoren Ramses XI.arenean Tebasen parean dagoen Erregeen haraneko nekropoliaren arpilaketagatik bereizten da. Ziuraski, Behe Egiptora joan zen errege auzitegiaren urrunketak Tebasen eskualdearen segurtasun faltan lagundu zuen, libiar nomaden erasoengatik geroz eta mehatxatuago zegoena. Garai honetako dokumentu asko krimen hauentzako ikerketa eta zigorren erregistroak dira, bereziki Ramses IX.a eta Ramses XI.aren erregealdietan.\nAzken erregea izan zen Ramses XI.aren boterea hain izan zen ahula, hegoaldean Amonen Apaiz Gorenak Goi Egiptoko benetako gobernariak izan zirela. Bitartean, Egiptoko XXI. dinastiaren sortzailea izan zen Esmendes I.ak, Tanisetik Behe Egipto kontrolatzen zuen, oraindik Ramses XI.a bizirik zegoenean.\nXX. dinastia Inperio Berriaren azken etapatzat hartzen da. Ondoren, Egiptoko Hirugarren Tarteko Aroa dator.\nArtea eta literatura.\nMedinet Habun, antzinako hiriburuaren mendebaldeko ertzean dagoen Ramses III.aren jubileuaren tenplua nabarmentzen da, dinastiako erakunde nagusi bihurtzen dena. Tenplu honek oraindik erabiltzen zen eta inspirazio iturri izan zuen Ramesseumarekin hiri berri bat eratu behar zuen.\nErregeen Haranak errege nekropolia izaten jarraitzen du, eta garai honetan lortzen du Deir el-Medinako herriak bere hedadurarik handiena hil objektuen elaborazioarekin eta Tebaseko artisaurik hoberenen duin zen arte batekin.\nLiteratura ez da oso originala, Inperio Ertaineko lanak berriz kopiatzera mugatzen da. Alabaina, Hilen Liburua aipatu behar da. Garai honetan hitzegiten den hizkuntza egiptoera berria da, honekin literatura berri bat egiten delarik, bereziki maitasunezkoa.\nXX. dinastiaren kronologia.\nHonako egiptologoek estimatutako kronologia:"}
{"id": "293766", "revid": "336", "url": "https://eu.wikipedia.org/wiki?curid=293766", "title": "Erregeen harana", "text": "Erregeen harana (arabieraz W\u0101d\u012b al-Mul\u016bk (\u0648\u0627\u062f\u064a \u0627\u0644\u0645\u0644\u0648\u0643): \"Erregeen ateen harana\") Antzinako Egiptoko nekropoli bat da, Luxorretik gertu dagoena, eta non Egiptoko Inperio Berriko (XVIII., XIX. eta XX. dinastiak) faraoi gehienen hilobiak dauden, baita zenbait erregina, printze noble eta animalirenak ere. Modu herrikoian antzinako egiptoarrek Ta-sekhet-ma'at (Zelai Handia) bezala ezagutzen zuten.\nAntzinako Tebas bere nekropoliekin izeneko multzoaren zati da, UNESCOk Gizateriaren Ondare izendatu zuena 1979an. Niloren mendebaldeko ertzean dago, Tebasen aurrean (egungo Luxor), nekropoliaren bihotzean. Haran hau bi haranez osatua dago, Ekialdeko harana, TT klabearekin (Tebaseko hilobia) zenbatutako hilobiak dauden tokia, eta Mendebaldeko harana edo Tximinoen harana, WV (West Valley) deiturikoekin. Erregeen haranean nagusi da Meretseger (\"Isiltasuna maite duena\") izeneko muinoa, eta tontorrean piramide natural eran amaitua dagoena.\nJatorria: XVIII. dinastia.\nDra Abu el-Nagako nekropolia utzi zuen lehen errege ezaguna XVIII. dinastiako hirugarren erregea izan zen, Tutmosis I.a, K.a. 1500 inguruan (K.a. 1504 eta K.a. 1492 artean gobernatu zuen) bere errege arkitektoa zen Ineniri bere hilobiaren eraikuntza enkargatu ziona erabateko sekretupean. Ineni bera harrotzen da bere eraginkortasunaz honakoa esanez: \"ez ninduen inork ikusi, ez ninduen inork entzun\".\nHasiera batean, baliteke Erregeen haranean familiaren hilerri bat bezala pentsatu izana, ez soilik erregeei eskainia. Horren froga hilobi txiki gehiago dira, ia guztiak XVIII. dinastiakoak, non, zalantzarik gabe, erreginak, printzeak eta printzesak hilobiratuak izango ziren. Soilik Erreginen Harana sortu ondoren jaitsi zen nabarmen Erregeen haranean lurperatutako erregeak ez ziren pertsonen kopurua.\nXVIII. dinastiako erregeen hilobiak izan dira, gehienak, aurkituak izaten azkenak. Hau, hilobiak eraiki zituztenek euren sarrera ondo disimulatu izanaren ondorio da, baita denboraren igaroaz atarian erori ziren hondakinengatik ere. Hala ere, ezagutzen denez behintzat, horietako bik baino ez zituzten mantendu kalterik gabe bertan lurperatuak zeudenak eta bertako altxorrak, arpilatzaileengandik salbu, KV46ak eta KV62ak, biak garai honetakoak.\nErregeen haranak, dinastia honek iraun zuen bitartean bertan behera utzia izateko saiakerak jasan zituen: uste denez, Tutmosis II.ak bere hilobia beste toki batean eraikiarazi zuen; Amenofis III.ak Mendebaldeko haranean egin zuen, tradiziotik urrunduz, baita Akenatonek ere, hiriburua Aketatonera eraman zuenean, basamortuaren erdian eraiki zuen bere hiri berria, nekropoli bat diseinatu zuen egungo Tell-el-Amarna. Litekeena da, Akenatonen arrazoi erlijioso eta politikoak alde batera utziz gero, gainontzeko saiakerak lehen hilobi arpilatzaileen agerpenagatik izatea, errege soldaduek eta gaueko guardiek ere eragotzi ezin zituztenak.\nXIX. eta XX. dinastiak.\nDinastia berriekin jasango zuen Erregeen haranak aldaketa sakon bat. Hilobiak diseinu erabat zuzenekoak izatera pasako ziren (XVIII. dinastiakoetan ez bezala, non ukondotzeak agertzen diren) eta euren sarrera aurkitzea errazagoa da aurreko dinastiakoenen kasuan baino. Honek lapurreta kopurua haziaraziko zuen, eta jada antzinarotik oso ezagunak ziren hilobiak hain zuzen ere garai honetakoak izango ziren.\nTebasek Niloren deltan zegoen Avarisen mesedetan hiriburutza galdu zuen arren, erregeek nekropolia mantentzen eta euren hil tenpluak Nilo ibaiaren mendebaldeko ertzean eraikitzen jarraitu zuten. Dena dela, gauzak aldatzen ari ziren, eta erregeak geroz eta baztertuago zuten antzinako hiriburua, eta Amonen Apaiz Gorenak kontrola hartzen ari ziren. Aldi berean, Egipto ahultzen ari zen, eta gosea eta pobrezia herritar xumeen artean agertzen hasi ziren."}
{"id": "293767", "revid": "336", "url": "https://eu.wikipedia.org/wiki?curid=293767", "title": "KV46", "text": "KV46a, Egiptoko Erregeen Haranean dagoen hilobi bat da, eta Amenofis III.aren aitaginarreba-amaginarrebak eta Tutmosis IV.aren erregealdian eragin handiko nobleak izan ziren Yuya eta Tuyu lurperatzeko erabili zen.\nTutankamonen hilobia 1922an aurkitu zen arte, hau zen haran guztiko hilobirik aberats eta hobekien mantendua, eta hil hatuarekin aurkitu zen lehena. Haran nagusiaren adar txiki batean aurkitu zen, ramesidar garaiko bi hilobiren artean.\nDeskribapena.\nJames Edward Quibellek aurkitu zuen Theodore M. Davisen babesarekin. Sarrera ate baten amaitzen den eskailera batetik da. Ate hau, jatorrian, harri batekin eta nekropoliko zigiluekin blokeatu zen, eta korridore baterantz doa, beste eskailera batzuk, eta, azkenean, hil ganberara iristen da. Konpartimendua laukiluze formakoa da, atzealdeko muturrean bere lurzorua gainontzeko lurraren mailatik metro bete beherago dagoen gune batekin. Sabaia amaitu gabe dago eta hormak ez ziren leundu, igeltsutu eta apainduak izan.\nBertan ontzi kanopoak, musika tresnak, eserlekuak, Tiy erreginaren aulkia, oheak, Amenofis III.a eta Tiyren izenak zituen bitxiz betetako kutxa bat, gurdi bat, natroiz beteriko pitxerrak eta bi sarkofago aurkitu ziren: Yuyarena lera baten gainean jarria eta momia formako hiru zerraldo eta ukitu gabeko bere momia zituena, Tuyurena bi barne zerraldo eta kalterik jaso ez zuen momia zituena. Baltsamatze tekniketan dauden diferentziek Yuya eta Tuyu garai ezberdinetan hil zirela frogatzen dute.\nHilobia, itxuraz, ukitu gabe zegoen, baina bertan hiru lapurreta gertatu zirela dioten frogak daude: lehena hilobia ofizialki itxi eta gutxira izan zen, produktu galgarriak kendu baitziren, ukenduak kasu, eta pitxerretako zigiluak barruan zutena aztertzeko kendu ziren.\nBigarren eta hirugarren lapurretak KV3 eta KV4 hilobien indusketetan gertatu ziren beharbada, aurkitutako zigiluen ebidentziaren arabera. Sarrera berriz itxia izan zen, eta bi hilobi hauen eraikuntzatik sobratu zen materialaren hondarrekin itxi zen, sarezin bihurtuz 1905 arte, Quibellek aurkitu zuenean."}
{"id": "293768", "revid": "56334", "url": "https://eu.wikipedia.org/wiki?curid=293768", "title": "Amelia Valc\u00e1rcel", "text": "Amelia Valc\u00e1rcel (Madril, 1950eko azaroaren 16a) espainiar filosofoa da.\nBiografia.\nOviedoko eta Valentziako unibertsitateetan ikasi zuen filosofia. Filosofia analitikoa ikasi bazuen ere, lehen lanak alemaniar idealismoaz izan ziren. 30 urte inguruz izan zen irakasle Oviedoko unibertsitatean eta gaur egun Filosofia moral eta politikoaren katedraduna da UNEDen.\nBerdintasunaren korronteko kidetzat joa da feminismo filosofikoaren barruan. Bere lankideak dira Celia Amor\u00f3s eta Victoria Camps eta Carlos Castilla del Pino-k zuzendutako \"Seminario de Antropolog\u00eda de la Conducta\" mintegian parte hartu zuen sarri.\nBere lanak bi gai nagusi jorratzen ditu: filosofia eta feminismoa. Hori horrela, bere lehen argitalpenak Hegel filosofoari, alemaniar idealismoari, filosofia politikoari eta sexu generoak mugatzeko eta arautzeko filosofiaren ahalmenari buruzkoak izan ziren.\nBere tesia oso esanguratsua izan zen \"Derecho al mal\" (1980) \u2018Gaizkiari eskubidea\u2019 izenekoa. Ondoren emakumearen hetero-izendapena, boterearen eta berdintasunaren kontzeptuak eta hauen garrantzia pentsaera modernoaren sortzean. Ontologia klasikoa aztertu zuen, baita ere, ontologia modernoa eta haren erreferentziako pentsamenduak finkatu asmoz. Posmodernitatea, sekularizazioa, mundua azaltzeko erlijioaren bidearen atzerakada eta etika modernoaren sorrera dira berak landutako gai nagusi batzuk ere. Filosofia politikoaren historian feminismoa aztertu du, bere lan nagusiena \u00abFeminismo en el mundo global\u00bb (\u2018Feiminismoa mundu globalean\u2019, 2008) delarik. Bere azken lana\n\u00abLa memoria y el perd\u00f3n\u00bb (\u2018Memoria eta barkamena\u2019) da eta bertan ideia moralen historia lantzen du.\nAldi berean, emakumeen egoerari, baloreei eta filosofiari buruzko ikerketa eta kongresu asko zuzendu eta koordinatu ditu. Nazioarteko eta estatuko ikerketak baloratzen aritzen da eta zenbait aldizkari eta editorialetako erredakzio kontseiluetako kidea da. Besteak beste \"Leviat\u00e1n\" aldizkariaren zuzendaria izan zen.\nKargu politikoak ere izan ditu: gaur egun Estatu kontseilaria da eta Prado Museoaren Errege Patronatuaren presidenteordea da. 1993 eta 1995 artean Asturiasko Hezkuntza, Kultura, Kirol eta Gazteria kontseilaria izan zen."}
{"id": "293769", "revid": "201", "url": "https://eu.wikipedia.org/wiki?curid=293769", "title": "Tordesillaseko Ituna", "text": ""}
{"id": "293770", "revid": "1712", "url": "https://eu.wikipedia.org/wiki?curid=293770", "title": "Ezkutuko Ekonomia", "text": ""}
{"id": "293771", "revid": "336", "url": "https://eu.wikipedia.org/wiki?curid=293771", "title": "Truke", "text": "Trukea edo trukatzea, ekonomian, ondasunak eta zerbitzuak hartu eta haien ordez beste batzuk ematea da, tartean dirurik erabili gabe. Gehienetan bi alderen artean gertatzen da, baina bi alde baino gehiagok har dezakete parte. Diruan oinarritutako sistemekin batera existitzen da, nahiz eta bere tamaina ez den oso handia.\nKrisi ekonomikoetan, batzuetan trukeak dirua ordezkatzen du ekonomiaren bideratzaile nagusi modura, normalean dibisa ezegonkorra denean edo eskuragarri ez dagoenean."}
{"id": "293773", "revid": "880", "url": "https://eu.wikipedia.org/wiki?curid=293773", "title": "Industrializazioa", "text": ""}
{"id": "293775", "revid": "105290", "url": "https://eu.wikipedia.org/wiki?curid=293775", "title": "Pionir Pabiloia", "text": "Pionir Pabiloia edo Pionir Aretoa () erabilera-anitzeko pabiloi bat da, Serbiako Palilula herrian dagoena. Pabiloiak 8,150 ikuslerentzako tokia du saskibaloi partidetarako.\nBertan jokatzen dituzten euren etxeko partidak KK Partizan, Belgradoko Izar Gorria eta OKK Belgrado taldeek. 1973ko ekainak 1ean inauguratua izan zen.\nEkitaldiak.\nIreki zenetik, Pionirrek, beste batzuen artean Eric Clapton, Motorhead, Iron Maiden, Luciano Pavarotti eta 50 Cent bezalako artista garrantzitsuen kontzertuak hartu ditu.\nSaskibaloiari dagokionez, Pionirren jokatu ziren 1975eko Eurobasketaren azken fasea, 1977ko Euroligako finala Maccabi Tel Aviv eta Mobilgirgi Vareseren artean. Jada desagertua dagoen lehiaketa den Europako Saskibaloi Errekoparen egoitza ere izan zen 1998an. 2005eko Gizonezkoen Europako Saskibaloi Txapelketan talde faseko zenbait partida jokatu ziren bertan.\nPionir izan da 2012ko Gizonezkoen Europako Eskubaloi txapelketako egoitzetako bat."}
{"id": "293776", "revid": "336", "url": "https://eu.wikipedia.org/wiki?curid=293776", "title": "Bentzeno", "text": "Bentzenoa eraztun formako konposatu kimiko organikoa da. Eraztun forman kokatutako 6 karbono atomoz eta haietako bakoitzari lotutako hidrogeno atomo batez osatuta dago. Bere formula molekularra C6H6 da.\nBentzenoa petrolioaren osagaietako bat da, eta oinarrizko petrokimikoetako bat da. Kolorerik gabekoa eta usain gozoa duen likido sukoia da. Industrian etilbentzenoa eta kumenoa bezalako konposatu kimiko astunak eratzeko oinarri gisa erabiltzen da. Oktanaje altukoa denez, gasolinaren osagai garrantzitsua da.\nMinbizi sortzailea denez, industriaz kanpo duen erabilera mugatua da."}
{"id": "293778", "revid": "448", "url": "https://eu.wikipedia.org/wiki?curid=293778", "title": "Martin Ursua", "text": ""}
{"id": "293779", "revid": "1545", "url": "https://eu.wikipedia.org/wiki?curid=293779", "title": "Aleppo", "text": ""}
{"id": "293780", "revid": "59723", "url": "https://eu.wikipedia.org/wiki?curid=293780", "title": "Zaldunen Krak", "text": "Zaldunen Krak (; arabieraz: \u0642\u0644\u0639\u0629 \u0627\u0644\u062d\u0635\u0646 \"Qal\u02bfat al-\u1e24u\u1e63n\") Sirian dagoen gurutzatuen gaztelua da, Homsetik 40 kilometrora eta hobekien kontserbatzen direnetako bat. Lehendabizikoz kurduek XI. mendean eratu eta \"Hisn al Akrad\" (\"Kurduen gaztelua\") izena eman zioten. 1142an Raimundo II.a Tripoliko kondeak zaldun ostalariei eman zien: haiek 1271ra arte beren eskuetan mantendu zuten.\nZaldunek gaztelua sendotzeko lanak 1140ko hamarkadan hasi zituzten eta 1170ean lurrikara batek gazteluari kalte egin zionean jadanik bukatuta zeuden. Zaldunek Lehenengo Gurutzadan Tripoliko Konderriko muga babestea zuten helburu eta gotorleku hura gune estrategiko nagusi bilakatu zen. XIII. mendean zabaldua, une gorenean 2.000 lagun inguruko goarnizioa izan zuen. 1271n Baibars I.a sultan mamelukoak 36 eguneko setioaren ondoren hartu zuen.\n1933an Frantziako Gobernuak zaharberritzeari ekin zion. 1946an Siriak independentzia aldarrikatu zuenean, Libanoko mugatik gertu geratu zen. 2006an, UNESCOk Qalat Salah El-Din zitadelarekin gizateriaren ondaren izendatu zuen."}
{"id": "293781", "revid": "6327", "url": "https://eu.wikipedia.org/wiki?curid=293781", "title": "Crac des Chevaliers", "text": ""}
{"id": "293782", "revid": "105290", "url": "https://eu.wikipedia.org/wiki?curid=293782", "title": "Aviny\u00f3 kalea", "text": "Aviny\u00f3 kalea (katalanez Carrer d'Aviny\u00f3) Kataluniako Bartzelona hiriburuko El G\u00f2tic auzoko kale bat da. La Rambla hiribidearen eskuinaldean dago. Erdi Aroan ohikoak ziren kale estuen itxura du, Ferran kalea eta Ample kalea lotzen dituelarik. Bertan taberna, jatetxe eta denda ugari daude, gazte giroa nagusi delarik.\nGaur egun hotela dagoen lekuan putetxe bat zegoen, honek Pablo Picassori \"Avignon andereak\" margolana margotzeko oinarria eman zion, askok hura Frantziako Avignon hiriarekin lotu izan arren."}
{"id": "293784", "revid": "7162", "url": "https://eu.wikipedia.org/wiki?curid=293784", "title": "Carrer d'Aviny\u00f3", "text": ""}
{"id": "293789", "revid": "1519", "url": "https://eu.wikipedia.org/wiki?curid=293789", "title": "Wagner", "text": ""}
{"id": "293790", "revid": "448", "url": "https://eu.wikipedia.org/wiki?curid=293790", "title": "Phan \u0110\u00ecnh Kh\u1ea3i", "text": ""}
{"id": "293792", "revid": "105290", "url": "https://eu.wikipedia.org/wiki?curid=293792", "title": "Carrer de Ferran", "text": "Carrer de Ferran edo Ferran kalea Kataluniako Bartzelona hiriburuko El G\u00f2tic auzoan dagoen kale bat da. 1910. urtetik aurrera La Rambla hiribidea eta Sant Jaume enparantza elkarlotzen ditu.\n1820-1823 bitartean Bartzelonako Udalak eta Josep Mas i Vila arkitektoak proiektatu zuten, haien asmoa La Rambla hiribidea eta Ciutadella parkea elkarlotzea izan zelarik, azkenean 1848an eraiki zelarik. Hasiera batean Fernando VII.a Espainiakoa izena jartzeko asmoa izan zuten, baina azkenik 1910etik aurrera gaur egungo Ferran kalea izenarekin gelditu zen."}
{"id": "293793", "revid": "105290", "url": "https://eu.wikipedia.org/wiki?curid=293793", "title": "KK Partizan", "text": "Ko\u0161arka\u0161ki klub Partizan () Belgradoko Partizan Kirol Elkartearen saskibaloi taldea da. Serbiako saskibaloi ligan eta Adriatikoko ligan parte hartzen du.\n17 liga eta hamabi kopa nazional, hiru Korac Kopa eta europar saskibaloiko lehiaketa nagusia den Euroliga irabazi ditu, azken hau 1992an. Talde honetan Vlade Divac, Aleksandar \u0110or\u0111evi\u0107, Predrag Danilovi\u0107 eta Zarko Paspalj bezalako jokalari garrantzitsuek jokatu dute.\nBi pabiloitan jokatzen ditu etxeko partidak: Pionir Pabiloian eta Belgrado Arenan.\nEntrenatzaile historikoak.\nAleksandar Nikoli\u0107, Ranko \u017deravica, Du\u0161an Ivkovi\u0107, \u017deljko Obradovi\u0107, Du\u0161an Vujo\u0161evi\u0107.\nBitxikeriak.\n1992ko Euroliga etxeko partida Fuenlabradako Fernando Mart\u00edn kiroldegian jokatuz irabazi zuen, FIBAk Belgradon jokatzen ez baitzion utzi Balkanetako gerra zela eta, zaletuek Fuenlabradako Partizan deitu zutelarik."}
{"id": "293794", "revid": "448", "url": "https://eu.wikipedia.org/wiki?curid=293794", "title": "Pierre Dumarchey", "text": ""}
{"id": "293795", "revid": "448", "url": "https://eu.wikipedia.org/wiki?curid=293795", "title": "Laurentius Vallensis", "text": ""}
{"id": "293796", "revid": "1545", "url": "https://eu.wikipedia.org/wiki?curid=293796", "title": "Al Hasakah", "text": ""}
{"id": "293797", "revid": "336", "url": "https://eu.wikipedia.org/wiki?curid=293797", "title": "Fossar de les Moreres", "text": "Fossar de les Moreres Kataluniako Bartzelona hiriko Ciutat Vella barrutian dagoen plaza bat da, hain zuzen ere La Ribera auzoan. Santa Maria del Mar elizaren alboan dago, bertan Bartzelonako setioaren (1713-1714) omenezko monumentu bat kokatzen delarik."}
{"id": "293798", "revid": "1545", "url": "https://eu.wikipedia.org/wiki?curid=293798", "title": "Polideportivo Fernando Mart\u00edn", "text": "Fernando Mart\u00edn kiroldegia () Fuenlabradako (Madril, Espainia) arena bat da. 1991ko irailean inauguratua, 5700 pertsonarentzako tokia du. Nagusiki saskibaloirako erabiltzen da, eta Baloncesto Fuenlabrada taldeak etxeko partidak jokatzen dituen pabiloia da.\n1991-1992 denboraldiko Euroligako taldeetako fasean, pabiloi honetan jokatu zituen KK Partizanek bere etxeko partidak, Nazioarteko Saskibaloi Federakuntzak Balkanetako gerraren ondorioz Belgradon jokatzea debekatu baitzion.\nBere izena Fernando Mart\u00edn Espina saskibaloi jokalariaren omenez jasotzen du, aurreko urtean trafiko istripu baten ondorioz hil zena. Bere seme Jan Mart\u00ednek ere bertan jokatu zuen Baloncesto Fuenlabradarekin 2004-2005 denboraldian LEB ligan."}
{"id": "293802", "revid": "69297", "url": "https://eu.wikipedia.org/wiki?curid=293802", "title": "1971ko Andaluziako Itzulia", "text": "1971ko Andaluziako Itzulia txirrindularitza itzuli honen 18. edizioa izan zen. 1971ko otsailak 14 eta 19 artean ospatu zen, bi sektoretan banatutako sarrerako bat eta bost etapatan banatutako 674 kilometroko ibilbidea eginez, garailea izan zen Jean-Pierre Monser\u00e9k, batez beste, 34,530 kilometro orduko abiaduran bete zituenak. Itzulia Malagan hasi eta amaitu zen.\n56 txirrindularik parte hartu zuten 7 taldetan banatuta, eta 41ek amaitu zuten proba.\nErregulartasunaren sailkapena Jos van der Vleutenek irabazi zuen, mendikoa Roger De Vlaeminckek, eta taldekakoa Mars-Flandriak.\nEdizio hau belgiarren itzulia izan zela esan daiteke, sei etapatatik bost eta lau sailkapenetatik hiru belgiarrentzat izan baitziren."}
{"id": "293803", "revid": "2673918", "url": "https://eu.wikipedia.org/wiki?curid=293803", "title": "Erlabio", "text": ""}
{"id": "293804", "revid": "119347", "url": "https://eu.wikipedia.org/wiki?curid=293804", "title": "Call de Barcelona", "text": "Call de Barcelona (euskaraz \"Bartzelonako Call\") Kataluniako Bartzelona hiriburuko El G\u00f2tic auzoko eremu bat da. Bertan, antzina juduen auzoa zegoen. Oraintxuki bertan sinagoga bat topatu da, gaur egun bisitariei irekia dagoelarik."}
{"id": "293805", "revid": "201", "url": "https://eu.wikipedia.org/wiki?curid=293805", "title": "Inkak", "text": ""}
{"id": "293806", "revid": "201", "url": "https://eu.wikipedia.org/wiki?curid=293806", "title": "Inka zibilizazioa", "text": ""}
{"id": "293808", "revid": "201", "url": "https://eu.wikipedia.org/wiki?curid=293808", "title": "Chav\u00edn", "text": ""}
{"id": "293810", "revid": "448", "url": "https://eu.wikipedia.org/wiki?curid=293810", "title": "Nazca eta Pampas de Jumanako lerro eta geoglifoak", "text": ""}
{"id": "293811", "revid": "201", "url": "https://eu.wikipedia.org/wiki?curid=293811", "title": "Tiahuanako kultura", "text": ""}
{"id": "293812", "revid": "69297", "url": "https://eu.wikipedia.org/wiki?curid=293812", "title": "1970eko Italiako Giroa", "text": "1970eko Italiako Giroa Itzuli Handi honen 53. edizioa izan zen. 1970eko maiatzak 18 eta ekainak 7 artean ospatu zen, 20 etapatan banatutako 3292 kilometroko ibilbidea eginez, garailea izan zen Eddy Merckxek, batez beste, 36,518 kilometro orduko abiaduran bete zituenak. Itzulia San Pellegrinon hasi eta Bolzanon amaitu zen.\n130 txirrindularik hasi eta 97k amaitu zuten proba.\nEdizio honetan ezarri zen behin betirako \"maglia ciclamino\"a puntukako sailkapenaren liderrarentzat, ordura arte erabilitako kolore gorria ordeztuz.\n1969an antidoping kontrol batean anfetaminekin positibo eman izateagatik kanporatua izan ondoren, Merckx Girora 1969ko Frantziako Tourraren garaile bezala itzuli zen, eta, beraz, Giroa irabazteko faboritoa zen. Giroa irabazteko beste hautagai handia Felice Gimondi zen, 1967ko Italiako Giroa eta 1969ko Italiako Giroa irabazi zituena. 7. etapara arte Eddy Merckxen egoera zalantzan zegoen, eta mundu guztiak galdetzen zion bere buruari belgikarra Girora Tourrerako prestakuntza bezala edo itzulia irabazteko asmoz joan ote zen galdetzen zion. Zalantza horiek etapa hori amaitzean uxatu ziren, non bere benetako asmoak erakutsi zituen eta maglia arrosa jantzi zuen. Bi egun beranduago, 56 kilometroko banakako erlojupeko batean, Merckxek azken kolpea eman zuen, gainontzeko faborito guztiei bi minutu baino gehiago ateraz. 12. etapan Miguel Mari Lasa izan zen etapa garailea. Euskal txirrindulariak 8. amaitu zuen sailkapen nagusian. Edizio honetan, Italiako Giroaren antolakuntzak amaiera ikusgarri bat prestatu zuen, azken hiru egunetan mendi garaiko hiru etaparekin. Alabaina, ez zen espero zena gertatu, eta sailkapen nagusiko hoberenen artean ez zen diferentzia handiegirik egon. 18. etapan, Marmoladan amaitu zena, etapako lehen zazpiak minutu baten inguruko tartean sartu ziren helmugara, 8. postutik aurrera guztiek zazpi minutu baino gehiago galdu zituzten arren. 19. eta 20. etapatan beste horrenbeste, eta Gimondi eta Merckx, berriz ere diferentzia handirik gabe sartu ziren, hala, belgikarrak bere bigarren Italiako Giroa irabaziz. Beranduago, urte horretan bertan, bere lehen itzuli bikotea lortu zuen, 1970eko Frantziako Tourra ere irabaziz."}
{"id": "293815", "revid": "69297", "url": "https://eu.wikipedia.org/wiki?curid=293815", "title": "G\u00f6sta Pettersson", "text": "G\u00f6sta Pettersson (V\u00e4rg\u00e4rd\u00e4, 1940ko azaroak 23) suediar txirrindulari bat izan zen, profesionala 1970eko hamarkadan zehar.\nProfesional bezala, bere lorpenik handienak 1971ko Italiako Giroa irabazi izana eta 1970eko Frantziako Tourra sailkapen nagusiko 3. postuan amaitzeak izan ziren. Olinpiar Jokoetan ere hiru domina lortu zituen 1964 eta 1968ko edizioetan, brontzezko bat Tokion 1964an eta zilarrezko eta brontzezko bana Mexikon 1968an.\nPalmaresa.\n1967\n1968\n1970\n1971\n1972\n1973\n1974"}
{"id": "293816", "revid": "69297", "url": "https://eu.wikipedia.org/wiki?curid=293816", "title": "Sabatini Kopa", "text": "Sabatini Kopa () Italiako Toskana eskualdeko Pisako probintziako Peccioli herrian egiten duten txirrindularitza lasterketa profesional bat da. Probaren izena Giuseppe Sabatiniren omenezkoa da (1915-1951), Pecciolin jaio zen txirrindulari bat.\n1952tik ospatzen da etenik gabe, 1977an izan ezik. 2005ean UCI Zirkuitu Kontinentalak sortu zirenetik UCI Europe Tourren zati da 1.1 mailan.\nNazioarteko txirrindularitzan garrantzi handiko proba ez den arren, proba hau txirrindulari handi ugarik irabazi dute, Jan Ullrich, Bjarne Riis, Gianni Bugno eta Paolo Bettini horien artean.\nLehen garailea Primo Volpi izan zen.\nEstatistikak.\nProba hau bi aldiz irabazi duten txirrindulariak honakoak dira:"}
{"id": "293817", "revid": "17", "url": "https://eu.wikipedia.org/wiki?curid=293817", "title": "Inauteriak", "text": ""}
{"id": "293818", "revid": "17", "url": "https://eu.wikipedia.org/wiki?curid=293818", "title": "Karnabal", "text": ""}
{"id": "293819", "revid": "17", "url": "https://eu.wikipedia.org/wiki?curid=293819", "title": "Karnabalak", "text": ""}
{"id": "293820", "revid": "336", "url": "https://eu.wikipedia.org/wiki?curid=293820", "title": "1924ko Frantziako Tourra", "text": "1924ko Frantziako Tourra Itzuli Handi honen 18. edizioa izan zen. 1924ko ekainak 22 eta uztailak 20 artean ospatu zen, 15 etapatan banatutako 5425 kilometroko ibilbidea eginez, garailea izan zen Ottavio Bottecchiak, batez beste, 24,25 kilometro orduko abiaduran bete zituenak.\n157 txirrindularik hasi eta 60k amaitu zuten proba. Hau izan zen italiar batek irabazitako lehen Frantziako Tourra"}
{"id": "293821", "revid": "448", "url": "https://eu.wikipedia.org/wiki?curid=293821", "title": "Johann Wenzel Anton Stamitz", "text": ""}
{"id": "293822", "revid": "1545", "url": "https://eu.wikipedia.org/wiki?curid=293822", "title": "Al Hasakah eskualdea", "text": ""}
{"id": "293823", "revid": "69297", "url": "https://eu.wikipedia.org/wiki?curid=293823", "title": "1950eko Espainiako Itzulia", "text": "1950eko Espainiako Itzulia Itzuli Handi honen 9. edizioa izan zen. 1950eko abuztuak 17 eta irailak 10 artean ospatu zen, aurreko urtean ospatu gabe geratu ondoren. Horietako hiru bikoitzak izan ziren 22 etapatan banatutako 3932 kilometroko ibilbidea izan zuen, garailea izan zen Emilio Rodr\u00edguezek, batez beste, 29,118 kilometro orduko abiaduran bete zituenak. Madrilen hasi eta amaitu zen.\n42 txirrindularik hasi eta 34k amaitu zuten proba.\nEmilio Rodr\u00edguezek mendiko sailkapena ere irabazi zuen. Edizio honetan, liderraren maillota ordurarte ohikoa izan zen laranja koloretik hori kolorera pasa zen, Frantziako Tourraren antzera.\nEmilio Rodr\u00edguez nabarmendu zen etapa garaipenetan, 5 etapa irabaziz.\nSailkapenak.\nHiru sailkapen jokatu ziren eta honakoak izan ziren emaitzak:"}
{"id": "293825", "revid": "448", "url": "https://eu.wikipedia.org/wiki?curid=293825", "title": "Jan V\u00e1clav Anton\u00edn Stamic", "text": ""}
{"id": "293827", "revid": "448", "url": "https://eu.wikipedia.org/wiki?curid=293827", "title": "Jan Vaclav Stamitz", "text": ""}
{"id": "293828", "revid": "105290", "url": "https://eu.wikipedia.org/wiki?curid=293828", "title": "1629 Pecker", "text": "1629 Pecker asteroide gerrikoan aurkitutako 1629. asteroidearen izena da. 1952ko otsailak 28an aurkitu zuen Louis Boyerrek Aljerretik. Bere behin-behineko izendapen zientifikoa 1952 DB zen. Bere izena Jean-Claude Peckerren omenez jasotzen du."}
{"id": "293829", "revid": "336", "url": "https://eu.wikipedia.org/wiki?curid=293829", "title": "Hausterre-egun", "text": "Kristau kultu eta liturgian, hausterre-eguna Garizumaren lehenengo eguna da. Inauteri jaien amaiera mugatzen duen eguna ere bada. Beti asteazken batean egokitzen da, otsailaren 4tik martxoaren 4ra bitartean suerta badaiteke ere."}
{"id": "293830", "revid": "105290", "url": "https://eu.wikipedia.org/wiki?curid=293830", "title": "1630 Milet", "text": "1630 Milet asteroide gerrikoan aurkitutako 1630. asteroidearen izena da. 1952ko otsailak 28an aurkitu zuen Louis Boyerrek Aljerretik. Bere behin-behineko izendapen zientifikoa 1952 DA zen."}
{"id": "293832", "revid": "105290", "url": "https://eu.wikipedia.org/wiki?curid=293832", "title": "1631 Kopff", "text": "1631 Kopff asteroide gerrikoan aurkitutako 1631. asteroidearen izena da. 1936ko urriak 11n aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1936 UC zen. Bere izena August Kopffen omenez jasotzen du."}
{"id": "293833", "revid": "105290", "url": "https://eu.wikipedia.org/wiki?curid=293833", "title": "1632 Sieb\u00f6hme", "text": "1631 Sieb\u00f6hme asteroide gerrikoan aurkitutako 1632. asteroidearen izena da. 1941eko otsailak 26an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1941 DF zen."}
{"id": "293834", "revid": "105290", "url": "https://eu.wikipedia.org/wiki?curid=293834", "title": "Damasko eskualdea", "text": "Al-Hasakah eskualdea (arabieraz: \u0645\u064f\u062d\u0627\u0641\u0638\u0629 \u062f\u0645\u0634\u0642) Siriako 14 eskualdeetako bat da. Herrialdeko hiriburuak eta Yarmouk auzoak osatuta dago."}
{"id": "293835", "revid": "1545", "url": "https://eu.wikipedia.org/wiki?curid=293835", "title": "Dar'a eskualdea", "text": ""}
{"id": "293837", "revid": "1545", "url": "https://eu.wikipedia.org/wiki?curid=293837", "title": "Al Ladhiqiyah eskualdea", "text": ""}
{"id": "293841", "revid": "512", "url": "https://eu.wikipedia.org/wiki?curid=293841", "title": "Bugeilio'r Gwenith Gwyn", "text": "Bugeilio'r Gwenith Gwyn (euskaraz \"Gari Zuria Ikusiz\") XVIII. mendeko Galesko maitasun abesti herrikoi bat da.\nGlamorgan konderriko Llangynwyd udalerrian bizi ziren Wil Hopcyn eta Ann Thomas (Cefn Ydfa-ko anderea) gazteen arteko maitasun istorioa kontatzen du. Ann nekazari sendi aberats bateko alaba zen, aldiz Wil baserritar soil bat. Annen amak Wil errefuxatu eta Ann alaba herriko alkatearen semea zen Anthony Maddocks-ekin ezkontzera behartuarazi zuen. Ezkontza hura jazo baino egun batzuk aurretik Wilek Llangynwyd herria utzi zuen. Hilabete batzuk geroago, Wilek Annen senar berria hil egin zelako amets bat izan zuen, ondorioz etxera itzuli zen. Halere, Wilek etxera itzultzean benetan maitasunez eta bihotza hautsirik hiltzorian dagoena Ann bera dela ikusi zuen. Azkenean Ann Wilen besoetan hil zen.\nMaddocks Ann Thomasetaz bereaha ahaztu eta beste emakume batekin berriz ezkondu zen.\n1741an Wil hil zen, inoiz ezkondu ez zelarik. Wil eta Annen gorpuak batera Llangynwyd udalerriko hilerrian lurperaturik daude.\nHitzak.\nJatorrizko abestiak bi bertso gehiago zituen..."}
{"id": "293842", "revid": "1545", "url": "https://eu.wikipedia.org/wiki?curid=293842", "title": "Ar Raqqah eskualdea", "text": ""}
{"id": "293843", "revid": "336", "url": "https://eu.wikipedia.org/wiki?curid=293843", "title": "Druzo", "text": "Druzoak (arabieraz: \u062f\u0631\u0632\u064a, \"derz\u012b\" edo \"durz\u012b\", plurala \u062f\u0631\u0648\u0632, \"dur\u016bz\", hebreeraz: \u05d3\u05e8\u05d5\u05d6\u05d9 \"druzim\") edo drusoak komunitate erlijioso monoteista bateko kideak dira, batez ere Siria, Libano, Israel eta Jordanian bizi direnak. Talde hori XI. mendean sortu zen, ismailismotik bereizita.\nDruzoek sineste eklektiko multzo bat dute, abrahamen erlijioetatik, gnostizismotik, neoplatonismotik eta beste filosofia batzuetatik atera dituztenak. Beren buruari \"Ahl al-Tawhid\" (unitarianismo edo monoteismoaren herria) edo \"al-Muwa\u1e25\u1e25id\u016bn\" (unitaristak edo monoteistak) izena ematen diote; izan ere, erlijioaren izen osoa \"al-Muwa\u1e25\u1e25id\u016bn al Dur\u016bz\" (\u00abdruzo unitarioa\u00bb) da.\nHistoria.\nJatorriz, mugimendu ismaildar xiitatik bereiziriko talde bateko kideak ziren drusoak. XI. mendeko bi misiolarik sortu zuten sekta: Muhammad ibn Ismael al-Darazi (druso \"duruz\" hitz arabiarretik dator eta \"duruz\", \"darazi\" horren plurala da, daraziarrak beraz) eta Hamza ibn\u2019Ali ibn Ahmad. Dotrina horretako oinarriak mesianismotik, gnostizismotik eta neoplatonismotik hartu zituzten. Jainkoa gizon egitean eta metenpsikosian (arima bera gorputz desberdinetan bizi daitekeela dioen dotrina) sinesten dute. Drusoen arabera, siniste islamdarrak beren mendeko sunitei ezarri nahi izan zien Al-Hakim fatimatar kalifa (996-1021) izan zen azken jainkozko gizona edo maqam. Herri honetako kideen ustez Al-Hakim ez zen hil, desagertu baizik, eta egunen batean hura urrezko aro bat inauguratzera etorriko den sinestea dute.\nMusulman ortodoxoek Egiptotik egotzirik, Siriara jo zuten (1017. urtea, drusoen aroaren hasiera). Hego Sirian egokitu ziren, Hauran mendietan (geroko Jabal al-Druze) XIX. mendetik aurrera. Zapalkuntza gogorra pairatu behar izan bazuten ere, bizirik iraun zuten \"Taqiyah\" (\u00abezkutatzea\u00bb) hastapenari esker. Honen arabera, drusoek ez dute aitortu behar beren sinestea giro arrotzean edo etsai giroan daudenean. Drusoen artean, jakintsuek (\"Uqqal\") baizik ezin dituzte liburu sakratuak erabili.\nHistorian zehar drusoak gurutzatu kristauen, turko otomandarren (XVII. mendean menderatu zituzten otomandarrek), kristau maroniten (1860. urtean triskantza handiak egin zituzten drusoek maroniten artean) eta frantsesen aurka (1925-1926) borrokatu ziren. Sirian nolabaiteko autonomia erdietsi zuten eta ordezkari bereziak aukeratzen dituzte parlamenturako.\n1975. urtetik aurrera, drusoak parte hartzen hasi ziren Libanoko Gerra Zibilean, Alderdi sozialista aurrerazalea zutela buru. Hasieran kristau maroniten nagusitasun politikoaren aurka borrokatu ziren eta, beraz, palestinarren alde. 1983. urtetik aurrera, Siriaren laguntza zuten drusoak palestinarren aurka jarri ziren eta maronitak egotzi zituzten Xuf-eko mendietatik, gudu odoltsu bortitzen ondoren. 1984. urtean, Walid Jumblatten milizia drusoak eta xiitak Beiruten sartu ziren, nazioarteko gudarosteek alde egin ondoren. Libanoko bakerako hitzarmenean parte hartu zuten eta arabiarren eta kristauen arteko koalizio gobernuko kide bihurtu ziren."}
{"id": "293845", "revid": "105290", "url": "https://eu.wikipedia.org/wiki?curid=293845", "title": "Ipar mendebaldeko Mecklenburg", "text": "Ipar mendebaldeko Mecklenburg barrutia (alemanez \"Landkreis Nordwestmecklenburg\") Alemaniako Mecklenburg-Aurrepomerania estatuaren ipar mendebaldea hartzen duen eskualdea da. Wismar da hiriburua.\nGeografia.\nItsaso Baltikoaren ertzean kokaturik dago eta L\u00fcbeck, Schwerin eta Rostock hiriek inguratzen dute. Bi laku handi ere baditu, Schaalsee (23 km\u00b2) eta Schwerin aintzira (63 km\u00b2), eta uharte bat ere bai, Poel uhartea.\nHiriak.\nBi hiri aske, udalerri bat eta 9 Amt (herrien elkarketa) ditu:"}
{"id": "293846", "revid": "1545", "url": "https://eu.wikipedia.org/wiki?curid=293846", "title": "NO Aurigae", "text": "NO Aurigae (NO Aur / HD 37536 / HR 1939 / HIP 26718) Auriga konstelazioko izar aldakor bat da, batez beste +6,24ko itxurazko magnitudekoa. Aurigae OB1 izar kumuluarekin lotu den arren, Hipparcos satelite artifizialak neurtutako paralajeak gure eguzki sistematik 1370 argi urteko distantziara kokatzen du, aipaturiko kumuluraino dagoen distantziaren herena.\nNO Aurigae M2I espektro motako supererraldoi gorri bat da, 3789 kelvineko tenperatura efektiboa duena. Antares (\u03b1 Scorpii) edo \u03c3 Canis Majorisen antzekoa, bere erradioa gure eguzkiarena baino 630 aldiz handiagoa da, hau da, 2,93 unitate astronomikokoa. Gure eguzki sistemaren erdian balego, bere azalera asteroide gerrikoraino hedatuko litzateke, bere barnean eguzkitik gertuen dauden lau planetak hartuz, Lurra bera barne. Bere argitasun bolometrikoa (uhin luzera guztietan) gure eguzkiarena baino 7000 aldiz handiagoa da. Bere metaltasuna gure eguzkiarena baino txikiagoa da ([Fe / H] = \u2212 0,15), bere burdin ugaritasun erlatiboa Eguzkian dagoenaren %71koa delarik. Tekneziozko izar bezala katalogatua, AGB izar bat dela uste da. Bere masa estimatua gure eguzkiarena baino 5 aldiz handiagoa da.\nLC izar aldagarri irregular bezala katalogatua, NO Aurigaeren dizdira +6,1 eta +6,3 bitartean aldatzen da."}
{"id": "293847", "revid": "105290", "url": "https://eu.wikipedia.org/wiki?curid=293847", "title": "Listen Like Thieves", "text": "Listen Like Thieves INXS musika taldearen estudioko bosgarren kantu bilduma da. 1985eko urriak 14an kaleratu zen eta diska honekin jauzia handia ematea lortu zuten: Ameriketako Estatu Batuetako Top 5eko bere lehen kantua du, \"What You Need\". Chris Thomasekin eginiko lehen lana da, nork, beranduago, euren diskarik arrakastatsuenak ekoiztuko dituen."}
{"id": "293848", "revid": "36931", "url": "https://eu.wikipedia.org/wiki?curid=293848", "title": "Aurrepomerania-R\u00fcgen", "text": "Aurrepomerania-R\u00fcgen barrutia (alemanez \"Landkreis Vorpommern-R\u00fcgen\") Alemaniako Mecklenburg-Aurrepomerania estatuaren ipar ekialdea hartzen duen eskualdea da. Stralsund da hiriburua.\nGeografia.\nItsaso Baltikoaren ertzean kokaturik dago eta kontinenteaz gain R\u00fcgen, Hiddensee eta Darss uharteak ere hartzen ditu. Estatuan dauden hiru parke nazionaletatik bi bertan daude, Jasmund Parke Nazionala eta Mendebaldeko Pomeraniako aintziretako Parke Nazionala hain zuzen ere.\nHiriak.\nBost hiri aske, hiru udalerri eta 12 Amt (herrien elkarketa) ditu:"}
{"id": "293849", "revid": "105290", "url": "https://eu.wikipedia.org/wiki?curid=293849", "title": "Mecklenburgische Seenplatte", "text": "Mecklenburgische Seenplatte barrutia (alemanez \"Landkreis Mecklenburgische Seenplatte\") Alemaniako Mecklenburg-Aurrepomerania estatuaren hegoaldean dagoen eskualdea da. Neubrandenburg da hiriburua.\nGeografia.\nItsasora irteerarik ez duen barrutia bada ere baditu hainbat laku bere lurretan, handienak M\u00fcritz, Kummerower See eta Tollensesee. Aipatu beharra dago estatuaren hiru parke nazionaletako bat ere bertan dagoela, M\u00fcritz Parke Nazionala hain zuzen ere.\nHiriak.\nBost hiri aske, udalerri bat eta 14 Amt (herrien elkarketa) ditu:"}
{"id": "293851", "revid": "336", "url": "https://eu.wikipedia.org/wiki?curid=293851", "title": "Ameriketako Estatu Batuetako Kongresuko Urrezko Domina", "text": "Ameriketako Estatu Batuetako Kongresuko Urrezko Domina Ameriketako Estatu Batuetako Kongresuak emandako sari bat da, eta, Askatasunaren Domina Presidentzialarekin batera, Ameriketako Estatu Batuetako sari zibil gorena. Sari hau Estatu Batuen segurtasun, oparotasun edo interes nazionalaren izenean zerbitzu nabarmenen bat egin duen pertsonari ematen zaio. Ez dago zertan estatubatuar nazionalitatekoa izan beharrik.\nUrrezko Dominak zein Askatasunaren Domina Presidentzialak, orokorrean, ospe maila bera dute, Urrezko Domina askoz gehiago eman diren arren. Bien arteko ezberdintasun nagusia Askatasunaren Domina Estatu Batuetako presidenteak berak, botere betearazleak ematen duela da, Kongresuko Urrezko Domina Kongresuak, botere legegileak ematen duen bitartean.\nArau bezala, Kongresuko legedian, Urrezko Domina bat emateko Senatuko eta Ordezkarien Ganberako kideen bi herenen babesa behar izango dela zehazten da.\nEstatu Batuetako Txanpon Etxeak fabrikatzen du espezifikoki Urrezko Domina, pertsona eta honek egin duen lorpena omenduz. Beraz, itxuraz, domina bakoitza ezberdina da, eta ez dago Kongresuko Urrezko Domina baten diseinurako inongo araurik. Gainera, Kongresuko Urrezko Dominak ez erakusgarritzat hartzen dira, hau da, ez direla uniforme batean edo beste jantzi batzuetan erabiltzeko eginak, baizik eta garaikur bezala ematen direla. Ohikoa da domina hauen brontzezko bertsioak aurkitzea, oroigarri bezala.\nKongresuko Urrezko Dominak ez du inongo zerikusirik Ohorezko Dominarekin, borrokan ausardia handia erakutsi duten estatubatuar militarrentzako dena. Antzeko izena duen beste sari bat Kongresuko Espazio Ohorearen Domina da (Congress Space Medal of Honor), NASAk aurkeztua, espazioaren esplorazioan Estatu Batuen misioan ekintza nabarmen bat egiteagatik ematen dena."}
{"id": "293852", "revid": "512", "url": "https://eu.wikipedia.org/wiki?curid=293852", "title": "Neubrandenburg", "text": "Neubrandenburg edo Brandenburg Berria Alemaniako herri bat da, Mecklenburg-Aurrepomerania estatuaren hegoaldean kokaturik dagoena. Estatuko hirugarren hiri handiena da Rostock et Schwerinen ondoren.\nGeografia.\nEstatuaren hego-ekialdean kokaturik dago Neubrandenburg, Tollensesee lakuaren ertzean.\nHistoria.\nXIII mendearen erdialdera monje batzuk Broda monasterioa jaso zuten eta 1248an Neubrandenburg hiria sortu zen, Brandenburgeko mangraveak iparraldeko lurrak kontrolatzeko hiri bat behar baitzuen. 1292an ordea Mecklenburgeko dukeak jabetu ziren Neubrandenburgetaz. Merkataritzari esker hiriak garapena ezagutu zuen hurrengo mendeetan.\nHogeita Hamar Urteko Gerran (1618-1648) suediarrek, eskoziar soldaduen laguntzarekin hiria hartu zuten baina 1631ean Liga katolikoa hiriaz jabetu eta aurrekoak bidali egin zituzten. Suediarrek orduan \"presorik ez\" politika ezarri zuten hiria berreskuratzeko. Historiako gatazkarik krudelenetakoa etorri zen orduan.\nBigarren Mundu Gerran ere asko sufritu zuen, Armada Gorriaren bonbaketek hiriaren %80 suntsitu baitzuten."}
{"id": "293853", "revid": "105290", "url": "https://eu.wikipedia.org/wiki?curid=293853", "title": "Sydney Tower", "text": "Sydney Tower, Sydney Tower Eye, AMP Tower, Westfield Centrepoint Tower, Centrepoint Tower edo Centrepoint (euskaraz \"Sydney dorrea\") Australiako Hegoaldeko Gales Berriko Sydney hirian dagoen telebista dorre bat da. Dorreak antenaraino 309 metroko garaiera du, alduz azken solairua 260 metroko garaieran dago. 1970an eraikitzen hasi eta 1981ko irailaren 23an inauguratu zen."}
{"id": "293855", "revid": "65203", "url": "https://eu.wikipedia.org/wiki?curid=293855", "title": "Askatasunaren Domina Presidentziala", "text": "Askatasunaren Domina Presidentziala (ingelesez \"Presidential Medal of Freedom\") Ameriketako Estatu Batuetako presidenteak emandako sari bat da, Ameriketako Estatu Batuetako Kongresuko Urrezko Dominaren baliokidea, eta Estatu Batuetako sari zibil gorena da. \"Estatu Batuen segurtasun nazional edo interesen mesedetan, munduko bakearen mesedetan, kulturaren mesedetan edota beste ekimen garrantzitsu publiko edo pribatutan eginiko merituzko ekarpena\" egin duten pertsonen errekonozimendu bezala diseinatua dago. Agindu exekutiboz (eta ez Estatu Nagusiko Nagusi Batzarraren erabakiz) ematen den sari zibil bat den arren, domina hau militarrei ere eman dakieke, uniformean eraman dezaketena.\nSariaren historia.\nHarry Truman presidenteak ezarri zuen 1945ean Bigarren Mundu Gerran zehar eginiko zerbitzua ohoratzeko 9590 dekretu exekutiboaren bidez, 1945eko uztailak 21ean sinatua, 10 FR 9203 Erregistro Federala, 1945eko uztailak 25. John Fitzgerald Kennedy presidenteak dominaren ematea aldatu zuen 1963an dekretu exekutibo baten bidez, 11085a, dominaren ematearen asmoa hedatuz.\nDomina urtero ematen da, Ameriketako Estatu Batuen Independentzia Egunaren bezperan, eta beste batzuetan Presidenteak erabakitako egun batean. Onuradunak Presidenteak aukeratuak dira, honen ekimenez edo gomendioak jarraituz. Dominaren berraktibatzearen xedeak Zerbitzu Zibilaren Batzarraren tamaina eta ardurak ere handitu zituen saria ezberdintzeko, eta, beraz, gomendio iturri garrantzitsu bezala balio zezakeen.\nDomina pertsona bati behin baino gehiagotan eman dakioke (John Kenneth Galbraith eta Colin Powell adibidez) eta hil ondoren ere eman daiteke (John Fitzgerald Kennedy, Roberto Clemente eta Paul Bryant esaterako).\nDomina.\nAskatasunaren Domina presidentzialaren intsigniak bost puntako izar baten forma du, urre zuriz esmaltatua, horren atzean kolore gorriz esmaltatutako pentagono bat duela; diskoak hondo urdin esmaltatuan hamairu urrezko izar ditu (Estatu Batuetako Zigilu Handitik hartua), eta barnean urrezko eraztun bat. Amerikako urrezko arranoak luzatutako hegoekin izarraren puntuetan. Lepoan eramaten da ertzean zerrenda zuriak dituen zinta urdin batekin.\nDominaren serie berezi bat dago, distintziodun Askatasunaren Domina Presidentziala bezala ezagutua, dominak izarra du, eta zinta banda bezala erabiltzen da eskuin sorbaldan, bere errosetarekin (urdina ertz zuriekin, bere erdian dominaren diskoa daramana). Domina paparraren ezkerrean ere erabil daiteke, Amerikako zilarrezko arrano batekin distintziodun domina baten kasuan.\nSaria jaso dutenak.\nEz da zehazki ezagutzen zenbatek jaso duten sari hau, baina 20.000tik gora dira behintzat.\n2016: Michael Jordan, Kareem Abful Jabbar - Ellen DeGeneres - Frank Gehry - Maya Lin - Robert De Niro - Tom Hanks - Robert Redford - Cicely Tyson - Diana Ross - Bruce Springsteen - Grace Hopper (hil ondorengoa) - Margaret Hamilton - Lorne Michaels - Bill Gates - Melinda Gates"}
{"id": "293856", "revid": "336", "url": "https://eu.wikipedia.org/wiki?curid=293856", "title": "KV45", "text": "KV45 hilobia, Egiptoko Erregeen Haranean dagoena, Userhet lurperatzeko erabili zen, Egiptoko XVIII. dinastiaren garaian bizi izan zen noble bat, dirudienez, Amonen tenpluaren gainbegiralea Tutmosis IV.aren erregealdian. Egiptoko XXII. dinastiaren garaian berrerabili zen.\nUadi nagusiaren ezkerreko ertzean dago, KV44aren ondoan. Bikain zulatua, pasabide bat eta konpartimendu txiki batez osatua dago. Bertan ez zen inongo apaindurarik aurkitu.\nHoward Carterrentzat lan egiten zuen Theodore M. Davisek aurkitu zuen. Hilobia aurkitu zenean, ia erdia hondakinez betea zegoen, zenbait uholdek eragindako erorketen ondorio. Carterrek, ikusten ziren bi momiak ateratzearen ezintasuna idatzi zuen, soilik horietako baten mozorroaren zati bat berreskuratu ahal izan zuen (gizonezko bat), eskarabeo bat eta Userheten ontzi kanopoen zatiak.\nDonald Ryanek indusketa berrartu zuen 1992an, eta harresi bat jarri da ura pasatzen ez uzteko."}
{"id": "293857", "revid": "119347", "url": "https://eu.wikipedia.org/wiki?curid=293857", "title": "La Calahorrako gaztelua", "text": "La Calahorrako gaztelua () Espainiako Andaluzia autonomia erkidegoko Granadako probintzian dagoen La Calahorra udalerrian dagoen gaztelu bat da, hain zuzen ere udalerri horren aldamenean dagoen muino baten gailurrean kokatua dago, 1.250 metroko garaieran. Bertati Zeneto Markeserri guztia begi bistan gelditzen da.\n1509-1512 bitartean eraiki zen,"}
{"id": "293858", "revid": "119347", "url": "https://eu.wikipedia.org/wiki?curid=293858", "title": "Khersongo oblasta", "text": "Khersongo oblasta (ukraineraz: \u0425\u0435\u0440\u0441\u043e\u043d\u0441\u044c\u043a\u0430 \u043e\u0431\u043b\u0430\u0441\u0442\u044c, translit. \"Khersons\u2019ka oblast\u2019\") Ukrainako hegoaldeko oblast bat da. Mugakide ditu Dnipropetrovskeko oblasta iparraldean, Itsaso Beltza eta Krimea hegoaldean, Mykolaiveko oblasta mendebaldean eta Azoveko itsasoa eta Zaporizhiako oblasta ekialdean. 28.461 km\u00b2ko azalera du eta 2008an 1.109.117 biztanle zituen. Hiriburua Kherson da.\nHiri nagusiak.\nKhersongo oblasteko hiri handienak hauek dira (2005eko populazioa):"}
{"id": "293860", "revid": "512", "url": "https://eu.wikipedia.org/wiki?curid=293860", "title": "Pianoarentzako 23. sonata (Beethoven)", "text": "Ludwig van Beethovenen Pianoarentzako 23. sonata fa minorrean Opus 57, Apassionata (pasiotsua) bezala ezagutua, bere garai ertaineko hiru sonata handietakotzat hartzen da (besteak Waldstein sonata Opus 53 eta \"Les Adieux sonata Opus 81\" dira). Vienatik gertu dagoen D\u00f6blingen idatzi zuen 1804an, Franz von Brunswick kondeari eskainia eta Bureau des Arts et d'Industriek argitaratua izan zen.\nGutxi gora-behera 23 minutuko iraupena du.\nMugimenduak.\nHiru mugimenduz osatua dago:\nAllegro assai.\nErrepikapenik gabeko sonata allegro bat da, 12/8 konpasean idatzia eta 10 minutu inguruko iraupena du. Bere iraupena gora-behera, mugimendu hau tonalitate aldaketa azkarren eta bapateko dinamika aldaketen artean dihoa. Gai nagusiak erritmo bereizgarri bat du, erritmo punteatu bat bezala, baina 5:6ko proportzioan 3:4koan ordez, jotzeko zaila dena. Fa minor tonalitatea aukeratzea argi geratzen da mugimenduak pianoaren behereneko fa notaren erregistro grabe eta iluna sarri erabiltzen duela ikustean, garai hartako pianoen notarik grabeena zena. Mugimendua apur bat lasai eta motela da hasieran, azkar jotako akorde multzoek etena.\nAndante con moto-attaca.\nBigarren mugimendua, re bemol nagusian idatzia, gai bat eta bariazioak dira, melodia motel batekin, ia ereserki baten antzerakoa. 8 konpaseko bi sekzio ditu, errepikatu egiten direnak. Bariazioak, banan-banan, honakoak dira:\nAllegro, ma non troppo-presto.\nHirugarren mugimendua sonata allegro bat da, non, oso ez ohiko moduan, soilik bigarren zatia errepikatuko den, adierazten denaren arabera. Mugimendua perpetuum mobile bat da, soilik garapenean eta kodan etendako kortxeaerdi azkarrekin. Mugimendua izaera konplexu, azkar eta bizikoa da, soilik garapenean eta kodan etendako kortxeaerdi azkarrekin. Zenbait adjektibo jaso ditu kritikarien aldetik: \"pasiotsua\", \"desesperatua\" eta \"arnasa kentzen duena\".\nIzena.\nApassionata izena argitaratzaileak eman zion. Beethoveni ez zitzaion batere gustatu izen hori, bere lan guztiak, eta ez soilik hau, pasiotsuki jotzeko eginak zeudela uste baitzuen. Beethovenek, bere Bosgarren Sinfoniako hirugarren mugimendua konpondu gabeko tentsio batekin amaitu zuen. Mugimenduen arteko tarterik gabe, laugarrenak jarraitzen du garaipenezko fanfarria batekin. Bosgarren Sinfonian bezala, Apassionata izeneko sonata honetan ere badago konpondu gabeko tentsio une labur bat bigarren mugimendua amaitzean (Bosgarren sinfonian baino laburragoa den etenaldi bat). Baina, Bosgarren Sinfoniako garaipena ez bezala, azken mugimendu honek berak agonia iragartzen du eta koda desesperatu bat du."}
{"id": "293861", "revid": "15795", "url": "https://eu.wikipedia.org/wiki?curid=293861", "title": "Commonwealth of Nations", "text": ""}
{"id": "293862", "revid": "15795", "url": "https://eu.wikipedia.org/wiki?curid=293862", "title": "Britainiar Commonwealth", "text": ""}
{"id": "293863", "revid": "88969", "url": "https://eu.wikipedia.org/wiki?curid=293863", "title": "Miren Gezala", "text": "Miren Gezala Sagarzazu (Lezo, - Oiartzun, ) Emakume Abertzale Batzaren kidea izan zen, Euskal Pizkundearen partaidea, irakaslea, dantzaria, antzezlea. Frankismo garaian Euskal Herritik kanpo bizitzera derrigortuta.\nBiografia.\nAita Lezoko alkatea eta Portuko aduanazaina zen, EAJren militantea. Bederatzi anai-arreba ziren. Familian musikak garrantzi handia zuen. Hemezortzi urterekin Donostiara joan zen hantxe Irakasletza Ikasketak egiteko. 21 urterekin eskolak emateko baimena jaso zuen eta horixe egin zuen Lezoko herrian bertako plazan ikastola irekiz. Gauez herriko helduei euskarazko klaseak ematen zizkien, lan horretan aitzindari izanik. Emakume Abertzale Batzaren militantea, mitinera gisa aritu zen. \nAldi berean, kultura alorreko ekintzetan parte hartzen zuen, bai dantzetan bai antzerki-lanetan. 18 urterekin Donostiara joan zen irakasle-ikasketak egiteko, eta 21 urterekin eskolak emateko baimena lortu zuen, maistra bezala. Euskaraz irakastea erabaki zuenez, Lezoko plazan ikastola bat zabalzu zuen.\nGerra zibila hasi zenean, familiaren alaba gazteena Salamancan zegoen eta haraxe joan zen aita bere bila. Harekin familia osoa bildu zen ibilbide luze bat hasteko: Frantzia, Madril, Bartzelona. Bolada batean Donibane Garazin egon ziren eta bitarte horretan Miren Zitadelan errefuxiatuei eskolak ematen ibili zen. Gerra bukatu eta gero hamabost urte Gipuzkoara itzultzeko debekua jaso zuen. 1950ean itzuli zen. Bueltan besteak beste Azpeitian lehendabizi, Idiazabalen ondoren ibili zen irakasle gisa, bitartean Lezon bizi zela. Azkenik, Pasai Donibanen irakasle-lanpostua eskuratu zuen eta bertan jardun zuen jubilatu arte. Azkeneko hiru urtetan Oiartzungo Zaharren-egoitzan bizi izan zen 2003an hil arte."}
{"id": "293864", "revid": "26081", "url": "https://eu.wikipedia.org/wiki?curid=293864", "title": "Xaboi", "text": "Xaboia garbitzeko eta koipea kentzeko urarekin nahastuta erabiltzen den produktua da. Kimikoki, xaboiak gantz azidoen gatzak dira, alkali bat gantz batekin konbinatzean lortzen dena. Garbiketa eta ikuzketarako surfaktante modura erabiltzen dira normalean, baita ehunak bihurritzeko ere, eta lubrifikatzaileen osagai garrantzitsua dira.\nIkuzketarako xaboiak fabrikatzeko, landare edo animalia jatorriko olioak eta gantzak oso alkalinoak diren disoluzioekin tratatzen dira. Gantzak triglizeridoz (glizerol molekula bati lotutako hiru gantz azido molekulez osatutako elementuez) osaturik daude. Disoluzio alkalinoak (alegia, lixibak) saponifikazio deritzon erreakzio kimikoa eragiten du. Prozesu horretan, triglizeridoen hiru gantz azidoak askatzen dira eta gero alkaliarekin konbinatzen dira, xaboi gordina sortuz. Glizerola askatu egiten da eta xaboiaren azpiproduktu gisa uzten da xaboian bertan, edo garbitu eta berreskuratu egiten da beste erabilera batzuetarako.\nXaboiak koipe lubrifikatzaile askoren osagai nagusiak dira. Lubrifikatzaile horiek kaltzio xaboiz edo litio xaboiz eta olio mineralez osaturik egon ohi dira. Beste xaboi metaliko batzuk ere erabiltzen dira, esaterako aluminioa, sodioa edo horien nahastea dutenak. Xaboien funtzioa lubrifikatzaileen biskositatea handitzea da.\nIzena.\n\"Xaboi\" da euskara batuan erabiltzekoa. Historian zehar, hainbat aldaera erabili izan dira \"xaboi\" aldaeraz gain, hala nola \"jaboi, jaboe, xabon, jabon, xabo, xaboa, xabu, xaun, txaboe, txaboi, saboi, saboa, jaboa, sabona, sagona, salboina\".\nTerminook erromantzezko \"savon/jabon\" edo latinezko \"saponem\" hitzan dute jatorria (irakur \"s\u0101p\u014dnem\"), \"sapo\", \"saponis\" hitzaren akusatibo singularra, lehen aldiz Pliniok erabilia esanahi honekin: \u201cbilgor eta errauts nahasketa, galiarrek erabilia ilea gorritzeko\u201d. Latinezko \"sapo\" hitza \"*saip\u00f4n-\" \u201cxaboi\u201d germanieratiko mailegua da, ikus antzinako goi alemanierazko \"seifa, seipfa\" \u00abxaboi\u00bb &gt; alemanezko \"Seife\" \u00abxaboi\u00bb eta anglo-saxonierazko \"s\u0101pe\" &gt; ingelesezko \"soap\" \u00abxaboi\u00bb.\nHistoria.\nEz dago argi nortzuk izan ziren xaboia asmatzen lehenak . Xaboi-antzeko gaien ekoizpenaren froga zaharrena K.a. 2800 ingurukoa da, Antzinako Babilonian . Ekoizpen formula bat ageri da K.a. 2500eko sumeriar buztinezko taulatxo batean, non xaboia egiteko olioa eta egur errauts nahasketa berotzen zen. Historia osoan idatzitako lehen erreakzio kimikoa da, eta artilezko arropa garbitzeko erabiltzen zen . Ebers papiroak (Antzinako Egipto, K.a. 1550) adierazten duenez, egiptoarrek xaboia zerabilten sendagai gisa, eta gantzak edo landare-olioak erabiltzen zituzten, trona izeneko sodio karbonatozko gaiarekin konbinatuta, xaboiak ekoizteko.\nAntzinako Txinan xaboiaren antzeko garbigai bat egiten zen \"Gleditsia sinensis\"-en haziekin. Beste garbigai tradizional bat txerri-pankreaz eta landare-errautsez eginiko nahasketa zen, \"zhuyizi\" izenekoa (txineraz \u732a\u80f0\u5b50, pinyin zh\u016by\u00edz\u01d0). Benetako xaboia, gantzez egina, ez zen Txinan agertu aro modernoa arte eta, oro har, garbigaiak ez ziren ukenduak eta kremak bezain ezagunak.\nLatinezko \"sapo\" hitza (xaboi) ziurrenik hizkuntza germaniko goiztiar batetik hartu zen maileguan, eta \"sebum\" (sebo) hitzaren jatorri etimologiko bera du. Lehen aldiz Plinio Zaharraren kontakizunean agertzen da, \"Historia Naturalis\" delakoak, zeinak gantz eta errautsetatik abiatuta xaboia fabrikatzeari buruz hitz egiten duen. Erromatarrek xaboi latzak ez zituzten maiz erabiltzen, galiarrek zerabilten xaboi leunenak aurkitu aurretik K.a. 58 inguruan. Ordu arte, gorputza garbitzeko erromatarren metodorik gogokoena larruazala olioz igurztea zen, eta gero olioa zein zikinkeria estrigil batekin karrakatzea . Galenok, II. mendeko medikuak, xaboi lixibadunaren fabrikazioa deskribatzen du eta garbiketa agintzen du gorputzaren eta arroparen zikinkeriak ezabatzeko. Garai hartan, norberaren garbitasunerako xaboia gero eta ohikoagoa bihurtu zen. Galenoren arabera, xaboi onenak germaniarrak ziren eta galiar xaboiak bigarren onenak. Zosimo Panopoliskoak, 300. urte inguruan, xaboia eta xaboiaren fabrikazioa deskribatu zituen.\nErdi Aroa.\nNapoliko xaboihileka gremio bat osatzen zuten VI. mendearen amaieran (orduan Ekialdeko Erromatar Inperioaren kontrolpean) eta VIII. mendean Italian eta Espainian oso garatua zen xaboigintza .\nIslamiar Urrezko Aroan, usain atsegineko xaboi gogorraren ekoizpena benetako industria bihurtu zen Ekialde Hurbilean. Muhammad ibn Zakariya al-Razi-k (865-925 inguru) xaboia egiteko errezetak deskribatu zituen, horien artean glizerina ekoizteko bat oliba-oliotik abiatuta. Ekialde Hurbilean, olioa edo gantza alkaliekin nahastuta ekoizten zen xaboia. Xaboia Siriatik mundu musulmaneko beste leku batzuetara esportatzen zen, baita Europara ere. XIII. menderako, islamiar munduan xaboiaren ekoizpena industrializatua zegoen, batez ere Nablus, Fez, Damasko eta Alepon .\nEuropan, IX. mendean, animalia-gantzekin egiten zen xaboia, eta usain desatsegina zuen. Hori aldatu egin zen oliba-olioa erabiltzen hasi zenean eta, horren ondoren, Europako xaboi-ekoizpenaren zati handi bat olibondoen ekoizpen eskualdetara lekualdatu zen, hots, mediterraneora. Arabiar jatorriko higiene-xaboia ere Europan zehar barreiatu zen, eta pixkanaka luxuzko artikulu gisa zabaldu zen, maiz lurrindua zegoena . XV. mendean xaboiaren fabrikazioa ia industrializatu egin zen, gehien bat Anberes, Gaztela, Marseilla, Napoli eta Veneziako eskualdeetan.\nAro modernoa.\nFrantzian, XV. mendearen bigarren erdian, xaboiaren ekoizpen profesional erdi-industrializatua Proventzako gune gutxi batzuetan biltzen zen (Toulon, Hy\u00e8res eta Marseilla), eta horiek Frantzia osoa hornitzen zuten .\nGeroago, XVI. mendetik aurrera, xaboi finagoak orokortu ziren Europan, landare-olioak erabiliz, animalia-gantzen ordez. Xaboi horietako asko industrialki nahiz eskala txikiko artisauek ekoizten dituzte oraindik. Gaztelako xaboia Italiako \"xaboi zuri\" zaharrenetik eratorritako landare-xaboien adibide ezaguna da. Gaztelako Erresuman, batera irekitzen ziren oliba-olioa eta \"barrilla\" errautsa, hainbat belar gazizalearen errauts alkalinoa (\"Suaeda maritima\", kali belarra, salikornia etab.); ondoren, gatzuna eransten zitzaion irakiten zegoen likidoari, xaboia azalera atera zedin, zikinkerietatik eta lixiba kaustikotik bereiziz. Horrela ekoizten zen kalitate handiko xaboi zuria, farmazialarien artean \"Sapo hispaniensis\" edo \"Sapo castilliensis\" izenekoa ezaguna.\nIndustrialki fabrikatutako barra-xaboiak XVIII. mendearen amaieran eskuragarri bihurtu ziren. Europan eta Amerikan publizitate-kanpainek garbitasunaren eta osasunaren arteko harremanaren garrantzia zabaldu zuten herri-kontzientzian, higieneren kontzeptua orokortuz.\nXIX. mendetik gaurdaino.\n1789an Nicolas Leblanc kimikari frantsesak (1742 - 1803) aurkitu zuen nola lortu kalitate oneko soda gatz arruntetik, harrezkero prezio merkean eta kantitate handietan eskuragarri izango zena. Leblanc-en prozedura 1870era arte egongo da erabiltzen, Solvay prozesuak ordeztu zuena, eta oraindik ere erabiltzen dena. 1823an, Michel Eug\u00e8ne Chevreul kimikari frantsesak \"Recherches chimiques sur les corps gras d\u2019origine animale\" argitaratu zuen, non saponifikazio erreakzioa azaltzen zuen.\nEzagutza berri horiek bidea erraztu zuen xaboia eskala handiagoan eta merke ekoizteko. Hori dela eta, XIX. mendearen erdialdean hobekuntza orokorra gertatu zen higiene pertsonalean, eta bainatzeko ohitura orokortu egin zen.\nXX. mendearen hasieran lehen detergente sintetikoak agertu ziren, xaboia guztiz ordezkatzeko asmoarekin. Garbigai berrien ikerketa sustatzeko, eragin handia izan zuen Mundu Gerretan izandako olio eta gantz eskasiak. Guztiz sintetikoa zen tentsioaktibo baten lehen patentea Alemanian aurkeztu zen 1917an . Garbitzeko lehen produktu sintetikoa 1946an agertu zen Estatu Batuetan.\nHortik abiatuta, gaur egun ezagutzen ditugun produktu guztiak garatu dira, erabilera bakoitzerako bereiziak eta espezifikoak (batzuk mikrobioen aurkako agente erantsiak dituztenak, hala nola triklokarbana), denbora pasa ahala sortzen diren kutsadura- edo toxikotasun-arazoak tratatuz.\nEuskal Herrian.\n1860an, Juan Lizariturrik \"J. Lizariturry y Compa\u00f1\u00eda\" enpresa sortu eta Donostian produktu kimikoen fabrika bat eraiki zuen, \"La Providencia\" izenekoa. Lau urte geroago, Jose Antonio Rezolak bat egin eta enpresa \"Lizariturry y Rezola\" bihurtu zen, harrezkero bere izena izango zena. 1863an Bilbon antzekoa zen \"Chimbo\" marka sortu zuten. Marka biek arropa-garbitokien inguruan ohikoa zen animalia baten izena hartu zuten: batek \"Lagarto\" (muskerra), eta besteak \"Chimbo\" (txinboa).\nMotak.\nXaboi mota ugari daude, eta hainbat konbinazio dituzte: trinkotasuna, usaina, itxura, kolorea, testura, propietate garbitzaileak edo terapeutikoak. Xaboi mota ezagunenetako batzuk hauek dira:\nXaboigintza.\nGantz-azido batek (gehienetan azido palmitikoa, estearikoa eta oleikoa) eta alkali batek erreakzionatzean sortzen den gatza da xaboia, uretan urtzen dena. Xaboi arrunta animalia edo landare olio-gantzak sodio hidroxidoaz (NaOH) edo potasio hidroxidoaz (KOH) irakinez lortzen da, hidrolisiaz alegia. Hidrolisia amaitzen denean, NaCl, sodio kloruroa, gehituz prezipitatzen da. Gero lurrinak eta bestelako gehigarriak erantsi eta forma ematen zaio. Animalia eta landare olio-gantzak batik bat azido horien ester glizeridoak dira. Sodioaren ordez potasioa erabiliz xaboi biguna lortzen da. Hedaduraz, beste metal batzuek, kaltzioak, magnesioak, berunak, kobaltoak eta litioak, besteak beste, gantz-azidoekin eratzen dituzten gatzei ere, xaboi izena ematen zaie. Konposatu horiek ez dira uretan urtzen, eta beste erabilera batzuk izaten dituzte; ezagunenetakoa napalm-a da, aluminio xaboia (Al(OH)R2) alegia, gasolina gel bihurtzeko eta su egiteko erabiltzen dena.\nEgin beharreko xaboi mota aukeratzeko, beharren eta osagaien eskuragarritasunaren araberakoa da, baina baita erabiltzailearen araberakoa ere. Erabilitako gantzek edo glizerol triesterrek, oro har, zortzi eta hemeretzi karbono atomo arteko kate alifatikoak izaten dituzte, hidrogenazioaren ondoren.\nErabilitako koipeak.\nHurrengo taulan ageri dira xaboiak egiteko gehien erabiltzen diren koipe motak:"}
{"id": "293865", "revid": "201", "url": "https://eu.wikipedia.org/wiki?curid=293865", "title": "Gantz azido", "text": ""}
{"id": "293866", "revid": "105290", "url": "https://eu.wikipedia.org/wiki?curid=293866", "title": "Nazca kultura", "text": "Nazca Antzinako Peruko kultura bat zen, Nazca probintzian sortua (Ica departamenduan) I. mende inguruan eta VI. mende arte iraun zuena. Antzekotasun nabarmena du Paracas kulturarekin, Nazcako oihaletako irudietan edo zeramikazko ontzietan esaterako, eta Nazca Paracasko kulturaren eratorria zela esan daiteke horrenbestez.\nArtea.\nDena dela, Paracasen adierazpide nagusi gisa oihalgintza erabili zen bezala, Nazca kulturan aldaketa bat egon zen, eta zeramikak hartu zuen oihalgintzaren lekua. Arkitektura aski apala zuten. Ez da pezozko edo harrizko eraikin handirik aurkitu; etxeak txikiak ziren, adobezko hormekikoak, eta herrixketan bezala antolatuta bide zeuden. Nazca kulturako hiri nagusia Cahuachi izan zen; hango aztarna aipagarrienak hilobiak dira: ganbera batera iristen den putzu modukoak dira eta, Paracas kulturako joerari jarraituz, oihalez estalita agertu dira gorpuak. Piramide txikiak eta terrazak ere aurkitu dira.\nBaina hilobietako zeramika aberatsak dira kultura honetako arte lan bitxienak.\nAdituen ustez, zeramika lantzeko artista espezializatuak zituzten, eta teknikak maila gorena iritsi zuen haien eskuetan. Moldeei dagokienez ez dira oso bereziak -esfera formako ontziak egiten ziren batez ere-, baina bikainak dituzte kolorea eta marrazkiak. Hasieran Paracasko artearen eragina nabarmendu zen, baina denborarekin gero eta elementu sinboliko eta izadiko moldeetatik urrunagokoak agertu ziren. Ale meheko buztina erabili zen, maskor xehetuarekin nahasturik edo mikarekin nahastutako harea bestela. Buztina egosi aurretik margotzen zuten, hamar kolore oinarrizko erabiliz; irudiak beltzez marrazten ziren lehenik, hondo zuriaren gainean, oro har, eta ondoren kolore lauez betetzen ziren. Gaiei dagokienez, errepertorio abstraktua eta sinbolikoa zuten, esan bezala; sarritan agertzen dira, esaterako, uretako katua, katu deabrua, eta ugariak dira, halaber, irudi geometrikoak, azkenaldian batez ere."}
{"id": "293867", "revid": "201", "url": "https://eu.wikipedia.org/wiki?curid=293867", "title": "Nazca lerroak", "text": ""}
{"id": "293868", "revid": "155810", "url": "https://eu.wikipedia.org/wiki?curid=293868", "title": "Ur-jauziko etxea", "text": "Ur-jauziko etxea edo Kaufmann egoitza () Ameriketako Estatu Batuetako Pennsylvania estatuko Mill Run udalerrian dagoen etxe bat da. 1935ean Frank Lloyd Wright arkitektoak diseinatu zuen, eta 1936-1939 bitartean eraiki zen Bear Run errekako ur-jauziaren gainean. Gaur egun, Western Pennsylvania Conservancy erakundeak kudeatzen duen museoa da, eta Estatu Batuetako nazioarteko monumentutzat hartuta dago.\nFrank Lloyd Wright (1867-1959) Estatu Batuetako arkitekto hoberentzat jotzen da, eta egin duen obrarik onena Ur-jauziko etxea dela esaten da, XX. mendeko arkitekturaren mugarri nagusienetakoa. 1938ko urtarrilean argitaratutako \"Time\" aldizkariaren azalak ordura arteko eraikinik famatuena zela zioen, eta garai hartako ikono bihurtu zen. Bestalde, \"American Institute of Architects\" erakundeak dioenez, Estatu Batuetako historian izan den lan arkitektonikorik hoberena da. \u00a0\nEtxearen diseinua 1934-1935 bitartean egin zen, eta hurrengo 2 urteetan zehar eraiki zen Pensilvanian. Hasiera batean, Edgar Kaufmann, Liliane emaztearen eta Edgar Jr. semearen landako etxea izan zen Fallingwater eraikina. Edgar Kaufmann Pittsburgheko saltoki handi batzuetako jabea zen. 1937tik 1963ra bitartean, familia osoa astebururo joaten zen bertara. Senar-emazteak hil zirenean haien semeak etxea eta 600 hektarea baino gehiago zituen lurra Western Pennsylvania Conservancy elkarteari eman zizkion. 1964an jendeari ateak ireki zitzaizkionetik etxeak lau milioi eta erdi bisitari baino gehiago izan ditu.\nWrightek bere eskolan eta Taliesin izeneko estudioan erakusten zituen arkitektura organikoaren hastapenak ageri dira eraikinean. Haren printzipioak faktore desberdinak eraikin bakar batean integratzean oinarritzen dira: kokapena, erabilera eta funtzioa, jatorrizko materialak, eraikuntza-prozesua eta erabiltzailea elkartzea.\u00a0\nHistoria.\nUr-jauziko etxea Pittsburgh hiritik gertuko Mile Mile Run-en dago (Stewart udalerria, Pensilvania estatuko Fayette konderria Ameriketako Estatu Batuak). XIX. mendearen amaieran elkarte masonikoak ezarri ziren bertan, eta egurrezko eraikuntza asko egin zituzten. Geroago,\u00a0udako kanpamentu bihurtu zen Pittsburgheko Kaufmann biltegiko langileentzat. Baina Depresio Handiaren garaian, kanpamentua ez zen ezertarako erabiltzen, eta Edgar J. Kaufmann biltegiko arduradunaren esku geratu zen. \u00a0\nKaufmanndarrek oporraldiak pasatzeko baino ez zuten erabiltzen etxea eta gaizki zegoenez berria egitea erabaki zuten. Gauzak horrela,\u00a0Frank Lloyd Wrighti eskatu zioten diseinua egitea.\u00a0\nKaufmanndarrek garbi zeukaten\u00a0etxea eraikitzeko tokirik onena ur-jauziaren ingurukoa zela eta horrela jakinarazi zioten Wrighti. Hark ikerketa topografikoa egin zezaten eskatu zuen, eta Uniontowneko Fayette Engineering taldea arduratu zen zeregin horretaz. Talde horrek harkaitzak, zuhaitzak, etab. kontuan hartuz burutu zuen lana. Geroago, Wrightek berak zuhaitzen enborren diametroa eta mota zehazten ziren mapa berri bat egin zuen.\u00a0\nBien bitartean, Wright Broadacre Cityren (akre bateko lursaila duten etxebizitzez osatutako hiri modeloa) diseinuan buru-belarri ari zenez, ur-jauziko etxearen diseinu-prozesua atzeratu egin zen. Eta zenbait hilabetetan proiektua bere horretan utzi ostean, 1935eko irailean bere bezeroaren bisita izan zuen. Arkitektoaren langile batek esan zuenaren arabera, ia bi ordutan marraztu zituen eraikinaren lehenengo zirriborroak eta planoak. Kaufmann harrituta geratu zen Wrightek etxea ur-jauziaren gainean diseinatu zuela ikusi zuenean, eta honela esan zion: \u201cUr-jauziarekin bizi zaitezten nahi dut, ez bakarrik bera ikustea, zuen bizitzaren parte bihurtzea baizik.\u201d \nInguruarekiko harremana.\nNabarmena da etxearen bertikaltasunaren eta terrazen hegal horizontalen arteko kontrastea. Inguruan dauden harkaitzez baliatu ziren etxearen zimenduak jartzeko. Bertako erliebea malkartsua da, hostogalkordun zuhaitzez beteriko basoa du, eta alboan, Bear Run erreka dago. Etxea eraikiko zen tokiko harkaitzez baliatu ziren haren beheko fatxadako harri-horma egiteko. Horrela, lurreko harri naturaletik, harri-horma jarraituz, hormigoizko\npareta altuetarako kontrastea nabarmendu zitekeen. Beste paretak krema kolorekoak dira; naturak duen berde edota marroiarekin (garaiaren arabera) hobekien kontrastatzen duen kolorekoak. Etxeak dituen hegalen eta pareten forma ortogonalak ere kontrastea sortzen duten beste elementuetako batzuk dira.\u00a0\u00a0\nEraikina bere ingurura egokituta dago. Esan bezala, zati batzuk bertako harkaitzez eginak daude, eta horietako batzuek lehenengo solairuaren zabalera gainditzen dute; tximiniaren ondoan ikus daitezke. Etxearen zati handiena airean dago, errekaren gainaldean. Wrighten ingeniariek zalantza zuten eraikina zutik mantenduko ote zen, eta hori zuzentzeko gomendatu zioten jabeari. Hori horrela, hegala eutsiko zuten metalezko pieza batzuk ezarri zituen arkitektoak. Eta gaur egun eraikinak oraindik ere zutik dirau, nahiz eta tornado baten eragina jasan. Bestalde, bi solairu ditu eta zabalagoa da horizontalean: zabalera horretan hegal eta terraza garaiak ditu. Halaber, tximinia dagoen nukleo bat dauka bertikalean jarrita. Leihoak ere bertikalean daude, pisu batetik besterainoko luzerarekin. Aipatutako nukleo bertikal hori da etxearen \u201cbihotza\u201d.\nEtxearen iparraldean, hau da, basoa dagoen aldean, eguzki-oihal funtzioa egiten duen pergola multzo bat dago. Pergola horiek kanpoko hormatik sarrerarako\u00a0bidean dagoen harrizko mendoitz bateraino heltzen dira. Leku honi \u201cetxeko basoa\u201d deitzen zaio. Era berean, bi zuhaitzen enborra zeharkatzeko, arku itxurako bi pergola daude; etxearen diseinuak naturarekin duen errespetuaren erakusle. Pergolek sortzen dituzten itzalak enborrek sortutakoen antzekoak direnez, etxea basoan ezkutatuta dago. Bestalde, Kaufmannen bulegoko terrazako zorua bi hutsunerekin diseinatu zen, horrela, bi zuhaitzek lekua izan zezaten. Baina etxea eraikitzeko garaian, bi zuhaitz horiek hil egin zirenez, hutsuneak ez ziren egin.\nDirudienez, E. J. Kaufmann ez zen fio Wrighten kalkulu estrukturalez, eta estrukturan altzairu gehiago jarri zuen isilpean. Horrek Wrighten haserrea eragin zuen, konfidantza-falta agerian geratu baitzen. Alabaina, Wrighten kalkulu estrukturalak oker zeuden: altzairua gehitu ez balio, balkoi-irtenek ez zuketen zutik iraungo. Hala ere, 90eko hamarkadarako jada balkoi-irtenek 20 cm-ko deflexioa zuten. Hori horrela, eta birtinkatze lanen bidez, etxea egonkortu egin zen 2001ean. Horrek 11,5 milioi dolar balio izan zuen: etxearen kostua halako 100.\nEtxearen barnealdea.\nBanaketaren, kokapenaren eta akaberen ondorioz, gela bitxiak aurki daitezke etxearen barnealdean. Iparraldean dagoen sarrera nagusitik sartzean, bigarren solairura igotzeko eskaileren azpian dagoen harrera-gela txiki bat dago. Jarraian, egongela dago, zeina etxeko gela handiena den. Bertatik inguruko basoen paisaia paregabeak ikus daitezke. Egongelan sartu orduko, \u201cmusika txokoa\u201d ikus daiteke parez pare, eta eskuin aldean sofak daude. Musikaren txokotik aurrera jarraituz, \u201curaren eskailera\u201d aurki daiteke. Izen hori hartu du errekaren ondoko plataforma txiki bat jaisten duelako. Eta horietatik jaitsi ahal izateko beharrezkoa da beirazko holtz irristagarri batzuk irekitzea. Zurubiko koska bakoitza lehen solairuari lotutako trakzio-kable batzuetatik dago zintzilikatuta.\nEgongelako hormak eta kanpokoak berdinak dira, etxe osokoak bezalaxe, eta lekuko harri-horma zatiak dituzte. Lurra harri marroiez egina dago, eta zoruak, aldiz, etxearentzat sortutako lanparak biltzen dituen diseinu bat du. Jantokiaren eskuin aldean tximinia dago, lurretik gorantz doazen harri naturalez inguratuta. Jantokiaren ezkerraldean, \u201cardo bola\u201d, bertako edaria berotzea ahalbidetzen duen banda bat duen edukiontzi gorri zirkularra. Gelaren bi aldetan, ate bana daude, terrazara atera ahal izateko: ekialdekoak, era berean, kanpo-eskailera batzuk ditu, Kaufmannen semearen logelara eramaten dutenak. Tximiniaren ezkerraldean, sukaldera sartzeko atea dago. Bertan Wrightek bereziki diseinatutako altzariak daude, etxeko besteak bezalaxe. Sukaldera sartzeko atea eta eskaileraren artean jateko mahaia dago, egongelako iparraldeko horman landatua.\nBigarren solairuan, bi logela, bi bainugela, Kaufmann jaunaren bulegoa, hiru terraza eta hirugarren solairuko behatokira igotzeko eskailerak daude. Bertan sartu ahala, korridore txiki bat dago. \"Kaufmann\"en semearen logelak bainugela bat du, musikaren txokoaren gainean jarria, eta terraza indibidual bat (lehen aipatutako eskailerak hona begira daude). Egongelako sofak dauden zatiaren goiko aldean dago senar-emaztearen logela. Logela honek bainugela txiki bat eta hegoaldera begira dagoen balkoi-irten zabala ditu. Kaufmann jaunaren bulegoa\nmendebaldean dago, bertan ohe bat eta behatokirako eskailerak daude. Tximinia, bulegoan zein senar-emaztearen logelan agertzen da. Azken horretan, sukalderaino heltzen den kristalezko leiho mugikorra dago. Estudioko mendebaldeko horman, bertako terrazara ateratzeko atea dago; jatorriz, solairua zeharkatzen zuten bi zuhaitz zeuden hor.\nKaufmanndarrak eta arkitektura.\nEdgar Kaufmannek harreman estua izan zuen Frank Lloyd Wrightekin 1934az gero. Pittsburgen proiektu batzuk aurrera emateko kontratatu zuen. Urte horretan bertan, Kaufmannek Wright finantzatu zuen bere Broadacre City hiri-modeloa New Yorken aurkezteko. Eta Arizonako desertuan oporrak pasatzeko etxe bat diseinatzeko eskatu zion Richard Neutrari 1946an: eraikin hori \"Kaufmann etxea\" izenez da ezaguna.\nHaren seme Edgar Kaufmann juniorrek, Wrighten Taliesin eskola-erresidentzian ikasi zuen arkitektura, oso denbora laburrean ikasi ere. Han, Frank Lloyd Wright izan zuen irakasle. Izan ere, Depresio Handia zela kausa, eskolak ematen hasi behar izan zuen, ez baitzuen bestelako eskaerarik jasotzen. Urte batzuk geroago, 1963tik 1986ra bitartean, Edgar Kaufmann juniorrek arkitekturaren historia\u00a0irakatsi zuen Columbiako unibertsitatean.\n1960ean, NBEren New Yorkeko egoitzaren parean dagoen Hezkuntza Internazionaleko Institutuko batzar-gela bat atontzea agindu zion Alvar Aaltori. AEBetan dauden finlandiar arkitekturako obra bakanetako bat da."}
{"id": "293869", "revid": "105290", "url": "https://eu.wikipedia.org/wiki?curid=293869", "title": "Villa Savoye", "text": "Villa Savoye Frantziako \u00cele-de-France departamenduko Poissy udalerrian dagoen eraikin bat da. 1928-1931 bitartean Le Corbusier eta Pierre Jeanneret proiektatu eta eraiki zuten."}
{"id": "293870", "revid": "6327", "url": "https://eu.wikipedia.org/wiki?curid=293870", "title": "Ur-jauziaren Etxea", "text": ""}
{"id": "293871", "revid": "448", "url": "https://eu.wikipedia.org/wiki?curid=293871", "title": "Bergson", "text": ""}
{"id": "293872", "revid": "448", "url": "https://eu.wikipedia.org/wiki?curid=293872", "title": "Alonso de Ercilla", "text": ""}
{"id": "293873", "revid": "448", "url": "https://eu.wikipedia.org/wiki?curid=293873", "title": "Alonso Ertzilla Zu\u00f1iga", "text": ""}
{"id": "293874", "revid": "105290", "url": "https://eu.wikipedia.org/wiki?curid=293874", "title": "Sardina erretze", "text": "Sardina erretzea inauteri jaiei amaiera emateko Espainiako toki batzuetan ospatzen den ekitaldia da, Inauteri-asteartean hain zuzen ere, hausterre-eguneko bezperako gauean, sardina baten irudiaren atzetik segizioa eginez eta azkenean sardina errez. Inauteri tradizionaletan jatorria duen ohitura, non maiz inauterietako pertsonaia bat erretzen den, Lantzeko inauterietako Miel Otxin pertsonaia kasu. Antropologiatik egindako interpretazioen arabera, sua purifikatzaile moduan erabiltzen da ekitaldi honetan, Garizumari hasiera emateko."}
{"id": "293875", "revid": "119347", "url": "https://eu.wikipedia.org/wiki?curid=293875", "title": "Grevesm\u00fchlen", "text": "Grevesm\u00fchlen Alemaniako herri bat da, Mecklenburg-Aurrepomerania estatuan kokatua. Ipar mendebaldeko Mecklenburg barrutiko bi hirietako bat da.\nGeografia.\nWismarretik 25 kilometrotara, Schwerinetik 29ra eta L\u00fcbecketik 33ra kokaturik dago. Hainbat aintzira ditu inguruan, garrantzitsuena Santower See.\nHistoria.\n1226an jadanik aipatzen da \"Gnewesmulne\" izenarekin. Honek Mecklenburgeko herri zaharrenetako bat bihurtzen du."}
{"id": "293885", "revid": "1545", "url": "https://eu.wikipedia.org/wiki?curid=293885", "title": "Kaisersemmel", "text": "Kaisersemmel () edo Semmel besterik gabe, \"br\u00f6tchen\" (opil) mota bat da, diotenez Vienan asmatutakoa eta izena Frantzisko Josef I.a Austriakoaren omenez hartu zuena. Opil kurruskari biribil bat izan ohi da, irinez, malta legamiaz, urez eta gatzez egina. Jatorriz Austriakoa bada ere, Kaisersemmela oso ezaguna da Estatu Batuetan, Polonian, Kanadan, Italian eta Alemanian.\nAldaerak.\nSuitzako eta Alemaniako Kaisersemmela forma biribileko ogi zurian datza, goi aldean bost besoko irudi bereizgarri bat daramana. Jatorrian opil hauek egiteak lan handia zekarren, baina gaur egun zigilu berezi batek laguntzaz erraz egiten dira. Ogi honek beraz azal asko du, eta ondorioz kurruskari eta aromatikoa da.\nHainbat Kaisersemmelek mitxoleta edo sesamo haziak daramatzate gainean, eta maiz ogitartekoetako, hanburgesetako barne, erabiltzen da, baita Leberk\u00e4se trontzo bat erdian jarrita ere.\n\"Kummelzeck\", hainbatetan \"Kimmelzeck\" edo \"K\u00fcmmelzeck\" ere deitua, Kaisersemmelaren aldaera bat da, New Yorkeko mendebaldean oso ezaguna. \"K\u00fcmmel\"ek alemanez txarpoil esan nahi du, eta \"weck\" \"Weckerl\", \"Wecle\" edo \"Weckchen\"-etik dator, Austrian eta Alemaniaren hegoaldean opila esan nahi duena."}
{"id": "293888", "revid": "880", "url": "https://eu.wikipedia.org/wiki?curid=293888", "title": "Vsevolod Mikhailovitx Eichenbaum Volin", "text": ""}
{"id": "293889", "revid": "880", "url": "https://eu.wikipedia.org/wiki?curid=293889", "title": "Francesc Sabat\u00e9 Llopart", "text": ""}
{"id": "293890", "revid": "880", "url": "https://eu.wikipedia.org/wiki?curid=293890", "title": "Manuel V\u00e1zquez Gallego", "text": ""}
{"id": "293891", "revid": "512", "url": "https://eu.wikipedia.org/wiki?curid=293891", "title": "Somorrostro (Bartzelona)", "text": "Somorrostro Kataluniako Bartzelona hiriko antzinako etxola edo txabola auzo bat da. XX. mendean zehar Sant Mart\u00ed eta Ciutat Vella barrutietan zehar hedatu zen. Etxola hauek La Barceloneta eta infektatuen ospitalearen artean eratu ziren, bai eta gaur egun jada desagerturik dagoen Poblenou auzoko Lebon gas-fabrikan ere. Auzoa Bogatell errekaren ertzean zegoen.\nIzena.\nAuzo hau populatzen hasi zen data zehatzik ez dago. Aldiz, izena Bizkaiko Somorrostro haranaren izenetik eratorria ote denaren hipotesia dago, hau XIX. mendearen erdialdera eremu honetan bizitzen jarri ziren euskal arrantzaleei zor izango litzaieke.\nHistoria.\nSomorrostro auzoa jada 1882an aipatua da, baina populatzea 1914. urtera arte ez zen osorik gertatu. 1950. urtean auzo honetan 18.000 pertsona bizi ziren, 1.400 etxoletan. 1966an Franco diktadoreak Bartzelonara eginiko bisita bat aprobetxatuz, auzotarrak gaur egungo \"Obra Sindical del Hogar\" eremura lekualdatu arazi zituzten, eta ondorioz jatorrizko auzoa desagertu egin zen.\nIjitoak.\nAuzoa ijitoen eremu garrantzitsua zen, katalanez \"Tur\u00f3 dels Gitanos\" zeritzaion eta bertan Carmen Amaya dantzaria jaio zen. Auzoko bizi baldintzak latzak ziren, maiz etxolek eta auzoak eurek uholdeak jasan ohi zituzten, eta zabortegi gisara ere erabilia izan zen. Auzoa Francesc Rovira i Beleta zinema zuzendariaren \"Los Tarantos\" filma girotzeko lekutzat hartu zen, bertan beste ijito jende askoren artean Carmen Amayak antzeztu zuen.\nZinema.\n1977an auzune honetan \"Perros callejeros\" filmaren hainbat eszena filmatu ziren.\nIkus gainera.\n Somorrostro Harana, Bizkaia, Euskal Herria"}
{"id": "293897", "revid": "105290", "url": "https://eu.wikipedia.org/wiki?curid=293897", "title": "Presto (musika)", "text": "Presto musikan erabiltzen den hitz bat da, italierak utzitako hitza eta bizkorra esan nahi duena. Lan baten tempoaren adierazpen bezala erabiltzen da, oso bizkorraren baliokidea. Minutuko 180 eta 200 beltz arteko abiaduran egiten da. Zertxobait azkarrago egin nahi bada (minutuko 200 eta 208 beltz artean) prestissimo hitza erabiltzen da."}
{"id": "293898", "revid": "69297", "url": "https://eu.wikipedia.org/wiki?curid=293898", "title": "1972ko Andaluziako Itzulia", "text": "1972ko Andaluziako Itzulia txirrindularitza itzuli honen 19. edizioa izan zen. 1972ko otsailak 13 eta 17 artean ospatu zen, sarrerako bat eta 5 etapatan banatutako 792 kilometroko ibilbidea eginez, Malagan hasi eta amaituz.\n56 txirrindularik parte hartu zuten 7 taldetan banatuta, eta 34k amaitu zuten proba.\nGarailea izan zen Jan Krekelsek, proba, batez beste, 34,763 kilometro orduko abiaduran bete zuen. Erregulartasunaren sailkapena Jos\u00e9 Manuel L\u00f3pez Rodr\u00edguezek irabazi zuen, mendikoa Manuel Antonio Garc\u00edak, tarteko helmugena Jos Van der Vleutenek, eta taldekakoa Kasek.\nEdizio honetan, zoritxarrez, Manuel Galera txirrindulari andaluziarra hil zen Mojon mendatean izandako eroriko baten ondorioz."}
{"id": "293899", "revid": "336", "url": "https://eu.wikipedia.org/wiki?curid=293899", "title": "Vlade Divac", "text": "Vlade Divac (serbieraz \u0412\u043b\u0430\u0434\u0435 \u0414\u0438\u0432\u0430\u0446; Prijepolje, Jugoslavia, gaur egun Serbia, 1968ko otsailak 3) NBAko saskibaloi jokalari ohi bat da, pibot postuan jokatzen zuena eta paseak emateko zuen trebeziagatik ezagutzen zena. Gainera, NBAren historian Ameriketako Estatu Batuetako bere karreran gutxienez 13.000 puntu, 9.000 errebote, 3000 pase eta 1500 tapoi egitea lortu duen lau jokalarietako bat da. Besteak Kareem Abdul-Jabbar, Shaquille O'Neal eta Hakeem Olajuwon dira,\n2010ean laster Ospearen Aretoan gehitua izango zela iragarri zen.\nSaskibaloi karrera Europan.\nVlade Divacek saskibaloian bere lehen pausoak KK Elan Prijepolje taldean eman zituen, bere jaioterriko taldea zena, bertako talde xume batean futbol atezain izan ondoren. 1982an KK Sloga taldeagatik fitxatu zuen, honekin profesional bihurtu zelarik, eta lehen unetik Jugoslaviako talde handien arreta piztu zuen, baita gero NBAkoena ere, Belgradoko Izar Gorria taldearen aurka 27 puntu sartu ondoren. Bihozkada bailitzan, 1986an Izar Gorriaren arerio nagusia zen KK Partizan Belgrad taldeagatik fitxatu zuen.\nBere talde berriaren eskutik Divac lehenik jugoslaviar selekziora eta ondoren NBAra eraman zuten arrakastak iritsi ziren arren, ez ziren asko izan pibot honek lortutako tituluak, hauek 1987an lortutako liga nazionalera eta 1989ko Kopa nazionalera mugatuz, neurri batean, aldi berean Jugoplastika Split talde indartsuarekin topo egin zuelako. Alabaina, kontinente zaharrari urte horretako Kora\u0107 Kopa irabaziz agur esan ahal izan zion.\nNBA.\nEuropan jokatu ostean, Divacek NBAra jauzia eman zuen, Los Angeles Lakers taldeak 1989ko Draftean 26. postuan aukeratu ondoren. Hara, denbora askoan taldeko pibot titularra izan zen Kareem Abdul-Jabbar ordezteko betebehar zailarekin iritsi zen, uda horretan bertan erretiratu zena.\nBere lehen denboraldia NBAn oso ona izan zen, denboraldi erregularreko partida guztiak jokatu baitzituen (82, baina titular bezala soilik 6), eta Rookien Boskote Idealaren zati izan zen. Gainera, laster bihurtu zen oso jokalari ezagun eta publikoak maitatua, hasieran hizkuntzarekin zituen zailtasuna gora-behera.\nBere bigarren denboraldian titular postua bereganatu zuen, eta NBAko finalera iristea lortu zuen, bere karrera osoko bakarra, bere bidean Michael Jordanen Chicago Bulls taldearekin topo egin zuen arren, hauek aukera probestu eta sail osoan 4-1 irabazi zutelarik, hala, Michael Jordanek talde horrekin lortutako sei eraztunetako lehena irabaziz."}
{"id": "293900", "revid": "119347", "url": "https://eu.wikipedia.org/wiki?curid=293900", "title": "Unanuko inauteriak", "text": "Unanuko inauteriak, Ergoienako Unanu herrian ospatzen direnak, Nafarroa Garaiako inauteri tradizional ikusgarri eta ospetsuenetakoak dira. Mamoxarroak eta muttuak dira pertsonai nagusiak. Mamoxarroak zuriz jantzitako gazteak dira, gerriko beltz edo gorriz, \"pazpalin\" edo kriskitinak soinean, aurpegia metalezko \"kattola\" edo maskara batez estalita; inaute-astearteko arratsaldean kalera irteten dira makilaz armaturik, kalean harrapatzen duten edonor jotzeko. Muttuak emakumez jantzitako pertsonaiak dira, orobat makilaz armaturik baina kolore biziekin jantzita eta kriskitinik gabe, jo beharreko jendearen berri mamoxarroei emateko. Jendeak esaldi honekin zirikatzen ditu:\nMamuxarroekin eginiko ezkutaketa eta korrika saioen ondoren, \"auzate\" edo herri afari batez bukatzen da inauteria. Inaute-astearteaz gainera, inaute-igandean mamoxarro txikien eguna ospatzen da, modu beretsuan, baina haurrak protagonista izanik."}
{"id": "293901", "revid": "17", "url": "https://eu.wikipedia.org/wiki?curid=293901", "title": "Unanuko inauteri", "text": ""}
{"id": "293902", "revid": "15795", "url": "https://eu.wikipedia.org/wiki?curid=293902", "title": "Xiberoko maskarada", "text": ""}
{"id": "293909", "revid": "512", "url": "https://eu.wikipedia.org/wiki?curid=293909", "title": "1633 Chimay", "text": "1633 Chimay asteroide gerrikoan aurkitutako 1633. asteroidearen izena da. 1929ko martxoak 3an aurkitu zuen Sylvain Arendek Uccletik. Bere behin-behineko izendapen zientifikoa 1929 EC zen. Bere izena Chimay hiriagatik jasotzen du."}
{"id": "293910", "revid": "105290", "url": "https://eu.wikipedia.org/wiki?curid=293910", "title": "1634 Ndola", "text": "1634 Ndola asteroide gerrikoan aurkitutako 1634. asteroidearen izena da. 1935eko abuztuak 19an aurkitu zuen Cyril Jacksonek Johannesburgotik. Bere behin-behineko izendapen zientifikoa 1935 QP zen. Bere izena Ndola hiriagatik jasotzen du."}
{"id": "293911", "revid": "512", "url": "https://eu.wikipedia.org/wiki?curid=293911", "title": "1635 Bohrmann", "text": "1635 Bohrmann asteroide gerrikoan aurkitutako 1635. asteroidearen izena da. 1924ko martxoak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1924 QW zen. Bere izena Alfred Bohrmannen omenezkoa da."}
{"id": "293912", "revid": "105290", "url": "https://eu.wikipedia.org/wiki?curid=293912", "title": "1636 Porter", "text": "1636 Porter asteroide gerrikoan aurkitutako 1636. asteroidearen izena da. 1950eko urtarrilak 23an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1950 BH zen."}
{"id": "293923", "revid": "1545", "url": "https://eu.wikipedia.org/wiki?curid=293923", "title": "Roman Gubern", "text": ""}
{"id": "293925", "revid": "1545", "url": "https://eu.wikipedia.org/wiki?curid=293925", "title": "Susmo guzien gainetik dagoen hiritar baten ikerketa", "text": ""}
{"id": "293928", "revid": "688", "url": "https://eu.wikipedia.org/wiki?curid=293928", "title": "Superkonputagailu", "text": " Superkonputagailua edo superordenagailua potentzia handiko ordenagailua da, kalkulurako gaitasun handiagoak dituena garai bereko beste ordenagailuekin alderatuta. Idatzi hau egin dugunean (2011), superkonputagailurik azkarrenek gutxi gorabehera 200 teraflops baino gehiagotan funtzionatzen dute (Konputazioaren jargoian esan nahi du segundoko trilioika eragiketa egiten dituela).\nHistoria.\nEz dakigu gizakiok noiztik kontatzen dugun, baina gizakiaren hasiera-hasieratik seguru. Eta hala jarraitzen dugu, kontatzen. Gizakiaren oinarrizko ezaugarria dirudi. Kuriosoa hala ere, hitz bera erabiltzen baitugu lehen begi-kolpean oso desberdinak ematen dituzten bi gauzetarako. Hala dio hiztegiak \"kontatu\" hitzari buruz:\nBai, kontaketak eta kontakizunak hitz berean. Istorioak kontatzen ditugu gizakiok, eta ardiak kontatu ere. Letrak eta zenbakiak zaku berean. Kontatu, gogoratzeko. Eta gogoratzeko hasi ginen idazten. Hasieratik bertatik sortu zen beharra, kontatzen genituen istorioak eta kantuak idazteko, egiten genituen kontuak idazteko. \nKontutxoak eta kontaketak batera. Sumer-etik heldu zaizkigu, 4.000 urte baino gehiago igaro eta gero, lehen idazkunak, eta hor daude istorioak \u2014Gilgamesh\u2014 eta zenbakiak \u2014ale eta olio-ekoizpenak, eskaintzak tenpluetan\u2014. Eta horrela gaur arte.\nEta bidean, kalkulatzeko \"makinak\" asmatu genituen. Sinpleak, oso sinpleak hasieran (kontatzeko aleak, harri koxkorrak), baina gero eta sofistikatuagoak ondoren. Eta ikusgarriak, ia sinesgaitzak gaur. Kontaketa-makina zaharren artean, abakoa da segur asko ezagunena, oraindik munduko hainbat lekutan erabiltzen baita. Oso sinpleak dira forman, baina oso erabilgarriak oinarrizko eragiketa aritmetikoak azkar eta doitasunez egiteko.\nMendebaldeko industria-iraultzaren eta gailu mekanikoen garapenarekin batera, kalkulu-makina sofistikatuagoak sortu ziren. Batetik, 200 urte baino gehiagotan, ia atzo arte, erabili diren kalkulu-tresna analogiko arrakastatsu-enak: kalkulu-erregelak, hau da, taula logaritmikoak erregeleta moduan antolatuta, bata besteekiko desplazatzen baitira eragiketak egiteko. Eta bestetik, konputagailu mekanikoak egiteko lehen proposamenak: Charles Babbage-ren, eta Ada Lovelace-ren, makina diferentzial eta analitikoak, non lehenengoz agertu baitziren konputagailu modernoen ezaugarri behinenak, txartel zulatuak eta guzti. \n[[Alan Turing|Alan Turing-en]] eskutik helduko da, [[Bigarren Mundu Gerra|bigarren mundu-gerran]], gaurko konputagailuen aitzindari elektromekaniko sofistikatuena, \"Bombe\", [[Enigma (kriptografia)|Enigma]] makinarekin Alemaniako armadak sortzen zituen [[Kode sekretu|kode sekretuak]] haustea lortu zuena.Baina gaurko konputagailuen aroa [[Gailu elektroniko|gailu elektronikoen]] garapenarekin hasiko da. Aurrenetako bat [[ENIAC]] konputagailua izan zen. Makina gero eta konplexuagoak eta ahaltsuagoak sortzeko lasterketa zorabiagarriaren abiapuntua izan zen. Hortik sortu ziren lehenbiziko makina komertzialak; [[UNIVAC]] (1946), gero [[IBM]] (1964), [[Xerox|XEROX]], [[DIGITAL (konputailu-enpresa)|DIGITAL]] (1977)\u2026 enpresen eskutik plazaratu ziren makinak, eta horrela, eten gabe, gaurko [[Superkonputagailu|superkonputagailuak]] sortu ziren arte.\n1970eko hamarkadan-edo hasi zen [[Mikroelektronika|mikroelektronikaren]] eta [[Txip|zirkuitu integratuen]] garapenak beste bultzada bat eman zion lasterketa horri. Hor sortu ziren lehenbiziko kalkulagailuak eta, ondoren, [[Ordenagailu pertsonal|ordenagailu pertsonalak]] eta [[Ordenagailu eramangarri|eramangarriak]], dagoeneko denontzat tresna arrunt bilakatu direnak.\nEta hortik aurrera, gaur arte, zoroa izan da lasterketa. Konputagailuen eboluzioa analizatzen duen [[Mooreren legea|Moore-ren legearen]] arabera, makina hauen konputazio-ahalmena bikoiztu egiten da, gutxi gora behera, bi urtetan behin. [[Hazkunde esponentzial|Hazkunde esponentzialeko]] lege hori bete zen 40 urtetan, baina ematen du azkenetan dagoela. Ondo dakigu ez dagoela ezer mugarik gabe esponentzialki haz daitekeenik; izan ere, gaurko teknologiaren mugetara heldu ginen, oso azkar hurbildu ere.\nBaina, zer da superkonputagailu bat? Superkonputagailu bat makina bat da non milaka prozesadore (edo kalkulu-nukleo) konektatuta baitaude abiadura handiko konexio-sare batez, denen artean problema konplexuak ebazteko.\nSuperordenagailuak [[1970eko hamarkada|70 hamarkadan]] eta nagusiki [[Seymour Cray]]ek diseinatuak izan ziren Control Data Corporation (CDC) konpainian, garai horretan merkatua menderatu zuena, Crayek CDC utzi zuen arte haren enpresa sortzeko,[[Cray Research]]. Enpresa berri honekin merkatua menderatzen jarraitu zuen haren diseinu berriekin, superkonputazioaren podiuma lortuz hurrenez hurreneko bost urtez (1985-1990). [[1980ko hamarkada|80 hamarkadan]] enpresa lehiakide asko merkatuan sartu ziren paraleloan miniordenagailuen merkatua sortuz hamarkada bat lehenago, baina haietako asko 90eko hamarkaden erdialdean desagertu ziren.\nTerminoa etengabe aldatzen dago. Gaurko superkonputagailuak biharko ohiko ordenagailuak izateko joera dute. CDC-ren lehen makinak besterik gabe izan ziren prozesadore eskalarrak oso azkarrak, eta lehiakide berriren askok haien prozesadore eskalarrak garatu zituzten prezio apalean merkatuan sartu ahal izateko.\n80ko hamarkaden hasieratik erdialdera baziren makinak [[bektore-prozesadore]]en kopuru txiki batekin paraleloan lanean, gero estandarra bihurtu zena. Prozesadoreen ohiko kopurua 4tik 16rako tartean zegoen. 80ko hamarkadetako azken zatian eta 90eko hasieran, arreta bektore-prozesadoreetatik prozesadoreen sistema masiboki paraleloetara aldatu zen, milaka [[CPU]] \u00abohikoak\u00bb zituztenak. Gaur egun, diseinu paraleloak zerbitzari klasearen mikroprozesadoreetan oinarrituta daude, orain erabilgarri daudenak (2011). Horrelako prozesadoreen adibideak PowerPC, Opteron edo Xeon dira, eta superkonputagailu berrien gehienak gaur egun dira ordenagailuen klusterrak edo multzoak oso finduta prozesadore komun batuak elkarri lotze bereziekin erabiltzean.\nOrain arte erabilera eta fabrikazioa organismo militarretan, gobernukoetan, akademikoetan edo enpresakoetan besterik ez zen.\nKalkulu trinkoen zereginetarako erabiltzen dira, esaterako fisika kuantikoa barruan sartzen duten problemak, klimaren iragarpena, klima-aldaketaren ikerketa, molekulen modelatua, simulazio fisikoetan hegazkinen simulazioan edo automobilak haizean bezala (Computational Fluid Dinamics ezagutua ere), arma nuklearren detonazioaren simulazioa eta fusio nuklearrean ikerketa.\nAdibidea [[Roadrunner]] superkonputagailua da; [[IBM|IBM-ren]] eta Los Alamoseko laborategiaren zientzialariek sei urtetan lan egin zuten ordenagailuaren teknologian. Roadrunnerren elementu batzuek entzute handiko [[bideo-joko]]ak dituzte aurrekari, David Tureken arabera, IBM-ren superkonputagailuen programaren lehendakariordea. \u00ab Nola edo hala, Sony [[PlayStation 3]]-ren goiko bertsio bat da \u00bb, esan zuen. \u00abtxiparen ([[PlayStation]]aren) oinarrizko diseinua hartzen dugu eta haren gaitasuna hobetzen dugu\u00bb, Turek informatu zuen.\nHala ere, Roadrunnerrek nekez dauka bideo-joko baten antza. Interkonexio sistemak lekuaren 557 m\u00b2 hartzen ditu. 91,7 [[kilometro|km]]-ko zuntz optikoa du eta 226,8 [[Tona ingelesa|t]] pisatzen ditu. Superordenagailua IBM-k [[Poughkeepsie]]n ([[New York]]) duen ikerketen laborategian dago, eta 2008ko uztailean Los Alamos Laborategi Nazionalera ([[Mexiko Berria]]) aldatu zuten.\n[[Japonia]]k MDGrape-3 lehenengo petaflops superkonputagailu sortu zuen, baina xede partikularrekin baino ez, gero Ameriketako Estatu Batu-etako IBM-k \"bidelaria\" sortu zuen, petaflops 1-ekoa ere, Txinak Milky Way One 1,2 petaflopsetakoa eta Ameriketako Estatu Batu-en Crayek Jaguar 1,7 petaflopetakoa, 2009ko bukaeran azkarrena dena. Superkonputagailurik azkarrena, 2010aren bukaeran,Txinako Tianhe 1A zen 2,5 petaflopsetako abiaduraren puntarekin.\n[[Txinako Herri Errepublika|Txinako]] [[Sunway TaihuLight]] superkonputagailua 2016ko ekainean TOP500 zerrendako azkarrena zen, LINPACK [[Benchmark (informatika)|benchmarkean]] 93 [[FLOPS|petaflops]] eskuratuta.\n2023ko ekainean, munduko superkonputagailurik azkarrena [[Cray]] etxeko [[Frontier (superkonputagailiua)|Frontier]] zen ([[Ameriketako Estatu Batuak|AEB]]). 8.699.904 [[kalkulu-nukleo]] (\"core\") zituen, eta informazioa oso abiadura handiz joaten zen batetik bestera: 800 [[gigabit]] baino gehiago segundoan (giga = 109). Hala, kalkulu-abiadura harrigarria lortu zuen: 1,2 [[FLOPS|exaflop/s]].\nKonparazio soil bat egin dezakegu aurrerapen teknologikoaren abiaduraz jabetzeko: 1998an superkonputagailurik azkarrena (ASCI Red, 1 teraflop/s-ko abiadura lehen aldiz gainditu baitzuen) baino milioi bat aldiz azkarragoa zen Frontier. 2023ko ordenagailu eramangarri batek 4 nukleo izango zituen eta komunikazio-abiadura 1 Gbit/s inguruan izango zen. \n[[Exaflop/s]] hori [[kalkulu-abiadura]] adierazteko unitate bat da: 1018 (trilioi bat) eragiketa segundo batean (batuketak, biderketak, zatiketak\u2026). Hortaz, Frontier gauza zen, segundo batean, 1,2 \u00d7 1018 eragiketa exekutatzeko. Ez da erraza kopuru horren esanahia atzematea, baina adibide batekin azal daiteke.\nAzken datu zientifikoen arabera, unibertsoa \"[[Big Bang]]\" izenarekin identifikatzen dugun gertaera puntual batean sortu zen, duela 13.700 miloi urte edo. Beraz, segundotan, unibertsoaren adina 4,3 \u00d7 1017 s da. Bada, pertsona batek exekutatuko balu eragiketa bat segundoko eten gabe, 1,2 \u00d7 1018 segundo beharko luke, hau da, 2,8 aldiz unibertsoaren adina, Frontier superkonputagailuak segundo batean egiten dituen eragiketak egiteko. Beste ikuspuntu batetik, [[Lurra|Lurreko]] biztanle orok, 7.000 milioi edo, segundoko eragiketa bat exekutatuko balu eten gabe, 5,5 urte beharko genituzke denon artean eragiketa kopuru hori egiteko. \nFrontier \"superkonputagailu giganteen\" adibide bat da. Bartzelonan badago beste bat, [[MareNostrum]], 153.000 kalkulu-nukleo dauzkana. Arruntak dira industrian zein laborategietan ehunka prozesadore erabiltzen dituzten konputagailuak (Kontuan hartu behar da aurreko datuak urtetik urtera aldatzen direla; informazioa eguneratueskaintzen du www.top500.org webguneak).\nHozte-sistemak.\nGaurko superkonputagailuetan erabilitako [[Prozesatzeko unitate zentral|PUZ]]-en askok 10 aldiz bero gehiago desagerrarazten dute labe arruntaren disko batek baino. Zenbait diseinuk PUZ anizkuna -85\u00a0\u00b0C-tan (-185\u00a0\u00b0F) hoztea behar dute.\nPUZ anizkuna horrelako tenperaturetara hozteko energiaren kontsumo handia behar da . Adibidez, Aquasar deituriko superkonputagailu berri batek dena emanda 10 Teraflopseko abiadura izango du. Bitartean, superkonputagailu honen rack bakar baten energiaren kontsumoa 10kW ingurukoa da. Konparazio moduan, Blue Gene L/P superkonputagailuaren rack bakar batek 40kW inguru kontsumitzen du.\nSuperordenagailu baten batez besteko kontsumoa, 500 superkonputagailurik azkarrenen barruan, 257kW ingurukoa da.\nAquasar superkonputagailua egiteko, Suitzako Institutu Teknologiko Federalean (ETH) instalatuko dena, hozte likidoaren diseinu berri bat erabiliko dute. Minutuko 29,5 litro tasan jariatuko duten 10 litro ur behar izango dituzte .\nDiseinu honetan berrikuntzen bat da normalean hoztearen sistemek PUZ-aren likidoa isolatzen dutela eta beroaren transmisioa konbekzioan ematen dela PUZ-ren estalki metalikotik egokigailu batean barrena eskuarki kobrezkoa edo termikoki eroankorra den beste material batekoa. Berrikuntza diseinu berri batean da: ura PUZ-ari zuzenean iristen zaio tutu kapilarren bitartez beroaren transmisioa eraginkorragoa eginez .\nSuitzan, ETH-ren kasuan, superkonputagailuaren bero erauzia gelak bera unibertsitatearen barruan berotzeko birziklatuko dute.\nEzaugarriak.\nNagusiak hauek dira:\nErabilera nagusiak.\nSuperordenagailuak oso konplexuak diren problemak abordatzeko erabiltzen dira, mundu fisikoan ezin direlako egin, arriskutsuak izateagatik edo gauza txikiegiak edo handiegiak nahasteagatik. Jarraian adibide batzuk emango ditugu:\nEtorkizuna.\n2023an baziren eskura kalkulurako milaka (milioika) nukleo erabiltzen zituzten superkonputagailuak, eta haien bidez zientzia eta ingeniaritzako problema oso konplexuak ebatz ditzakegu, duela gutxi arte imajinaezina zen abiadura itzelean gainera. Baina abantaila horiek ez datoz musu-truk, eta arazo asko gainditu behar ditugu kalkulu-abiadura horiek lortzeko. Arazo nagusia prozesuen arteko komunikazioa da. \nKonputazio tekniko-zientifikoaren beharrak mugagabeak dira. Makina gero eta azkarragoak edukitzeak aukera ematen du problema berriei ekiteko eta soluzio berriak proposatzeko, jakintza-arlo guztietan: [[Unibertsoaren jatorria|unibertsoaren jatorri]] eta [[Galaxien eboluzio|galaxien eboluziotik]], eritasun jakinetarako farmako espezifikoen garapenera; ibilgailuen eta hegazkinen diseinu eta optimizaziotik, material berrien proposamenetara; datu-base itzelen prozesamendutik, sistema biologikoen portaeraren simulazioetara; eguraldiaren edo prozesu sismikoen aurreikuspenetik, giza taldeen portaeraren analisira.\nMakina horiek garatzea eta kudeatzea, algoritmo eraginkorrak proposatzea eta programatzea, prozesuen arteko komunikazioa gauzatzeko mekanismoak sortzea, eta askoz kontu gehiago dira informatika-ingeniaritzaren helburuak arlo jakin honetan: [[Superkonputazio|superkonputazioan]].\n1980. urteaz geroztik mikroelektronikan izandako aurrerapenek teknologia horren muga fisikoetara hurbildu gaituzte. Siliziozko txip batean 10.000 milioi transistore baino askoz gehiago integratu daitezke. Transistoreek abiadura handiz (nanosegundo batean baino denbora gutxiagoan) kommutatzen dute 1etik 0ra eta alderantziz. Diseinu bereziko zenbait gailuk (txartel grafikoak, bektore-prozesadoreak\u2026) gauza dira bilioi bat eragiketa egiteko segundo batean. Prozesadoreek memoria kopuru handiak erabil ditzakete, 128 GB-tik gora. Eta bidali ditzakegu datuak prozesadoretik prozesadorera dagoeneko 100 nanosegundoetatik oso hurbil dauden denboretan.\nBina harantzago joan ahal izateko, eta maiz hara joan behar da, beharrezkoa izango da kalkulu-makina eta algoritmo berriak sortzea. [[Konputazio kuantiko|Konputazio kuantikoak]] (non atomoen ezaugarri kuantikoak erabiltzen baitira), [[Optoelektronika|optoelektronikak]], eta oraintxe bertan ikertzen eta garatzen ari diren beste teknologia askok aukera berriak eskainiko dituzte ezagutzaren erronka horiek guztiak gainditu ahal izateko.\nEta askoz gauza gehiago. [[Hizkuntzaren prozesamendu|Hizkuntzaren prozesamendua]], [[Web aplikazio|web aplikazioak]], [[Adimen artifizial|adimen artifiziala]], [[Robotika|robotak]], [[Konputagailu-sare|konputagailu-sareak]], [[Behar bereziak dituzten pertsonentzako laguntza|behar bereziak dituzten pertsonentzako laguntzak]], [[Datu handiak|datu masiboen analisia]], [[Kontrol-sistema|kontrol-sistema txertatuak]], [[osasunerako informatika]], [[Irudi prozesamendu|irudien eta bideoaren prozesatzea]], [[kriptografia]] eta [[Segurtasun informatiko|segurtasuna]]\u2026\nKanpo estekak.\n[[Kategoria:Konputagailuak]]\n[[Kategoria:Konputazio-arkitektura banatua]]\n[[Kategoria:Konputazio paraleloa]]"}
{"id": "293929", "revid": "105290", "url": "https://eu.wikipedia.org/wiki?curid=293929", "title": "Poblenou", "text": "Poblenou, Kataluniako Bartzelona hiriburuan dagoen auzo bat da, Sant Mart\u00ed barrutian. 2016ko erroldaren arabera 33.586 biztanle zituen.\nAuzoa.\nXIX. mendean Kataluniako eremu industrializatuenetako bat izatera iritsi zen, horregatik \"Kataluniako Manchester\" ezizena bereganatu zuen. Gaur egun auzoaren mugak hauek dira: Jaume Vicens Vives, Avinguda d'Ic\u00e0ria, \u00c1vila, Pere IV, la Llacuna, Avinguda Diagonal, Bac de Roda, Taulat pasealekua eta Bilbao kaleetatik hasi eta Mar Bella malekoian amaitzen da. Bere ardatza Rambla del Poblenou hiribidea da, honek bere erdigunea menditik itsasorako norantzan zeharkatzen duelarik.\nUsadioz auzo hau eremuz zabalagoa zen, halere 2006. urtetik aurrera bere azalera murriztu egin zen, bere antzinako eremua gaur egungo Poblenou auzoaz gain honako auzo hauek ere hartzen zuelarik: El Parc i la Llacuna del Poblenou, La Vila Ol\u00edmpica del Poblenou, Diagonal Mar i el Front Mar\u00edtim del Poblenou eta Proven\u00e7als del Poblenou.\nTelesaila.\n1994. urtean TV3 telebista kateak auzo honetan girotu eta Katalunian ospetsu izan zen \"Poblenou\" telesaila aireratu zuen."}
{"id": "293930", "revid": "69297", "url": "https://eu.wikipedia.org/wiki?curid=293930", "title": "1971ko Italiako Giroa", "text": "1971ko Italiako Giroa Itzuli Handi honen 54. edizioa izan zen. 1971ko maiatzak 20 eta ekainak 10 artean ospatu zen, horietako bat bikoitza izan zen 20 etapatan banatutako 3567 kilometroko ibilbidea eginez, garailea izan zen G\u00f6sta Petterssonek, batez beste, 36,57 kilometro orduko abiaduran bete zituenak. Itzulia Leccen hasi eta Milanen amaitu zen.\n100 txirrindularik hasi eta 75ek amaitu zuten proba.\nEdizio honetan, berriz ospatu zen sarrerako bat 1. etapan maglia arrosa jantziko zuena erabakitzeko (kasu honetan, talde guztia), sarrerako honek sailkapen nagusirako kontatzen ez zuen arren. Oraingo honetan erreleboetan eginiko 6,2 kilometroko taldekako erlojupeko bat izan zen. Salvarani taldea izan zen garaile.\n5. eta 6. etapak, hurrenez hurren, Vicente L\u00f3pez Carrilek eta Txomin Perurenak irabazi zituzten, ihesaldi bana biribilduz. Hain zuzen ere 6. etapan, garaipenerako faboritoetako bat zen Gianni Mottak bigarren etaparen ondoren dopinaren kontrako kontrol batean emandako positiboa ezagutu zen, ondorioz, italiarra, sailkapen nagusian hamar minuturen galerarekin zigortua izan zelarik.\n7. etapan, 22. etapan beranduago 9ra murriztu ziren 35 txirrindularik osatutako ihesaldi batek sailkapen nagusia irauli zuen, ihes egindakoak helmugara pelotoiari sei minutu baino gehiago ateraz iritsiz. Horien artean txirrindulari garrantzitsuak zeuden, Felice Gimondi, G\u00f6sta Pettersson, Herman Van Springel eta Francisco Galdos esaterako, azken honek etapa bosgarren amaitu zuelarik. Gimondik irabazi zuen etapa, eta Aldo Moserrentzat izan zen maglia arrosa, hala, Giroko lider izatea lortzen zuen pertsonarik nagusiena bihurtuz, 37 urte eta hiru hilabeteko adinarekin, errekor hau 2002an Jens Heppnerrek 37 urte eta bost hilabeterekin gainditu zuelarik, eta jarraian, 2007an Andrea No\u00e8k, 38 urte eta lau hilabeterekin. 10. etapan, mendi ertainekoa, Jos\u00e9 Manuel Fuente izan zen garailea, eta Perurena garaipenetik gertu geratu zen 15.ean, azkenean hirugarren amaituz.\nEdizio honetako etapa erregina 17. etapa izan zen, non Hochtor Glossglockner igo zen, edizio honetako Cima Coppi bere 2506 metroko altuerarekin. Etapa nahigabe bat izan zen faboritoen mugimenduei dagokionez, hauen artean diferentziak egon ez zelarik, etapa Pierfranco Vianellik irabaziz. Baina hurrengo bi etapak ere Alpeetan ospatzen ziren. 18. etapan, ordura arte liderra zen Claudio Michelottok ezin izan zuen gehiago eta maglia arrosa galdu zuen G\u00f6sta Pettersson suediarraren mesedetan. Hau ihes eginda iritsi zen helmugara Galdos, Van Springel eta etapa garailea izan zen Gimondirekin batera. 19. etapan, Lino Farisatok irabazi zuena, Gimondik eta Van Springelek zenbait segundoko abantaila lortu zuten euren areriorik zuzenenekiko, diferentziak erabakigarriak izan ez ziren arren.\nAzkenik, Pettersson izan zen Giroaren garailea etapa garaipenik lortu gabe, Italiako Giroa irabazi zuen lehen suediarra, eta, orain arte, bakarra, bihurtuz."}
{"id": "293931", "revid": "336", "url": "https://eu.wikipedia.org/wiki?curid=293931", "title": "1923ko Frantziako Tourra", "text": "1923ko Frantziako Tourra Itzuli Handi honen 17. edizioa izan zen. 1923ko ekainak 24 eta uztailak 22 artean ospatu zen, 15 etapatan banatuak 5386 kilometroko ibilbidea eginez.\n139 txirrindularik hasi zuten proba eta 48k amaitu zuten.\nGarailea izan zen Henri P\u00e9lissierrek proba, batez beste, 24,42 kilometro orduko abiaduran bete zuen."}
{"id": "293932", "revid": "105290", "url": "https://eu.wikipedia.org/wiki?curid=293932", "title": "Kick (musika bilduma)", "text": "Kick INXS musika taldearen estudioko seigarren kantu bilduma da. Egundaino, talde honen diskarik salduena da, 10 milioi ale baino gehiago soilik Ameriketako Estatu Batuetan.\n\"Need You Tonight\", \"Mediate\", \"Devil Inside\", \"New Sensation\" eta \"Never Tear Us Apart\" bezalako kantuak Top Tenera iritsi ziren.\n2004an remixak, demoak eta argitaratu gabeko kantuak dituen bi diskako bertsio bat argitaratu zen (Deluxe Edition)."}
{"id": "293934", "revid": "448", "url": "https://eu.wikipedia.org/wiki?curid=293934", "title": "Bonbai", "text": ""}
{"id": "293935", "revid": "336", "url": "https://eu.wikipedia.org/wiki?curid=293935", "title": "KV44", "text": "KV44 Egiptoko Erregeen Haranean dagoen hilobi bat da, Niloren mendebaldeko ertzean, egungo Luxor hiri inguruan. Ekialdeko haranaren iparrekialdean dago, KV4ren hegoekialdean, eta ondoan KV45 du. 1901ean aurkitu zuen Howard Carterrek Theodore M. Davisentzat lanean ari zela.\nKokapena.\nKV44 Egiptoko XVIII. dinastiaren erdialde ingurukoa da, eta nekropoli honetako beste hilobi asko bezala, ez da errege batena. Are gehiago, baliteke errege familiako kide bakar batena ere ez izatea, baizik eta bere izena iritsi ez zaigun noble boteretsuren batena. Hilobiak sarrera putzu bat (A) eta bertan lurperatutako pertsonaren hondarrak egongo liratekeen areto bakar bat baino ez ditu. Bi gelak amaituak daude, baina, Erregeen Haraneko ez erret hilobietan ohi den bezala, ez daude apainduta.\nIndusketa.\nAurkitu zuen unean Howard Carterrek tokiko \"zaborra\"ren (hala deitu zuen) artean ontzi kanopo eta zeramikaren hondarrak zeudela nabaritu zuen, baita lore girlandak eta zazpi momia ere (horietako hiru haurrenak) gehienak bendaje eta sarkofagorik gabe. Gorpu hauek 1991n atera ziren Donald P. Ryanek Pacific Lutheran Universityrentzat eginiko indusketan, eta, aztertuak izan ondoren, litekeenena Egiptoko XXII. dinastiako lurperaketa sarkin batenak izan zitezkeela ebatzi zen. Dirudienez, tokia gutxienez hiru emakumek erabili zuten Osorkon I.aren erregealdian.\nEz da ezagutzen jatorrian norentzat eraiki zen hilobi hau, baina Aanen apaiza izan zitekeela pentsatzen da, Amenofis III.aren erregealdiko pertsonaia garrantzitsu bat, gainera Yuya eta Tuyu boteretsuen semea zena, eta, beraz, Tiy erreginaren eta A\u00ff faraoiaren anaia. Alabaina, ez dago hau baieztatzen duen ezer, Aanenek berarentzat hilobi bat eraikiarazi zuela ezagutzen bait da, gaur egun TT120 bezala katalogatua, Erregeen Haranetik urrun."}
{"id": "293938", "revid": "1545", "url": "https://eu.wikipedia.org/wiki?curid=293938", "title": "Danny DeVito", "text": "Daniel Michael \"Danny\" DeVito, Jr. (1944ko azaroaren 17a, Neptune Township, New Jersey) estatubatuar aktore, umorista, zinema zuzendari, eta ekoizle bat da.\nBerak antzeztutako filma ospetsuenen artean honako hauek daude: \"One Flew Over the Cuckoo's Nest\" (1975), \"Romancing the Stone\" (1984), \"The Jewel of the Nile\" (1985), \"Ruthless People\" (1986), \"Throw Momma from the Train\" (1987), \"The War of the Roses\" (1989), \"Batman Returns\" (1992), \"Hoffa\" (1992), \"The Rainmaker\" (1997), eta \"L.A. Confidential\" (1999)."}
{"id": "293939", "revid": "1545", "url": "https://eu.wikipedia.org/wiki?curid=293939", "title": "Zytglogge", "text": "Zytgloggeturm (Bernako alemanez \"Zytglogge\") Suitzako Berna hiriburuan dagoen Erdi Aroko erloju bat da, hain zuzen ere Bernako Hiri Zaharran kokatzen da.\nIzena.\nBernako alemanez \"Zyt\" hitzak ordu; \"Glogge\" kanpai, eta \"Turm\" dorre esan nahi dute, hortaz \"Zytgloggeturm\" hitzak literalki \"Orduaren kanpaidorrea\" esan nahiko luke.\nHistoria.\n\"Zytgloggeturm\" erlojua 1191-1254 bitartean Bernako Estatu-Hiriak eraiki zuen. 1405. urteko suterarte emakumeentzako espetxe ere izan zen.\nEgitura.\nEkialdean hartzen margoekin apainduriko erloju eder bat du, goialdean berriz ezkutuz apainduriko zaldun bat. Erlojua ordu bakoitza iritsi baino 4 minutu lehenagotik orduoro martxan jarri ohi da. XVI. mendeko erloju astronomiko bat ere badu."}
{"id": "293942", "revid": "336", "url": "https://eu.wikipedia.org/wiki?curid=293942", "title": "Lan-zuzenbide", "text": "Lan zuzenbidea besteren konturako lana, hau da, askatasunez eta enpresariaren agindupean langileak lansari baten trukean egiten duena, arautzen duen zuzenbidearen arloa da. Besteak beste, lan-kontratuaren sorrera, burutzapena eta iraungipena, askatasun sindikalak eta lanpostuko segurtasuna erregulatzen ditu."}
{"id": "293946", "revid": "448", "url": "https://eu.wikipedia.org/wiki?curid=293946", "title": "Euskal Aktoreen Batasuna (EAB)", "text": ""}
{"id": "293949", "revid": "1310", "url": "https://eu.wikipedia.org/wiki?curid=293949", "title": "Kanaldude Herri Telebista", "text": ""}
{"id": "293951", "revid": "448", "url": "https://eu.wikipedia.org/wiki?curid=293951", "title": "Espainiako Lehor Armada", "text": ""}
{"id": "293952", "revid": "448", "url": "https://eu.wikipedia.org/wiki?curid=293952", "title": "Espainiako Lehor Armadaren antolaketa", "text": ""}
{"id": "293953", "revid": "448", "url": "https://eu.wikipedia.org/wiki?curid=293953", "title": "Errinozero zuria", "text": ""}
{"id": "293954", "revid": "448", "url": "https://eu.wikipedia.org/wiki?curid=293954", "title": "Aram Ilitx Khatxaturian", "text": ""}
{"id": "293969", "revid": "96586", "url": "https://eu.wikipedia.org/wiki?curid=293969", "title": "Ren\u00e9 L\u00e9vesque", "text": "Ren\u00e9 L\u00e9vesque (Campbellton, Brunswick Berria, 1922ko abuztuaren 24a - \u00cele des S\u0153urs, Montreal, 1987ko azaroaren 1a) quebectar kazetari eta politikari bat izan zen.\n1968an Parti Qu\u00e9b\u00e9cois alderdia sortu eta 1976-1985 bitartean Quebeceko 23. lehen ministroa izan zen. Kargu horretan zegoela 1980an Quebec eskualdea Kanada herrialdearekiko \"Estatu Aske Elkartu\" bat izateko erreferendum bat ospatu zuen, baina emaitza ezezkoa izan zen. 1985ean bere lehenbiziko pentsaera independentistak baretu eta \"Parti Qu\u00e9b\u00e9cois\" alderdiko lehendakaritza utzi zuen, bere ondorengoa Pierre Marc Johnson izan zelarik. Handik bi urtetara bihotzeko baten ondorioz hil zen."}
{"id": "293971", "revid": "105290", "url": "https://eu.wikipedia.org/wiki?curid=293971", "title": "Habitat Sky", "text": "Hotel ME, aurrez Habitat Sky deitua, Kataluniako Bartzelona hirian dagoen hotel bat da, hain zuzen ere Sant Mart\u00ed barrutiko Poblenou auzoan dago. 2008an amaitua izan zen, bere diseinatzailea Dominique Perrault frantziar arkitektoa izan zelarik. Denera 253 gela eta 31 solairu ditu, eta 115 metroko garaiera du. Grup Habitat taldearen jabetzekoa da."}
{"id": "293974", "revid": "1545", "url": "https://eu.wikipedia.org/wiki?curid=293974", "title": "Greifswald", "text": "Greifswald Alemaniako herri bat da, Mecklenburg-Aurrepomerania estatuaren ekialdean kokatua. Aurrepomerania-Greifswald barrutiko hiriburua da eta 54.610 biztanle ditu (2010).\nGeografia.\nAlemaniako bi uharte handienek (R\u00fcgen eta Usedom) eratzen duten Greifswaldeko badian kokaturik dago. Hiria dagoen eremua erabat laua da eta Ryck ibaiak zeharkatzen du.\nHistoria.\nDanimarkako monje zistertarrek 1199an Eldena Abade-etxea sortzerakoan hasi zen Greifswalden historia. Gatz azaleramendu bat egoteak germaniarrak eta wendoak (mendebaldeko eslaviarrak) erakarri zituen berehala. Danimarka eta Pomeraniaren arteko mugan zegoen eta 1227ko B\u00f6rnhovedeko batailaren ondoren Pomeraniako dukeen esku gelditu zen Greifswald. 1241ean merkatua egiteko eskubidea jaso zuen, 1250ean herri bihurtu zen eta XIII. mendearen bukaeran Hansa Ligan sartu zen. Une honetan greifswaldarrek Pomeraniako armadan parte hartu beharrik ez zuten izan eta dukeek hiria utzi beharra izan zuten.\n1456 urtean munduko unibertsitate zaharrenetako bat sortu zen. Erreforma garaian Eldena abade-etxeak monasterio izateari utzi zion eta askatasuna galdu zuenez Greifswald hiriak bereganatu zuen. Hogeita Hamar Urteko Gerran hiria Germaniako Erromatar Inperio Santuak okupatu zuen hasieran, baina Suediak inguru guztia menperatua zuenez, 1631ean inperioaren azken gotorlekua zen Greifswald setiatu eta bereganatu zuen. Napoleondar Gerrak iritsi arte Suediarren esku egon zen Pomerania osoa. 1815ean Prusiak eskuratu zuen.\nXX. mendea hastearekin batera Greifswald bere harresietatik kanpora hedatzen hasi zen. Bigarren Mundu Gerran hiriak ez zuen kalte larririk jasan, besteak beste Oberst Rudolf Petershagen alkatean Armada Gorriaren aurrean hiria errenditu egin zuelako borrokarik egin gabe. Ekialdeko Alemanian egin zituen 1990 arteko urteak. Sobietar estiloko auzo handiak eratu ziren Lubmingo elektrizitate plantara lanera etorritako milaka pertsonak jasotzeko. Etxe historiko ugari ere bota ziren. 1980an etxe hauen berreskurapen proiektua abian jarri zen. Gaur egun Itsaso Baltikoko alemaniar herri politenetakoa da eta turismo handia dauka.\nHiri senidetuak.\nGreifswald ondorengo hirekin senidetua dago:\nAdiskidetasun erlazioak:"}
{"id": "293975", "revid": "105290", "url": "https://eu.wikipedia.org/wiki?curid=293975", "title": "Pla\u00e7a Molina", "text": "Pla\u00e7a Molina (euskaraz \"Molina enparantza\") Kataluniako Bartzelona hiriburuan dagoen enparantza bat da, hain zuzen ere Sarri\u00e0-Sant Gervasi barrutiko El Putget i Farr\u00f3 eta Galvany auzoetan banatzen da. Izena Francesc Daniel Molina i Casamaj\u00f3 arkitektoaren omenez darama. Balmes kalea eta Via Augusta kaleak gurutzatzen diren gunean kokatzen da."}
{"id": "293976", "revid": "105290", "url": "https://eu.wikipedia.org/wiki?curid=293976", "title": "Aurrepomerania-Greifswald", "text": "Aurrepomerania-Greifswald barrutia (alemanez \"Landkreis Vorpommern-Greifswald\") Alemaniako Mecklenburg-Aurrepomerania estatuaren hego-ekialdea hartzen duen eskualdea da. Greifswald da hiriburua.\nGeografia.\nItsaso Baltikoaren ertzean kokaturik dago eta kontinenteaz gain Usedom uhartea hartzen du. Aurrepomerania-R\u00fcgenekin batera Alemanian dagoen Pomerania eskualdea osatzen du.\nHiriak.\nBost hiri aske, udalerri bat eta 13 Amt (herrien elkarketa) ditu:"}
{"id": "293977", "revid": "105290", "url": "https://eu.wikipedia.org/wiki?curid=293977", "title": "Rostock barrutia", "text": "Rostock barrutia (alemanez \"Landkreis Rostock\") Alemaniako Mecklenburg-Aurrepomerania estatuaren erdialdea hartzen duen eskualdea da. Rostock Hansa hiria inguratzen du eta G\u00fcstrow da hiriburua.\nHiriak.\nBost hiri aske, lau udalerri eta 14 Amt (herrien elkarketa) ditu:"}
{"id": "293978", "revid": "105290", "url": "https://eu.wikipedia.org/wiki?curid=293978", "title": "Ludwigslust-Parchim", "text": "Ludwigslust-Parchim barrutia (alemanez \"Landkreis Ludwigslust-Parchim\") Alemaniako Mecklenburg-Aurrepomerania estatuaren hego-mendebaldea hartzen duen eskualdea da. Parchim da hiriburua.\nHiriak.\nBost hiri aske 17 Amt (herrien elkarketa) ditu:"}
{"id": "293979", "revid": "512", "url": "https://eu.wikipedia.org/wiki?curid=293979", "title": "Pla\u00e7a Nova", "text": "Pla\u00e7a Nova (euskaraz \"Plaza Berria\") Kataluniako Bartzelona hiriburuko plaza bat da. Hain zuzen ere, Ciutat Vella barrutiko El G\u00f2tic auzoan kokatua dago. 1358an eraiki zen.\nPlaza honetan hiriko hainbat eraikin nabarmen daude, esate baterako, Bartzelonako katedrala, Bartzelonako Jauregi Episkopala edota L'Ardiaca Etxea."}
{"id": "293980", "revid": "105290", "url": "https://eu.wikipedia.org/wiki?curid=293980", "title": "1637 Swings", "text": "1637 Swings asteroide gerrikoan aurkitutako 1637. asteroidearen izena da. 1936ko abuztuak 28an aurkitu zuen Joseph Hunaertsek Uccletik. Bere behin-behineko izendapen zientifikoa 1936 QO zen. Bere izena Pol Swings astronomoaren omenez jasotzen du."}
{"id": "293981", "revid": "105290", "url": "https://eu.wikipedia.org/wiki?curid=293981", "title": "1638 Ruanda", "text": "1638 Ruanda asteroide gerrikoan aurkitutako 1638. asteroidearen izena da. 1935eko maiatzak 3an aurkitu zuen Cyril Jacksonek Johannesburgotik. Bere behin-behineko izendapen zientifikoa 1935 JF zen. Bere izena Ruanda-Urundi lurraldeagatik jasotzen du."}
{"id": "293982", "revid": "512", "url": "https://eu.wikipedia.org/wiki?curid=293982", "title": "1639 Bower", "text": "1639 Bower asteroide gerrikoan aurkitutako 1639. asteroidearen izena da. 1951ko irailak 12an aurkitu zuen Sylvain Arendek Uccletik. Bere behin-behineko izendapen zientifikoa 1951 RB zen."}
{"id": "293987", "revid": "336", "url": "https://eu.wikipedia.org/wiki?curid=293987", "title": "Pla\u00e7a de Tetuan", "text": "Pla\u00e7a de Tetuan (euskaraz \"Tetuan plaza\") Kataluniako Bartzelona hiriburuan dagoen plaza bat da. Hain zuzen ere, Gran Via de les Corts Catalanes etorbidea eta Sant Joan pasealekua gurutzatzen diren gunean dago, azken pasealeku horretan hegoalderuntz joanez gero Bartzelonako Garaipenaren Arkua du.\n1863an orduantxe jazotako Tetuango guduaren omenez izendatu zen. Bertan Bartomeu Robert doktorearen omenezko monumentua dago, bai eta metro eta autobus geltokiak ere."}
{"id": "293990", "revid": "105290", "url": "https://eu.wikipedia.org/wiki?curid=293990", "title": "1640 Nemo", "text": "1640 Nemo asteroide gerrikoan aurkitutako 1640. asteroidearen izena da. 1951ko abuztuak 31n aurkitu zuen Sylvain Arendek Uccletik. Bere behin-behineko izendapen zientifikoa 1951 QA zen. Bere izena Jules Verneren 20.000 legoa urazpian laneko protagonista nagusia den Nemo Kapitainaren omenez jasotzen du."}
{"id": "293992", "revid": "69297", "url": "https://eu.wikipedia.org/wiki?curid=293992", "title": "1973ko Andaluziako Itzulia", "text": "1973ko Andaluziako Itzulia txirrindularitza itzuli honen 20. edizioa izan zen. 1973ko otsailak 11 eta 17 artean ospatu zen, sarrerako bat eta 6 etapatan banatutako 726 kilometroko ibilbidea eginez, Malagan hasi eta amaituz.\nGarailea izan zen Georges Pintensek proba, batez beste, 38,076 kilometro orduko abiaduran bete zuen. Erregulartasunaren sailkapena Rik Van Lindenentzat izan zen, mendikoa Txomin Perurenarentzat, tarteko helmugena Jos\u00e9 Morenorentzat eta taldekakoa Rokadorentzat.\n1971ko edizioan bezala, belgikarrak nagusitu ziren edizio honetan ere, bost sailkapenetatik hiru eta zazpi etapatatik sei irabaziz."}
{"id": "293993", "revid": "536", "url": "https://eu.wikipedia.org/wiki?curid=293993", "title": "Fortissimo", "text": "Fortissimo (italieraz \"oso indartsu\" esan nahi duena) musika notazioan erabiltzen den hitz bat da, soinuaren intentsitate zehatz bat adierazteko, hau da, \u00f1abardura zehatz bat. Bere laburdura da eta adierazten duen intentsitatea oso altua da, fortek adierazten duena baino handiagoa. Intentsitate altuago bat, batzuetan, aipaturiko ikurrari hirugarren efe bat gehituz adieraz daiteke.\nPartituretan beti laburdura bidez agertzen da, beti pentagramapean eta beti musika intentsitate horretan hasten den notapean. Lana forte jotzen jarraitzen da nota horretatik aurrera, berriz ere dinamikaren beste adierazle bat agertzen den arte."}
{"id": "293994", "revid": "336", "url": "https://eu.wikipedia.org/wiki?curid=293994", "title": "KV43", "text": "KV43 KV35aren antzeko egiptoar hilobi bat da.\nErregeen Haranarekiko gorago dagoenez, uholdeek ez zuten kaltetu, beste hilobi batzuei gertatu zitzaien bezala, bertan margolanak kontserbazio egoera onean aurkitu zirelarik, iparraldeko aurpegian daudenak izan ezik."}
{"id": "293997", "revid": "448", "url": "https://eu.wikipedia.org/wiki?curid=293997", "title": "Filodendro", "text": ""}
{"id": "294002", "revid": "448", "url": "https://eu.wikipedia.org/wiki?curid=294002", "title": "Aleksandr Ivanovitx Kuprin", "text": ""}
{"id": "294003", "revid": "1982", "url": "https://eu.wikipedia.org/wiki?curid=294003", "title": "Maxim Gorky", "text": ""}
{"id": "294005", "revid": "448", "url": "https://eu.wikipedia.org/wiki?curid=294005", "title": "Maxim Gorki", "text": ""}
{"id": "294006", "revid": "336", "url": "https://eu.wikipedia.org/wiki?curid=294006", "title": "Maksim Gorki", "text": "Maksim Gorki (errusieraz: \u041c\u0430\u043a\u0441\u0438\u043c \u0413\u043e\u0440\u044c\u043a\u0438\u0439), benetako izenez Aleksei Maksimovitx Pexkov (errusieraz: \u0410\u043b\u0435\u043a\u0441\u0435\u0439 \u041c\u0430\u043a\u0441\u0438\u043c\u043e\u0432\u0438\u0447 \u041f\u0435\u0448\u043a\u043e\u0432; Nizhni Novgorod, 1868ko martxoaren 28greg./martxoaren 16ajul. \u2013 Mosku, 1936ko ekainaren 18), errusiar idazlea izan zen, errealismo sozialistaren sortzailetariko bat eta iraultza boltxebikearen aldeko aktibista.\nBere liburuetan burgesiaren ustelkeria, klaseen arteko borroka eta gizarte-arazoak jorratu zituen nagusiki. 1906tik 1913ra eta 1921etik 1929ra, atzerrian bizi izan zen, batez ere Caprin, Italian. Sobietar Batasunera itzuli zenean, onartu zituen garaiko kultura-politika, baina ez zuen baimenik izan bere herrialdea berriro ere uzteko. Haren omenez, 1932tik 1990era, haren jaioterriari Gorki izena eman zioten.\nBizitza.\n1868an jaio zen Gorki Nizhni Novgorod hirian, erdiko klaseko familia xume batean. Haurtzaro latza izan zuen. Bost urte zituela, aita hil zitzaion, eta aiton-amonen etxera joan zen amarekin batera. Hango giroa izugarria zen, senideek elkar gorrotatzen zuten, liskarrak etengabeak ziren, aitonak konortea galarazteraino jipoitzen zuen. Zortzi urte zituela, ama hil zitzaion. Bi urte geroago, ikasteari utzi eta, aitonaren negozioak porrot egin zuela-eta, lanean hasi behar izan zuen.\nGorriak eta beltzak ikusi zituen garai hartan. Orduan ezagutu zituen arloteak, mozkortiak, prostitutak, pobreetan pobreenak, gizarteak baztertutako jendea. Miseriaz inguraturik bizi zen. Horrek guztiak sentiberatasun berezia ernatu zion oinazea hobeto ulertzeko.\nBost urtez oinez ibili zituen Errusiar Inperioko lurrak. Aldi hartan, era guztietako lanak eta esperientziak izan zituen, gero bere literatura-lanetan ispilatuko zituenak.\nKazetari-lanetan zebilela, probintzietako egunkarietan Jehudiel Khlamida ezizenarekin sinatzen zuen. Gorki ezizena (euskaraz, \u201cmingotsa\u201d) 1892an, Tbilisin lanean zebilela, hasi zen erabiltzen. Ezizenak erakusten du Errusiako bizimoduarekin zuen haserrea eta egia latzak salatzeko zuen prestutasuna.\n1892an argitaratu zuen bere lehen liburua, \"Saioak eta historiak\", eta sekulako arrakasta izan zuen. Idazle ezagun bihurtu zen, eta atsedenik gabe hasi zen idazten, ez estetikaren lilurapean (nahiz eta gogor landu zituen estiloa eta itxura) baizik eta ikusten zuelako literatura ekintza etiko eta politiko moduan, zeinaren bidez alda baitzezakeen mundua. Jende apalaren bizimodua deskribatzen zuen, gizarteko baztertuena, haien umiliazioak eta larritasunak, baina baita haien bihotz ona eta eskuzabaltasuna ere.\n1899an Langileen Alderdi Sozialdemokratarekin bat egin zuen. Ahotsik gabekoen ahots bihurtu zen, izar bat Errusiako inteligentzia eta langile-mugimenduko buruzagien artean. Gorkik benetan sinesten zuen gizakiaren berezko balio eta ahalmenean. Bere pertsonaiak gizabanako indartsuak ziren, duintasunez beteak eta borondate gogorrekoak; nabarmendu egiten ziren bizimodu gogorraren aurrean etsipenak jota erortzen zirenen artean.\n1902an Lenin eta beste iraultzaile asko ezagutu zituen. Salatu egin zuen tsarren erregimena, eta horregatik espetxeratu zuten hainbat aldiz. Urte hartan ohorezko kide izendatu zuten Literatura Akademian, baina Nikolas II.a tsarrak indargabetu egin zuen izendapena. Ondorioz, Anton Txekhov eta Vladimir Korolenko idazleek utzi egin zuten Akademia.\n1905ean Errusiako Langileen Alderdi Sozialdemokratari laguntzen zion, baina urte hartako \u201cigande odoltsuan\u201d tsarraren tropek egindako sarraskiak ideia boltxebikeetara bultzatu zuen.\n1906an Boltxebikeek AEBetara bidali zuten, dirua biltzera. Hantxe hasi zen idazten bere lanik ospetsuena, \"Mat\", \u00abAma\u00bb. 1906tik 1913ra bitartean Capri uhartean bizi izan zen, osasun-arazoengatik eta baita ihes egiteko Errusian bizi zen errepresio latzetik.\n1913an Errusiara itzuli zen, hango tsarrak emandako amnistiari esker. Hala ere, gogor kritikatu zuen bere inguruko gizartea, babestu egin zituen idazle gazteak, eta idatzi zuen bere autobiografiaren lehen zatia. Haren ustez, kultura zen erremediorik eraginkorrena bere herriaren egoera aldatzeko.\n1914an, Lehen Mundu Gerraren garaian, bere etxea iraultzaren aldeko materialez beteta zegoen, baina komunistekin zituen harremanak mikaztu egin ziren.\n1917an, Urriko Iraultzaren ondoren, bi aste geroago, honela idatzi zuen: \u201cLeninek eta Trotskik ez dute ideiarik ere askatasuna eta giza eskubideen gainean. Agintearen pozoiak usteldu egin ditu dagoeneko; garbi dago zer mespretxu dieten adierazpen-askatasunari eta askatasun zibilei, zeinaren alde borrokatzen baitu demokraziak\u201d. Elkar miresten zuten, baina Leninen eta Gorkiren arteko harremanak gaiztotuz joan ziren.\n1921ean Petrogradoko Txekak atxilotu zuenean Nikolai Gumiliov idazle eta Gorkiren laguna, Gorki Moskura joan zen, eta agindu bat jaso zuen, Leninek berak sinatua, Gumiliov askatzeko, baina Petrogradora itzuli zenean, laguna hilda aurkitu zuen. Urrian Gorki Italiara itzuli zen, tuberkulosiak jota zegoen-eta.\n1929an Stalinek gonbidatu zuen betiko itzul zedin Sobiet Batasunera. Halaxe egin zuen, eta erregimenak sekulako harrera egin zion. Leninen Ordena eman zioten, baita luxuzko etxe bat Moskun eta \"datxa\" bat hiriburuko inguruetan. Haren izena ipini zioten Moskuko kalerik garrantzitsuenetako bati, baita haren jaioterriari ere.\n1934an Stalinen errepresiopean, eta batez ere Sergei Kiroven hilketaren ostean, etxean atxilotua egon zen, nahiz eta gobernuak inoiz ez zuen hori aitortu. Egunero \"Pravda\" egunkaria jasotzen zuen etxean, baina zentsuratua.\n1935ean Maksim Peshkov bere semea hil zen ustekabean.\n1936an Maksim Gorki bera hil zen. Haren heriotza misterioz inguratua dago, bat-batean hil baitzen, medikuen zainpean zegoela. Geroztik gobernuak eskuindarrei eta trotskistei egotzi zien Gorkiren heriotza, eta poliziaburu ohiak hura hiltzeko agindua eman izana aitortu zuen. Mendebaldeko aditu batzuen ustez, berriz, Gorkik Stalinen gehiegikeriak salatu zituen azkenik, eta Stalinen aginduz hil omen zuten. Hala ere, ez dago ezeren frogarik.\nGorkiren obraren balioa.\nHil ondoren Gorki neurriz gain goraipatu zuten Sobietar Batasunean eta sobietar letren jainko egin zuten. Atzerrian ere ospe handia zuen. Baina urteak joan ahala, koska eta akats handiak aurkitu izan zaizkio: politikari zor omen ziola bere arrakasta handi hura; gero eta estilo hobean idatzi bazuen ere, hasierako estilo-akats nagusiak gorde omen zituela: efektua nagusitzea, adjektibo hunkigarriak pilatzea, eta gehiegikeriarako joera, digresio gehiegi egitera makurtu izana, umorerik ez izatea. Hala eta guztiz ere, trebetasun handiz atzematen zituen gauzen xehetasunak, pertsonaia bizi-biziak asmatu zituen, eta beste inork baino hobeto deskribatu eta adierazi zuen berak hain ondo ezagutzen zuen gaizkileen giroa.\nHura da iraultza aurretiko garaia eta iraultza ondokoa landu zituen errusiar idazle bakarra. Eta Txekhoven eta Tolstoiren mailara iristen ez bada ere, bere garaiko idazlerik handienetako bat izan zen."}
{"id": "294007", "revid": "448", "url": "https://eu.wikipedia.org/wiki?curid=294007", "title": "Kipling", "text": ""}
{"id": "294008", "revid": "42829", "url": "https://eu.wikipedia.org/wiki?curid=294008", "title": "Gorki", "text": ""}
{"id": "294009", "revid": "59723", "url": "https://eu.wikipedia.org/wiki?curid=294009", "title": "Zabaltzen", "text": "Zabaltzen nafar asoziazio politiko bat da; ezker, aurrerakoia, abertzale eta euskaltzale ideologiarekin. Nahiz eta elkarte politikoa izan, ez dago erroldatuta alderdi politiko gisa.\n2011ko irailaren 1ean sortu zen, Nafarroa Bai koalizioko Independiente taldetik. Hamaikabat alderdiak Nafrroa Baiko independienteei bere laguntza eman zien. Alderdiaren buruzagia Uxue Barkos da eta bozeramailea, Koldo Martinez.\nZabaltzen Geroa Baiko kidea izaten da, EAJ eta Atarrabia Taldearekin."}
{"id": "294010", "revid": "96586", "url": "https://eu.wikipedia.org/wiki?curid=294010", "title": "Alaska (abeslaria)", "text": "Alaska, jaiotze izenez Mar\u00eda Olvido Gara Jova (1963ko ekainaren 13a, Mexiko Hiria) mexikar jatorriko espainiar abeslari, aktore eta enpresaria da.\n1980ko hamarkadan zehar \"La movida madrile\u00f1a\" izeneko mugimenduaren ordezkari ospetsuenetako bat izan zen, gainera garai honetan TVE telebista kateko \"La Bola de Cristal\" saio ospetsuaren aurkezlea ere izan zen. Bestalde, Kaka de Luxe, Alaska y los Pegamoides, Alaska y Dinarama eta Fangoria musika taldeetako abeslaria ere izan da."}
{"id": "294011", "revid": "105290", "url": "https://eu.wikipedia.org/wiki?curid=294011", "title": "FLOPS", "text": "Informatikan, FLOPS, flops edo koma higikorreko eragiketa-kopurua segundoko (Ingelesetik \"Floating point Operations Per Second\") informatikako neurri unitate bat da, mikroprozesadore batek segundo batean exekuta dezakeen koma mugikorreko eragiketa-kopurua adierazten duena. Ordenagailuaren errendimendua neurtzeko erabiltzen da. Esaterako, ordenagailu batek 100 megaFLOPS baditu, 100 milioi koma mugikorreko eragiketa egin ditzake segundo batean."}
{"id": "294012", "revid": "20653", "url": "https://eu.wikipedia.org/wiki?curid=294012", "title": "Koma higikorreko eragiketa-kopurua segundoko", "text": ""}
{"id": "294013", "revid": "42829", "url": "https://eu.wikipedia.org/wiki?curid=294013", "title": "Jon Manteca", "text": "Jon Manteca Caba\u00f1es, ezizenaz El Cojo Manteca (1967, Arrasate, Gipuzkoa - 1996ko maiatzaren 25a, Orihuela, Alicante) 1980ko hamarkadan Espainian ospetsu egin zen arrasatear bat izan zen.\n1983ko urtarrilaren 23an argindar dorre batetara igo eta elektrizitate deskarga bat jaso ostean erori ondoren, hanka bat galdu eta buruan zauri larriak jasan zituen. Ondoren, etxerik gabe, punk janzkeraz, eta hara-hona ibili zen.\n1987ko urtarrilaren 23an Madril hirian ikasleen manifestazio batean zehar telebistako irudietan kaleko hainbat seinale apurtuz agertu ondoren estatu mailan nahiz nazioartean ospetsu bilakatu zen, eta ordudanik \"El Cojo Manteca\" ezizena bereganatu zuen. Ironikoki, bera ez zen ikaslea, baina une hartan manifestazioa piztu zenean bera kale haietan bertan zebilen.\n1996ko maiatzaren 25ean Orihuela udalerriko Vega Baja ospitalean 28 urte zituela eta HIESaren ondorioz hil zen."}
{"id": "294016", "revid": "1545", "url": "https://eu.wikipedia.org/wiki?curid=294016", "title": "Lan zuzenbide", "text": ""}
{"id": "294017", "revid": "448", "url": "https://eu.wikipedia.org/wiki?curid=294017", "title": "Jose Zinkunegi Arruti", "text": ""}
{"id": "294019", "revid": "56334", "url": "https://eu.wikipedia.org/wiki?curid=294019", "title": "Omeiatarren meskita", "text": "Omeiatarren meskita edo Damaskoko Meskita Handia (, \"\u011e\u0101m' Ban\u012b 'Umayya al-Kab\u012br\"), lehen San Joan Bataiatzailearen basilika (grezieraz: \u0392\u03b1\u03c3\u03b9\u03bb\u03b9\u03ba\u03ae \u03c4\u03bf\u03c5 \u0391\u03b3\u03af\u03bf\u03c5 \u0399\u03c9\u03ac\u03bd\u03bd\u03b7 \u03c4\u03bf\u03c5 \u0392\u03b1\u03c0\u03c4\u03b9\u03c3\u03c4\u03ae, \"Vasilik\u00ed tou Ag\u00edou Io\u00e1nni tou Vaptist\u00ed\"), Damaskoko antzinako hiriko meskita da, munduko handienetariko eta zaharrenetariko bat dena. Islamaren laugarren lekurik sakratuena da.\n634an arabiarrek hiria konkistatu zutenean, Konstantino I.a Handiaren garaian eraturiko basilika kristauaren lekuan meskita eraiki zuten. Meskitak oraindik Joan Bataiatzailearen burua mantentzen du, kristauek zein musulmanek profetatzat hartzen dutena, eta baita munduaren bukaeran Isa itzuliko den lekua ere. Saladinaren hilobia meskitako iparraldeko harresiaren ondoan dagoen lorategi batean dago.\nOmeiatarren meskitan lehen aldiz erabili zuten mihraba, eta baita qibla markatzen duen nitxoa. Meskita hau eredu bihurtu zen gero eraiki ziren meskitentzat: qiblaren hormarekiko paraleloak diren hiru nabe estali eta kanpoan patioa. \nHistoria.\nIslamaren aurreko etapa.\nEremu hau sakratua izan da Burdin Arotik. Damasko hiria Aram-Damasko estatu aramearraren hiriburua izan zen, eta Hadad jainkoari eskainitako tenplu bat zeukan gaur egun omeiatarren meskita dagoen lekuan. Garai honetako harri bat, Hazael erregearen garaikoa, Damaskoko Museo Nazionalean dago.\nErromatarrek hiri konkistatzean, 64. urtean, tenplua berrantolatu eta handitzeko eskatu zioten Apolodoro arkitektoari. Hadaden tenplua Jupiterren tenplu bihurtu zuten. \nHurrengo urteetan tenpluari hainbat elementu gehitu zitzaizkion, herriko aberatsek egindako dohaintzei esker. \n391an Jupiterren tenplua katedral bihurtu zen, Teodosio enperadorearen eraginez. VI. mendetik aurrera San Juan Bautistari dedikatu zitzaion katedrala. Izan ere, haren burua katedral hartan lurperatua zegoela esaten zuten.\nOmeiatar meskita.\n634an musulmanek Damasko konkistatu zuten, Jalid ibn al-Waliden gidaritzapean. 661. urtean omeiatarrek hartu zuten boterea, eta Damasko aukeratu zuten musulmanen hiriburu izateko. Omeiatarren seigarren kalifa, al-Walid Ia (705-711), meskita eraikitzen hasi zen aurretik katedral bizantziarra zegoen lekuan. Aipagarria da hau gertatu aurretik katedralaren barruan otoitzerako leku bat zegoela musulmanentzat.\nMeskita eraikitzeko, aurreko katedralaren zati gehienak suntsitu zituzten. Arkitektoak elizaren zutabeak eta arkuak berrerabili zituen. Ordainetan, hiriko beste elizak kristauei itzuli zitzaizkien. Meskita berria Mekara begira eraiki zuten.\nIbn al-Faqih historialari persiarrak X. mendean idatzi zuenez, meskita hau eraikitzeko 600.000 eta milioi bat dinar artean erabili zituzten. Eraikuntza lanetan hainbat jatorritako artisauak aritu ziren: koptoak, persiarrak, indiarrak, greziarrak eta marokoarrak. Guztira, 12.000 pertsonako lantaldea. Bizantziar artisauek mosaikoak egin zituzten, oraindik ikusgai daudenak. Hauetan, paisaiak eta antzinate berantiarreko eraikinak ageri dira, Ibn al-Faqihren esanetan, obrako langileek zulo-kapera bat aurkitu zuten, eta han omen zegoen Juan Bataiatzailearen burua. Al-Walidek agindu omen zuen marmolez egindako zutabe baten azpian lurperatzeko. \nAbbastar eta fatimatar kalifa-herriak.\n750ean omeiatarrek boterea galdu zuten eta abbastarrak heldu ziren agintera. Hauek hiriburua aldatu zuten, Damaskotik Bagdadera. Abastarrek omeiatarren sinbolo guztiak kendu zituzten Damaskon. 780an Erlojuaren Kupula eraiki zuten meskitako ekialdeko aldean, al-Fadl ibn Salih ibn Ali gobernadorearen aginduz. Bederatzi urte beranduago, Altxorraren Kupula eraiki zuten. IX. mendeko arabiar geografoa zen al-Muqaddasik idatzi zuenez, abastarrek iparraldeko minaretea eraiki zuten 831an, al-Mamun kalifaren agintaldian, eta hau izan omen zen omeiatarren inskripzioak meskitatik kendu zituena.\nX. mendearen hasieran erloju erraldoi bat ezarri zuten mendebaldeko horman. Itxura denez, XII. mendean kendu zuten. \n970. urtean fatimatarrek konkistatu zuten hiria. Meskita sunien zentro intelektuala bihurtu zen, nahiz eta fatimatarrak xiiak ziren. 1069an meskitak su hartu zuen, han zeuden berbere ftimatarrek eragindako sute baten ondorioz.\nSeljuktarrak eta ayyubtarrak.\nSeljuktarren inperioak 1078an eskuratu zuen hiria eta abbastarren boterea berrezarri zuen. Garai hartan hainbat konponketa egin ziren eraikinean. Nur ad-Din Zangiren agintaldian bigarren erloju monumental bat eraiki zuten, XIV. mendera arte iraun zuena. Saladino eta haren ondorengo asko meskita honetan lurperatu zituzten.\nMamelukoen gobernua.\nMongoliarrek, gurutzatuen laguntzaz, Damasko konkistatu zuten 1260an. Dena dela, mamelukoek urte hartan bertan kendu zieten hiria. 1270ean Baibars sultanak meskita konpontzea agindu zuen, batez ere hango marmolak, mosaikoak eta doratuak. Mamelukoen Bahri dinastiak behin eta berriz egin zituen konponketak eraikinean. Ibn al-Shatir astronomo arabiarrak meskita honetan lan egin zuen 1332tik 1376ra arte eta Eguzki erloju handi bat eraiki zuen iparraldeko minaretean.\n1400. urtean Tamerlan mongoliarrak Damasko sakeatu zuen eta hiria erre zuen. Meskita suntsitu egin zen: ekialdeko minaretea eta erdiko kupula apurtu egin ziren. 1488an beste minarete bat eraiki zuten hego-mendebaldean.\nOtomandarrak.\n1516an otomandarrek Damasko konkistatu zuten eta mamelukoak kanporatu zituzten. 1661etik aurrera Abd al-Ghani al-Nabusi jakintsuak meskita honetan irakatsi zuen. \n1893ko sutean mosaikoak eta marmolak erre ziren beste behin, eta erdiko kupula erori egin zen. Otomandarrek goitik behera eraberritu zuten meskita, nahiz eta jatorriko estruktura mantendu zuten.\nGaur egun.\nMeskita 1929an (Siriako Frantziar Agintean), 1954an eta 1963an errestauratu zuten. 1980 eta 1990 hamarkadetan Hafez al-Assad presidenteak meskitaren eraberritze handi bat agindu zuen. Unescok errestaurazio metodoak kritikatu zituen. \n2001ean Juan Pablo II.a aita santuak meskita bisitatu zuen Juan Bataiatzailearen erlikiak ikusteko. Hori egin zuen lehen aita santua izan zen.\n2011an hasi zen gerra zibileko lehen protestak meskita honen kanpoaldean izan ziren.\nEzaugarriak.\nKanpoko hormek aramear eta erromatar garaiko tenpluan dute jatorria. Horma horietan greziar jatorriko apaingarriak ikus daitezke. Mendebaldeko zutabe batzuk ere ondo gorde dira. \nMeskitaren neurriak 157 x 97 metro dira. Bere formak basilika katoliko bat gogora arazten du. Antzinako arkitektura islamikoaren adibide nagusienetako bat da. Harriz egina dago, lau ate ditu, kupula bat eta hiru minarete, bakoitza estilo batekoa. \nOtoitzerako gela zabal bat dauka, arkuz apaindua. Nabe zentralak mihrabera eramaten du. Albo batean Juan Bataiatzailearen santutegia dago. Patioan hiru eraikin txiki daude: altxorrarena, erlojuena eta iturriarena. Zutabe asko erromatar garaikoak dira eta berrerabilita daude.\nMeskita mosaikoz apainduta dago. Hauek bizantziar maisuek egin zituzten. \nAreto batean Huseinen burua gordetzen duen hilkutxa bat dago. Hau Mahomaren biloba zen, eta bere mausoleoa xiiten erromesaldi leku garrantzitsua da.\nMeskitaren alboan, iparraldeko horman, lorategi batek inguratuta, Saladinoren mausoleoa dago. "}
{"id": "294021", "revid": "448", "url": "https://eu.wikipedia.org/wiki?curid=294021", "title": "Seraf\u00edn Huder", "text": ""}
{"id": "294024", "revid": "448", "url": "https://eu.wikipedia.org/wiki?curid=294024", "title": "Jose Francisco Telleria Uribe", "text": ""}
{"id": "294025", "revid": "12788", "url": "https://eu.wikipedia.org/wiki?curid=294025", "title": "Petrikilo", "text": "Petrikilo izan daiteke:"}
{"id": "294026", "revid": "1545", "url": "https://eu.wikipedia.org/wiki?curid=294026", "title": "Tecnalia", "text": "Tecnalia Research and Innovation I+G+Bko ikerketa aplikatuko zentro pribatu bat da, sektorekako negozio-unitateetan oinarritua.\nTecnaliak ikerketa aplikatura bideratzen du bere jarduera, bere ikerketen emaitzak eta bere ezagutza enpresetan eta gizartean erabiltzeko, eta, hala, haren garapena bultzatzeko.\nTecnaliaren egoitza nagusia Derion dago, baina beste herri batzuetan ere banatuta daude bere 16 negozio-unitateak: Zornotza, Azpeitia, Burtze\u00f1a-Barakaldo, Chiclana de la Frontera, Donostia, Irun, La Almunia de Do\u00f1a Godina, Madril, Mi\u00f1ao eta Zamudio, bai eta Alemania, Frantzia, Italia eta Serbia ere.\nGuztira, 1.500 bat langile ditu (horietatik 164 doktoreak), 3.900 bat bezero, mundu osoan banatuak, eta haren patronatua 26 enpresak, 11 erakundetako kidek eta 7 pertsona garrantzitsuk osatzen dute.\nHistoria.\nTecnalia 2010ean sortu zuten, zentro teknologiko hauen bat-egitearen emaitza gisa:\nNegozio-unitateak.\nTecnaliak negozio-unitateetan oinarritutako antolaketa-eredua du, lankidetza, jakintza-alorren aniztasuna eta zeharkakotasuna sustatzeko, eta, haien bidez, erantzun orokorrak eta oso espezializatuak eskatzen dituzten erronka teknologikoei aurre egiteko.\nTecnaliak 5 dibisio ditu, eta dibisio horiek, halaber, 16 negozio-unitate dituzte:\nItunak eta lankidetzak.\nBere jarduera garatzeko, Tecnaliak zenbait erakunderekin egiten du lan (unibertsitateekin eta ikerketa-zentroekin kasu), elkarlana eta baterako garapena sustatzeko.\nUNIBERTSITATEAK\nIKERKETA-ZENTROAK\nIKERKETA KOOPERATIBOKO ZENTROAK\nNegozio-eredua.\nTecnalia Fundazioaren negozio-eredua sektoretan banatutako negozio-unitateetan oinarritzen da. Haietan, merkaturako orientazioa eta espezializazioa bultzatzen da.\nTecnaliak 16 negozio-unitate ditu, diziplina anitzeko taldeek osatuak, eta sektore estrategikoei egiten dien eskaintza optimizatzen dute.\nNazioartea.\nTecnaliak nazioarteko zenbait merkatutan parte hartzen du, eta nazioarteko bazkide ugarirekin elkarlanean aritzen da.\n\"Impact of European RTOs\" txostenean (TECHNOPOLIS-GROUP teknologia-aholkularitzako enpresa entzutetsuak EARTOrentzat egina eta 2010eko urriaren 27an aurkeztua), TECNALIA I+G+Bko Europako erreferenteetako bat da, eta haren produktibitatea nabarmentzekoa da (pertsona bakoitzeko proiektu-kopurua).\nAzterketa horrek \u2014Europa mailan egin den lehena da\u2014 erakutsi du, halaber, RTOak (Research and Technology Organizations) funtsezkoak direla Europako berrikuntza-sisteman, eta eragin ekonomiko handia dutela."}
{"id": "294027", "revid": "109565", "url": "https://eu.wikipedia.org/wiki?curid=294027", "title": "Masjid al-Haram", "text": "Al-Masjid al-\u1e24ar\u0101m (arabieraz: \u0627\u0644\u0645\u0633\u062c\u062f \u0627\u0644\u062d\u0631\u0627\u0645, ahoskatua, \"Meskita Sakratua\") munduko meskitarik handiena da. Mekan kokatuta, Kaaba harria inguratzen du, eguneroko otoitzak egiterakoan munduko musulman guztiak zuzentzen diren lekua eta Islamaren lekurik sakratuena.\n356.800 metro karratu dituen eraikin honek \"hajj\" garaian lau milioi erromes ere izan ditzake, urtero ospatzen den kontzentrazio handienetariko bat dena. Ekitaldi horretan musulmanek Harri Beltza ukitzeko ahalegina egiten dute. \nMusulmanek erromesaldia egin behar dute leku honetara bizitzan behin, gutxienez. \nMezkitak badauzka beste leku garrantzitsu batzuk ere: Zamzam potzua, Maqam Ibrahim harria eta Safa eta Marwa mendixkak. "}
{"id": "294028", "revid": "1545", "url": "https://eu.wikipedia.org/wiki?curid=294028", "title": "Masjid al-Haram Meskita", "text": ""}
{"id": "294036", "revid": "69297", "url": "https://eu.wikipedia.org/wiki?curid=294036", "title": "1922ko Frantziako Tourra", "text": "1922ko Frantziako Tourra Itzuli Handi honen 16. edizioa izan zen. 1922ko ekainak 25 eta uztailak 23 artean ospatu zen, 15 etapatan banatutako 5372 kilometroko ibilbidea eginez.\n120 txirrindularik hasi eta 38k amaitu zuten itzulia.\nGarailea izan zen Firmin Lambotek, proba, batez beste, 24,20 kilometro orduko abiaduran bete zuen."}
{"id": "294044", "revid": "448", "url": "https://eu.wikipedia.org/wiki?curid=294044", "title": "Der Spiegel", "text": "Der Spiegel (euskaraz: \"Ispilua\") Alemaniako astekari bat da. Astero 695.100 aleko zabalkundea izanik, Europako astekari zabalduena izan zen 2011n. 1947ko urtarrilaren 4an sortu zen, eta egoitza Hanburgo hirian du."}
{"id": "294045", "revid": "58701", "url": "https://eu.wikipedia.org/wiki?curid=294045", "title": "Masjid al-Nabawi", "text": "Al-Masjid al-Nabaw\u012b (arabieraz: \u0627\u0644\u0645\u0633\u062c\u062f \u0627\u0644\u0646\u0628\u0648\u064a ; ahoskatua, \"Profetaren meskita\") edo Profetaren meskita Medinako meskita da, Mahomak berak eraikia. Musulmanentzat Islamaren bigarren lekurik sakratuena da (lehendabizikoa Mekako \"Masjid al-Haram\" izanik). al-Walid I.a omeiatar kalifaren zaharberritzearen ondoren, egun Mahomaren hilobia du bere barnean. Egun Bi Meskita Sakratuen Jagoleen poterepean dago, bere buruarentzat Saudi Arabiako erregeeek aldarrikatzen duten titulua hain zuzen ere.\nMahomaren hilobia Kupula Berdearen barruan dago, jadanik XII. mendean eraikita zegoena. Abu Bakr edo Umar bezalako agintari musulmanak ere meskitaren inguruan lurperatuta daude.\nJatorrian Mahomaren etxea zen baina hejira eta gero bertan meskita bat eratzea erabaki zuen."}
{"id": "294046", "revid": "1545", "url": "https://eu.wikipedia.org/wiki?curid=294046", "title": "Profetaren meskita", "text": ""}
{"id": "294047", "revid": "1545", "url": "https://eu.wikipedia.org/wiki?curid=294047", "title": "Al-Masjid al-Nabawi", "text": ""}
{"id": "294048", "revid": "1545", "url": "https://eu.wikipedia.org/wiki?curid=294048", "title": "Masjid al-Nabawi Meskita", "text": ""}
{"id": "294052", "revid": "105290", "url": "https://eu.wikipedia.org/wiki?curid=294052", "title": "Pla\u00e7a del Rei", "text": "Pla\u00e7a del Rei (euskaraz \"Erregearen plaza\") Kataluniako Bartzelona hiriburuko El G\u00f2tic auzoko plaza bat da. Bertan Errege Jauregi Nagusia, Martin Erregeraren behatokia, Tinell aretoa, Santa Agata kapera, Bartzelona Hiriko Historiaren Museoa, Lloctinent jauregia eta Eduardo Txillida euskal eskulturgilearen Satorrak V eskultura daude."}
{"id": "294053", "revid": "13403", "url": "https://eu.wikipedia.org/wiki?curid=294053", "title": "Rochester", "text": ""}
{"id": "294054", "revid": "448", "url": "https://eu.wikipedia.org/wiki?curid=294054", "title": "Ontario aintzira", "text": ""}
{"id": "294055", "revid": "69297", "url": "https://eu.wikipedia.org/wiki?curid=294055", "title": "Gianni Bugno", "text": "Gianni Bugno (Brugg, Suitza, 1964ko otsailak 14) errepideko italiar txirrindulari ohi bat da, profesionala 1985 eta 1998 artean. Proba orotara egokitzen zen, egun bakarreko klasiketan zein Itzuli Handietan nabarmentzen zelarik.\nBiografia.\nZaletu mailan zenbait garaipen lortu zituen Italian, batez ere jazarpen eta taldekako jazarpen probetan.\nNahiko bizkorra zen, eta, horren ondorioz, bi aldiz jarraian irabazi zuen Munduko Txirrindularitza Txapelketa, Miguel Indurain eta Laurent Jalaberten mailako txirrindulariak gaindituz. Bere lorpenen artean Italiako Giroa irabazi izana ere badago, lehen etapatik azkeneraino lider izan zelarik 1990eko Italiako Giroan. Ikuskizun handia ematen ohi zuen Frantziako Tourrean. Hiru Itzuli Handietan lortu zituen etapa garaipenak, bi aldiz Alpe d'Huez mitikoan irabazi zuelarik.\nBugnoren errendimendua Itzuli Handietan Miguel Indurainek itzaldu zuen, honen arerio nagusia izan zelarik Claudio Chiapuccirekin batera 1991 eta 1992an. 1992ko Frantziako Tourraren ondoren, denboraldi osoan zehar prestatu zuena, Bugno, geroz eta gehiago, egun bakarreko lasterketetara dedikatzen hasi zen, 1994ko Italiako Giroan ere protagonista handia izan zen arren, batez ere lehen etapetan. Profesional bezala eman zituen azken urteetan, umiltasunez lan egin zuen luxuzko txirrindulari laguntzaile bezala Mapei taldean. Bere adierazpenen adeitasunarengatik nabarmendu zen, Espainiako Vueltan irabazi zituen bi etapak bere arerio nagusia izan zen Miguel Induraini eskaini zizkiolarik, 1996koa nafarra erretiratu zelako, eta 1998koa, honen aita hil zelako.\nErretiratu ondoren.\nTxirrindularitza profesionaletik erretiratu ondoren, hegaldietara dedikatu zen, helikoptero gidari bihurtuz, txirrindularitza erretransmisioetan pilotu bezala ere parte hartuz, adibidez Italiako Giroan, lan hori Nazioarteko Txirrindulari Elkartearen presidentziarekin uztartuz. Gainera, 2004an De Nardi taldearen kirol zuzendaria izan zen."}
{"id": "294056", "revid": "96586", "url": "https://eu.wikipedia.org/wiki?curid=294056", "title": "Tete Montoliu", "text": "Tete Montoliu (Jaiotza-izena, Vicente Montoli\u00fa i Massana ; Bartzelona, 1933ko martxoaren 28a - 1997ko abuztuaren 24a) jazz piano-jole kataluniarra izan zen. Nazioarte mailan ospe handia lortu zuen, eta besteak beste Chick Corea, John Coltrane, Dexter Gordon, Ben Webster, edo Chet Baker musikariekin batera jo izan zuen.\nAita musikaria zuen. 1946. urtean Bartzelonako Goi Mailako Musika Kontserbatorioan sartu zen. Han pianoa, harmonia eta konposizioa ikasi zuen. Ikusmen-arazoak zituen, eta amak piano karrera egiteko behar zuen material guztia Braille sistemara itzultzea lortu zuen. Jazzaren munduan 1955ean hasi zen, Lionel Hamptonekin batera, eta bira bat egin zuen Frantzian eta beste hainbat herrialdetan barrena. 1963an bira bat hasi zuen Europan eta garai hartako jazz musikagile nagusiak ezagutu zituen. 1967an, Europan ospea lortu ondoren, New Yorken hainbat kontzertu eman zituen. Herrialde hartan lortu zuen arrakasta horrenbestekoa izan zen, ezen hamabost eguneko bisitaldia bi hilabetera luzatu baitzuen. Berrogei diskotik gora grabatu zituen; horien artean nagusiak dira \"Five at the keystone corner\" (1979), \"Catalonian nights\" (1981), \"Boston concert\" (1982) eta \"The music I like to play\" (1989). Sant Jordi Gurutzea, Bartzelonako Hiriko saria eta Bartzelonako Urrezko Domina eman zizkioten."}
{"id": "294057", "revid": "105290", "url": "https://eu.wikipedia.org/wiki?curid=294057", "title": "El Dorado", "text": "El Dorado (euskaraz \"Urreztatua\") espainiar eta ingeles esploratzaile eta abenturazaleek irrika handiz luzaroan bila aritu ziren kondairazko leku edo hiri bat da. Haien artean euskal abenturazale ugari zeuden, adibidez Lope Agirre edo Pedro Urtsua. Kondairaren arabera, leku hartan urre kopuru amaigabeak omen zeuden, bertan metal hori hain ohikoa zenez, mespretxuz alboratua omen zen.\nUstez, lekua Hego Amerikako Amazonas oihanean omen zegoen: horregatik, abenturazale asko aberastasun horien bila Brasil, Ekuador, Peru eta Venezuelara atera ziren eta, sarritan, ahaleginean hil. El Dorado Granadako Erresuma Berrian zegoela uste izan zen. Kondaira 1530ean inguru sortu zen, espainiarrek bertako amerikar herritarren kondaira eta aipamen ugariei jaramon egin eta euren urre bilaketa grinarekin nahastu zenean."}
{"id": "294058", "revid": "69297", "url": "https://eu.wikipedia.org/wiki?curid=294058", "title": "Galiziako Itzulia", "text": "Galiziako Itzulia () etapakako txirrindularitza itzuli bat da, espainiar egutegiko proba klasikoa eta Galiziako errepideak zeharkatzen dituena.\nBere lehen edizioa 1933an ospatu zen, lehen garailea Salvador Cardona izan zelarik. Itzuli honetan garaipen gehien lortu dituen txirrindularia Emilio Rodr\u00edguez da, hiru aldiz irabazi duena.\nLasterkari profesionalentzako azken edizioa 2000n jokatu zen eta hortik aurerra amateurrentzako lasterketa bihurtu zen.\nPalmaresa.\nHoriz: amateurrentzako edizioak."}
{"id": "294061", "revid": "6327", "url": "https://eu.wikipedia.org/wiki?curid=294061", "title": "Balkash lakua", "text": ""}
{"id": "294062", "revid": "6327", "url": "https://eu.wikipedia.org/wiki?curid=294062", "title": "Athabaska lakua", "text": ""}
{"id": "294063", "revid": "448", "url": "https://eu.wikipedia.org/wiki?curid=294063", "title": "Tanganyika aintzira", "text": ""}
{"id": "294064", "revid": "6327", "url": "https://eu.wikipedia.org/wiki?curid=294064", "title": "Huron aintzira", "text": ""}
{"id": "294065", "revid": "448", "url": "https://eu.wikipedia.org/wiki?curid=294065", "title": "Michigan aintzira", "text": ""}
{"id": "294066", "revid": "448", "url": "https://eu.wikipedia.org/wiki?curid=294066", "title": "Winnipeg aintzira", "text": ""}
{"id": "294067", "revid": "69297", "url": "https://eu.wikipedia.org/wiki?curid=294067", "title": "1972ko Italiako Giroa", "text": "1972ko Italiako Giroa Itzuli Handi honen 55. edizioa izan zen. 1972ko maiatzak 21 eta ekainak 11 artean ospatu zen, horietako bi bikoitzak izan ziren 20 etapatan banatutako 3725 kilometroko ibilbidea eginez, garailea izan zen Eddy Merckxek, bataz, beste, 36,120 kilometro orduko abiaduran bete zituenak. Itzulia Venezian hasi eta Milanen amaitu zen.\n100 txirrindularik hasi eta 69k amaitu zuten proba. Edizio honetan, lehen aldiz italiar txirrindulari bakar batek ere ez zuen sailkapen nagusiko lehen hiruren artean amaitzea lortu.\nEddy Merckx berriz itzuli zen Giroa irabazteko asmoz, hala, garaipenerako faborito nagusia zelarik. Felice Gimondi italiarra, aurreko edizioko garailea izan zen G\u00f6sta Pettersson, 1972ko Espainiako Itzuliaren garailea izan zen Jos\u00e9 Manuel Fuente eta honek Kas taldean kide zuen Miguel Mari Lasa ziren belgikarrari aurre egiten saiatuko zirenetako batzuk. Hain zuzen ere, Fuente eta Lasa izan ziren ematen lehenak, 4. etapako lehen sektorean, Block Hausera igoeran, hain zuzen ere Merckxek bere lehen giroa irabazi zuen tokia, Fuentek irabazi zuena, Miguel Mari Lasa bigarren geratuz, bere taldekideagandik minutu eta erdira, Merckxi bi minutu eta erdi atera zizkion bitartean, maglia arrosa janztea ere lortuz. Etapa hartan zenbait txirrindulari kontrolez kanpo iritsi ziren, eta, beraz, kanporatuak izan ziren, honen aurrean, Fuentek, txantxetan, Stelvioko etapan Merckx bera ere kontrolez kanpo geratuko zela esan zuelarik.\nAlabaina, Merckx 7. etapan mendekatu zen, non etapako lehen igoeran jo zuen, etapa hasieratik soilik 28 kilometrora. Berarekin batera Pettersson, Fuente eta Santiago Lazcano eraman zituen, baina azken bi hauek ezin izan zuten belgikarraren erritmoa jasan. Catanzaroko helmugan, Merckx eta Pettersson pelotoiarekiko lau minutu baino gehiagoko abantailarekin iritsi ziren, etapa suediarrarentzat eta maglia arrosa belgikarrarentzat izan zirelarik. 11. etapan Miguel Mari Lasa izan zen garailea, esprinter guztiak harritu zituena, esprintean irabaziz.\n12. etapa, erlojupeko bi txandaz osatua zegoena, Fuente eta Lasaren garaipen aukerentzat suzko proba izango zen. Merckxek hoberena zela frogatu eta lidertza sendotu zuen, Pettersson sailkapen nagusian minutu eta erdira, Fuente lau minutura eta Lasa bost eta erdi baino gehiagora utziz. 14. etapa, Sestri\u00e8resera igotzen eta Bardonecchia Jafferaun amaitzen zena, Kas taldea eta Merckxen arteko hurrengo lehia izan zen. Kas taldekoak laster hasi ziren erasoak jotzen, hala estrategikoki kokatuz, eta, helmugarako 50 kilometro falta zirela, Fuentek Merckxen indarrak frogatu zituen, belgikarrak ahul zirudielarik. Asturiarra erraz joan zen, eta ihes egindako bere kideekin bat egitea lortu zuen. Alabaina, azken igoeran, belgikarra hobetu egin zen eta inork jasan ezin izan zuen erritmoa jarri zuen. Bakarrik zihoan Fuente harrapatu eta etapa irabazi zuen, bere arerioei kolpe handia emanez, eta, ia Giroa bera ere erabakita utziz. Bi egun beranduago, \"Kanibal\"ak bere nagusitasuna erakutsi zuen beste behin, bakarrean beste etapa bat irabaziz eta sailkapen nagusian zuen abantaila handituz.\nDena dela, \"Tarangu\"k beste behin bere eskalatzaile dohainak erakutsiko zituen 17. etapan, Stelvion amaitu zena, edizio honetako Cima Coppira ere bazena, Merckxi bi minutu baino gehiago ateraz, hala, sailkapen nagusian zuen bigarren postua sendotuz, baita bigarren aldiz jarraian mendiko sailkapenaren garaipena ere. Hurrengo egunetan, sailkapen nagusiak ez zuen garrantzizko aldaketarik jasan, hala, Eddy Merckxek bere hirugarren Giroa irabaziz.\nBaina Kas taldearen parte-hartze bikaina ez zen hor geratu. Galdosek hirugarren amaitu zuen sailkapen nagusian, hala, podium erabat atzerritarra osatuz, ordura arte Italiako Giroan sekula gertatu ez zena. Vicente L\u00f3pez Carril 4. izan zen, Lasa 9., Lazcano 10. eta Pesarrodona 14."}
{"id": "294068", "revid": "448", "url": "https://eu.wikipedia.org/wiki?curid=294068", "title": "Frantziskotarren Ordena", "text": ""}
{"id": "294069", "revid": "105290", "url": "https://eu.wikipedia.org/wiki?curid=294069", "title": "X (INXSen musika bilduma)", "text": "X INXS musika taldearen estudioko zazpigarren kantu bilduma da. 1990eko irailak 21ean kaleratu zen. Diskaren tituluak 10 zenbakiari erreferentzia egiten dio (X erromatar zenbakietan), 1981ean kaleratu zuten euren lehen diskaren 10. urteurrena betetzen baitzen. Zenbait kantu arrakastatsu ditu, \"Suicide Blonde\", \"By My Side\", \"Bitter Tears\" eta \"Disappear\" kasu.\n2002an diska honen bertsio birmasterizatu bat argitaratu zen ordurarte argitaratu gabeko kantuekin."}
{"id": "294070", "revid": "448", "url": "https://eu.wikipedia.org/wiki?curid=294070", "title": "Ladoga aintzira", "text": ""}
{"id": "294071", "revid": "448", "url": "https://eu.wikipedia.org/wiki?curid=294071", "title": "Onega aintzira", "text": ""}
{"id": "294072", "revid": "1545", "url": "https://eu.wikipedia.org/wiki?curid=294072", "title": "OP Herculis", "text": "OP Herculis (OP Her / HD 163990 / HR 6702) Herkules konstelazioko izar aldagarri bat da, +6,34ko bataz besteko itxurazko magnitudekoa. Gutxi gora-behera, gure eguzki-sistematik 1000 argi urteko distantziara dago.\nOP Herculis M5II-III espektro motako eta 3300 kelvineko tenperaturako izar erraldoi edo izar erraldoi argitsu bat da. Tamainari dagokionez, benetako erraldoi bat da, eguzki erradioa baino 140 aldiz handiagoa den erradio batekin. Eguzki sistemaren erdian balego, bere azalera Artizarra eta eguzkiaren artean dagoen distantziaren %90era iritsiko lirateke. Bere masa, eguzki masa baino bi aldiz handiagoa da, eta bere metaltasuna gure eguzkiarenaren parekoa da. Tekneziozko izar bat da, bere espektroan elementu honen presentziagatik ebazten dena. Zenbait ikerketek, bere magnitude bolometriko absolutua -4,1 eta -4,92 artean zifratzen dute, desadostasun honek eguzki argitasunarena baino 3735 eta 7940 aldiz handiagoa den argitasun diferentzia esan nahi duena.\nOP Herculis izar aldagarri pultsante erdierregular SRB bat da. Hauek, oso definitua ez duten aldirokotasuneko erraldoiak dira, baina bataz besteko periodo bat eman dakiekeenak. Hala, OP Herculisen dizdira 0,9 magnitudetan aldatzen da 120,5 eguneko ziklo batean."}
{"id": "294074", "revid": "448", "url": "https://eu.wikipedia.org/wiki?curid=294074", "title": "Miren Arantzazu Go\u00f1i Auzmendi", "text": ""}
{"id": "294075", "revid": "336", "url": "https://eu.wikipedia.org/wiki?curid=294075", "title": "Sinti", "text": "Sinti edo Sinta herria da Erdialdeko Europako ijito populazioaren izena. Tradizionalki nomadak, gaur egun oso gutxi dira betiko bizimodua gordetzen dutenak. Garai batean herrien inguruetan bizi ziren eta oso pobreak izaten ziren. Sintiek romanes izeneko erromaniera hizkuntzaren dialekto bat hitz egiten dute. Dialekto horrek erromaniera jatorri nabaria badu alemanaren eragin handia du baita ere.\nSinti hitzaren jatorria ez da garbia. Antza, XVIII. mendean onartutako izena izan daiteke, agian alemanaren argot batetik hartuta. Batzuetan Pakistango sindhi etniarekin lotu zaie baina ez dago inongo erreferentziarik hori baieztatzeko."}
{"id": "294076", "revid": "105290", "url": "https://eu.wikipedia.org/wiki?curid=294076", "title": "Monmouth", "text": "Monmouth, , Galesko hego-ekialdeko udalerri bat da, Monmouthshire konderrian. 2011ko erroldaren arabera 10.508 biztanle zituen. Ingalaterrako mugatik 3 kilometrotara dago."}
{"id": "294079", "revid": "336", "url": "https://eu.wikipedia.org/wiki?curid=294079", "title": "Gales-Ingalaterra muga", "text": "Gales-Ingalaterra muga (, ) Erresuma Batuko Gales eta Ingalaterra herrialdeen arteko muga da. Muga hau 257 kilometrotan zehar hedatzen da, iparraldean Dee estuarioan hasi eta hegoaldean Severn estuarioan amaitzen delarik.\nVIII. mendetik muga honek orokorrean Offaren harresiaren ibilbidea jarraitzen du, halere gaur egungo muga nagusiki 1535. urtean ezarri eta 1974. urtean berretsi zen. Halere, eta batez ere antzinako garaietan, bi herrialde hauen arteko muga ez da zehazki galesaren eta ingelesaren arteko muga izan, Erdi Aroan Ingalaterra aldeko udalerri batzuetan galesez mintzatzen baitziren, adibidez, gaur egun galesezko izena duten honako ingeles udalerri hauetan: Llanwarne (Herefordshire), Llanyblodwel (Shropshire), Llanymynech (Montgomeryshire/Powys-Shropshire), Trefonen (Shropshire)... alderantziz ere, gaur egun muga honetako Gales aldeko udalerri askotan ingelesa da eguneroko hizkuntza nagusia. Horrek guztiak muga honetako alde bietako udalerriek euren artean izan dituzten harremanak agertzen ditu."}
{"id": "294080", "revid": "56334", "url": "https://eu.wikipedia.org/wiki?curid=294080", "title": "Wladyslaw Stanislaw Reymont", "text": "W\u0142adys\u0142aw Stanis\u0142aw Reymont (Kobiele Wielkie, \u0141\u00f3d\u017a, 1867ko maiatzaren 7a - Varsovia, Polonia, 1925eko abenduaren 5a) poloniar idazlea eta eleberrigilea izan zen.\nBiografia.\nKobiele Wielkie herri txikian jaio zen, Radomskotik hurbil. Eraikuntzako langilea, jostuna eta antzezlea izan zen idazten hasi aurretik. \"Jasna Gora-rako erromesaldia\", egunkari baterako egin zuen artikulu bati esker egin zen ezagun. Ondoren, \"Komediantka\" (1896, \"Komedia egilea\"), \"Spotkanie\" (1897, \"Topaketa\") eta \"Ziemia obiecana\" (1899, \"Agindutako lurraldea\") kontakizun-liburuak idatzi zituen. Gizarte industrialaren sorreraren zailtasunak aztertu zituen obra horietan.\nBestela, \"Ch\u0142opi\" (1904-1909, lau liburuki; \"Nekazariak\") obra handia izan zen idazlearen maisulana eta horri esker, 1924an, Literaturako Nobel saria jaso zuen.\nHarenak dira, halaber, \"Ameslaria\" (1911); \"Wampir\" (1911, \"Banpiroa\"); \"Rok 1794\" (1913-1918, hiru liburuki; \"1794. urtea\") eta \"Frontearen gibelean\" (1919) kontakizun-liburuak."}
{"id": "294081", "revid": "69297", "url": "https://eu.wikipedia.org/wiki?curid=294081", "title": "Philippe Gilbert", "text": "Philippe Gilbert (Verviers, 1982ko uztailaren 5a -), belgikar txirrindulari profesionala da."}
{"id": "294082", "revid": "58701", "url": "https://eu.wikipedia.org/wiki?curid=294082", "title": "Pensacola", "text": "Pensacola Ameriketako Estatu Batuetako Florida estatuko hiria da. Estatuaren mendebaldean dagoena, Mexikoko Golkoaren ertzean, Alabamako mugatik hurbil. 102,7\u00a0km\u00b2ko eremua du eta 2010ean 51.923 biztanle zituen.\nTurismoa da bertako jarduera nagusia. Naval Air Station Pensacola (NASP) izeneko base militar handia ere han dago. 1559. urtean sortua, Ameriketako Estatu Batuetako lehenengo hiritzat jotzen da."}
{"id": "294083", "revid": "1687", "url": "https://eu.wikipedia.org/wiki?curid=294083", "title": "Ernesto Gasco", "text": "Ernesto Jos\u00e9 Gasco Gonzalo (Donostia, 1963ko uztailaren 24a) Euskal Herriko politikaria da, PSE-EE alderdikoa. Geografia eta Historian lizentziatua, 1995 urtetik Donostiako zinegotzi da; 1995-1999 bitartean, Gazteria eta Lankidetza eta 1999tik Udaltzaingo eta Mugikortasuneko ordezkaritzetako ardurak hartu zituen. 2008ko Espainiako hauteskunde orokorretan diputatu izendatu zuten. 2009ko Eusko Legebiltzarrerako hauteskundeen ondorioz osaturiko PSE-EEko gobernuan, garraioetarako kontseilariorde izendatu zuten. Bere homosexualitatea aldarrikatu eta gayen eskubideak defendatzeagatik ezaguna da. I\u00f1igo Alonsorekin ezkonduta dago eta harekin Euskal Erkidego Autonomoko lehenengo izatezko bikotea osatu zuen, Od\u00f3n Elorza alkateak egina. Nepotismoaren ondorioz, bere ezkontidea Eusko Jaurlaritzako goi-karguetarako eta bere lagun bat Trenbidearen Euskal Museoko zuzendari jartzea leporatu zaizkio.\nErreferentziak.\nhttps://archive.today/20120707221227/http://www.deia.com/2011/09/24/sociedad/euskadi/acusan-a-gasco-de-colocar-a-una-amiga-al-frente-del-museo-vasco-del-ferrocarril#selection-409.0-409.79"}
{"id": "294088", "revid": "512", "url": "https://eu.wikipedia.org/wiki?curid=294088", "title": "Martzial Agirre", "text": "Martzial Agirre Lazkano (Bergara, 1840eko azaroaren 22a - Donostia, 1900eko maiatzaren 10a) euskal herritar eskultorea izan zen, besteak beste Getarian Elkanori eta Mutrikun Cosme Damian Txurrukari egindako monumentuen egilea da.\nBiografia.\n1840ko azaroaren 22an jaio zen Bergaran, San Antonio auzoko La Algodonera lantegiaren barruan zegoen etxean. Bere aita Joakin Agirre, irute eta ehungintza lantegiko akzionista nagusia zen eta horregatik bizi zen enpresan bertan. San Antonio auzoan bazituen jabetza gehiago ere.\nBere aitak irakatsi zion lehenbizikoz ofizioa, hura tallista izandakoa biatzen. Martzialek Bergarako Errege Mintegian burutu zituen bere lehen ikasketak, eta gero Arantzazuko Ikastetxera joan zen. Gipuzkoako Foru Aldundiak beka bat eman ondoren, Erromara joan zen 1864ko uztailaren 9an bi urtez ikasteko, 23 urte zituela. Togletti eta Obiciren tailerretan ikasi eta praktikatu zuen. Biak, estilo neoklasikoa landu zuten maisuak ziren. Gauetan marrazki klaseetara joaten zen.\nItaliako egonaldia.\nErroman bizi izan zen garaian, El Greco kafera joaten zen bere denbora librean. Kafe horretan bere lagun artistekin elkartzen zen, besteak beste, Palmaroli, Esquibel, Fortuny eta Rosales. Agirre eta Rosales lagun handiak egin ziren, eta adiskidetasun horren adierazle dira pintore madrildarrak bergararrari egindako erretratu ugariak. Adiskidetasunaren beste adibide bat bi artistek Bergarara egindako bidaia da. Hemen zeudela, Rosalesek Julian Blanc eta Martina Maiz senar-emazteak margotu zituen Gipuzkoako hainbat paisajerekin batera.\nItalian, artista alemaniar eta austriarrekin zituen harremanen ondorioz, Lavinia Wittner ezagutu zuen. Honekin ezkondu zen 1866an Erroman. 1870. urtean, bere laguna zen Luvestein-eko printzeak Pio IX Aita Santua izeneko bustoa egitea enkargatu zion. Lan horrekin hirugarren domina eskuratu zuen Erromako erakusketan. Calabriako bidelapurrak izeneko eskultura ere egin zuen. 1871. urtean Morra jokalaria eskultura amaitu zuen (Donostiako museoan dago), baita Jokalari napoliarra izenekoa ere, Arte Ederretako Museo Nazionalera bidali zuena. Garai honetan egin zuen, baita ere, Justizia izeneko lana, harri trabertinoz landutakoa. Urte batzuk geroago, Bergarara eraman zen eskultura hori eta justizia epaitegiaren gainean jarri zen. \"Do\u00f1a Justa\" izeneneko eskultura horren ezaugarritako bitxia da ez dituela begiak estalita, ohikoa zen bezala, eta balantzarik ere ez dauka eskutan. Martzial Agirre karlista zen eta garai hartan, hain zuzen.\nEuskal Herrira itzuli.\n1875. urtean Gipuzkoara itzuli zen bizitzera eta Donostian hartuko du bizileku. Hasieran, Abuztuaren 31 kalean bizi izan zen, gero Loiola kalean eta, azkenik, San Martin kalean. Kale horretan bizi izan zen hil arte. Donostiako behin betiko egonaldi horretan hainbat proiektu burutu zuen: Espartero Jeneralaren estatua, Zumalakarregiren estatua, hiriko heroiei eskainitako Polloeko Hilerriko mausoleoa, Okendoren estatua eta beste lan eta enkargu batzuk, partikularren eta Gipuzkoako jende ospetsuen bustoak, esaterako.\nDonostian hil zen 1900eko maiatzaren 10ean eta hiriko hilerrian lurperatu zuten, familiaren panteoian. Panteoi horretan Martzial eta Laviniaren aurpegien marmolezko taila ikus daiteke, bere semeek egindakoa.\nGipuzkoako seme ospetsuenen inguruko lanak.\nPe\u00f1afloridako Kondearen bustoa landu zuen 1873.urtean. 1882 inguruan, Gipuzkoako seme entzutetsuenen bustoak egin zituen: Urdaneta, Elkano, Okendo, Lezo eta Legazpi. Guztiak Foru Aldundiko jauregiaren frontisean daude jarrita, bi Hercules eta lurraldeko armarriarekin batera. Garai honetakoak dira, baita ere, San Ignazio, Urbieta eta Txurrukaren estatua."}
{"id": "294089", "revid": "105290", "url": "https://eu.wikipedia.org/wiki?curid=294089", "title": "Ahwaz", "text": "Ahwaz edo Ahvaz (, \"Ahv\u0101z\") Iran hego-mendebaldeko hiria da, Khuzestan probintziako hiriburua, Karun ibaiak erdiz-erdi zeharkatua. Petrolio eremu garrantzitsu batetik hurbil dago. 2011n 1.112.021 biztanle zituen.\nGeografia.\nKlima.\nHiriak estepako klima hotza dauka, \"BSk\", K\u00f6ppen klima sailkapenaren arabera."}
{"id": "294090", "revid": "336", "url": "https://eu.wikipedia.org/wiki?curid=294090", "title": "Akrisio", "text": "Greziar mitologian, Akrisio Argosko errege mitikoa izan zen. Abas eta Aglearen (edo Ocalea, autorearen arabera) semea izan zen, Linzeoren iloba eta Danaoren birriloba. Bere anaia bikia Preto zen, eta esaten zen biek euren amaren umetokian ere borrokan ibiltzen zirela. Abas hil tzenean eta Akrisio hazi zenean Preto herentziatik kanporatu zuen; baina honek bere aitaginarreba Iobatoren laguntzarekin itzuli eta erresuma bitan zatitzera derrigortu zuen: bere anaia Tirintorekin geratu zen eta berak Argos mantendu zuen.\nSemerik izateko ezintasuna zela eta, Akrisiok Delfoseko orakulua kontsultatu zuen eta honek esan zion bere arreba Danaeren semeak hilko zuela. Danaek ez zuen umerik oraindik, eta hala izan zedin, brontzezko gela batean sartu zuen preso, bakarrik zerurantz irekia zena, bere jauregiko zelaian. Zeusek, orduan, haurdun utzi zuen (beste bertsio batzuetan Preto izan zen). Danaeren umea Pertseo zen. Jaiotzerakoan Akrisiok umea eta Danae kutxa batean sartu eta itsasora bota zuen. Zeusek Poseidoni eskatu zion itsasoak lasaitzeko; Danae eta Pertseok bizirautea lortu zuten eta Serifoko uhartera iritsi ziren. Diktis izeneko arrantzale batek, Polidektes erregearen anaia, aurkitu eta zaindu zituen.\nPertseo hasi zenean heroi bilakatu zen, Medusa hil zuen eta Andromeda salbatu. Pertseo eta Danae Argosera itzuli ziren Andromedarekin, baina Akrisio Larissan zegoen. Larissara iritsi zenean, Pertseok joko batzuetan parte hartu zuen eta disko batekin Akrisioren burua moztu zuen, nahi gabe, profezia betez."}
{"id": "294091", "revid": "2241", "url": "https://eu.wikipedia.org/wiki?curid=294091", "title": "Akuario (argipena)", "text": "Akuario izenak hainbat adiera ditu:"}
{"id": "294092", "revid": "336", "url": "https://eu.wikipedia.org/wiki?curid=294092", "title": "Arrainontzi", "text": "Arrainontzia edo akuarioa uretan bizi diren arrain eta beste animaliak nahiz uretako landareak bizirik edukitzeko ontzi bat bat da, beiraz egina. Akuarioek ur gezako zein itsasoko uretako urpeko inguruneak birsortzeko aukera ematen duten osagai mekanikoak ditu, ingurune horiei dagokien ekosistema bat gordetzeko, arrainak, ornogabeak, landareak eta ia edozein ibai- edo itsas animalia dituena.\nGatibu dauden izaki urtarren hazkuntza oso antzinakoa da, baina akuarioak XVIII. mendean sortu ziren, bere forma garaikidean behintzat. Animaliak eta, batez ere, uretako landareak biltzeko modarekin sortu zen denok ikusteko moduko ur-inguruneaz gozatzeko entretenimendua. Azken horiek hezetasuna behar zuten bizitzeko eta garraiatzeko, eta, horretarako, zigilatutako ontziak egin ziren, likido-kantitate jakin bat izan zezaketenak. Geroago, kopuru hori handituz joan zen, gaur egungo eredu bihurtu arte.\nAkuarioa oso planifikatutako instalazioa da. Arrakastatsuak direnek aldez aurretiko azterlanen bat behar dute behar bezala kokatzeko, bai eta edukiko duten edukiaren aurreikuspena ere, aldez aurretik ezagutu behar baitira ur mota, fauna eta flora mota, dekorazioa edo lurzorua. Era berean, ezinbestekoak dira mekanismo eta sistema automatikoen multzo bat, beharrezko tenperatura, oxigenazio egokia edo argia bezalako baldintzak lortzeko behar adinako ahalmena eta potentzia duena, flora eta faunarentzat giro osasungarria izan dezan, gardentasuna eta ikusgarritasuna galdu gabe.\nAkuarioak ekosistema biziak dira eta, beraz, dinamikoak. Horregatik, aparteko zainketak eskatzen jarraitzen dute, lortutako automatizazio guztiekin ere. Ura aldatzea, fauna eta florarako mantenugaiak konbinatzea, biotopoa garbitzea edo iragazkiak ordeztea ezinbestekoak dira oraindik ere izaki bizidunen osasunerako, eta oraingoz ez da lortu horiek automatizatzea.\nAkuario bat eskuratu eta horri eusteko egin behar diren lan eta ordainketa guztiek ez dute animatzen biologiaren diziplina horretako zaleak, jabeentzat dituen abantailengatik, industria propioa ere bihurtzen baita. Halaber, akuario profesionalak ugaritu egin dira herrialde askotan, jende guztiarentzat irekita, milioika edo dozenaka milioi litroko edukierarekin. Bertan arrainak, landareak eta, are, itsasoko ugaztunak bizi dira, hala nola, belugak, mortsak eta orkak, eta ugalketarako programak egiten dituzte arriskuan dauden espezieekin. Akuario publiko eta pribatuen jendeztatzea zabaldu egin da, eta herri-kulturaren beste elementu bat bihurtu da."}
{"id": "294093", "revid": "448", "url": "https://eu.wikipedia.org/wiki?curid=294093", "title": "Pedro Solbes Mira", "text": ""}
{"id": "294094", "revid": "284", "url": "https://eu.wikipedia.org/wiki?curid=294094", "title": "Alemaniako Errepublika Demokatiko", "text": ""}
{"id": "294095", "revid": "448", "url": "https://eu.wikipedia.org/wiki?curid=294095", "title": "James Bruce Elgin", "text": ""}
{"id": "294098", "revid": "448", "url": "https://eu.wikipedia.org/wiki?curid=294098", "title": "Jainkotiar Komedia", "text": ""}
{"id": "294099", "revid": "448", "url": "https://eu.wikipedia.org/wiki?curid=294099", "title": "La divina commedia", "text": ""}
{"id": "294100", "revid": "448", "url": "https://eu.wikipedia.org/wiki?curid=294100", "title": "La Divina Commedia", "text": ""}
{"id": "294105", "revid": "336", "url": "https://eu.wikipedia.org/wiki?curid=294105", "title": "Matthew Lewis", "text": "Matthew Gregory Lewis (1775ko uztailaren 9a, Londres - 1818ko maiatzaren 14a, Ozeano Atlantikoa) ingeles idazle, eleberrigile, antzerkigile eta politikari bat izan zen.\nGaztaroa.\nOxford hiriko ikastetxe batean ikasten ondoren, gazterik Frantzia, Alemania (hemen Goetheren idazlanak irakurri zituen) eta Herbehereetan barna ibili zen, azken herrialde honetako Haga hirian zela britainiar enbasada erasotua izan zen unean ihes egitera behatua egon zelarik.\n\"Fraidea\".\n1796ko \"The Monk\" (\"Fraidea\") bere idazlan ospetsuaren ondoren \"Monk\" Lewis ezizenaz ere ezaguna izan zen, bertan Espainiar Inkisizioaren aurkako salaketa burutu eta britainiarren artean aski ospetsu bilakatu zen.\n\"Fraidea\" idaz\nlanak Ingalaterrako biztalenriaren gehiengoaren aldetik harrera ona izan zuen, halere bertan erabilitako hizkera obszenoa zela eta, britainiar intelektualen kritikak ere jaso zituen, ondorioz 1798an idazleak bigarren argitalpeneko hizkera gozotu zuen, jada urte hartako Erresuma Batuko Legebiltzarreko biltzarkidea zen. \"Fraidea\" eleberri gotiko bat da, honetan erlijioaren hipokresiari buruz ironizatzen delarik. Eleberri hau hamar astetan idatzi zuen, gainera Lord Byron eta Sadeko Markesak hura irakurtzean euren oniritzia ere eman zioten.\nHelduaroa.\n1812an, bere aitaren heriotzaren ondoren, Lewis bere aitak Jamaikan zituen jabegoen nagusi bihurtu zen. Behin Ingalaterrara itzuli ostean, aldi batez Suitzan egon zen, han bere adiskideak ziren Lord Byron, John William Polidori, Mary Shelley eta Percy Shelley idazlanekin elkartu zen, baina handik gutxira bere jabegoetara itzuli zen. Ondoren Jamaikara bidaiatu eta jada 1818an Europara itzuli zenean sukar horiz gaixotu eta hil egin zen.\nIdazlanak.\nAmerikan denbora luzez egon ondoren \"Antilletako landatzaile baten egunkaria\", idazlan hau 1833an bera hil ondoren argitaratu zen.\nIdazle honen beste lan nabarmenen batzuk honako hauek dira: \"Beldurrezko ipuinak\", 1799 eta \"Ipuin harrigarriak\", 1801; eta antzerkilanak, \"The Castle Spectre\" (\"Gazteluko espektroa\"), 1796;, \"Indiarra\", 1799 eta \"Alfontso\", 1801. Gainera Kotzebue eta Schiller idazleen ingelesezko itzulpenak ere egin zituen (adibidez, \"Kabale und Liebe\", \"Ministroa\" izenaz) , bestalde \"The Bravo of Venice\" (\"Veneziako ausarta\") (1804) idazlana ere itzuli zuen.\nAndr\u00e9 Breton eta Antonin Artaud idazleek \"Fraidea\" idazlana eleberri gotiko onenatzat jo eta Erromantizismoko lorpenik handienetako bat gisa aldarrikatu zuten."}
{"id": "294109", "revid": "6327", "url": "https://eu.wikipedia.org/wiki?curid=294109", "title": "Kanpoko belarria", "text": ""}
{"id": "294111", "revid": "105290", "url": "https://eu.wikipedia.org/wiki?curid=294111", "title": "1641 Tana", "text": "1641 Tana asteroide gerrikoaan aurkitutako 1641. asteroidearen izena da. 1935eko uztailak 25ean aurkitu zuen Cyril Jacksonek Johannesburgotik. Bere behin-behineko izendapen zientifikoa 1935 OJ zen. Bere izena Tana ibaiagatik jasotzen du."}
{"id": "294112", "revid": "512", "url": "https://eu.wikipedia.org/wiki?curid=294112", "title": "1642 Hill", "text": "1642 Hill asteroide gerrikoan aurkitutako 1642. asteroidearen izena da. 1951ko irailak 4ean aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1951 RU zen. Bere izena George William Hillengatik jasotzen du."}
{"id": "294113", "revid": "512", "url": "https://eu.wikipedia.org/wiki?curid=294113", "title": "1643 Brown", "text": "1643 Brown asteroide gerrikoan aurkitutako 1643. asteroidearen izena da. 1951ko irailak 4an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1951 RQ zen. Bere izena Ernest William Brownengatik jasotzen du."}
{"id": "294114", "revid": "105290", "url": "https://eu.wikipedia.org/wiki?curid=294114", "title": "1644 Rafita", "text": "1644 Rafita asteroide gerrikoan aurkitutako 1644. asteroidearen izena da. 1935eko abenduak 16an aurkitu zuen Rafael Carrascok Madrildik. Bere behin-behineko izendapen zientifikoa 1935 YA zen."}
{"id": "294115", "revid": "69297", "url": "https://eu.wikipedia.org/wiki?curid=294115", "title": "1974ko Andaluziako Itzulia", "text": "1974ko Andaluziako Itzulia txirrindularitza itzuli honen 21. edizioa izan zen. 1974ko otsailak 10 eta 17 artean ospatu zen, bi sektoretan banatutako sarrerako bat eta 7 etapatan banatutako 895 kilometroko ibilbidea eginez, Malagan hasi eta amaituz.\n40 txirrindularik parte hartu zuten 4 taldetan banatuta, eta 37k amaitu zuten proba.\nGarailea izan zen Freddy Maertensek, proba, batez beste, 37,254 kilometro orduko abiaduran bete zuen. Erregulartasunaren sailkapena ere berarentzat izan zen. Mendikoa Andr\u00e9s Olivarentzat izan zen, tarteko helmugena Francisco Javier Elorriagarentzat, eta taldekakoa Flandriarentzat."}
{"id": "294116", "revid": "69297", "url": "https://eu.wikipedia.org/wiki?curid=294116", "title": "1973ko Italiako Giroa", "text": "1973ko Italiako Giroa Itzuli Handi honen 56. edizioa izan zen. 1973ko maiatzak 18 eta ekainak 9 artean ospatu zen, sarrerako bat eta 20 etapatan banatutako 3801 kilometroko ibilbidea eginez eta Verviersen hasi eta Triesten amaituz.\n140 txirrindularik parte hartu zuten 10 txirrindulariko 14 taldetan banatuta, proba 113k amaitu zutelarik.\nEdizio honen garailea, aurreko urtean bezala, Eddy Merckx izan zen, proba, batez beste, 35,553 kilometro orduko abiaduran bete zuena."}
{"id": "294117", "revid": "69297", "url": "https://eu.wikipedia.org/wiki?curid=294117", "title": "Rik Van Linden", "text": "Rik Van Linden (Wilrij, Anberes, 1949ko uztailak 28) flandriar txirrindularia izan zen, profesionala 1971 eta 1982 artean, bere lorpenik handienak hiru Itzuli Handietan lortu zituelarik, Italiako Giroan 9, Frantziako Tourrean 4 eta Espainiako Vueltan 2 etapa irabaziz."}
{"id": "294119", "revid": "69297", "url": "https://eu.wikipedia.org/wiki?curid=294119", "title": "Campaniako Giroa", "text": "Campaniako Giroa Italiako Campania eskualdean ospatzen zen txirrindularitza lasterketa izan zen.\n1911n sortua, bere lehen bi edizioetan etapakako itzuli bat izan zen, hurrengoetan egun bakarreko lasterketa izatera pasatuz, 1929, 1931 eta 1938ko edizioetan izan ezik."}
{"id": "294120", "revid": "6327", "url": "https://eu.wikipedia.org/wiki?curid=294120", "title": "Sorgin-belar", "text": ""}
{"id": "294122", "revid": "336", "url": "https://eu.wikipedia.org/wiki?curid=294122", "title": "1921eko Frantziako Tourra", "text": "1921eko Frantziako Tourra Itzuli Handi honen 15. edizioa izan zen. 1921eko ekainak 26 eta uztailak 24 artean ospatu zen, 15 etapatan banatutako 5484 kilometroko ibilbidea eginez.\n123 txirrindularik hasi eta 38k amaitu zuten proba.\nGarailea izan zen L\u00e9on Scieurrek proba, batez beste, 24,72 kilometro orduko abiaduran bete zuen."}
{"id": "294123", "revid": "336", "url": "https://eu.wikipedia.org/wiki?curid=294123", "title": "Mikel Herzog", "text": "Mikel Herzog Herzog (Bergara, 1960ko apirilaren 16a) gipuzkoar musikagile eta abeslaria da.\nBiografia.\nFamilia judu batean jaioa, 1980ko hamarkadan hainbat taldetan (\"Nekez\" edo \"Orquesta Alcatraz\") aritu zen. Gero bere banda sortu zuen, \"Mikel Herzog y \u00c9bano\" deiturikoa. 1990eko hamarkadan \"La D\u00e9cada Prodigiosa\" taldean sartu zen. Taldea utzi zuenean musikagile moduan aritu zen beste taldeentzat, adibidez, \"Zapato Veloz\"entzat \"Tractor amarillo\" abestia moldatu zuen. Bakarlari moduan aritu ostean, 1996an Benidormeko Nazioarteko Abesti Jaialdian eta 1998an Eurovision Abesti Txapelketan parte hartu zuen."}
{"id": "294124", "revid": "1545", "url": "https://eu.wikipedia.org/wiki?curid=294124", "title": "Jesus Agirregabiria Onaindia", "text": ""}
{"id": "294125", "revid": "1545", "url": "https://eu.wikipedia.org/wiki?curid=294125", "title": "Fernando Latorre Lozano", "text": ""}
{"id": "294126", "revid": "1545", "url": "https://eu.wikipedia.org/wiki?curid=294126", "title": "Nekane Lasarte Makulegi", "text": ""}
{"id": "294127", "revid": "1545", "url": "https://eu.wikipedia.org/wiki?curid=294127", "title": "Gabriel Olaizola Gabarain", "text": ""}
{"id": "294128", "revid": "1545", "url": "https://eu.wikipedia.org/wiki?curid=294128", "title": "Gregorio Arrue Rezola", "text": ""}
{"id": "294130", "revid": "336", "url": "https://eu.wikipedia.org/wiki?curid=294130", "title": "Achille Luchaire", "text": "Denis Jean Achille Luchaire (Paris, Frantzia, 1846ko urriaren 4a \u2014 1908ko azaroaren 13a) historialaria izan zen.\nIrakasle Bordelen (1879) eta Erdi Aroko historiaren irakasle Sorbonan (1889); Zientzia Moral eta Politikoen akademiko izendatu zuten 1895ean, eta Jean Reynaud saria jaso zuen.\nJakitun frantses haren lan erraldoiari esker eta hartan oinarrituta eraiki da antzinako Akitaniako inskripzioetako hizkuntza euskararekin zuzenean lotuta dagoelako hipotesia, oso epe laburrean bata bestearen ondotik kaleratu ziren bi lanetan: \"Les origines linguistiques de l'Aquitaine\" (1877) eta \"\u00c9tude sur les idiomes Pyr\u00e9n\u00e9es de la r\u00e9gion fran\u00e7aise\" (1879). Bidenabar, euskara eta gaskoieraren artean dauden paralelo eta antzekotasun fonetikoetan oinarrituta, euskarak gaskoieraren sorreran izan zezakeen eraginaz ere ohartzeko gauza izan zen lanotan."}
{"id": "294131", "revid": "105290", "url": "https://eu.wikipedia.org/wiki?curid=294131", "title": "Le Moine (2011ko filma)", "text": "Le Moine (euskaraz \"Fraidea\") 2011ko Dominik Moll frantziar zinema zuzendariaren filma bat da. 1796an Matthew Lewis ingeles idazleak idatzitako \"The Monk\" eleberri gotikoan oinarritua dago. Filma honetan honako aktore hauek antzeztu zuten: Vincent Cassel, D\u00e9borah Fran\u00e7ois, Josephine Japy, Catherine Mouchet eta Sergi L\u00f3pez i Ayats.\n2011ko uztailaren 13an lehenbizikoz Ipar Euskal Herria eta Frantzian estreinatu zen, aldiz 2012ko urtarrilaren 27an Hego Euskal Herria nahiz Espainian.\nArgumentoa.\nEspainia, 1597. urtea, Kaputxinoen monasterio baten atean sorbaldan ubeldura beltz bat duen haurtxo bat utzi berri dute, fraideak hura jaso eta heziketa emango diotelarik.\nXVII. mendearen hasiera, Anbrosio (Vincent Cassel) fraide kaputxino gazte bat da, erlijioarekiko bere zorroztasunak jendearen nahiz bere monasterioko fraideeen begirunea irabazi ditu, askok gizon santutzat dutelarik. Gauzak beltz edo zuri, edota ongia eta gaizkiaren arteko mugak bere ustez oso argi dituen fraidea da. Egoera hau filmaren hasieran Anbrosiok gizon ezezagun bati Sergi L\u00f3pez i Ayats aitortza hartu eta gaizkiari buruz mintzatzen direnean ongi azaltzen da. Aitrotzar amaitzean eta gizona kalera doan unean Anbrosiori honako galdera hau luzatzen dio: \"Ziur al zaude gaizkia edo deabrua sahiestea hain erreza dela?\", Anbrosiok honako hau erantzuten diolarik: \"Gaizkia sahiesteko, nahikoa da deabruari kasurik ez egitea\".\nEgun batez, monasterioan mozorroa daraman fraide misteriotsu berri bat sartuko da. Denborarekin Anbrosiok mozorro horren atzean dagoen pertsona Matilde emakumezkoa (D\u00e9borah Fran\u00e7ois) dela ohartuko da. Azkenean Anbrosio eta Matildek fraideak ohartu gabe harreman sexualak izango dituzte.\nBeste egun batez, monasterioan Antonia neska gazte xaloa agertuko da. Honek Anbrosioren sermoi sakonek unkiturik bere ama gaixoari hitz egin eta kontsolamendua eman diezaion bere Toledo hiriko etxera joateko eskatuko dio. Horrela bada, Anbrosio toledora joan eta Antoniaren amarekin mintzatuko da: amak Anbrosiori Antonia izan aurretik Mateo izeneko seme bat izan zuela eta hura abandonatu egin zuela aitortuko dio. Halere, Antoniak Anbrosiori eskerrak emateko unean Anbrosio berataz maitemindu eta musukatzen saiatuko da, baina Antonia aurretik beste mutil gazte batekin hitzemana dagoenez eta gainera Anbrosio fraide bat denez ezezko borobila emango dio.\nAnbrosio monasteriora itzultzean, Matildarekin mintzatu eta honek Anbrosiok Antoniaren jabe bilakatzeko sorginkeri bat egin dezalela aitortuko dio, Anbrosiok baiezkoa emango dio. Hortaz, Anbrosio Toledora itzuli, Antoniaren etxera sartu eta Matilderen sorginkeriaren ondorioz Antonia bortxatzea lortuko du. Halere, Antoniaren ama gertatuaz jabetu eta Anbrosiok erail egingo du, baina hil aurretik amak fraideari sorbaldako ubeldura ikusi eta bere seme Mateo dela ohartuko da. Antonia ama hilda ikustean eta Anbrosiok bere anaia izanik bortxatu duela jakitean zeharo erotuta geldituko da.\nHorrela bada, Espainiar Inkisizioak aurrez denen begirunea zuen Anbrosio fraidea erailketa, intzestua eta monasterioaren barnean fraide batekin harremanak izateagatik epati eta errudun dela erabikoki du.\nFilmaren amaieran Anbrosio basamortu batean noraezean agertuko da, bapatean lurrean etzan eta erabat indar gabeturik geldituko delarik: orduan filmaren hasieran aitortu eta gaizkiaz mintzatu zitzaion gizon ezezaguna berriz agertuko zaio, Anbrosiori mintzatu eta Satan dela aitortutuko dio, gainera Matilda bere zerbitzaria dela ere agertuko da, deabruak Matildaren bidez hasieran bere buruaren santutasunean konfiantza zuen fraide hura galbidera erraz eramatea lortu duelarik."}
{"id": "294132", "revid": "119347", "url": "https://eu.wikipedia.org/wiki?curid=294132", "title": "Vostok aintzira", "text": "Vostok aintzira (, ) Antartikan inoiz topaturiko izotz azpiko aintzirarik handiena da. Bere azaleran pilaturiko izotzak 400.000 urteko informazio paleoklimatikoa eman arren, bere ura 15 eta 25 milioi urte artean isolaturik izan daiteke.\nVostok aintzira Hotzaren Poloaren hegoaldean dago, errusiar Vostok estazioaren azpian. Izena basetik hartu zuen, era berean, baseak Fabian von Bellingshausen esploratzailearen 'Vostok' bailandraren izena dakar. Andrei Kapitsak errusiar geologoak aintzira aurkitu zuen , 1959 eta 1964 artean izotzaren zabalera neurtzeko egiten ari zen ikerketen ondorioz.\n2012ko otsailaren 5ean, errusiar zientzialari talde batek lakuaren azalerainoko zuloa egin zutela aldarrikatu zuten. Zientzialariek ur izozberria hartu eta robot bat bidaliko dutela iragarri zuten, ur likidoan antzinako mikroorganismoak topatzeko helburuaz."}
{"id": "294133", "revid": "105290", "url": "https://eu.wikipedia.org/wiki?curid=294133", "title": "Pla\u00e7a de la Vila (Gr\u00e0cia)", "text": "Pla\u00e7a de la Vila de Gr\u00e0cia edo Pla\u00e7a de Rius i Taulet (euskaraz \"Gr\u00e0cia Herriko Enparantza\" edo \"Rius i Taulet Enparantza\") Kataluniako Bartzelona hiriburuko Gr\u00e0cia auzoko plaza bat da. Bertan 33 metroko garaiera duen kanpaidorre bat dago, hau 1862-1864 bitartean Antoni Rovira i Trias arkitektoak eraiki zuen.\nEnparantza hau Gr\u00e0cia udalerri izatetik utzi eta Bartzelona hiriko auzo izan baino aurregotik, Gr\u00e0cia herriko plaza nagusia zen, hori dela eta, enparantza honetan Gr\u00e1ciako udaletxea kokatzen da."}
{"id": "294135", "revid": "98220", "url": "https://eu.wikipedia.org/wiki?curid=294135", "title": "Bruguers (Gav\u00e0)", "text": "Bruguers Kataluniako Bartzelonako probintzian dagoen Baix Llobregat eskualdeko Gav\u00e0 udalerriko herri bat da, Les Ferreres mendilerroaren magalean. Hain zuzen ere, Gav\u00e0tik Begues udalerrira doan errepidean dago. \nHerri honetan Bruguersko baseliza kokatzen da."}
{"id": "294137", "revid": "105290", "url": "https://eu.wikipedia.org/wiki?curid=294137", "title": "Ellsworth aintzira", "text": "Ellsworth aintzira Mendebaldeko Antartikan dagoen izotz azpiko aintzira da, 3.4\u00a0km sakonera dagoena. Adituek 10 metro baino gehiagoko sakonera duela uste dute. Lakuak Lincoln Ellsworth estatubatuar esploratzailearen izena dakar.\n2009an britainiar zientzialari talde batek aintzira esploratzeko baimena lortu zuten. Lanak 2012ko azaroaren eta 2013ko urtarrilaren artean egingo dituztela diote."}
{"id": "294138", "revid": "96586", "url": "https://eu.wikipedia.org/wiki?curid=294138", "title": "Anne Ramsey", "text": "Anne Ramsey, jaiotzez Anne Mobley (1929ko martxoaren 27a, Omaha, Nebraska - 1988ko abuztuaren 11, Hollywood, Kalifornia) estatubatuar aktore bat izan zen. 1954an Logan Ramsey aktorearekin ezkondu eta bere senarraren abizena bereganatu zuen.\nAntzeztutako bere filma ospetsuenak honako hauek izan ziren: \"Goonietarrak\" (1985), \"Amatxo\" Frantelli, eta \"Throw Momma from the Train\" (1987), Danny DeVito aktoreak antzeztutako pertsonaiaren ama, bietan ere izaera garratzeko emakumeen pertsonaiak antzeztu izan zituelarik."}
{"id": "294139", "revid": "10891", "url": "https://eu.wikipedia.org/wiki?curid=294139", "title": "Jeremy Clarkson", "text": "Jeremy Charles Robert Clarkson (Doncaster, Hegoaldeko Yorkshire, 1960ko apirilaren 11) ingeles telebista aurkezle, kazetari eta idazle bat da. Nagusiki BBC kateko \"Top Gear\" automobilismo saio ospetsua Richard Hammond eta James May kazetariekin batera aurkezteagatik ezaguna da. Bestalde, \"The Sunday Times\" eta \"The Sun\" aldizkarietan ere asteroko zutabea idatzi ohi du."}
{"id": "294140", "revid": "336", "url": "https://eu.wikipedia.org/wiki?curid=294140", "title": "KV42", "text": "KV42 Egiptoko Erregeen Haranean dagoen hilobi bat da, eta Tutmosis III.a faraoiaren emaztea zen Hatshepsut Meritrarentzat eraikia izan zen, hilobi hau sekula amaitu ez zen arren, erregina KV35ean hilobiratua izan zelarik, bere seme Amenofis II.arekin batera. Beranduago, Senneferrek erabili zuen, Amenofis II.aren erregealdian Tebasko alkatea izan zena, baita bere familiako zenbait kidek ere. Beste hilobi asko bezala, antzinaroan arpilatua izan zen.\nDeskribapena.\nUadi baten ohantzearen hegoaldeko ertzean dago, Erregeen Haranaren hegomendebaldean. Sarreraren ondoren maldan dagoen korridore bat dator, hortik eskailera batzuetara iritsiz. Eskailera hauek konpartimendu batetara daroate, konpartimendu honen ezkerraldetik hil ganberara daroan beste pasabide bat irtetzen delarik. Hil ganberak kartutxo forma du, Egiptoko XVIII. dinastiako beste batzuk bezala, zabala da eta bi zutabe eta bere eskuin hormaren hondoan konpartimendu bat ditu. Duen apaindura bakarra amaitu gabeko izar bat eta friso bat dira.\nBertan soilik osatu gabeko sarkofago bat, objektu erlijiosoak eta pitxerrak topatu dira.\nKontserbazioa.\nUholdeen ondorioz kalteak jasan ditu: ganberaren hondoko zutabea kaltetua dago, eta aurrealdekoa pitzatua. Antigoalekotasunen Kontseilu Gorena ari da industen."}
{"id": "294141", "revid": "105290", "url": "https://eu.wikipedia.org/wiki?curid=294141", "title": "Welcome to Wherever You Are", "text": "Welcome to Wherever You Are (euskaraz: Ongietorri zauden tokian zaudela) INXS australiar musika taldearen zortzigarren kantu bilduma da. 1992ko abuztuak 4an kaleratu zuen Atlantic Records disketxeak. Diska honek INXSen musika estiloan bira bat adierazten du, grunge soinuak, alternatiboak, orkestrak eta sitar apur bat gehitzen dituen diska bariatu bat. Kritika onak jaso zituen (U2 taldearen Achtung Babyrekin alderatua izan zen), baina, zoritxarrez, ez zuen Xek eta Kickek haina arrakasta izatea lortua.\n2002an diskaren bertsio birmasterizatu bat kaleratu zen ordurarte argitaratu gabeko bost kanturekin."}
{"id": "294142", "revid": "512", "url": "https://eu.wikipedia.org/wiki?curid=294142", "title": "\u00c1lvaro Miranda", "text": "\u00c1lvaro Miranda Simavilla (Zaragoza, 1957) UPNko politikari eta injinerua da. Ezkonduta dago eta lau alaba ditu. \nPortu, ubide eta bideetako ingeniaritza ikasi ondoren, 1982tik 1984ra bitartean obretako injineru nagusia izan zen Ferrovial S.A. enpresan. Azken urte horretan, Jurramendiko Mankomunitateko gerente izendatu zuten. 1986tik 1996ra bitartean zuzendari teknikoa izan zen Iru\u00f1a aldeko Mankomunitatean.\n1996. urtean, Nafarroako Gobernuko Herri Lanetako zuzendari nagusi izendatu zuten, eta kargu horretan aritu zen 2004ko otsailean Herri Lan, Garraio eta Komunikazioen Departamentuko kontseilari izendatua izan arte. Urte berean, Audenasa eta \"Ciudad del Transporte de la Comarca de Pamplona S.A.\" sozietate publikoetako administrazio kontseiluen lehendakaria izan zen.\n2007ko abuztuan Nafarroako Gobernuko Bigarren Lehendakariorde eta Ekonomia eta Ogasuneko kontseilari izendatu zuten. 2011ko ekainean, kargu berdinean izendatu zuten ere. Era berean Nafinco, SPRIN eta Tracasa sozietate publikoetako administrazio kontseiluen buru izan da. Baita, Itoiz-Canal de Navarra Fundazioko eta Nafarroako Enpresa Korporazio Publikoko lehendakari eta Canal de Navarra SA, SODENA eta MODERNA Fundazioko kide da."}
{"id": "294143", "revid": "448", "url": "https://eu.wikipedia.org/wiki?curid=294143", "title": "Granada Berriko erregeordetza", "text": ""}
{"id": "294144", "revid": "448", "url": "https://eu.wikipedia.org/wiki?curid=294144", "title": "Peruko erregeordetza", "text": ""}
{"id": "294145", "revid": "448", "url": "https://eu.wikipedia.org/wiki?curid=294145", "title": "R\u00edo de la Platako erregeordetza", "text": ""}
{"id": "294146", "revid": "336", "url": "https://eu.wikipedia.org/wiki?curid=294146", "title": "Atlantic Records", "text": "Atlantic Records (Atlantic Recording Corporation), Ameriketako Estatu Batuetako diskoetxe bat da, Warner Music Group (WMG) taldekoa.\nPertsonaiak.\nHerb Abramson izan zen fundatzaileetako bat 1947an. Berau ekoizle bikoteko anbiziotsuena zen, talentu berriak aurkitzeko gogo biziarekin, \"National\" diskoetxearentzat lan egin zuen bitartean esperientzia handia ere lortu zuelarik. Zoritxarrez, Herbek armadara joan behar izan zuen, eta bi urteren ondoren itzuli zenean, bere postua Jerry Wexlerrek okupatzen zuen, bera han ezer egin ezinik geratuz, eta, beraz, konpainiaren zati bat 300.000 dolarren truke saldu zuen, eta Atlantic Recordsekin harreman oro izateari utzi zion.\nAhmet Erteg\u00fcn izan zen beste fundatzailea Abramsonekin batera, bazkide kapitalista bezala. Hasieran finantza arloan lan egin zuen, baina handik gutxira artistak kontratatzen eta horiek berak propio ekoizten hasi zen. Ray Charles, Lavern Baker eta Joe Turner bezalako artistak lortu zituen. 1960ko hamarkadan, soinu ingeniari bezala, Tom Dowd eta Arif Mardin kontratatu zituen, eta beraz, bera, gehiago hasi zen konpainiaren zuzendaritzara dedikatzen. 1987an Rockaren Ospearen Aretoko zati izatera pasa zen.\nNeshui Erteg\u00fcn, Ahmeten anaia, 1956an sartu zen konpainiako kide bezala, Los Angelesen bere konpainia propioa, \"Jazzman\" izenekoa sortu ondoren. Gehiago dedikatu zen jazz grabazioetara, Charles Mingus, John Coltrane edo The Modern Jazz Quartet eta Miles Davis bezalako artistekin. Zenbait postu bete zituen konpainian, eta konpainiak, beste batzuen artean Warner eta Elektrarekin izan zituen elkarteetan. Denbora gehien iraun duen exekutiboetako bat da. 1991n pasa zen Rockaren Ospearen Aretoko kide izatera.\nJerry Wexler, hasieran, Billboard aldizkariko rhythm and blueseko komentaristarik ospetsuenetako bat zen. Honek eta musikari zion maitasunak konpainiako irudi handienetako bat bihurtzea eragin zuten. Lavern Baker eta Dusty Springfield daude bere kurrikulumean, baina bere ospe handia Aretha Franklinekin batera egin zuen lanarekin iritsi zitzaion. Denborarekin, ekoizpenean duen talentuak musikaren industrian pertsonaia mitiko bihurtu du. Rockaren Ospearen Aretoko kide da 1987tik."}
{"id": "294147", "revid": "448", "url": "https://eu.wikipedia.org/wiki?curid=294147", "title": "Espainia Berriko erregeordetza", "text": ""}
{"id": "294148", "revid": "336", "url": "https://eu.wikipedia.org/wiki?curid=294148", "title": "Ray Charles", "text": "Ray Charles Robinson (Albany, 1930eko irailak 23- Beverly Hills, 2004ko ekainak 10) soul, rhythm and blues eta jazzeko estatubatuar kantari, saxo-jole eta piano-jole bat izan zen. Txikitatik itsu egon zen, eta mundu mailan musika herrikoiaren historian zehar eragin gehien izan zuen musikarietako bat bezala errekonozitua izan zen.\nBizitza.\nRay Charles Georgiako Albany herrian jaio zen. Haurtzaroan, 7 urte zituela galdu zuen ikusmena glaukoma baten ondorioz. Pianoan autodidakta izan zen, baina \"St Augustine School\"en, itsuendako eskola batean musika klaseak ere jaso zituen braillez. 1940ko hamarkada amaieran, Ray Charlesek diska bat jarri ahal izan zuen bere herrialdeko zerrendetan, eta 1951n bere lehen Top Tena lortu zuen, \"Baby, Let Me Hold Your Hand\"i esker. Gospel kantuak letra herrikoiekin kantatzeagatik kritikatua izan zen, kantuei letra erlijiosoak eta alderantziz jartzeko tradizio handia dagoen arren. Gospel musikaren fundatzaileetako bat izan zen Thomas Andrew Dorsey da adibideetako bat, musika herrikoian ere ibilbide esanguratsu bat izan zuena. Solomon Burke eta Little Richard bi estiloen artean ere mugitu ziren.\nNewport Jazz Festivalean agerpen bat egin ondoren arrakasta garrantzitsu bat lortu zuen \"(The Night Time is) The Right Time\" lanarekin, eta 1959ko bere kanturik ezagunena izan zen \"What'd I say\"rekin. Bere karreraren fase honen izatea \"Ray Charles aurrez aurre\" izeneko zuzeneko bere bilduman entzun daiteke, 1959an Atlantan afroamerikar entzulego ugari baten aurrean grabatua.\nRay blues-gospeleko bere sintesiaren mugetatik haratago joaten hasi zen Atlanticekin jarraitzen zuen bitartean, disketxe honek orain \"Jeinua\" deitzen zuelarik. Orkestra askorekin eta jazz artista askorekin grabatu zuen, Milt Jackson kasu, eta Hank Snowren \"I'm Movin' On\" lanarekin country musikako bere lehen coverra ere egin zuen.\nOndoren, ABC Recordsera pasa zen. ABCn, Charlesek kontrola handia izan zuen bere musikarekiko, eta bere ikuspegia ez zuen esperimentuzko alboko proiektuetan hedatu, baizik eta pop musikan, emaitza bezala \"Unchain My Heart\" kantua eta Billboardeko zerrendetan lehen postuan zegoen \"Hit the Road, Jack\" kantua emanez. 1962an Charlesek kanpoko bere entzule berriak Modern Sounds in Country and Western Music bilduma berriarekin harritu zuen, bilduma honen barnean, beste batzuen artean, \"I Can't Stop Loving You\" eta \"You Don't Know Me\". Honen jarraian zenbait arrakasta iritsi ziren, horien artean \"You Are My Sunshine\", \"Crying Time\", \"Busted\" eta \"Unchain My Heart\".\n2004. urtean, Taylor Hackfordek film bat egin zuen Ray Charlesen bizitzari buruz: \"Ray\"."}
{"id": "294151", "revid": "336", "url": "https://eu.wikipedia.org/wiki?curid=294151", "title": "Xanadu", "text": "Xanadu (mongolieraz \"\u0161anadu\") edo Shangdu () Mongolen Inperioko Yuan dinastiako Kublai Khanen udako egoitza zen. Aztarnen arabera gaur egungo Txinako Barne Mongolia eskualdean legoke. Hiriak hiru eremu lituzke:\nUste denez, Xanaduko jauregia eremuz Pekingo Hiri Debekatuaren erdia litzateke. Gaur egun hiri honetako aztarna nabarmenenak harresienak dira, bai eta barnealdeko hiriaren erdigunean zegoen adreiluzko plataforma borobilarenak ere."}
{"id": "294152", "revid": "448", "url": "https://eu.wikipedia.org/wiki?curid=294152", "title": "Franz de le Bo\u00eb", "text": ""}
{"id": "294155", "revid": "1519", "url": "https://eu.wikipedia.org/wiki?curid=294155", "title": "Faur\u00e9", "text": ""}
{"id": "294156", "revid": "448", "url": "https://eu.wikipedia.org/wiki?curid=294156", "title": "Massenet", "text": ""}
{"id": "294157", "revid": "448", "url": "https://eu.wikipedia.org/wiki?curid=294157", "title": "Stravinski", "text": ""}
{"id": "294161", "revid": "448", "url": "https://eu.wikipedia.org/wiki?curid=294161", "title": "Ravel", "text": ""}
{"id": "294162", "revid": "31982", "url": "https://eu.wikipedia.org/wiki?curid=294162", "title": "Mykolaiveko oblasta", "text": "Mykolaiveko oblasta (ukraineraz: \u0425\u0435\u0440\u0441\u043e\u043d\u0441\u044c\u043a\u0430 \u043e\u0431\u043b\u0430\u0441\u0442\u044c, translit. \"Mykolayivs\u2019ka oblast\u2019\") Ukrainako hegoaldeko oblasta da. Mendebaldean Odesako oblastarekin du muga, iparraldean Kirovohradeko oblastarekin, ipar-ekialdean Dnipropetrovskeko oblastarekin, hego-ekialdean Khersoneko oblastarekin eta hegoaldean Itsaso Beltzarekin. 24.598 km\u00b2ko azalera du eta 2011ko urtarrilaren 1ean 1.183.282 biztanle zituen. Hiriburua Mykolaiv da.\nKlima.\nMykolaiveko oblastak uda beroko klima kontinentala dauka (\"Dfa\" K\u00f6ppen klima sailkapenean)\nEkonomia.\nNekazal produktu nagusiak laboreak, azukre-erremolatxa, patata, barazkiak eta ekilorea dira. Abeltzaintzan hegaztiak eta behi-aziendak. Donbasseko industria-gune handietatik hurbil eta Itsaso Beltzaren ertzean egoteak, Mykolaiveko oblastaren garapen industriala ahalbidetu du. Industria arlo garrantzitsuenak elikagaien prozesamendua, kontsumoko artikuluen produkzioa eta makinagintza dira.\nHiri nagusiak.\nMykolaiveko oblasteko hiri handienak hauek dira (2005eko biztanleria):"}
{"id": "294166", "revid": "17", "url": "https://eu.wikipedia.org/wiki?curid=294166", "title": "Aquarius", "text": ""}
{"id": "294167", "revid": "17", "url": "https://eu.wikipedia.org/wiki?curid=294167", "title": "Akuario", "text": ""}
{"id": "294168", "revid": "17", "url": "https://eu.wikipedia.org/wiki?curid=294168", "title": "Aquarium", "text": ""}
{"id": "294169", "revid": "448", "url": "https://eu.wikipedia.org/wiki?curid=294169", "title": "Edouard Jean Vuillard", "text": ""}
{"id": "294170", "revid": "448", "url": "https://eu.wikipedia.org/wiki?curid=294170", "title": "Jean-\u00c9douard Vuillard", "text": ""}
{"id": "294171", "revid": "448", "url": "https://eu.wikipedia.org/wiki?curid=294171", "title": "Vuillard", "text": ""}
{"id": "294176", "revid": "448", "url": "https://eu.wikipedia.org/wiki?curid=294176", "title": "Vedda", "text": ""}
{"id": "294179", "revid": "448", "url": "https://eu.wikipedia.org/wiki?curid=294179", "title": "Santiagoko Bide", "text": ""}
{"id": "294180", "revid": "448", "url": "https://eu.wikipedia.org/wiki?curid=294180", "title": "Santiago Bide", "text": ""}
{"id": "294184", "revid": "448", "url": "https://eu.wikipedia.org/wiki?curid=294184", "title": "Santiago Bidea", "text": ""}
{"id": "294185", "revid": "1545", "url": "https://eu.wikipedia.org/wiki?curid=294185", "title": "Menelik II.a", "text": "Menelik II.a (ge'ezez \u121d\u1292\u120d\u12ad), Sahle Maryam bataiatua (Ankober, 1844ko abuztuaren 17a - Addis Abeba, 1913ko abenduaren 12a), Shewako negusa izan zen 1866\u20131889 bitartean, eta Etiopiako enperadorea 1889tik 1913an hil zen arte.\nBizitza.\nShevako negusaren oinordekoa zen. 12 urte zituela, gatibu hartu eta Magdalako gotorlekura eraman zuten. Hori dela-eta, Teodoro II.a enperadorearen gortean hazi zen. 1865ean, 21 urterekin, ihes egitea lortu zuen; ondoko urtean negus koroatu zuten. Europarren laguntzarekin, bere mendeko lurraldea handituz joan zen handik aurrera.\nTigray eta Amhara eskualdeak bereganatu ondoren, Etiopiako enperadore izendatu zuten 1889an. Berehala neurri berritzaileak hartu zituen: esklabotza galarazi, derrigorrezko hezkuntza ezarri, burdinbidea eraikitzen hasi... Eta ez zuen ahaztu konkistetan Italiako Erresumaren laguntza izan zuela. Italiarrei Itsaso Gorriko kostaldea eman zien eta, hala, Eritrea izan zen Afrikako lehen kolonia italiarra. Gainera, 1889ko maiatzaren 2an enperadoreak eta Pietro Antonelli kondeak, Hunberto I.a erregea ordezkatuz, adiskidetasun eta merkataritza libreko ituna sinatu zuten Wuchale hirian.\nItunaren lehen artikuluaren arabera, \"\u201cItaliako erregearen eta Etiopiako erregearen artean bakea eta adiskidetasuna egongo da, baita bien oinordeko, ondorengo eta mendeko guztien artean ere\u201d\". 17. artikuluak, aldiz, honela zioen amhareraz idatzitako testuan: \"\u201cEtiopiako erregeak Italiako erregearen gobernua erabil dezake beste botere eta gobernuekiko harremanetan\u201d\". Baina, italierazko itzulpenean, \u201cdezake\u201d hura \u201cbehar du\u201d bihurtu zuten eta horrek praktikan Etiopia italiarren protektoratu izatea zekarren.\nMenelikek \u201chutsegitea\u201d salatu zuen, baina Hunberto I.ak, entzungor egiteaz gain, tropak mobilizatu zituen Etiopiako mugan. Eta bake itun hark, azkenean, gerra ekarri zuen. Gatazka 1894an piztu zen eta 1896an amaitu, etiopiarrek Aduako Gudua irabazi zutenean."}
{"id": "294186", "revid": "17", "url": "https://eu.wikipedia.org/wiki?curid=294186", "title": "Menelik II", "text": ""}
{"id": "294187", "revid": "646", "url": "https://eu.wikipedia.org/wiki?curid=294187", "title": "Neisseria meningitidis", "text": "Neisseria meningitidis, meningokoko izenez ere ezaguna, diplokoko motako bakterio bat da. Meningokokoek sorrarazten dituzten gaixotasunen artean meningitis dago.\nNeisseria guztien antzera, Neisseria meningitidisek ostalari baten barruan bizi behar du beti, ezin du aske bizi. Eskakizun nutritibo oso zorrotzak ditu, ez baita hazkuntza-inguru arruntetan hazten: hazkuntza-inguru aberasgarriak erabiltzen dira (odol-agarra eta txokolate-agarra, esaterako) laborategian hazteko.\nMikrobio honek meningitisa eragiten du. Meningitisa meningeen infekzioa da, hots, garuna eta bizkarrezur-muina estaltzen duten mintzen infekzioa. Meningokokoa ez ezik, beste bakterio, birus eta onddo batzuek ere meningitisa eragin dezakete, meningitis bakteriarren artean ohikoena meningokokoak sortzen badu ere.\nMikrobio honek gizakia besterik ez du infektatzen. Airetik transmititzen da, eztula edo doministiku egiterakoan, eta baita kontaktu zuzenaren bidez (txistuarekin, esaterako). Noizean behin agerraldiak sortzen ditu, jende asko toki itxi batean pilatzean, batik bat (eskoletan, kuarteletan, kontzentrazio-eremu handietan...)\nBurdina behar du, eta transferrina eta laktoferrina molekuletatik lortzen du.\nOso mikrobio birulentoa da, endotoxina indartsua edukitzeaz gain zelula hormaren gainetik kapsula bat ere baduelako (bere fagozitosia galarazten duena). Horretaz gain defentsa mukoziliarrak ekiditeko adhesinak dituzten finbriak garatu ditu. Horregatik guztiarengatik meningokokok sorturiko meningitisa gaixotasun larria da, tratatu ezean %100 hilgarritasuna duena (eta ondo tratatuta ere %15era irits daiteke)"}
{"id": "294188", "revid": "17", "url": "https://eu.wikipedia.org/wiki?curid=294188", "title": "Meningokoko", "text": ""}
{"id": "294190", "revid": "59723", "url": "https://eu.wikipedia.org/wiki?curid=294190", "title": "Diptongo", "text": "Diptongoa silaba bakar batean bata bestearen ondoren dauden bi soinu bokalikoren multzoa da. Bokal itxiena erdibokal gisan gauzatzen da diptongoan, laburrago. Teknikoki, diptongo bat bi jomuga ezberdin dituen bokal bat da; hau da, bokala ahoskatzerakoan, mihiaren kokapena aldatzen da.\nEuskaraz.\nEuskara batuan eta euskalki askotan, diptongoak beheranzkoak dira. Hau da, diptongoaren bigarren segmentuak ([j] eta [w] erdibokalak), lehenengo elementuak (bokal oso silabagile bat) baino ozentasun maila apalagoa du (adibidez, \"aita\", \"euskara\"\u2026).\nGoranzko diptongoak maiz hiato gisan egiten dira, bokalak bi silabatan banatuz (adibidez, men.di.a, na.zi.o, bu.ru.a\u2026); hala ere, egon badaude, ekialdeko euskalkietan batik bat: \"diat\" (/di'at/ nahiz /djat/), \"mendian\" (/'men'djan/, \"burua\" (/'bu'ru'a/ nahiz /'bu'ru'ja/)...\nEuskarazko digtongoak hauek dira: /ai/ (\"ibai\"), /ei/ (\"hodei\"), /oi/ (\"lehoi\"), /au/ (\"gau\"), /eu/ (\"geure\")."}
{"id": "294191", "revid": "17", "url": "https://eu.wikipedia.org/wiki?curid=294191", "title": "Diptongoa", "text": ""}
{"id": "294194", "revid": "17", "url": "https://eu.wikipedia.org/wiki?curid=294194", "title": "Doping", "text": ""}
{"id": "294195", "revid": "17", "url": "https://eu.wikipedia.org/wiki?curid=294195", "title": "Dopina", "text": ""}
{"id": "294197", "revid": "98220", "url": "https://eu.wikipedia.org/wiki?curid=294197", "title": "Atlantida", "text": "Atlantida (grezieraz \u1f08\u03c4\u03bb\u03b1\u03bd\u03c4\u1f76\u03c2 \u03bd\u1fc6\u03c3\u03bf\u03c2, euskaraz \"Atlasen uhartea\") Platonen \"Timeo\" eta \"Kritias\" lanetan nazioek duten harrokeriari buruzko alegoria batean aipatzen den fikziozko uharte bat da. Euren itsas-flotaren indarraren bidez \"Antzinako Atenas\" setiatu zuten, Platonen \"Errepulika\"n aipatzen den estatu ideala. Kondairan, Atenasek Atlantidaren erasoari aurre egin zion munduko beste inongo nazioak ez bezala, eta horrek Platonen estatu kontzeptuaren onura adierazten du. Kondairan, Atlantidak jainkoen faborea galtzen du eta Ozeano Atlantikoan hondoratzen da. \nPlatonen lanean garrantzi txikiko elementua bada ere, Atlantidaren kondairak inpaktu nabarmena izan du literaturaren historian. Atlantidaren itxura alegorikoa Pizkundean berrartu zuten hainbat idazle utopikok, adibidea Francis Baconen \"New Atlantis\" lanean eta Tomas Morok \"Utopia\"n. Bestalde, XIX. mendeko ikerlariek Platoren narratiba gaizki interpretatu zuten, eta jatorri historikoa eman zioten, nabarmen Ignatius L. Donnellyk \"Atlantis: The Antediluvian World\" lanean. Platonen aipamen ez zehatzek, batez ere denborari dagokionez (bera bizi zen denbora baino 9.000 urte lehenago) eta Atlantidaren ustezko kokapena (\"Herkulezen Zutabeetatik haratago\") espekulazio pseudozientifiko ugari sortu zituen. Ondorioz, Atlantida bilakatu zen historiaurreko zibilizazio galdu baina oso aurreratu baten epitomea, eta fikzio garaikidea aberastu zuen, komikietatik zinemara. \nGaur egungo filologoek eta klasizistek kondairaren fikzio-izaera babesten duten arren, oraindik eztabaidagai da zein izan zen kondairaren jatorriaren inspirazioa. Jakina da Platonen hainbat alegoria eta metafora hartu zituela ahozko tradizio zaharretik, adibidez Gigesen Eraztunarekin egin zuen bezala. Horregatik, ikerlari askok Atlantidaren kondairaren jatorria bilatzen dute, adibidea erupzio minoikoaren Egiptoar erregistroetan, itsasoko herrien inbasioan edo Troiako gerran. Beste batzuek proposatzen dute kondaira guztia ez dela sinisgarria eta Platonek hutsetik sortu zuela fikzioa, benetako gertaera batzuetan inspiratuz, adibidez Atenastarren espedizioa Siziliara K.a. V. mendean edo Helikeren suntsipena K.a. 373an.\nPlatonen dialogoak.\nTimeo.\nAtlantidako lehen mailako iturri bakarrak Platonen \"Timeo\" eta \"Kritias\" dialogoak dira; uharteko gainerako aipamen guztiak horietan oinarritzen dira. Elkarrizketek Solon aipatzen dute, K. a. 590 eta 580 bitartean Antzinako Egipto bisitatu zuena; dioenez, Atlantidari buruzko egiptoar erregistroak itzuli zituen. K.a. 360. urtean idatzia, Platonek Atlantida \"Timeo\"n sartu zuen:\nBi elkarrizketa horietan agertzen diren lau pertsonaiak Kritias eta Hermokrates politikariak dira, baita Sokrates eta Timeo Lokrikoak ere, nahiz eta Kritiasek bakarrik aipatzen duen Atlantida. Bere lanetan, Platonek metodo sokratikoa erabiltzen du uste baten testuinguruan kontrako jarrerak eztabaidatzeko.\n\"Timeo\" hitzaurre batekin hasten da, eta, ondoren, sorkuntzei eta unibertsoaren egiturari eta antzinako zibilizazioei buruzko kontakizun bat du. Sarreran, Platonen \"Errepublikan\" deskribatutako gizarte perfektuari buruzko gogoeta egiten du Sokratesek, eta galdetzen du ea berak eta gonbidatuek gogoratuko luketen gizarte horren adibide den istorio bat. Kritiasek historikotzat jotzen duen kontakizun bat aipatzen du, adibide perfektua litzatekeena, eta jarraian Atlantida deskribatzen du, \"Kritias\"en jasotzen den bezala. Bere kontakizunean, Antzinako Atenasek \"Gizarte perfektua\" irudikatzen duela dirudi, eta Atlantidak bere aurkaria, Errepublikan deskribatutako ezaugarri \"perfektuen\" antitesia bera irudikatuz.\nKritias.\n\"Kritias\"en arabera, antzinako jainko helenikoek banatu egin zuten lurra jainko bakoitzak bere eremua izan zezan; Poseidonentzat izan zen bere gustukoa zen Atlantida uhartea. Uhartea antzinako Libia eta Asia Txikia baino handiagoa zen elkarrekin, baina ondoren lurrikara batek hondoratu zuen eta lohi banku gaindiezina bihurtu zen, ozeanoaren edozein lekutara bidaiatzea eragozten zuena. Platonek esan zuen egiptoarrek Atlantida uharte bat bezala deskribatu zutela, gehienbat mendiz osatua iparraldean eta kostaldean zehar, eta hegoan lautada handi bat hartzen zuela zeharka, \"Hiru mila estadioko norabidean hedatzen zena [555 km inguru], baina barnealderako erdialdean bi mila estadio zituen [370 km inguru]\". Kostaldetik 50 estadiora [9 km] mendi baxu bat zegoen alde guztietatik... alde guztietatik banatzen zuena... erdiko uharteak bost estadioko diametroa zuen [0,92 km inguru].\nPlatonen kontakizun metaforikoan, Poseidon Evenor eta Leuziperen alaba Kleitorekin maitemindu zen, eta honek bost biki ar pare eman zizkion. Haietako zaharrena, Atlas, uharte osoko eta ozeanoko errege legitimo izendatua izan zen (Ozeano Atlantikoa bere omenez), eta bere jaiotzaren mendia eta inguruak bere feudoa bezala eman zitzaizkion. Atlasen bikiak, Gadeirus edo Eumelusek grezieraz, uhartearen muturra Herkulesen zutabeetarantz jaso zuen. Beste lau biki-bikoteei ere -Anferes eta Ebemon, Mneseo eta Autokton, Elasipo eta Mestor, eta Azao eta Diaprepo- \"gizon askoren gobernua eta lurralde handi bat\" eman zitzaien.\nPoseidonek jauregi itxurako mendia zizelkatu zuen, non bere maitalea bizi baitzen, eta hiru zulo biribilez inguratu zuen, gero eta zabalagoak, estadio batetik hirura bitartekoak, eta tamaina proportzionaleko lurrezko eraztunez bereizita zeudenak. Orduan, mendietatik iparralderantz zubiak eraiki zituzten atlanteek, uhartearen gainerakorako bidea eginez. Ubide handi bat zulatu zuten itsasorantz, eta zubien ondoan tunelak zizelkatu zituzten harkaitzezko eraztunetan, itsasontziak mendiaren inguruan hirira igaro zitezen; lubakietako harkaitzezko hormetan kaiak zizelkatu zituzten. Hiriko pasabide guztiak ateek eta dorreek zaintzen zituzten, eta harresi batek inguratzen zituen hiriko eraztun guztiak. Harresiak harri gorriz, zuriz eta beltzez eginak zeuden, lubanarroetatik aterata, eta letoiz, eztainuz eta metal orikalko preziatuz estaliak zeuden, hurrenez hurren.\nKritiasen arabera, bera bizi baino 9.000 urte lehenago gerra bat izan zen Herkulesen Zutabeetatik kanpo Gibraltarko itsasartean zeudenen eta bertan bizi zirenen artean. Atlanteek Herkulesen Zutabeen barnean zeuden Libiako zatiak konkistatu zituzten, Egiptoraino, eta europar kontinentea Tirreniaraino, eta beren herriak esklabo bihurtu zituzten. Atenastarrek inperio atlantiarraren aurkako erresistenteen aliantza gidatu zuten, eta aliantza desegin zenean, inperioaren aurka bakarrik nagusitu ziren, okupatutako lurrak askatuz.\nHelaniko Lesboskoa logografoak \"Atlantis\" izeneko aurreko lan bat idatzi zuen, zati batzuk bakarrik gordetzen dituena. Badirudi Helanikoren lana Atlasen alabei buruzko lan genealogiko bat izan dela, baina autore batzuek Platonen uhartearekin lotura posible bat iradoki dute. John V. Lucek dio Platonek Atlantidako erregeen genealogiaz idazten duenean Hellanikoren estilo berean idazten duela, eta horrek Helanikoren obraren zati baten eta \"Kritias\"eko kontakizun baten arteko antzekotasuna iradokitzen du. Rodney Castledenek iradokitzen duenez, baliteke Platonek Helanikoren titulua maileguan hartu izana, bere lana Atlantidari buruzko aurreko lan batean oinarritu ahal izan zuelako.\nCastledenek adierazi du Platonek K. a. 359an idatzi zuela Atlantidari buruz, Siziliatik Atenasera itzuli zenean. Sirakusako antolaketa fisikoaren eta gotorlekuen eta Platonek Atlantidari buruz egiten duen deskribapenaren arteko paralelismo batzuk adierazten ditu. Gunnar Rudberg izan zen Platonek bere ideia politikoak Sirakusako hirian egia bihurtzeko egin zuen saiakerak Atlantidaren kontakizuna neurri handi batean inspiratu zezakeela pentsatu zuen lehena.\nInterpretazioak.\nAntzinaroa.\nBadira zenbait idatzi zahar, Antzinaroko egileenak, Platonek Atlantidari buruz eginiko erreferentzia gaitzat dutenak. Estrabonek, K. a. I. mendean, Posidonioren (135-51 K.a.) iritziarekin bat datorrela dirudi, alegia, Platonen kontakizuna asmakizuna ez zela babesten zuen. Handik mende batera, Plinio Zaharrak \"Historia Naturala\" lanean adierazi zuen Platonen kontakizuna egiazkotzat hartuz gero, antzina Itsaso Atlantikoak lur ugari bereganatu zituela onartu beharko litzatekeela. Plutarkok II. mendean ustez Soloni Atlantidaren istorioa kontatu zioten apaizen izenak eman zituen: Saiseko Sonkhis eta Heliopoliseko Psenophis, biak ere ezezagunak aurreko idazleentzat. Bestalde, V. mendean, \"Timeo\" iruzkintzen zebilela, Proklok Krantorrek (K.a. 340-290, gutxi gorabehera), Atenasko Akademiako filosofoak, Egiptora bidaiatu zuela adierazten du, eta gizon honek Solonek entzundako istorioa idatzita ageri ziren estelak ikusi zituela. Alabaina, Prokloren idatzia oso zalantzagarria da eta pentsa daiteke estelak Platonek berak ikusi zituela eta Proklok ez duela istorioaren egiatasunari buruz erabakirik hartu nahi. Diodoro Sikulok Itsaso Atlantikoan uharte bat dagoela dio, emankortasun handikoa eta kartagotarrek aurkitua, baina ez du inoiz Atlantida izenarekin adierazten. Gainera, sakonki aipatzen ditu uharte horretako biztanleak, zeinak libiar tribu bat ziren, atlantiarrekin loturarik egin gabe. Klaudio Elianok ere aipamena egiten dio Atlantidari, Teoponpok aldiz aipamen parodikoa egiten dio.\nErdi Aroa.\nErdi Aroan, Tesalonikako Eustaziok Atlantidari aipamena egiten dio Dionisio Periegeta lanari eginiko iruzkinean. Uharteari buruzko iritzi jakitun bakarra da, izan ere, istorioak ez zuen harrabots handirik sortu, nahiz eta jakitunek ezagutu. Aro honetan zehar Itsaso Atlantikoko ustezko lurraldeei buruzko elezaharrek, hala nola, San Brendan edo Hy Brasil bezalako uharteak gaitzat dituztenek, Atlantidaren istoriotik hainbat elementu hartu zituzten.\nAro Modernoa.\nBerpizkundean elezaharra humanistek berreskuratu zuten, zeinek batzuetan ahaztutako jakinduria geografiko gisa hartzen zuten, baina baita iturburu utopiko baten sinbolotzat ere. Alfonso Reyes Ochoa idazle mexikarrak Atlantidaren elezaharraren berreskurapenak Amerikaren aurkikuntzan lagundu zuela babesten du. Francisco L\u00f3pez de G\u00f3mara idazleak ere, bere \"Historia General de las Indias\" (euskaraz, \"Indien Historia Orokorra\") lanean, 1552an argitaratua, Kolonek Atlantidaren elezaharraren eragina jaso izana pentsatzea bideragarria dela adierazten du. Idazle honek ere \"n\u00e1huatl arl\" (euskaraz, ura) hitzean azteka eta atlantiarren arteko lotura ikusten du. XVI eta XVII. mendeetan zenbait uharte (Azoreak, Kanariar Uharteak, Antillak, etab.) desagertutako kontinentearen arrasto gisa agertu ziren mapetan. 1626an, Francis Bacon filosofo ingelesak \"The New Atlantis\" (euskaraz, \"Atlantida Berria\") lana argitaratu zuen, zeina arrazoian eta aurrerapen zientifiko eta teknikoetan oinarritutako gizarte utopiko baten aldarria den. 1673an, Espainian, Jos\u00e9 Pellicer de Ossau kronikariak Atlantida Iberiar Penintsula adierazteko baliatutako hitza zela adierazten du, hala, atlantiarrak tartesiar misteriotsuekin lotu zituen.\nAro Garaikidea.\nAtlantidaren izatea babesten zuten lan guztiak baztertuak izan ziren 1950eko hamarkadan kontinenteen jitoaren teoria hobetsia izan zenean zientziaren aldetik. Horregatik, \"kontinente galduaren\" teoriaren babesleek aldatu egin dute haien ikusmoldea eta egun teoria babesten dutenek diote Platonek jada ezaguna den lurralde bati egin ziola erreferentzia, berarentzat ezezaguna zena.\nUholde nagusiaren aurreko herria.\nXIX. mendearen bigarren erdialdetik aurrera Atlantidaren mitoa zabaltzen hasi zen eta ospea ere lortu zuen gizartean. 1869an, Jules Verne idazle ospetsuak \"Hogei mila legoako itsas bidaia\" eleberria idatzi zuen, zeinaren IX. kapituluan protagonistek Atlantidaren urpeko arrastoak aurkitzen dituztela deskribatzen den. Beranduago, 1883an, Ignatius Donnelly estatubatuar kongresistak \"Atlantida: uholde nagusiaren aurreko mundua\". Eleberri horretan Donnellyk, Antzinako Egiptoko eta Erdialdeko Amerikako kulturen artean dauden zenbait antzekotasun aditzera ematen ditu eta hortik, batzuetan era nahiko zalantzagarrian, aurrekari eta behaketa batzuk aintzakotzat hartuta, antzina gizadiaren jatorria izan zen lurralde bat egon zela ondorioztatzen du, gaur suntsitua dagoena. Suntsipen hori azaltzeko, agian, Biblian agertzen den uholde handia hein batean egiazkoa dela adierazten du eta antzinaroan eurite ugariko garairen bat egon zela, Atlantida suntsitu zuena. Lurralde horretatik hedatu omen zen gizaki aurreratu kulturaduna munduko gainerako lurretara. Donnellyren liburuak arrakasta handia izan zuen eta urte batzuetan zehar haren teoriak itxurazko zentzu eta egiantza izan zuen, horregatik, britainiar gobernuak Azoreetan espedizio bat burutu zuen, zeinetan kokatu behar zen Atlantida, Donnellyren arabera. Ez ziren ordea antzinako zibilizazioaren lorratzik topatu eta hala, teoria ahazten joan zen; liburuaren azken argitalpena 1976an izan zen.\nAtlantida esoterikoa.\nDonnellyren arrakastak beste hainbat idazle bultzatu zituen haien teoriak argitara ematera. 1888an, Madame Blavatsky okultistak \"Doktrina Sekretua\" lana argitaratu zuen, zeinetan \"Dzyanen Liburua\" izeneko idazkiari aipamena egiten zion. Idazki hori tibetarra zela adierazi zuen, baina bere egiazko jatorria Atlantidan zuela. Blavatskyren arabera, atlantiarrak gu baino lehenago existitu ziren gizaki arraza bat izan zen, garapen zientifiko eta espiritual nabarmena lortu zuena.\nThule Elkarteak ere Atlantida ikertzeari ekin zion. Nazien mistizismoa eta ariar arrazakeria nagusi zen garai honetan, Heinrich Himmler jeneral naziak 1938an ariar arrazaren ustezko arbaso atlantiarrak aurkitzeko hainbat espedizio bidali zituen. Bien bitartean, Karl Georg Zschaetzsch idazleak \"Atlantis: Die Urheimat der Arier\" (1922, euskaraz: \"Atlantida: Ariarren Jatorrizko Bizilekua\") eleberria argitaratu zuen eta Alfred Rosenbergek Atlantidari aipamena egin zion \"Der Mythus des zwanzigsten Jahrhunderts\" (1930, euskaraz: \"Hogeigarren mendeko mitoa\") eleberrian.\nEuskaldunenen jatorria eta Atlantida.\nAtalaintika.\n\"Charles Berlitz\" (1914-2003 \u2020) \"The Bermuda Triangle\" liburuan munduko mapa batetan Atlantidaren elezaharrek agertzen zituzten lurraldeak kokatu zituen. Hauen artean Euskal Herria azaltzen da eta Atlantida izendatzeko modua \"Atalaintika\" dela dio mapan.\nEuskara giltzarri.\n\"The Mistery of Atlantis\" liburuan euskara Atlantidako hizkuntza dela jasotzen du \"Berlitz-ek\", hau baieztatzeko euskararen bereizitasunak aurkezten ditu frogatzat eta aurrerago \"aita\" hitza hartu eta beste hizkuntza batzuekin konparatuz (hizkuntza horiek munduan zehar sakabanatutako lurralde desberdinetik etorri arren) parekotasuna dagoela dio.\nBeste ikerle askok ideia berdina aldarrikatzen dute euskaldunak Atlantidaren azkenekoak direla defendatzeko.\n\"The treasure of the Sphinx\" liburuan jasotakoa ere ez da gutxi. Hizkuntza preindoeuroparrak euskal misiolari bati Guatemalako biztanleekin hitz-egiteko baliagarria izan zitzaiola dio elezaharrak. Erdialdeko Amerikako \"Quetzalcoatl\" eta \"Sugaarren\" parekotasuna (Herensugearen bitartez), hogeiko zenbatzeko sistema edo eta \"Pok-a-tok\" pilota jokoa euskaldunekin parekotasuna dute Andrew Tomas-entzako.\nElezahar aurkeztezina.\nAndrew Tomas-ek dioen kondaira ez da Euskal Mitologiako elezaharretan ageri, ez behintzat XIX eta XX. mendeetan ikerlariek jaso zituzten eta ezagun ditugun elezaharretan.\nXahoren \"Aitor. - Kantabriar kondaira\"-tik aterata dagoela esan daiteke dudarik gabe:\nXahoren lana aipagarria bada ere bere denborako lana da, Kanpion-en parekoa, erromantizismo eta nazionalismoen oinordea. Baliagarria izan badaiteke kontu handiarekin irakurtzeko idazlanak dira, elezaharrak sinesmen, jakintza eta susmo berriez inguraturik agertzen bahit dira."}
{"id": "294199", "revid": "119247", "url": "https://eu.wikipedia.org/wiki?curid=294199", "title": "Caucus", "text": "Caucus delakoa Estatu Batuetan nagusiki, baina baita Kanada eta Suitzan ere, hainbat estatuetako ordezkariak hautatzeko sistema da (Iowa, Nevada, Wyoming eta abar). EEBBko presidentziarako hauteskundeetan lehiatuko den alderdi bakoitzeko ordezkaria hautzatzeko lehen aukeraketa edo aurreaukeraketa da.\nAlderdi politiko bakoitzak ordezkarigai bakoitza babesten duten jendea biltzartu egiten du. Biltzar honetan, hautesle eremu bakoitzean bizi den jende kopuruaren arabera ordezkariak izendatzen dira, horretarako matematika formula bat dago, honen bidez caucus bakoitzean lortu behar diren bozka kopurua zehazten da, honela ordezkariak ordezkaritza proportzional baten bidez aukeratuak dira.\nBehin estatu bakoitzeko bozketen emaitzak zenbatu ondoren, presidentzia hauteskundeetara aurkeztuko den alderdi bakoitzeko ordezkaria izendatua gelditzen da. Amaitzeko, EEBBko presidente edo lehendakaria amaierako hauteskundeetan aukeratua izango da, honetan alderdi politiko bakoitzeko hautagaia aurkezten delarik.\nIzena.\nJames Hammond Trumbull hizkuntzalari eta ikertzailearen arabera \"caucus\" hitzaren jatorria Iparramerikako Algonkin herrian legoke, algonkin hizkuntzan \"cau\u00b4-cau-as\u00b4u\" hitzak \"tribuko buruzagien batzarra\" edo \"kontseilua\" esan nahi baitu. Dirudienez, Ameriketako Estatu Batuetako Alderdi Demokrata izan omen zen caucus hitza erabili zuen lehenbizikoa, garai batean ingelesezko hizkeran amerindiar hitzak txertatzeko joera baitzuen. Halere hitz honen jatorriaren inguruko erabateko adostasunik ez dago, batzuen ustez Erdi Aroko latinetik baidator, bere esanahia \"ontzi\" edo \"murko\" litzatekelarik."}
{"id": "294200", "revid": "105290", "url": "https://eu.wikipedia.org/wiki?curid=294200", "title": "1645 Waterfield", "text": "1645 Waterfield asteroide gerrikoan aurkitutako 1645. asteroidearen izena da. 1933ko uztailak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1933 OJ zen."}
{"id": "294201", "revid": "105290", "url": "https://eu.wikipedia.org/wiki?curid=294201", "title": "1646 Rosseland", "text": "1646 Rosseland asteroide gerrikoan aurkitutako 1646. asteroidearen izena da. 1939ko urtarrilak 19an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1939 BG zen. Bere izena Svein Rosselandengatik jasotzen du."}
{"id": "294202", "revid": "105290", "url": "https://eu.wikipedia.org/wiki?curid=294202", "title": "1647 Menelaus", "text": "1647 Menelaus asteroide gerrikoan aurkitutako 1647. asteroidearen izena da. 1957ko ekainak 23an aurkitu zuen Seth Barnes Nicholsonek Palomar Behatokitik. Bere behin-behineko izendapen zientifikoa 1957 MK zen. Bere izena greziar mitologiako pertsonaia den Menelaogatik jasotzen du. Troiar asteroide bat da, Greziar alderdikoa. L4 Lagrangen puntuan dago."}
{"id": "294203", "revid": "336", "url": "https://eu.wikipedia.org/wiki?curid=294203", "title": "Espainako Independentzia gerra", "text": ""}
{"id": "294204", "revid": "105290", "url": "https://eu.wikipedia.org/wiki?curid=294204", "title": "1648 Shajna", "text": "1648 Shajna asteroide gerrikoan aurkitutako 1648. asteroidearen izena da. 1935eko irailak 5ean aurkitu zuen Pelageya Shajnek Simeisetik. Bere behin-behineko izendapen zientifikoa 1935 RF zen. Bere izena Grigory Abramovich Shajnen omenez jasotzen du."}
{"id": "294205", "revid": "96586", "url": "https://eu.wikipedia.org/wiki?curid=294205", "title": "Grigori Xain", "text": "Grigori Abramovitx Xain (, 1892ko apirilak 19-1956ko abuztuak 4) sobietar/errusiar astronomo bat izan zen. Gaur egungo ingelesezko transliterazioan bere abizena Shayn ahoskatzen da, baina bere aurkikuntza astronomikoak G. Shajn bezala sinatuta daude. Bere abizena Schajn bezala ere idazten da.\nPelageia Xainen (Sannikova jaioa) senarra zen, berau ere astronomoa.\nEspektroskopia astronomikoan eta gasezko nebulosen fisikan lan egin zuen. Otto Struverekin batera espektro mota gazteko izarren errotazio azkarra ikertu eta izarren abiadura erradialak neurtu zituen. Gasezko nebulosa berriak eta izarren atmosferetan karbonoaren ez ohiko ugaritasuna aurkitu zuen.\nZientzien Sobietar Akademiako kide bihurtu zen 1939an, eta atzerriko zenbait elkarteko kide ere izan zen, Royal Astronomical Societyrena kasu. 1945 eta 1952 artean Krimeako Astrofisika Behatokiko zuzendari izan zen.\nHiru asteroide aurkitu zituen. C/1925 F1 (Shajn-Comas Sol\u00e1) ez aldiroko kometaren aurkitzaileetako bat izan zen. Era berean, 61P Shajn-Schaldach aldiroko kometaren aurkitzaileetako bat izan zen bere emaztea.\nIlargiko Shayn kraterra bere omenez izendatu zen."}
{"id": "294206", "revid": "336", "url": "https://eu.wikipedia.org/wiki?curid=294206", "title": "Shayn (Ilargiko kraterra)", "text": "Shayn Ilargiaren alde ezkutuan dagoen talka krater bat da. Iparraldetik Freundlich kraterrarekin muga egiten du, iparrekialdean Trumplerrekin, mendebaldean Nuslekin eta ipar-iparrekialdean Champollionekin.\nTalka asko jasan ondoren higatutako krater bat da.\nBere izena Grigori Abramovitx Shajnen omenez jasotzen du.\nSatelite kraterrak.\nKonbentzio bidez, irudi hauek ilargi mapetan hizkia Shaynen erdi puntutik hurbilen dagoen aldean jarriz identifikatzen dira."}
{"id": "294207", "revid": "688", "url": "https://eu.wikipedia.org/wiki?curid=294207", "title": "Mykolaiv", "text": "Mykolaiv (ukraineraz: \u041c\u0438\u043a\u043e\u043b\u0430\u0457\u0432; errusieraz: \u041d\u0438\u043a\u043e\u043b\u0430\u0435\u0432, \"Nikolaiev\"), Ukrainako hegoaldeko hiria eta Mykolaiveko oblasteko hiriburua da. Hegoaldeko Bug ibaiaren estuarioan dago, Itsaso Beltzetik 65 kmra. 2005ean 509.011 biztanle zituen.\nUkrainako garraiogune garrantzitsuenetako bat da: itsas portua, merkataritza portua, ibai portua, errepide eta trenbide lotunea eta aireportua."}
{"id": "294208", "revid": "98220", "url": "https://eu.wikipedia.org/wiki?curid=294208", "title": "Gamer (filma)", "text": "Gamer, Mark Neveldine eta Brian Taylorrek zuzendutako filma da, Gerard Butler eta Michel C. Hallek protagonizatuta. 2009ko irailaren 4an estreinatu zen. Film hau \"third person shooter\" jokoetan oinarrituta dago.\nSinopsia.\n2034. urtean, adimen-kontroleko teknologia famatu bihurtu da. Teknologi horrekin batera \"Slayers\" izeneko bideo-jokoa oso ospetsua bihurtu da. Bideo-joko honetan kartzelan dauden presoak haien artean borrokan dabiltza hirugarren batek, jokalari batek, kontrolatzen dituen bitartean. \"Slayers\"-en 30 borroka irabazi ondoren libre izateko aukera dute, baina preso gehienak hiltzen dira. 28 borroka irabazi dituen bakarra, Kable 17 goitizeneko presoa da, 17 urteko gazte baten eskuetan dago, Simon gaztearen eskuetan. Beste bi borroka irabazi ondoren bere \"Slayer\"-ra aske geldituko da. Dena den, Ken Castle, jokoaren sortzailea eta jabea, Kable 17ri zaila jarriko dio aurrera egitea eta gauzak okertu egingo dira. Hori ikusita antisistema talde batek sarean sartu eta ikusle guztioi errealitateaz ohartzeko egin beharrekoak egingo dituzte."}
{"id": "294209", "revid": "69297", "url": "https://eu.wikipedia.org/wiki?curid=294209", "title": "1975eko Andaluziako Itzulia", "text": "1975eko Andaluziako Itzulia txirrindularitza itzuli honen 22. edizioa izan zen. 1975eko otsailak 16 eta 22 artean ospatu zen, horietako bi bikoitzak izan ziren zazpi etapatan banatutako 807 kilometroko ibilbidea eginez eta Malagan hasi eta amaituz.\n50 txirrindularik parte hartu zuten 5 taldetan banatuta, proba 45ek amaitu zutelarik.\nAurreko edizioan bezala, Freddy Maertens belgikarra izan zen garailea, proba, batez beste, 39,510 kilometro orduko abiaduran bete zuelarik. Erregulartasunaren sailkapena ere irabazi zuen. Mendikoa Jos\u00e9 Luis Viejorentzat izan zen, tarteko helmugena Daniel Verplanckerentzat eta taldekakoa Ti-Raleighentzat."}
{"id": "294210", "revid": "119347", "url": "https://eu.wikipedia.org/wiki?curid=294210", "title": "Viticus", "text": "Viticus, 2000ko hamarkadan sortutako Argentinako rock taldea da. Orain arte lau disko kaleratu dituzte.\nViticusek reggaea, rocka eta punka nahasten ditu, betiere kritika soziala alde batera utzi gabe.\nTaldekideak.\n&lt;li&gt; Vitico: baxua eta ahotsa\n&lt;li&gt; Nicol\u00e1s Bereciart\u00faa: gitarra\n&lt;li&gt; Jer\u00f3nimo Sica: bateria\n&lt;li&gt; Sebasti\u00e1n Bereciart\u00faa: gitarra eta koroak\nLehenagoko taldekideak.\n&lt;li&gt; Francisco Isola\n&lt;li&gt; Mart\u00edn Urionag\u00fcena\nKanpo estekak.\n Viticus webgune ofiziala"}
{"id": "294216", "revid": "448", "url": "https://eu.wikipedia.org/wiki?curid=294216", "title": "Frederick William Rolfe", "text": ""}
{"id": "294217", "revid": "98220", "url": "https://eu.wikipedia.org/wiki?curid=294217", "title": "Brownie", "text": " \nBrownie (ingelesetik mailegatutako hitza da, euskaraz: \"marroitxoa\"), txokolatezko \"brownie\" ere deitzen dena, Ameriketako Estatu Batuetako gastronomiaren produktu tipiko bat da, txokolatezko pastel laukizuzen zapala da. Bere kolore ilun edo marroiarengatik, datorkio izena, ingelesezko \"brown\" hitzetik alegia. XIX. mendean asmatu zen gozo hau eta XX. mende hasieran ezagun egin zen bai Estatu Batuetan bai Kanadan. Testurari dagokionez tarta eta galletaren bitartekoa da. Browniea era askotakoa izan daiteke: \"fudge\" geruza bat jartzen zaio gainean, baita esne-gain gisako geruza bat ere, eta ur, intxaur, txokolate, \"butterscotch\" (\"toffee\" kurruskari mota bat), kakahuete-gurin zatitxoak eta beste osagai batzuk eduki ditzake barnean. Bestalde txokolate gabe egiten den aldaera bat ere badago, azukre beltzarekin egiten dena eta \"brownie\" horixka deitzen dena (\"blondie\").\n\"Brownie\"a normalean eskuarekin jaten dute, maiz esne edo kafearekin. Epel ere zerbitzatzen dute, alboan izozkia duela (\"\u00e0 la mode\" erara), edo gainean azukrearekin.\nHistoria.\nChicagoko sukaldari batek sortu zuen Palmer House hotelean Bertha Palmer-ek erakustaldira zihoazen emakumeentzako postre bat eskatu ostean; emakumearen eskaeraren arabera, pastel zati bat baino txikixeagoa izan behar zuen, baina pastelaren ezaugarriak mantendu behar zituen eta errez jan ahal izateko modukoak izan behar zuten. Lehenengo \"brownie\" hauek intxaurrak zituzten barnean eta albertxiko geruza bat zuten gainean, eta oraindik ere errezeta originalaren arabera egiten jarraitzen dute hotelean."}
{"id": "294218", "revid": "448", "url": "https://eu.wikipedia.org/wiki?curid=294218", "title": "John Douglas Cockcroft", "text": ""}
{"id": "294219", "revid": "448", "url": "https://eu.wikipedia.org/wiki?curid=294219", "title": "Nukleo atomiko", "text": ""}
{"id": "294220", "revid": "448", "url": "https://eu.wikipedia.org/wiki?curid=294220", "title": "Atomo-nukleo", "text": ""}
{"id": "294221", "revid": "448", "url": "https://eu.wikipedia.org/wiki?curid=294221", "title": "Atomoaren nukleo", "text": ""}
{"id": "294222", "revid": "448", "url": "https://eu.wikipedia.org/wiki?curid=294222", "title": "Atomo masa", "text": ""}
{"id": "294223", "revid": "6327", "url": "https://eu.wikipedia.org/wiki?curid=294223", "title": "Grigory Abramovich Shajn", "text": ""}
{"id": "294224", "revid": "1545", "url": "https://eu.wikipedia.org/wiki?curid=294224", "title": "Gamer filma", "text": ""}
{"id": "294228", "revid": "119347", "url": "https://eu.wikipedia.org/wiki?curid=294228", "title": "Ilargiaren alde ezkutua", "text": "Ilargiaren alde ezkutua Lurretik ikusten ez den ilargi-hemisferioa da. Bestea Ilargiaren alde ikusgaia da. 1959an lehendabizikoz Luna 3 sobietar misioak fotografiatu zuen eta 1968an lehendabizikoz gizaki batek ikusi zuen, Apollo 8 misioan. Bere azala zimurra da oso, hainbat talka kraterrak eta ilargi-itsaso gutxi dituelako. Bertan dago eguzki-sistema osoko bigarren kraterrik handiena, Hego Polo-Aitken arroa deritzona. Adituek irratiteleskopio erraldoi bat eratzea proposatu dute, Lurretik etorritako interferentziarik ez dagoelako. Egun, ez da inoiz gizakiak esploratua izan."}
{"id": "294229", "revid": "105290", "url": "https://eu.wikipedia.org/wiki?curid=294229", "title": "C/1925 F1", "text": "C/1925 F1 kometa (formalki C/1925 F1 (Shajn-Comas Sol\u00e1) ez aldiroko kometa bat da, orbita hiperboliko bat duena. Kometa hau Grigori Abramovitx Shajn errusiar astronomoak aurkitu zuen 1925eko martxoak 22an eta Josep Comas i Sol\u00e0 kataluniarrak hurrengo egunean."}
{"id": "294231", "revid": "69297", "url": "https://eu.wikipedia.org/wiki?curid=294231", "title": "Matteotti Saria", "text": "Matteotti garaikurra () Pescara inguruan abuztuan ospatzen den italiar txirrindularitza lasterketa bat da. Garaikurraren izena Giacomo Matteottiren omenezkoa da, 1924an hil zuten diputatu sozialista.\n1945ean sortua, 1979 eta 1995 artean Italiako errepide txirrindularitzako txapelketaren ibilbidea izan zen. 2005ean UCI Zirkuitu Kontinentalak sortu zirenetik UCI Europe Tourren zati da, 1.1 mailan."}
{"id": "294232", "revid": "1545", "url": "https://eu.wikipedia.org/wiki?curid=294232", "title": "Abel Muniategi Elorza", "text": ""}
{"id": "294233", "revid": "448", "url": "https://eu.wikipedia.org/wiki?curid=294233", "title": "Maria Elena Vieira da Silva", "text": ""}
{"id": "294235", "revid": "1545", "url": "https://eu.wikipedia.org/wiki?curid=294235", "title": "Eulojio Bengoa Akordagoitia", "text": ""}
{"id": "294238", "revid": "1545", "url": "https://eu.wikipedia.org/wiki?curid=294238", "title": "Abel Tendekayi Muzorewa", "text": ""}
{"id": "294240", "revid": "512", "url": "https://eu.wikipedia.org/wiki?curid=294240", "title": "God of Thunder (abestia)", "text": "\"God of Thunder\" Kiss taldearen heavy metal abestia da, beraien \"Destroyer\" albumetik. Abestia Kissen zuzeneko album askotan ere agertu da, \"Alive II\" albumean agertzen den bertsio azkarra esaterako. Soinu efektu asko erabili ziren abestia osatzeko, leherketak, txaloak, kremailera soinuak, zaleen oihuak eta ume txikien oihuak.\nAbestia Paul Stanleyk idatzi zuen arren, nork \"Destroyer\" albumean abesteko ideia zeukan, Bob Ezrinek, ekoizleak, abestia moteltzea proposatu zuen eta Gene Simmonsek abestea.\nAbestia Simmonsen \"abestia\" bihurtu zen taldearentzat. Askotan jo izan dute odola botatzen duenean, baxu soloa egiten duenean, eta batzutan Simmonsek abestiaren zati bat zaleen gainetik dagoen plataforma batean dagoelarik. Gaur egun, ez dute abestia asko jotzen, 2008an \"I Love It Loud\" abestiak lekua kendu ziolako. Hala ere, Kiss Alive/35 World Tour biran zehar Atenasen, Grezian jo zuten. Kontzertuetako setlistean sartu zuten berriro ere Hottest Show On Earth Tour birako bigarren zatian, Everetten, WA, hasita.\n\"God of Thunder\" abestiaren grabazioan agertzen den umea Bob Ezrinen semea da, David.\nRock abesti gogor hau Gene Simmonsen abesti tipiko bezala ezagutzen da, nahiko ironikoa dena, abestia Paul Stanleyk idatzi baitzuen. \"God of Thunder\" jatorrian rock abesti azkarra zen, baina aldatu egin zuten Bob Ezrin ekoizleak Simmons eta bere \"Demon\" pertsonaiarentzako egokiagoa zela erabaki zuenean. Hain zuzen ere, \"God of Thunder\" abestiaren letra Simmonsen irudiarentzako egina zegoela zirudien, rock &amp; rollarekin lotutako jainkotasun boterea duen lehenengo pertsonan idatzitako historioa delako: \"I gather darkness to please me/And I command you to kneel, before the/God of thunder and rock &amp; roll/The spell you're under will slowly rob you of your virgin soul.\"\nStanleyren hasierako pop kutsua duen melodia ilundu eta moteldu egin zuten, erdiko tempo bat lortu arte, non gorantz doazen."}
{"id": "294241", "revid": "69297", "url": "https://eu.wikipedia.org/wiki?curid=294241", "title": "Giovanni Battaglin", "text": "Giovanni Battaglin (Marostica, 1951ko uztailaren 22a) italiar txirrindulari ohi bat da, profesionala 1973 eta 1984 artean.\nItaliako Giroa eta Espainiako Vuelta irabazi zituen, biak 1981ean. Frantziako Tourrean bere emaitzarik hoberena 1979ko edizioan lortu zuen 6. postua izan zen."}
{"id": "294242", "revid": "59723", "url": "https://eu.wikipedia.org/wiki?curid=294242", "title": "1920ko Frantziako Tourra", "text": "1920ko Frantziako Tourra Itzuli Handi horren 14. edizioa izan zen. 1920ko ekainaren 27aren eta uztailaren 25aren artean egin zen, 15 etapatan banatutako 5.519 kilometroko ibilbidea eginez. Itzulia Parisen hasi eta amaitu zen.\n113 txirrindularik hasi eta 22k amaitu zuten.\nGarailea Philippe Thyse izan zen. Proba batez beste 24,13 km/h-ko abiaduran bete zuen. Horrela, hiru Tour irabazten lehena izan zen."}
{"id": "294243", "revid": "69297", "url": "https://eu.wikipedia.org/wiki?curid=294243", "title": "1974ko Italiako Giroa", "text": "1974ko Italiako Giroa Itzuli Handi honen 57. edizioa izan zen. 1974ko maiatzak 16 eta ekainak 8 artean ospatu zen, horietako bat bikoitza izan zen 22 etapatan banatutako 4001 kilometroko ibilbidea eginez. Itzulia Venezian hasi eta Milanen amaitu zen.\n140 txirrindularik parte hartu zuten 10 txirrindulariko 14 taldetan banatuta, proba soilik 96k amaitu zutelarik.\nGarailea, bosgarren aldiz, hala Alfredo Bindaren errekorra berdinduz, Eddy Merckx izan zen, proba, batez beste, 35,364 kilometro orduko abiaduran bete zuena."}
{"id": "294245", "revid": "105290", "url": "https://eu.wikipedia.org/wiki?curid=294245", "title": "Kataluniako Arkeologia Museoa", "text": "Kataluniako Arkeologia Museoa (katalanez \"Museu d'Arqueologia de Catalunya\") Kataluniako Bartzelona hiriburuko museo bat da, halere museo honek egoitza bat baino gehiago ere baditu. Bartzelonako egoitza nagusia Santa Madrona pasealekuan dago, Montju\u00efc parkean.\nBilduma.\nMuseoak 35.560 liburu eta 1.554 argitalpenez osatutako literatur ondarea du. Museoak gai hauek ukitzen ditu:"}
{"id": "294246", "revid": "448", "url": "https://eu.wikipedia.org/wiki?curid=294246", "title": "Manolo Fraga", "text": ""}
{"id": "294248", "revid": "336", "url": "https://eu.wikipedia.org/wiki?curid=294248", "title": "KV41", "text": "KV41 Egipton, gaur egungo Luxor hiriaren parean, Niloren mendebaldeko ertzean dagoen Erregeen Haraneko hilobi bat da. Gainontzeko hilobietatik hain urrun egoteak eta hain putzu sakona izateak nekropoliko hilobirik berezienetako bat bihurtzen du.\nKokapena.\nHilobi gehienengandik oso urruti dago, Ekialdeko Haranaren ekialdean, eta inguruan beste hilobirik ez duelarik. Anomalia honek, toki hau harana eta Deir el-Bahariren artean jartzen duen, mendebalderago faraoien lurperaketa orokortu aurretik eraikia izan zela sinestarazi du. KV41, inongo zalantzarik gabe, osatu gabeko hilobi bat da. Inongo apaindurarik gabeko 11 metroko altuera duen putzu bat baino ez da.\nIndusketa.\nHilobia 1899an aurkitu zuen Victor Loretek, erabat hutsik topatuz. Loretek, hilobi hau ziurrenik sekula okupatua izan ez zela ondorioztatu zuen, hil hatu faltak nabarmen uzten baitu. Baina, hori bai, norentzat izan zitekeen hilobi hau?. Azken aldian, Tetisheri erreginarentzat izan zitekeela pentsatu izan da, Egiptoko XVIII. dinastiako matriarka eta Egiptoko XVII. dinastiako azken faraoia izan zen Seqenenra gudariaren ama izan zena.\nHala izango balitz, Erregeen Haraneko lehen hilobietako bat izango litzateke, uste denez, Tetisheri, beranduen ere, Amenofis I.aren erregealdian hil baitzen, errege nekropoli honen sortzailetzat Tutmosis I.a hartzen den bitartean, hain zuzen ere Amenofis I.aren oinordekoa tronuan. Alabaina, erabateko ziurtasunez ezagutzen den gauza bakarra XVIII. dinastiaren hasierakoa dela da, eta bere oinplanoagatik erregina edo printze batentzat izan zitekeela. Ez da Tetisheriren edo errege familiako beste edozein kideren izenik aurkitu putzu hartan edo inguruan hipotesi hau baieztatu ahal izateko, emakume honen momia DB320ko gordelekuan aurkitu zenetako bat den arren."}
{"id": "294249", "revid": "119347", "url": "https://eu.wikipedia.org/wiki?curid=294249", "title": "Serbiako eskubaloi selekzio nazionala", "text": "Serbiako Eskubaloi selekzioa Nazioarteko Eskubaloi Federakuntzak (IHF) edo Nazioarteko Olinpiar Batzordeak (COI) antolatutako nazioarteko eskubaloi lehiaketetan Serbiako Eskubaloi Federakuntza ordezkatzen duen taldea da, serbiar nazionalitateko jokalariek osatua. Egundaino, lortu duen emaitzarik hoberena 2012ko Gizonezkoen Europako Eskubaloi txapelketan lortutako 2. postua da.\n1991 baino lehen Serbia Jugoslaviaren zati zen. Emaitzak ikusteko: Jugoslaviako Errepublika Sozialista Federaleko Eskubaloi selekzioa.\nSerbia eta Montenegrok lortutako emaitzak ere agertzen dira."}
{"id": "294250", "revid": "336", "url": "https://eu.wikipedia.org/wiki?curid=294250", "title": "Estajanovismo", "text": "Estajanovismoa edo Stakhanovismoa (errusieraz \"\u0441\u0442\u0430\u0445\u0430\u043d\u043e\u0432\u0435\u0446\", \"stajanovets\") antzinako Sobietar Batasunean jaio eta Aleksei Stakhanov meatzariak sortu zuen langile mugimendu sozialista bat izan zen. Langile mugimendu hau produktibitatearen areagotzean oinarritzen zen, hau langileek euren kaxaz gauzatutako ekimenaren ondorioz etorri ohi zen.\n1935eko abuztuaren 31an Donetsk hiriko ikatz meatze bateko Stakhanov meatzariak egun bakar batez 114 tona ikatz ateratzea lortu zuen, hots, ohiko langile bakar batek egun bakarrean atera zezakeen bataz besteko ikatz kopuruaren hamalau bider gehiago. Berria Moskura iritsi zenean, Stalin eta Molotov ohartu ziren industrietako langileei Stajanov imitatzeko deia egitea lagungarria izango zela, gerenteek, teknikoek eta langileek Politburoren politikarekiko zuten erresistentzia eteteko.\nStajanov langile-klaseko heroitzat aurkeztu zuten, eta gertakari honen ondorioz, lan atal guztietan produktibitatearen areagotzea helburu zuen langile mugimendu bat sortu zen, ekimen hau sobietar industria guztian ezarri zelarik.\nLangile mugimendu honek sekulako eragina izan zuenez, jada 1935an bere lehenbiziko biltzarra Moskuko Kremlin jauregian ospatu zuen, Stalinen goraipamena bereganatu zuelarik. Halere, denbora laburrean estajanovismoak langileen artean soldata ezberdintasunak eta arazoak ere sortu zituen.\nBestalde, langile mugimendu honek industria eta meatzaritzan Kolkhoz izeneko kooperatiben amaiera ere eragin zuen, nekazaritza eta landa eremuetara mugatzea lortu zuelarik.\nEnpresetan estajanovismoa kritikatzen zutenak atxilotu egiten zituzten, probokatzaile izatea leporatuta. Bestalde, estajanovistek emaitza onak izanda ere, badirudi guztiz motibatuta egoteaz gainera, beste langileak baino material hobeagoa zutela. Aldi berean, batzuetan emaitzak \"puztu\" egin ziren erregimenaren aldeko propaganda lortzeko asmoz.\nAlegoria kritiko bat eginez, Abereen etxaldea delako ipuinean, estajanovista papera egiten zuena Boxer zaldia zen."}
{"id": "294251", "revid": "7162", "url": "https://eu.wikipedia.org/wiki?curid=294251", "title": "Stakhanovismo", "text": ""}
{"id": "294253", "revid": "448", "url": "https://eu.wikipedia.org/wiki?curid=294253", "title": "I\u00f1igo Lamarca Iturbe", "text": ""}
{"id": "294254", "revid": "10891", "url": "https://eu.wikipedia.org/wiki?curid=294254", "title": "Hosj\u00f6", "text": "Hosj\u00f6 Suedian dagoen Falun hiriko kanpo auzo bat da. Etxe eta apartamentu batzuez osatuta dago batez ere eta Falun-en zati handi bat osatzen du."}
{"id": "294255", "revid": "536", "url": "https://eu.wikipedia.org/wiki?curid=294255", "title": "D'Artagnan", "text": "D'Artagnan, jaiotzez izenez Charles Ogier de Batz de Castelmore, D'Artagnango kondea (1611/1615, Lupiac - 1673ko ekainaren 15a, Maastricht) Luis XIV.a Frantziakoaren zerbitzupeko gaskoi musketari bat izan zen. 1673an Maastrichteko setioan hil zen.\nAlexandre Dumas idazleak 1844ko \"Hiru Musketariak\" eleberriko D'Artagnan pertsonaia sortzeko oinarria izan zen."}
{"id": "294257", "revid": "448", "url": "https://eu.wikipedia.org/wiki?curid=294257", "title": "Vladimir Kosma Zworikin", "text": ""}
{"id": "294259", "revid": "69477", "url": "https://eu.wikipedia.org/wiki?curid=294259", "title": "Juan Antonio Irazusta Munoa", "text": ""}
{"id": "294260", "revid": "12654", "url": "https://eu.wikipedia.org/wiki?curid=294260", "title": "Bizar Zuriren herrixka", "text": ""}
{"id": "294261", "revid": "336", "url": "https://eu.wikipedia.org/wiki?curid=294261", "title": "Gilen Tell", "text": "Gilen Tell (; ; ; erretorromanieraz \"Guglielm Tell\") XIV. mendean jazotako Suitzako independentzia gerrako kondairazko pertsonaia eta heroi bat da.\nKondaira.\nKondairaren arabera Gillen Tell baleztarekin geziak jaurtitzen maisu omen zen eta Suitzako Uri kantonamenduko B\u00fcrglen udalerrian bizi zen. Garai hartan Austriako Habsburgo Etxea Suitzako hainbat kantonamenduen jabe egin eta Rhin ibaiaren goi harana eta Tirol eskualdeez jabetzeko saiakeretan zebilen.\nEgun batez, Gillen Tell semea lagun zuelarik Altdorf udalerriko enparantza nagusitik zihoala Habsburgo Etxearen ikur zen eta enparantzaren erdian zintzilik zegoen kapelaren aurrean begirunez makurtzeari uko egin zion. Altdorfeko jauna zen Hermann Gessler zitalak lotsagabekeria hura ikusirik eta amorru biziz Tell atxilotu zuen. Gesslerrek ere Tellek baleztarekin zuen trebeziari buruzko albisteak entzunak zituenez, Tellen semearen buruan sagar bat ipini eta 80 oinetako distantzia batetara jarri ondoren Telli sagarraren aurka jaurti zezan behartuarazi zuen. Tellek sagarra jo ezkero, aske geldituko zen, baina jaurtitzeari uko egin ezkero berehala hilko zuela mehatxatu zuen. Hortaz, Tell sagarraren aurka gezia jaurti eta bere semearen bizia arriskuan jartzera behartuarazia izan zen.\nTellek zigor hura alda ziezaioten saiatu zen, baina ez zuen halakorik lortu. Hortaz, bi gezi baleztan jarri eta bere trebezia ospetsuari esker, lehenbizikoan geziak semearen buru gainean zegoen sagarrean jo zezan lortu zuen. Txunditurik lorpen hura ikustean Gesslerrek Telli bigarren gezi horren zergatiaz galdetu zion, Gillen Tellek bere lehen geziak semea hil edo zauritu izan balu, bigarren gezia Gessler jaunaren bihotzera jaurtitzeko prestatua zegoela erantzun zion.\nTellen erantzun hark Gessler haserrearazi eta Tell K\u00fcssnacht udalerriko gazteluan espetxeratu zezaten agindu zuen. Gaztelu hartarako bidean ontziz nabigatzen zihoazela, Lau Kantonamenduetako aintziran ekaitza topatu zuten, honek ia ontzia hondorarazi zuen. Zaindariak lur lehorrera gidatu zitzan Tell askatu eta hau ontziaren nagusi egingo da, honela lur lehorrera iristea lortu eta Tellek denen bizia salbatuko du, horien artean Gessler berarena ere.\nLehorreratu bezain laster, Gillen Tellek ihes egin, eta handik gutxira bere jarraitzaileei segada jarri ondoren, Tellek bere bigarren geziarekin Gessler jauna hilko du.\nAzken gertakari honek Uri, Schwyz eta Unterwalden kantonamenduak Habsburgo Etxearen aurkako matxinada piztuko du. Gisa honetan, Gillen Tell Suitzako independentziako heroi eta kondaira nagusi bilakatu zen."}
{"id": "294262", "revid": "119347", "url": "https://eu.wikipedia.org/wiki?curid=294262", "title": "Viktor Janukovitx", "text": "Viktor Fedorovitx Janukovitx (ukraineraz: \u0412\u0456\u043a\u0442\u043e\u0440 \u0424\u0435\u0434\u043e\u0440\u043e\u0432\u0438\u0447 \u042f\u043d\u0443\u043a\u043e\u0432\u0438\u0447; Jenakiieve, Ukrainako ESS, SESB, gaur egun Ukraina, 1950eko uztailaren 9a) ukrainar politikaria da. 2010ko otsailaren 25etik 2014ko otsaila arte Ukrainako presidentea izan zen.\nBizitza.\n1997 eta 2002 artean Donetskeko gobernadorea izan zen. 2002ko azaroaren 21etik 2004ko abenduaren 7ra arte, Leonid Kutxmaren presidentetzapean, Ukrainako lehen ministroa izan zen. Kutxmaren sostenguarekin, 2004ko presidentetzarako hauteskundeetara aurkeztu zen. Irabazletzat eman zuten, baina Viktor Justxenkoren aldekoek iruzurra izan zela salatu zuten. Hori izan zen Iraultza Laranjaren abiapuntua. Azkenik, Ukrainako Auzitegi Gorenak hauteskundeak baliogabetu zituen. 2004ko abenduaren 26an errepikatu ziren eta Justxenko atera zen irabazle. Janukovitxek Errusiaren aldeko Eskualdeen Alderdiko buru izaten jarraitu zuen, eta lehen ministro izan zen 2006ko abuztuaren 4tik 2007ko abenduaren 18ra, Justxenko presidente zelarik. 2010eko martxoaren 3an, alderdiko buruzagitza Mykola Azaroven esku utzi zuen.\n2010eko hauteskundeetako lehen itzulian Janukovitx izan zen bozkatuena. Bigarren itzulian Julia Tymoxenkorekin lehiatu eta, alde txikiaz bazen ere, gailendu zen: Janukovitxek botoen %48,95 jaso zituen eta Tymoxenkok %45,47. Ukrainak eta Europar Batasunak sinatu behar zuten elkartze akordioa bertan behera utzi izanak protesta mugimendu handia eragin ondoren, 2014ko otsailaren 22an Ukrainako parlamentuak kargugabetu zuen."}
{"id": "294263", "revid": "58701", "url": "https://eu.wikipedia.org/wiki?curid=294263", "title": "Beti Galizian", "text": "Beti Galizian (jatorrizko izenburua galizieraz: \"Sempre en Galiza\") Alfonso Daniel Rodr\u00edguez Castelaok idatzitako politika saiakera bat da, bai eta galiziar nazionalismoaren oinarrizko idazlanetako bat ere.\nLiburua hau Castelao beraren hainbat artikulu, saiakera eta hitzaldiz osatua dago, bai eta idazlan honetarako bereziki prestaturiko materiala ere. Liburuaren sarrera den \"Adro\" idazlanak 1935an Badajoz hiritik \"A Nosa Terra\" aldizkarirako idatzitako artikuluez osatua dago. Liburuaren lehenbiziko zatia 1937an Valentzia eta Bartzelona hirien artean idatzia dago. Bigarren zatia New York hirian eta 1940ean Buenos Aires hirira zeraman bidaian zehar idatzi zuen. Gainontzekoa 1942-1943 bitartean Buenos Airesen idatzi zuen.\nLiburua lehenbizikoz 1944ko martxoaren 14an \"Artes Gr\u00e1ficas Bartolom\u00e9 U.\" argitaletxearen eskutik argitaratu zen, Galiziara klandestinoki iritsi zelarik."}
{"id": "294266", "revid": "119347", "url": "https://eu.wikipedia.org/wiki?curid=294266", "title": "Longa noite de pedra", "text": "Longa noite de pedra (euskaraz \"Harrizko gau luzea\") 1962an Celso Emilio Ferreiro galiziar idazleak argitaratutako poesia idazlan bat da. Idazle honen lanik garrantzitsuena da, bai eta Espainiako Gerra Zibila ondorengo galiziar olerkigintzako lanik nabarmenetakoa ere.\nLiburu hau garai hartan ohikoa zen poesia sozialiaren adibidea da, bertan langile klasearen miseria, emigrazioa, zapalkuntza politikoa, askatasun gri\u00f1a eta bakezaletasunaren gaiak hizkera garbi eta zuzen baten bidez jorratzen direlarik, irudi eta ikurrez aberatsa da eta ordurarteko hizkera poetikoaren errekurtsoak apurtu egiten ditu."}
{"id": "294268", "revid": "58701", "url": "https://eu.wikipedia.org/wiki?curid=294268", "title": "William Baffin", "text": "William Baffin (Londres, 1584 - Qeshm, Ormuzko itsasartea, 1622ko urtarrilaren 23a) ingeles itsasgizon eta esploratzailea izan zen. Davis itsasartean sartu zen lehen esploratzailea izan zen, eta alde haietako zenbait itsaso eta lurraldek bere izena daramate.\nBizitza.\n1612. urtean, Ipar-mendebaldeko Pasaia aurkitzeko Artikorako espedizio batean hartu zuen arte, azkenean porrot egin zuena. 1615ean, Robert Bylot kapitaina buru zuen beste espedizio artiko batean hartu zuen parte, pilotu moduan. Espedizio horretan, Hudson itsasartean barrena sartu eta egun bere izena daraman Baffin badia eta inguruko beste lurralde batzuk esploratu zituen; ez zuen, ordea, aurkitu Indiara iparretik bidaiatzen ahalbidetuko zuen Ipar-mendebaldeko Pasaia, baina XIX. mendera arte latitude gorenera heldutako espedizioa izan zen. Horren ondoren, Asiako espediziotan jardun zuen. 1622. urtean hil zen Persiako golkoan, portugesen aurkako guduan."}
{"id": "294270", "revid": "336", "url": "https://eu.wikipedia.org/wiki?curid=294270", "title": "Ipar-mendebaldeko Pasaia", "text": "Ipar-mendebaldeko Pasaia Ozeano Atlantikoa eta Ozeano Barea Ipar Amerikako iparraldetik lotzen dituen igarobideen multzoa da, Artikoko uharteetan barrena itsasontzien zeharkatu ohi dutena. Urtean zehar bankisak itxita egoten da, udako zenbait astetan ezik.\nXX. mendearen hasieran aurkitu zuen pasaia osoa Roald Amundsen esploratzaileak, 1903-1906 urte bitartean eginiko espedizio batean, baina XV. mendetik ahalegin ugari egin ziren Ozeano Atlantikoa eta Ozeano Barea iparretik lotuko zituen pasaia aurkitzeko, bereziki Asiarekiko merkataritza-bide berriak zabaltzeko helburuarekin."}
{"id": "294271", "revid": "336", "url": "https://eu.wikipedia.org/wiki?curid=294271", "title": "Henderson Zelaia (Guadalcanal)", "text": "Henderson zelaia Bigarren Mundu Gerran, Salomon uharteetako Guadalcanal irlan zegoen aireportu militarra zen. Gaur egun, Honiara Aireportu Internazionala deitzen da.\nJaponiarren eraikitze lanak.\n1942ko apirilean, Salomon uharteak okupatu eta gero, japoniar militarrek Port Moresby eta Ginea Berria hartzeko asmoa zeukaten. Plan horren arabera ere, japoniar itsas armadak Tulagi uhartea okupatu nahi zuen. Operazioaren helburua, japoniar defentsaren hego-perimetroa hedatzea zen eta baseak ezarri nahi zituzten, Nauru, Ocean uhartea, Kaledonia Berria, Fiji eta Samoa hartzeko. Horrela, Australia eta AEBen arteko hornitzeko itsasbideak eten nahi zituzten, Australiaren arriskua indargabetzeko.\nMaiatzean, eskualde hartara heldu zirenean, japoniar injeniariek aireportua diseinatu zuten. \"Lunga lurmuturra\" edo \"Runga lurmuturra\" deitu zioten eta bere kodetutako izena \"RXI\" zen. Aireportu hartatik, japoniar hegazkinek Salomonen hegoaldea, Australiarako itsabideak eta Ginea Berriko ekialdeko hegala begiratu ahal izango zituzten.\nBi eraikuntza unitate nagusik hartu zuten parte: 1379 batean, eta 1145 beste batean. Biak heldu ziren 1942ko uztailren 6an. Taldea Midwayra joatekoa zen, behin uharte horiek menperatuta. Lana uztailaren 9tik hasi zen. Aliatuen kostazainek mungimendu horiek antzeman zuten eta estatubatuarrek Guadalcanal hartzeko planak egiten hasi ziren aireportua harzeko eta eurek, beraiek, erabiltzeko.\nIa uztailaren erdian, \"Inouree Hama]]k agintzen zuen \"Hama Eraikuntza Unitatearen\" 250 zibil gehiago heldu ziren. Unitate horrek 50 gizonezko zituen iada, Tulagin. 14. Kanpatzeko-gorputzaren espezialistek irrati estazio bana eraiki zuten Tulagin, Gavutun eta RXIn. Eta azken horretan radardun aginte-postu bat ezarri zuten. Tokian tokiko langileak erabili zituzten eraikuntza-lan horietarako.\nAireportuaren lanak azkar joan ziren, izan ere, lan-programaren aurrean. 1942ko abuztuaren 6an, estatubatuar lehorreratzeen aurretik, langileei aparteko sakai ano bat eman zieten aireportuaren lana aldez aurretik amaitzeagatik.\nEstatubatuarren aireportuaren hartzea eta Guadalcanalgo Itsas Gudua.\n1942ko abuztuaren 7an, aliatuak, batez ere estatubatuar marineak, Salomon uharteetako Guadalcanal, Tulagi eta Florida uharteetan lehorreratu ziren japoniarrei irlako baseak erabiltzea galarazteko. Izan ere, japoniarrek uharte haietatik Australia eta Zeelanda Berrirako hornitzeko itsasbideak oztopatu nahi zituzten. Aliatuek ere Guadalcanal eta Tulagi uharteak erabili nahi zituzten handik Rabaulgo eta Britainia Berriko japoniar baseak indargabetu edo hartzeko.\nAliatuek japoniar defendatzaileak zanpatu zitzute; Tulagi eta Florida hartu zituzten, eta baita Guadalcanalgo RXI aireportua ere. Hartu zuten aireportuari Henderson Zelaia deitu zioten AEBetako marineen Lofton Henderson maiorraren omenez. Maior hori VMSB-241ren komandante nagusia zen eta Midwayko guduan japoniarrek hil egin zuten marineen lehenengo hegazkinlari izan zen, haren eskuadroia etsaiaren hegazkin-ontzien aurkako erasoan gidatzen ari zela.\nUstekabean harrapatuta, japoniarrek 1942ko abuztuaren eta azaroaren artean ahalegin handiak egin zituzten aireportua berreskuratzeko. Lehorreko hiru gudu handi eta itsasoko zazpi (gaueko bost eta bi hegazkin-ontzienak) eta etengabeko aireko guduen ostean 1942ko azaroan Guadalcanalgo itsas gudua gertatu zen. Gudu hartan, estatubatuarrek aurre egin zioten japoniarrek aireportua berreskuratzeko egindako azken saiakerari.\n1942ko abenduan, japoniarrek amore eman zuten eta ez zuten ahalegin gehiago egin. Izan ere, 1943ko otsailaren 7an, alde egin zuten Guadalcanal uhartetik, aliatuen erasoari ihes egiten ziotelarik."}
{"id": "294272", "revid": "448", "url": "https://eu.wikipedia.org/wiki?curid=294272", "title": "Jules S\u00e9bastien C\u00e9sar Dumont d\u00b4Urville", "text": ""}
{"id": "294273", "revid": "448", "url": "https://eu.wikipedia.org/wiki?curid=294273", "title": "Jules Dumont D'Urville", "text": ""}
{"id": "294274", "revid": "448", "url": "https://eu.wikipedia.org/wiki?curid=294274", "title": "Dumont d'Urville", "text": ""}
{"id": "294275", "revid": "284", "url": "https://eu.wikipedia.org/wiki?curid=294275", "title": "Victoria I.a Erresuma Batukoa", "text": ""}
{"id": "294276", "revid": "336", "url": "https://eu.wikipedia.org/wiki?curid=294276", "title": "Su-itzalgailu", "text": "Su-itzalgailua suteak itzaltzeko erabiltzen den aparatua da. Ontzi metaliko bat da, sua itzaltzeko produktu batekin betea. Produktu hori presiopean egon ohi da, eta mangera batekin zuzentzen da suaren oinarrira. Behar ez denean ez erabiltzeko, segurtasuneko gako bat izaten du."}
{"id": "294277", "revid": "16654", "url": "https://eu.wikipedia.org/wiki?curid=294277", "title": "Manuel Prats", "text": "Manuel Prats Gerendiain, \"Pachuco\" ezizenez ezaguna, (Portugalete, 1902ko urtarrilaren 1a - Barakaldo, 1976ko irailaren 22a) bizkaitar futbol jokalaria izan zen. Kanpo-erdian kokatzen zen. Portugaleten, Barakaldon, Real Madrilen eta Murtzian jokatu zuen. Espainiako futbol selekzioan ere jokatu zuen 9 aldiz.\n1935ean Barakaldora itzuli eta bertan taberna bat jarri zuen. Gerra Zibilean futbola utzi zuen. Gero, 1940 eta 1950eko hamarkadetan entrenatzaile moduan aritu zen."}
{"id": "294278", "revid": "56334", "url": "https://eu.wikipedia.org/wiki?curid=294278", "title": "Henrik Dam", "text": "Carl Peter Henrik Dam (Kopenhage, 1895eko otsailaren 21a - Kopenhage, 1976ko apirilaren 17a) daniar biokimikari eta fisiologoa izan zen. 1943 urtean Medikuntzako Nobel Saria eman zioten, Edward Doisyrekin batera, K bitamina hauteman eta bere funtzioak aztertzeagatik.\nBiografia.\nCarl Peter Henrik Dam Kopenhagen jaio zen 1895eko otsailaren 21ean. Aita Emil Dam botikaria izan zuen eta ama, berriz, haren emaztea zen Emilie Peterson irakaslea.\nHenrik gazteak kimika ikasi zuen Kopenhageko Institutu Politeknikoan eta 1920an graduatu zen. Urte berean egin zuten kimikako laguntzaile Nekazaritza eta Albaitaritzako Medikuntza Eskolan eta, 1923an, biokimikako irakasle izan zen Kopenhageko Unibertsitateko Fisiologia Laborategian.\nHurrengo urtean, ezkondu zen eta Inger Olsen izan zen emaztea.\nIrakasle lanetan aritu zen Kopenhagen 1939ra arte eta, 1940an, AEBetara joan zen bizitzera, 1942 eta 1945 artean, Rochesterko unibertsitateko irakasle izan zelarik.\n1946an, berriro itzuli zen Danimarkara eta biokimika eta nutrizio irakasle izan zen Institutu Politeknikoan 1965era arte.\nBere ikerketatan zera obserbatu zuen: grasarik gabeko dieta jarraitzen zuten oilaskoei nekezago koagulatzen zitzaien odola eta odoljarioak jasaten zituzten, muskulu eta azalazpietan, bereziki. Gerora, odolaren koagulazioaren gabezia hori ez zela fibrinogeno, kaltzio eta tronboplastina kontzentrazio baxuaren ondorio frogatu zuen, protronbina eskasiarena baizik. Odolaren koagulazioareko ezinbestekoa zen sustantzia liposoluble baten bila ikertzen ari zelarik, bat aurkitu zuen landareen hosto berdeetan eta horri deitu zion K bitamina.\nSaria.\nK bitaminaren aurkiduntza eta funtzio fisiologikoei buruzko lanagatik, 1943an, Fisiologia edo Medikuntzako Nobel Saria eman zioten, Edward Adelbert Doisyrekin partekatu zuelarik."}
{"id": "294279", "revid": "17", "url": "https://eu.wikipedia.org/wiki?curid=294279", "title": "Carl Peter Henrik Dam", "text": ""}
{"id": "294280", "revid": "512", "url": "https://eu.wikipedia.org/wiki?curid=294280", "title": "Emmanuelle Laborit", "text": "Emmanuelle Laborit (Paris, 1971ko urriaren 18a) frantziar aktorea eta International Visual Th\u00e9\u00e2treren zuzendaria da. 1994an arrakasta handia izan zuen autobiografia argitaratu zuen, \"Le cri de la mouette\" izenekoa.\nBiografia.\nGorra jaiotzez, zientzilari ospetsu baten alaba da (Henri Laborit (1914-1995), zazpi urtekin zeinu hizkuntza deskubritu zuen eta horrek komunikatzeko aukerak ireki zizkion. Antzerki munduan sari asko eskuratu ditu. Horrela, 1993 an Moli\u00e8re Saria jaso zuen, Mark Medoff idazlearen \"Les Enfants du Silence\" lanean eginiko paperagatik. Emmanuelle izan zen Frantziako lehenengo aktore gorra sari hori eskuratuz. Horri esker Frantziako zeinu hizkuntzaren enbaxadorearen titulua merezi izan du.\nAlfredo Corradok sortutako International Visual Theatreren partaidea, 2003tik antzokiaren zuzendaria da. Zentro hau 2007tik Pariseko Cit\u00e9 Chaptalen dago. Antzoki hori zeinu hizkuntzarekin lotutako ikerketa artistiko, linguistiko eta pedagogikoen benetako laborategia da. Antzeztutako lehenengo obra izan zen William Shakespeareren \"King Lear\" lanaren moldaketa zeinean Emmanuelle Laboritek Cordeliaren papera egin zuen."}
{"id": "294281", "revid": "880", "url": "https://eu.wikipedia.org/wiki?curid=294281", "title": "Su-itzalgailua", "text": ""}
{"id": "294282", "revid": "880", "url": "https://eu.wikipedia.org/wiki?curid=294282", "title": "Estintore", "text": ""}
{"id": "294285", "revid": "6327", "url": "https://eu.wikipedia.org/wiki?curid=294285", "title": "Subiranotasuna", "text": ""}
{"id": "294287", "revid": "336", "url": "https://eu.wikipedia.org/wiki?curid=294287", "title": "Shambhala", "text": "Shambhala (baita Shambala edo Shamballa idatzia; tibeteraz \"\u0f56\u0f51\u0f7a\u0f0b\u0f60\u0f56\u0fb1\u0f74\u0f44\u0f0b\", \"bde 'byung\") hainbat erlijio sineskeren arabera Himalaia mendietan dagoen ezkutuko kondairazko erresuma bat da. Shambalaren kokapena eta izatea eztabaida askoren gaia izan da. Batzuek benetan nonbait bazegoela uste zuten, beste batzuk aldiz iritsi ezinezko leku bat dela uste dute, bertara gogoaren bidez besterik ezin dela ailegatu argudiatuz."}
{"id": "294288", "revid": "512", "url": "https://eu.wikipedia.org/wiki?curid=294288", "title": "1649 Fabre", "text": "1649 Fabre asteroide gerrikoan aurkitutako 1649. asteroidearen izena da. 1951ko otsailak 27an aurkitu zuen Louis Boyerrek Aljerretik. Bere behin-behineko izendapen zientifikoa 1951 DE zen."}
{"id": "294289", "revid": "512", "url": "https://eu.wikipedia.org/wiki?curid=294289", "title": "1650 Heckmann", "text": "1650 Heckmann asteroide gerrikoan aurkitutako 1650. asteroidearen izena da. 1937ko urriak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1937 TG zen. Bere izena Otto Heckmannen omenez jasotzen du."}
{"id": "294290", "revid": "512", "url": "https://eu.wikipedia.org/wiki?curid=294290", "title": "1651 Behrens", "text": "1651 Behrens asteroide gerrikoan aurkitutako 1651. asteroidearen izena da. 1936ko apirilak 23an aurkitu zuen Marguerite Laugierrek Nizatik. Bere behin-behineko izendapen zientifikoa 1936 HD zen. Bere izena, Otto Kippesen proposamenaren arabera, Johann Gerhard Behrens astronomoaren omenez jasoko luke."}
{"id": "294291", "revid": "105290", "url": "https://eu.wikipedia.org/wiki?curid=294291", "title": "1652 Herg\u00e9", "text": "1652 Herg\u00e9 asteroide gerrikoan aurkitutako 1652. asteroidearen izena da. 1953ko abuztuak 9an aurkitu zuen Sylvain Arendek Uccletik. Bere behin-behineko izendapen zientifikoa 1953 PA zen. Bere izena, Tintinen abenturak sortu zituen Georges Remi marrazkilariaren omenezkoa da, Herg\u00e9 bezala ezagutua zena."}
{"id": "294292", "revid": "1545", "url": "https://eu.wikipedia.org/wiki?curid=294292", "title": "Tintin Amerikan", "text": "Tintin Amerikan () Tintinen abenturen 3. bilduma da, Herg\u00e9k idatzi eta marraztutakoa. Istorioaren lehen zatia Chicagon gertatzen bada ere, non protagonistak gangsterrei eta hiltzaileei aurre egiten dien, istorioa egilea bere haurtzaroan hainbeste txunditu zuen indiar herriaren ingurukoa ere bada. Tintinen komikien artean, benetako pertsona bat bere benetako izenarekin agertzen den bakarra da: Al Capone. Gainontzekoetan, benetako pertsonetan inspiratutako baina izena aldatutako pertsonaia batzuk agertzen dira.\nArgitalpen ibilbidea.\nAbentura hau Le Petit Vingti\u00e8men 1931ko irailak 3ko zenbakian argitaratzen hasi zen, urte bete baino gehiagoz hedatuz, asteko bi plantxako erritmoan. Tintin Kongon izeneko bildumaren eredua jarraituz, bildumaren kolorezko bertsioa, 1945ean berriz erabat marraztua izan zena, jatorrizkoarekiko nahiko leiala da. Beti bezala, Herg\u00e9k, uneoro, irudien eraginkortasun narratiboa hobetzea bilatu zuen.\nKolorezko edizioan, egileak bi\u00f1eta batzuk irauli zituen irakurleak errazago ulertzeko. Komikigile bezala lortu zuen esperientzia probestuz, Herg\u00e9k bere gaztaroko komikietako akastzat jotzen zituenak aldatu zituen: askotan, galdera baten erantzuna galdera bera baino lehenago irakur zitekeen, edo pertsonaia bat orrialdearen ezkerraldera korrika egiten ikus zitekeen, hala, pertsonaia bere pausoetan atzera egiten ari zenaren itxura emanez. Tintinen lehen bilduma guztietan bezala, lanak jorratzen diren gaiei buruzko dokumentatze falta nabarmena erakusten du egilearen beranduagoko lanekin alderatuz. Hain zuzen ere, Herg\u00e9 lanez lepo zegoen Le Petit Vingti\u00e8men eta istorio honetako dokumentatze falta 1930eko hamarkadan Europan Amerikari buruz zeuden mitoekin ordezten du (gangsterrak, indiarrak, behizainak...).\n1973an bilduma lehen aldiz argitaratu zen Estatu Batuetan argitaratzaileek agindutako eduki aldaketekin, atzean agertzen diren azal beltzeko pertsonaia batzuk ezabatuz, azal zuriko haur bat zaintzen ari den umezain beltz bat kasu, umezain hau emakume zuri bategatik aldatuz.\nIstorioa.\nIstorioak Tintinek Estatu Batuetan dituen abenturak kontatzen ditu. Estatu Batuetara iristen denean Al Caponeren gangsterrek bahitzen dute, nortzuk kazetari arriskutsutzat hartzen duten. Handik gutxira ihes egitea lortzen du eta beste gaizkile talde arriskutsu batzuei aurre egin beharko die.\nIstorioaren bigarren zatian, indiarrekin dagoenean, bildumako eszenarik polemikoenetako bat agertzen da: estatubatuar soldaduek indiarrak baionetekin erasotzen dituzte hauen lurraldeetatik botatzeko petrolio putzu bat aurkitu ondoren. Eszena honen ondorioz, argitaratzaile gehienek Herg\u00e9ri aldatzeko eskatu zioten.\nBalorazioa.\nBilduma honek westerna eta zine beltzaren arteko uztarketa bat dirudi. Herg\u00e9ren lana oraindik gagez eta nahiko inozotasun adierazten duten elementuz betea dago; alabaina, Tintin Amerikan bilduman AEBetako indiarrek jasaten duten egoerari eta kapitalismoaren arlo batzuei buruzko kritika ere aurki daiteke.\n2008ko apirilean azalaren akuarelazko jatorrizkoa 177.000 eurotara iritsi zen enkante batean, errekor bat bere garaian."}
{"id": "294293", "revid": "69297", "url": "https://eu.wikipedia.org/wiki?curid=294293", "title": "1976ko Andaluziako Itzulia", "text": "1976ko Andaluziako Itzulia txirrindularitza itzuli honen 23. edizioa izan zen. 1976ko otsailak 14 eta 21 artean ospatu zen, sarrerako bat eta horietako hiru bikoitzak izan ziren 7 etapatan banatutako 870 kilometroko ibilbidea eginez. Cueva de Nerjan hasi eta Malagan amaitu zen.\nGarailea izan zen Gerrie Knetemannek proba, batez beste, 37,791 kilometro orduko abiaduran bete zuen. Erregulartasunaren sailkapena Gerben Karstensentzat izan zen, mendikoa Andr\u00e9s Olivarentzat, tarteko helmugena Daniel Verplanckerentzat, eta taldekakoa Ti-Raleighentzat."}
{"id": "294294", "revid": "105290", "url": "https://eu.wikipedia.org/wiki?curid=294294", "title": "Proposizio", "text": "Logikan eta filosofian, proposizioa esakune batek munduaz dioena da, haren esanahia edo edukia, egia-balio jakin bat (egiazkoa ala faltsua) hartzen duena. Esakune batzuk proposizio beraren agerpen-modu desberdinak izan daitezke."}
{"id": "294296", "revid": "69297", "url": "https://eu.wikipedia.org/wiki?curid=294296", "title": "Gerben Karstens", "text": "Gerben Karstens (Leiden, 1942ko urtarrilaren 14a Dongen, 2022ko urriaren 8a) herbeheretar txirrindulari izan zen, profesionala 1965 eta 1980 artean. Bere lorpenik handienak Itzuli Handietan lortu zituen, Espainiako Vueltan 14, Frantziako Tourrean 6 eta Italiako Giroan etapa 1 irabaziz.\nProfesionaletara pasa aurretik 1964ko Udako Olinpiar Jokoetan parte hartu zuen taldekako erlojupeko proban bere herkide Evert Dolman, Jan Pieterse eta Bart Zoetekin batera."}
{"id": "294298", "revid": "536", "url": "https://eu.wikipedia.org/wiki?curid=294298", "title": "Formula (logika)", "text": "Logikan, formula, zehatzago ongi eratutako formula, hizkuntza formal batean adierazitako hitz edo objektu sintaktiko bat da."}
{"id": "294299", "revid": "93673", "url": "https://eu.wikipedia.org/wiki?curid=294299", "title": "Itsas Alpeetako eta Varko Tourra", "text": "Itsas Alpeetako eta Varko Tourra (), lehen Haut-Varko Tourra deitua, Frantziako Var departamenduan urtero otsailean ospatzen den etapakako txirrindularitza proba bat da.\n1969tik ospatzen da. 2005ean UCI Zirkuitu Kontinentalak sortu zirenetik UCI Europe Tourren zati da .1 mailan (2.1 zenbaita etapatakoa denean eta 1.1 etapa bakarrekoa denean). Frantziako Txirrindularitza Koparen zati izan zen egun bakarrean ospatzen zenean.\nProba beti izan da etapa bakarrekoa, 1987, 2009 eta 2010eko edizioetan izan ezik, hiru edizio horietan bi etapa izan baitzituen. Helmuga beti izan da Draguignan.\nJoop Zoetemelk da proba honetan garaipen gehien lortu dituena, hiru aldiz irabaziz."}
{"id": "294300", "revid": "1545", "url": "https://eu.wikipedia.org/wiki?curid=294300", "title": "Serbiako Eskubaloi selekzioa", "text": ""}
{"id": "294301", "revid": "1545", "url": "https://eu.wikipedia.org/wiki?curid=294301", "title": "Viktor Janukovytx", "text": ""}
{"id": "294302", "revid": "1545", "url": "https://eu.wikipedia.org/wiki?curid=294302", "title": "Francisco Tornamira Bizente", "text": ""}
{"id": "294303", "revid": "1545", "url": "https://eu.wikipedia.org/wiki?curid=294303", "title": "Georges Remi", "text": ""}
{"id": "294304", "revid": "1545", "url": "https://eu.wikipedia.org/wiki?curid=294304", "title": "Dahlia", "text": ""}
{"id": "294308", "revid": "1545", "url": "https://eu.wikipedia.org/wiki?curid=294308", "title": "William Matthew Flinders Petrie", "text": ""}
{"id": "294309", "revid": "1545", "url": "https://eu.wikipedia.org/wiki?curid=294309", "title": "Henry Creswicke Rawlinson", "text": ""}
{"id": "294315", "revid": "7162", "url": "https://eu.wikipedia.org/wiki?curid=294315", "title": "Casa Museu Gaud\u00ed", "text": ""}
{"id": "294316", "revid": "98220", "url": "https://eu.wikipedia.org/wiki?curid=294316", "title": "L'Auditori", "text": "L'Auditori edo Bartzelonako Auditorioa Kataluniako Bartzelona hiriburuan dagoen auditorio bat da. Pla\u00e7a de les Gl\u00f2ries Catalanes plazan dago, Kataluniako Antzoki Nazionalaren alboan, eta Rafael Moneo nafar arkitektoaren lana da. 1990an eraikitzen hasi eta 1999ko martxoaren 22an inauguratu zen.\nEraikinaren barnean lau areto daude: 1. Pau Casals aretoa (2.200 eserleku), 2. Oriol Martorell aretoa (600 eserleku), 3. Tete Montoliu aretoa (400 eserleku) eta 4. Alicia de Larrocha aretoa (152 eserleku)"}
{"id": "294317", "revid": "69297", "url": "https://eu.wikipedia.org/wiki?curid=294317", "title": "1975eko Italiako Giroa", "text": "1975eko Italiako Giroa Itzuli Handi honen 58. edizioa izan zen. 1975eko maiatzak 17 eta ekainak 7 artean ospatu zen, horietako bi bikoitzak izan ziren 21 etapatan banatutako 3933 kilometroko ibilbidea eginez. Itzulia Milanen hasi eta Stelvioko igarobidean amaitu zen.\n90 txirrindularik hasi eta 70ek amaitu zuten proba.\nGarailea Fausto Bertoglio izan zen, proba, batez beste, 35,266 kilometro orduko abiaduran bete zuelarik.\nPuntukako sailkapena Roger de Vlaeminckentzat izan zen, mendikoa Andr\u00e9s Olivarentzat, eta taldekakoa Brooklinentzat."}
{"id": "294318", "revid": "512", "url": "https://eu.wikipedia.org/wiki?curid=294318", "title": "Teatre Apolo", "text": "Apolo antzokia () Kataluniako Bartzelona hiriburuan dagoen antzoki bat da. Hain zuzen ere, Avinguda del Paral\u00b7lel etorbidean kokatzen da, El Poble-sec auzoan. Aurreko Apolo antzoki zaharra 1901an eraitsia izan zen eta gaur egungo antzokia 1904ko urriaren 19an inauguratu zen. Gaur egun mota askotako ikuskizunak eskaini ohi ditu."}
{"id": "294320", "revid": "512", "url": "https://eu.wikipedia.org/wiki?curid=294320", "title": "Wake Up (Rage Against the Machine)", "text": "Wake Up (euskaraz \"Iratzarri\") Rage Against the Machine estatubatuar musika taldearen abesti bat da. Abesti hau 1992an izen bereko \"Rage Against the Machine\" diskoaren barnean kaleratu zuten."}
{"id": "294322", "revid": "336", "url": "https://eu.wikipedia.org/wiki?curid=294322", "title": "1919ko Frantziako Tourra", "text": "1919ko Frantziako Tourra Itzuli Handi honen 13. edizioa izan zen. 1919ko ekainak 29 eta uztailak 27 artean ospatu zen, 15 etapatan banatutako 5560 kilometroko ibilbidea eginez, garailea izan zen Firmin Lambotek, batez beste, 24,05 kilometro orduko abiaduran bete zuena. 68 txirrindularik hasi eta 10ek amaitu zuten proba."}
{"id": "294323", "revid": "336", "url": "https://eu.wikipedia.org/wiki?curid=294323", "title": "Know Your Enemy (Rage Against the Machine)", "text": "Know Your Enemy (euskaraz \"Zure/Zuon Etsaia Ezagutzen Duzu/Duzue\") Rage Against the Machine estatubatuar musika taldearen abesti bat da. Abesti hau 1992an izen bereko \"Rage Against the Machine\" diskoaren barnean kaleratu zuten."}
{"id": "294324", "revid": "105290", "url": "https://eu.wikipedia.org/wiki?curid=294324", "title": "Full Moon, Dirty Hearts", "text": "Full Moon, Dirty Hearts (euskaraz: Ilargi betea, Bihotz Zikinak) INXS australiar musika taldearen bederatzigarren kantu bilduma da. 1993ko azaroan kaleratu zen Atlantic Records diskoetxearen bidez. Bere musika norabidean aldaketa berri bat adierazten du, soinu gordin eta distortsionatuago batera hurbiltzeko asmoz. Diska honetan Ray Charles mitikoaren eta The Pretenders taldeko liderra den Chrissie Hynderen partehartzea dago."}
{"id": "294325", "revid": "58701", "url": "https://eu.wikipedia.org/wiki?curid=294325", "title": "Killing in the Name", "text": "Killing in the Name (euskaraz \"...Izenean Hiltzen\") Rage Against the Machine estatubatuar musika taldearen abesti bat da. Abesti hau 1992an izen bereko \"Rage Against the Machine\" diskoaren barnean kaleratu zuten."}
{"id": "294326", "revid": "336", "url": "https://eu.wikipedia.org/wiki?curid=294326", "title": "KV40", "text": "KV40 Egiptoko Erregeen Haranean dagoen hilobi bat da, KV26tik gertu dagoena, uadiaren hegomendebaldeko adarraren hegoaldeko zatian. Egiptoko XVIII. dinastiaren garaikoa dela kalkulatzen da.\nEz da ezagutzen norentzat egin zen, baina errege familiako kidea ez zela uste da. Hilobia oso egoera txarrean eta hondakinez betea aurkitu zen. Soilik putzuaren goikaldea da irisgarria. 1899an industu zuen Victor Loretek, baina ez zuen bere aurkikuntzei buruzko txostenik argitaratu.\nDeskribapena.\nIparralderantz orientatua dago,Qenako gobernazioan, bere garaian Uaset (zetrua) izan zena, Goi Egiptoko laugarren nomoa."}
{"id": "294327", "revid": "105290", "url": "https://eu.wikipedia.org/wiki?curid=294327", "title": "Du hast", "text": "Du hast (euskaraz \"Hik Duk/Dun\") Rammstein alemaniar musika taldearen abesti bat da. Abesti hau 1997an izen bereko \"Sehnsucht\" diskoaren barnean kaleratu zuten."}
{"id": "294328", "revid": "336", "url": "https://eu.wikipedia.org/wiki?curid=294328", "title": "Tenaruko gudua", "text": "Tenaruko Gudua, batzuetan Ilu Ibaiko Gudua edo Alligator Errekako Gudua deritzona, Guadalcanal uhartean gertatu zen 1942ko abuztuaren 21ean. Bigarren Mundu Gerrako Ozeano Bareko Kanpainako lehorreko gudu hartan, japoniar armada aliatuen aurka (batez ere marineak) borrokatu zen. Guadalcanalgo kanpainako japoniarren lehenengo erasoaldia izan zen.\nGuduan, Alexander Vandegrift jenerala buru nagusia zeukanten marineek buru egin zioten, Kiyonao Ichiki koronelaren \"Ichiki\" erregimentuko lehenengo taldearen erasoari. Marineak Henderson zelaia defendatzen zuen Lunga perimetroa zaintzen ari ziren. Aireportu hura, abuztuaren 7ko lehorreratzeetan hartu zuten aliatuek. Ichikiren unitatea Guadalcanalera bidali zuten aliatuak uhartetik egozteko eta aireportua berreskuratzera.\nGuadalcanalgo aliatuen indarra gutxietsiz (une hartan 11.000 soldadu), Ichikiren unitateak marineen posizioen aurkako buruz buruko erasoa abiatu zuen, Lunga perimetroko Alligator errekaren ekialdean. Ichikiren erasoa atzera bota zuten japoniar galera handiekin. Marineek, argitu orduko, bizirik atera ziren Ichikiren soldaduei eraso egin zieten, eta askoz gehiago hil zuten. 917 soldadutatik, 128 baino ez ziren bizirik atera lehenengo eraso hartan.\nGudu hura, Guadalcanalgo kanpainan japoniarrek egin zituzten hiru eraso orokorren lehendabizikoa izan zen. Tenaruren ostean, japoniarrak aliatuen indarrak uste baino handiagoak zirela konturatu ziren eta soldadu gehiago bidali zuten Henderson zelaia berreskuratzeko."}
{"id": "294329", "revid": "512", "url": "https://eu.wikipedia.org/wiki?curid=294329", "title": "Bombtrack", "text": "Bombtrack Rage Against the Machine estatubatuar musika taldearen abesti bat da. Abesti hau 1992an izen bereko \"Rage Against the Machine\" diskoaren barnean kaleratu zuten."}
{"id": "294330", "revid": "201", "url": "https://eu.wikipedia.org/wiki?curid=294330", "title": "Tupac Amaru", "text": ""}
{"id": "294331", "revid": "8786951", "url": "https://eu.wikipedia.org/wiki?curid=294331", "title": "Victor Loret", "text": "Victor Loret (1859ko irailak 1-1946ko otsailak 3) frantziar egiptologo eta naturalista bat izan zen.\nBiografia.\nEgiptologia Parisko \"\u00c9cole pratique des hautes \u00e9tudes\"en ikasi zuen Gaston Masperorekin. 1881ean Egiptora bidaiatu zuen, Kairorako Frantziar Arkeologia Misioko lehen ikertzaileetako bat izan zelarik.\n1883an Tebasn Eug\u00e8ne Lef\u00e9burerekin lan egin zuen zenbait hilobiren apaindura eta idazkunen azterketan, itxuraz, hau izan zelarik Erregeen Haranarekin izan zuen lehen kontaktua. 1897an Antigoalekotasunen Zerbitzuko nagusi bihurtu zen, eta 1898an Amenofis II.aren hilobia aurkitu zuen, KV35a.\nGainera, Loretek aurkitu edo industu zituen Erregeen Haraneko honako hilobi hauek: KV32, KV33, KV34, KV35, KV36, KV38, KV40, KV41 eta KV42.\nBere ikasleak Pierre Montet, Charles Kuentz, Henri Gauthier, Eugene Devaud eta Alexandre Varille izan ziren, ondoren egiptologo ospetsuak izango zirenak.\nHil ondoren, bere liburutegia eta argazkiak Lyongo Unibertsitatean utzi ziren, eta bere ohar filologikoak gaur egun Institute de Francen dago, Parisen, alabaina, bere fitxategi gehienak bere ikaslerik gogokoenetako bat zen Alexandre Varillen eskuetan amaitu zuten. Honen heriotzaren ondoren, 1951n gertatu zena, bere familiak saldu zituen, eta 2002an Milango Unibertsitateak erostea lortu zituen.\nLaburdura.\nV. Loret laburdura Victor Loret landareen sailkapen zientifikoan autoritate bezala adierazteko erabiltzen da."}
{"id": "294332", "revid": "336", "url": "https://eu.wikipedia.org/wiki?curid=294332", "title": "Gaston Maspero", "text": "Gaston Maspero (1846ko ekainak 23-1916ko ekainak 30) frantziar egiptologo bat izan zen.\nBiografia.\nFrantzian errefuxiatutako italiar gurasoen semea, Gaston gaztaroan frantziar nazionalizatu zen. Ikasle bikaina, laster frogatu zuen Historiarako gaitasuna. Auguste Mariettek Maspero gaztea hieroglifoen azterketan abiarazi zuen, bere interesa piztuz.\nIrakasle bezala, egiptologia klaseak eman zituen \"\u00c9cole pratique des hautes \u00e9tudes\"en eta egiptoar filologia eta arkeologiakoak \"Coll\u00e8ge de France\"n.\nEgipto 1880an bisitatu zuen, Frantziar Misioaren kide bezala (beranduago Ekialdeko Arkeologiako Frantziar Institutua). \"Egypt Fundation Society\"ren sortzailea izan zen Amelia Edwardsen laguna izan zen, baita William Mathews Flinders Petrieren lanen bultzatzaile handia ere. \"Service d'Antiquit\u00e9s \u00c9gyptiennes\" zuzendu zuen 1881 eta 1914 artean. Egiptologiaren gertakaririk garrantzitsuenetako baten garaian bizi izan zen, DB320 hilobiaren aurkikuntza Deir el-Baharin, honen espoliazioa eragotziz.\nArgitalpenak.\nBere argitalpenik nabarmenen artean bere \"Histoire ancienne des peuples de l'Orient classique\" dago, hiru liburutan Ekialde Ertainaren historia guztia zeharkatzen duena, sorreratik Alexandro Handiak konkistatu zuen arte. \"Histoire des peuples de l'Orient\"ek helburu bera du, sei edizio argitaratu zirelarik. \"\u00c9tudes de mythologie et d'arch\u00e9ologie \u00e9gyptiennes\", 1893koa, jatorrian zenbait aldizkaritan argitaratutako entsegu eta artikulu bilketa bat da, garrantzitsua egiptoar mitologiaren historiari egin zion ekarpenagatik."}
{"id": "294334", "revid": "336", "url": "https://eu.wikipedia.org/wiki?curid=294334", "title": "Ama jainkosa", "text": "Ama Jainkosa, batzuetan Ama Lurra ere deitua, munduko hainbat mitologia eta erlijiotan naturarekin, lurrarekin, emankortasunarekin eta amatasunarekin lotzen den jainkosa nagusia da. Kasu askotan, naturaren eta munduaren sortzaile gisa gurtzen da.\nJainkosa asko lotu dira amatasunarekin eta bide batez, Ama jainkosa gisa identifikatu dira antropologia modernonaren ikuspegitik. \"Ama Jainkosa\" arketipoa amatasunarekin eta ugalkortasunarekin zerikusia duten jainkosa askorekin identifikatu da, nahiz eta horietako askok beste funtzio batzuk ere bazituzten.\nEgungo ikerlari asko, jainkosa tipologia honekiko kritikoak dira. Honela dio Julio Amador Bechek, bere artikuluan:Erlijioaren benetako aniztasuna ez dute kontuan hartu idazle modernoek, antzinako erlijioa \u201cberreskuratzera\u201d bideratuta baitzeuden, Jainkosa erdigunean jarriz (Goodnick, 1998: 63). Onartu dute \u201cJainkosa Handia\u201d, \u201cAma jainkosa\" edo \u201cAma-Lurra\u201d izeneko jainkosa arketipiko bakarra egon zela, eta aurrez pentsatutako molde horren barruko jainkosa zahar guztiak indarrez kateatzen saiatu dira (1998: 63). Esan daiteke kontzeptu hori geure kultura monoteistaren emaitza dela, Maria bezalako jainkozko irudi multidimentsional bakar batek baldintzatua; beraz, jainkosa zaharren panteoi aberats eta amorfoa Jainkosa monolitiko bakar baten alderdi hutsetara murrizteko joera dute (1998: 63).Ama jainkosa, dena den, asko zabaldu den kontzeptua izanik, tipologia ezberdinekin identifikatu izan dela esan daiteke. Britannica entziklopediak, honela definitzen du: Jainkosa amak, mota berezi bat bezala, Ama Lurrarekin sarritan nahastu izan da. Ama jainkosa bizitasun-iturri espezifikoa da, eta aldian-aldian koitoaren mende jarri behar da; Ama Lurra, berriz, irudi kosmogonikoa da, edozeren iturri emankorra. Aldiz, jainkosa amak indibidualak dira, karaktere desberdinak dituzte, gazteak dira, ez dira kosmogonikoak eta oso sexualak dira. Arrak paper ez hain garrantzitsua jokatzen badu ere, askotan ernaltzaile huts bihurtzen bada ere, jainkosa amak pare jainkotiar baten parte izaten dira, eta haren mitologiak jainkosaren eta haren bikotekidearen (sarritan gizakia) gorabeherak kontatzen ditu.Ama Jainkosa gisa identifikatu dute, besteak beste, Paleolitiko emakume itxurako eskulturatxoek (Venus izena eman zaiena), Egiptoko Isisek eta Hathorek, Anatoliako Cibelek, Irlandako Anannek (edo Anu, edo Dana edo Danu), Greziako Afroditak, azteken Coatlicuek, eta abarrek."}
{"id": "294335", "revid": "201", "url": "https://eu.wikipedia.org/wiki?curid=294335", "title": "Mama Kilya", "text": ""}
{"id": "294336", "revid": "201", "url": "https://eu.wikipedia.org/wiki?curid=294336", "title": "Titikaka aintzira", "text": ""}
{"id": "294337", "revid": "336", "url": "https://eu.wikipedia.org/wiki?curid=294337", "title": "Ivan Nik\u010devi\u0107", "text": "Ivan Nik\u010devi\u0107 (, Nik\u0161i\u0107, Jugoslavia, 1981eko otsailak 11) Cuatro Rayas Valladolid taldean ezker muturreko postuan jokatzen duen serbiar eskubaloi jokalari bat da. Serbiako eskubaloi selekzio nazionalean ere jokatzen du.\nNik\u010devi\u0107ek bere lehen kontratu profesionala Belgradoko Izar Gorriarekin sinatu zuen. Serbiarrekin behin izan zen liga eta kopako txapeldun, eta denbora horretan selekzioarekin behin jokatu zuen. 2005ean Espainiara joatea erabaki zuen, ASOBAL Ligan BM Altearekin jokatzeko. 2007ko udan, talde honek, arazo ekonomikoen ondorioz, lehen mailako talde bezala bere lizentzia erretiratu zuen, eta Balonmano Ciudad de Almer\u00edak kontratatu zuen jokalaria. Urte bete beranduago, Portland San Antoniok fitxatu zuen, Adri\u00e1n Crowleyren truke. 2011n Club Balonmano Valladolid taldeak fitxatu zuen H\u00e5vard Tvedten norvegiarra ordezkatzeko.\nSerbiako selekzioarekin 2010 eta 2012ko Europako txapelketak jokatu ditu, azken honetan zilarrezko domina lortuz. 2011ko Gizonezkoen Munduko Eskubaloi txapelketa ere jokatu zuen. Egundaino 79 nazioarteko partida jokatu ditu, 298 gol sartuz."}
{"id": "294339", "revid": "105290", "url": "https://eu.wikipedia.org/wiki?curid=294339", "title": "Lapurdiko bizkonderria", "text": "Lapurdiko bizkonderria XI. eta XII. mendeetan Lapurdin eta inguruko lurralde batzuetan garatu zuten Erdi Aroko aginte sistema izan zen.\nHedapena.\nLapurdi bakarrik hartzen zuen hasieran, eta Nafarroa Beherea ere bai, gero. Litekeena da Bidasoa ibaitik Urumea ibairaino ipar-ekialdeko Gipuzkoa ere bizkondeen agindupean izatea ere. Ekialdean Zuberoako bizkonderriarekin zuen muga.\nIzan ere, 1177an Rikardo Lehoi Bihotzak bizkondearen altxamendua zehatu zuenean, Garaziraino heldu zen, eta Harrieta gaztelua suntsitu zuen Donazaharren.\nHistoria.\nXI. mendearen hasieran desagertu zen Baskoniako dukerria, Antso Gilen ondorengorik gabe hil ondoren. 1023. urtean Antso III.a Nagusiak Lapurdiko bizkonderria sortu zuen bere maiordomo eta lehengusu Lupo Antsorentzat eta berau Baionan finkatu zen. Lapurdiko bizkondeaz agirietan agertzen den lehen aipamena 1059koa da: Raimundo Baionako apezpikuak Lupo Antso lehen bizkondeak Santa Maria eliza itzuli ziola aitortu zuenean. Lupok bizkonderria jaraunspenezko bilakatzea lortu zuen eta bere leinua ezarri zuen Baionako gaztelu-zaharrean.\nGartzia Antso oinordekorik gabe hil zenean, Gilen X.a Akitaniakoa eta Alfontso I.a Nafarroakoak bizkonde berria ezartzeko borrokatu zuten. 1130eko urrian iruindarrak Baiona setiatu zuen eta Bertrand Lapurdiko kondeak ez zizkion ateak zabaldu. Ordurako Lapurdi jadanik Bordele eta Iru\u00f1ea arteko orbita artean zegoen.\n1177an, Henrike Gaztea eta dukearen arteko liskarrak aprobetxatuz, Akitaniako dukerriaren hego-mendebaldeko jauntxoak, Akize eta Lapurdiko bizkondeak barne, matxinatu egin ziren, baina orduan dukea zen Rikardo Lehoi Bihotzak berehala menderatu zuen altxamendua.\n1193an, Gilen Raimundo Zalduakoa bizkondea hil zenean, Rikardo duke-erregearen administrazio zuzenpean gelditu zen Lapurdi, baile baten bitartez."}
{"id": "294342", "revid": "1545", "url": "https://eu.wikipedia.org/wiki?curid=294342", "title": "Lapurdiko bizkonde", "text": ""}
{"id": "294344", "revid": "119347", "url": "https://eu.wikipedia.org/wiki?curid=294344", "title": "2011ko Gizonezkoen Munduko Eskubaloi txapelketa", "text": "2011ko Gizonezkoen Munduko Eskubaloi txapelketa Gizonezkoen Munduko Eskubaloi txapelketaren 22. edizioa izan zen. Suedian ospatu zen 2011ko urtarrilak 13 eta 30 artean Nazioarteko Eskubaloi Federakuntzak eta Suediako Eskubaloi Federakuntzak antolatuta. 24 selekziok parte hartu zuten. Garailea, 2009ko Gizonezkoen Munduko Eskubaloi txapelketan bezala, Frantziako Eskubaloi selekzio nazionala izan zen.\nLehen fasea.\nTalde bakoitzeko lehen hirurak fase nagusira pasatzen dira. Gainontzeko taldeek euren artean 13.etik 24.erako postuengatik jokatzen dute.\nAzken fasea.\nFinalerdiak\nFinala\n3. eta 4. postuak"}
{"id": "294347", "revid": "15795", "url": "https://eu.wikipedia.org/wiki?curid=294347", "title": "Arnaut Bertrand", "text": ""}
{"id": "294348", "revid": "69297", "url": "https://eu.wikipedia.org/wiki?curid=294348", "title": "1976ko Italiako Giroa", "text": "1976ko Italiako Giroa Itzuli Handi honen 59. edizioa izan zen. 1976ko maiatzak 20 eta ekainak 12 artean, horietako bi bikoitzak izan ziren 22 etapatan banatutako 4162 kilometroko ibilbidea eginez. Itzulia Catanian hasi eta Milanen amaitu zen.\n120 txirrindularik parte hartu zuten 10 txirrindulariko 12 taldetan banatuta. Proba 86k amaitu zuten.\nGarailea Felice Gimondi izan zen, proba, batez beste, 34,692 kilometro orduko abiaduran bete zuena. Bere hirugarren eta azken giroa izan zen.\nKas taldeko Juan Manuel Santisteban Catanian hil zen maiatzak 26an horretatik oneratzerik lortu ez zuen garezurreko traumatismo larri bat eragin zion erorketa oso larri baten ondoren. 1952ko Italiako Giroan Orfeo Ponsin hil ondoren, Santisteban izan zen Italiako Giroan hil zen bigarren txirrindularia.\nPuntukako sailkapena Francesco Moserrentzat izan zen, mendikoa Andr\u00e9s Olivarentzat, gazteena Alfil Vandirentzat eta taldekakoa Brooklinentzat."}
{"id": "294349", "revid": "1545", "url": "https://eu.wikipedia.org/wiki?curid=294349", "title": "Sault", "text": ""}
{"id": "294350", "revid": "336", "url": "https://eu.wikipedia.org/wiki?curid=294350", "title": "1914ko Frantziako Tourra", "text": "1914ko Frantziako Tourra Itzuli Handi honen 12. edizioa izan zen. 1914ko ekainak 28 eta uztailak 26 artean ospatu zen, 15 etapatan banatutako 5405 kilometroko ibilbidea eginez.\n145 txirrindularik hasi eta 54k amaitu zuten proba.\nGarailea Philippe Thys izan zen, proba, batez beste, 26,71 kilometro orduko abiaduran bete zuena."}
{"id": "294351", "revid": "105290", "url": "https://eu.wikipedia.org/wiki?curid=294351", "title": "Baile", "text": "Hasieran, bailea errege edo jaunaren administrazioaren lanbidea izan zen, errege edo jaunaren izenean justizia ematen zuena eta administrazioa kontrolatzen zuena hain zuzen ere. Bere jurisdizkziopean zegoen eremuak bailego zuen izena.\nHistoria.\nLehendabiziko bailegoak XIII. mendean Filipe II.a Frantziakoak eratu zuen. Baileen boterea hain zabala zen ezen kapetarrek murriztu egin behar izan baitzuten, hainbeste gehiegikeriak egiten zituzten eta. XVI. mendean jadanik ohorezkoa besterik ez zen eta Karlos IX.a Frantziakoak 1560an \"robe courte\" funtzionario bilakatu zituen. Kargua mendebaldeko Europako hainbat herrialdetan erabili zuten: Ingalaterrako Erresuman (\"bailie\"), Flandrian (\"bailli\"), Suitzako Konfederazio Zaharrean (\"vogt\"), Katalunian (\"battle\") eta abar.\nEgun hitza oraindik erabiltzen dute, batez ere, anglo-saxoi herrialdeetan epaileak laguntzen duten ofizial batzuk izendatzeko.\nEuskal Herrian.\nLapurdin, kapitain, epaile eta zerga-biltzaile zen, baina 1489tik aurrera eginkizun militar soila izan zuen. Jaraunspeneko kargua zen eta Iraultza Frantsesa arte iraun zuen.\nZuberoan, justiziak jazarritako pertsonak atxilotzeaz arduratzen zen kargu publikoa izan zen, XVIII. mendera arte indarrean egon zena. Bi (batzuen ustez hiru) ziren, Mauleko kapitainak aukeratuak.\nNafarroa Beherean, Ostibarre eta Amikuzeko gorteetako erregeorde eta mahaiburua izan zen.\nNafarroa Garaian, merindade batzuetako barruti bakoitzeko burua izan zen. Zergak biltzea eta justiziak jazarritako pertsonak atxilotzea zen haien zeregina.\nFrantzian.\nBaileak (Frantzia iparraldean) edo seneskalak (Frantzia hegoaldean) erregearen ordezkari zuzenak izan ziren, botere juridiko eta administratiboak zituztenak, eta erregearen erabakiak probintzietan betearazteko arduradunak.\nErresuma Batuan.\nNormandiarrek baile izendatu zituzten saxoien ak eta epaitegi baten erabakiak gauzatzea zuten helburu. Denboraren poderioz, epaitegi nagusietan, ek ordezkatuak izan ziren.\nHerbehereetan eta inguruko herrialdeetan.\nFlandrian, Zeelandan, Herbehereetan, Hainauten eta iparraldeko Frantzian funtzionarioak ziren, herri batean agintariaren ordezkariak zirenak. Adibidez, Flandriako kondeak hirietan baileak izendatzen zituen."}
{"id": "294352", "revid": "1545", "url": "https://eu.wikipedia.org/wiki?curid=294352", "title": "Bailego", "text": ""}
{"id": "294353", "revid": "69297", "url": "https://eu.wikipedia.org/wiki?curid=294353", "title": "1977ko Andaluziako Itzulia", "text": "1977ko Andaluziako Itzulia txirrindularitza itzuli honen 24. edizioa izan zen. 1977ko otsailak 12 eta 18 artean ospatu zen, horietako hiru bikoitzak izan ziren 7 etapatan banatutako 844 kilometroko ibilbidea eginez. Itzulia Malagan hasi eta amaitu zen.\nGarailea Dietrich Thurau izan zen, sailkapen orokorra baita zortzi etapa garaipen eskuratu zituelarik. Proba, batez beste, 39,602 kilometro orduko abiaduran bete zuena, erregulartasunaren sailkapena ere irabaziz. Mendiko sailkapena Hurbert Pronkentzat izan zen, tarteko helmugena Jes\u00fas Su\u00e1rez Cuevasentzat eta taldekakoa Ti-Raleighentzat."}
{"id": "294354", "revid": "105290", "url": "https://eu.wikipedia.org/wiki?curid=294354", "title": "Sant Pere, Santa Caterina i la Ribera", "text": "Sant Pere, Santa Caterina i la Ribera Kataluniako Bartzelona hiriburuko Ciutat Vella barrutian dagoen auzo bat da. Era berean auzo hau beste hiru auzo txikiago hauetan banaturik dago:"}
{"id": "294357", "revid": "69297", "url": "https://eu.wikipedia.org/wiki?curid=294357", "title": "Dietrich Thurau", "text": "Dietrich Thurau (Frankfurt, 1954ko azaroak 9), ezizenez \"Didi\", alemaniar txirrindulari ohia da, profesionala 1975 eta 1989 artean. Denbora horretan, 82 garaipen lortu zituen.\n1970eko hamarkadaren hasieran, nabarmentzen junior eta zaletuen mailetan nabarmentzen hasi zen, pistako txirrindularitza probetan. Bere herrialdeko jazarpen probako txapelduna izan zen 1971 eta 1974an. Amerikar probako txapeldun izan zen 1973 eta 1974an. Iraupeneko txapelduna ere izan zen 1972an eta taldekako jazarpeneko munduko txapeldun 1974an (4. proba horren bakarkako bertsioan).\nTxirrindularitza profesionalera pasa ondoren, Thurauk pistako probetan parte hartzen segitu zuen, nagusiki neguan, errepide txirrindularitzako egutegiaren amaieraz batera. 1975 eta 1976an berriz izan zen Alemaniako jazarpen probako txapelduna, eta 1982an amerikar probako txapelduna.\nHiru Itzuli Handietan lortu zituen etapa garaipenak, sailkapen nagusian postu onak ere lortzeaz batera. 1976ko Espainiako Itzulian 4. amaitu zuen eta 5 etapa irabazi. 1977ko Frantziako Tourrean bosgarren izan zen, gazteen sailkapena eta bost etapa irabazirik. 1979koan hamargarrena izan zen. 1983ko Italiako Giroan 5. amaitu zuen sailkapen nagusian."}
{"id": "294360", "revid": "69297", "url": "https://eu.wikipedia.org/wiki?curid=294360", "title": "Pikardiako Tourra", "text": "Pikardiako Tourra () Frantziako Pikardia eskualdean egiten duten etapakako txirrindularitza itzuli bat zen.\n1936an sortua, 1999 arte Tour de l'Oise izena jaso zuen (soilik departamendu honetan ospatzen baitzen). 2000n Tour de l'Oise et de Picardie izena jaso zuen, eta 2001etik 2016ra azken izena jaso zuen. 2005ean UCI Zirkuitu Kontinentalak sortu zirenetik UCI Europe Tourren zati da, 2.1 mailan.\n1953 eta 1965 artean Tour de Picardie izeneko beste etapakako txirrindularitza itzuli bat ere egon zen, Courrier Pikardiako Sari Nagusia ere deitua."}
{"id": "294361", "revid": "1545", "url": "https://eu.wikipedia.org/wiki?curid=294361", "title": "Suediako Itzulia", "text": "Suediako Itzulia (PostGirot Open ere deitua) 1982 eta 2002 artean Suedian ospatu zen etapakako txirrindularitza itzuli bat izan zen.\nItzuli honetan garaipen gehien lortu dituen txirrindularia Michael Andersson izan da, hiru garaipenekin."}
{"id": "294362", "revid": "6333", "url": "https://eu.wikipedia.org/wiki?curid=294362", "title": "Jorge Drexler", "text": "Jorge Drexler (Montevideo, 1964ko irailaren 21a - ) judu jatorriko uruguaitar abeslari eta aktorea da, bereziki bakarlari liriko moduan ezaguna. Bere gurasoak bezala, medikuntza ikasi zuen, otorrinolaringologian berezituz. Txikitatik musika hezkuntza trinkoa ere jaso zuen. 1995 urtean lortu zuen ospea, aurretik Uruguain sari zenbait irabaziak bazituen ere. Ana Laan abeslariarekin ezkonduta egon ondoren, banandu egin zen. Egun, Leonor Watling aktorearen mutil laguna da."}
{"id": "294365", "revid": "105290", "url": "https://eu.wikipedia.org/wiki?curid=294365", "title": "Sexuari loturiko herentzia", "text": "Genetikan, sexuari loturiko herentzia kromosoma sexualetan kokatutako geneek eragiten dutena izaten da. Jakina denez, gizakiarengan eta animalia gehienetan bi kromosoma sexual daude: X eta Y, pertsonaren sexua erabakitzen dutenak (gizakiarengan, XX emea eta XY arra). Aspalditik jakiten da badirela sexu batean azaltzeko joera handiagoa duten karaktere batzuk. Honen zergatia sexuari loturiko herentzia da.\nY kromosoma X kromosoma baino txikiagoa denez, sexuari loturiko geneak ia beti X kromosoman daude, homologorik ez duen zatian. Dakigunez, karaktere guztiak gutxienez bi genek edo alelok mugatzen dituzte, Y kromosoman homologorik ez duten X kromosomaren geneek izan ezik. X kromosoman dauden gene horiek bakarrik agertuko dira beti gizonezkoen genotipoan, gene homologorik ez dutelako Y kromosoman.\nEmeen kasuan, aldiz, sexuari loturiko herentziaren geneek bi alelo dituzte, bi kromosoma sexualak berdinak direlako (XX). Azpirakorrak direnean, gene horiek homozigosian besterik ez dira fenotipoan agertuko.\nSexuari loturiko herentziak ez du Mendelen legeak betetzen. Horren arrazoia aipatutakoa izaten da, hots, X kromosoman dauden gene gehienek ez dutela homologorik Y kromosoman.\nHainbat gaixotasunen oinarri genetikoa sexuari loturiko herentzian datza. Esaterako, hemofilia, daltonismoa, gazteen glaukoma edo giharren distrofia, besteak beste. Gizonezkoek gaixotasun horiek pairatuko dituzte beraiei lotutako genea baldin badute. Emakumezkoek, aldiz, gaixotasuna hartzeko probabilitate gutxiago dute, alelo pare bat dutelako eta gene gaiztoa eduki arren -azpirakorra bada- ez dute heterozigosian gaitzarik garatuko.\nGeneen transmisioa.\nHemofiliaren geneen transmisioak sexuari loturiko herentziaren eredua jarraitzen du. Eredu horrek hemofilia ez ezik, gainonetzeko sexuari loturiko herentziaren bidez hartutako gaitzentzat ere balio du.\nHemofiliaren geneak bi alelo ditu, X kromosoman daudenak: normala (XH) eta hemofilikoa (Xh). Alelo normala gainartzailea da, eta hemofilikoa azpirakorra.\nBalizko konbinazioak hauek dira:\nEmakumezko eramaileak azpimarratu behar dira. Hemofilikoak ez izan arren, seme-alabak baldin badituzte gaitza transmititu egingo diete mutilen erdiei:\nGene gaiztoa eramaten duten emakumeak osasuntsuak dira, heterozigotoak direlako, baina gene gaiztoa duten gizonezkoak hemofilikoak dira, gene homologorik ez dutelako."}
{"id": "294368", "revid": "105290", "url": "https://eu.wikipedia.org/wiki?curid=294368", "title": "L'Antiga Esquerra de l'Eixample", "text": "L'Antiga Esquerra de l'Eixample (euskaraz \"Antzinako Ezkerraldeko Zabalgunea\") Kataluniako Bartzelona hiriburuko Eixample barrutian dagoen auzo bat da."}
{"id": "294369", "revid": "56334", "url": "https://eu.wikipedia.org/wiki?curid=294369", "title": "Skateboarding", "text": "Skateboarding skateboard deritzon ohol gurpildun baten gainean ibiltzeko eta akrobaziak egiteko jolas eta kirola da. Oholaren gainean ibiltzeko azalera inklinatu batean maldan behera joan nahiz azalera lau batean hanka batez bultzatu egiten da. Sorreran, surf mundukoak eta underground kulturakoak ziren skateboardingean aritzen zirenak; baina gaur egun edozein arlotakoak dira.\nSkateboarding kirolaren praktikan hiru modalitate bereiz daitezke: skateboarding bertikala, U itxurako skate parke eta antzekoetan burutzen dena, kaleko skateboardinga, kaleak zeharkatu eta horietan aurki daitezkeen oztopoak gainditzea helburua duena, eta freestyle edo estilo askeko modalitatea, skateboard gaineko akrobaziak (\"ollie\" izeneko jauzia, esaterako) eta antzekoak nabarmentzen dituena.\nKirol hau garrantzia irabaziz joan da, eta 2020ko Tokioko Olinpiar Jokoetan lehenengo aldiz kirol olinpikoa izan da.\nHistoria.\nEspaloiko surfa.\nSkateboardinga, gaur egun existitzen den bezala, 1940ko hamarkadaren amaieran edo 1950eko hamarkadaren hasieran jaio zen Kalifornian. Bertako surflariak itsasoan olaturik ez zegoenean ez aspertzeko hasi ziren skateboardinga praktikatzen. Horren ondorioz \"espaloiko surfa\" izenez ezagutzera eman zen sorreran. Surfak indarra hartu ahala espaloiko surf berri honek ere indarra hartu zuen, kirol\u00a0ezaguna bihurtu arte. Inork ez daki nork egin zuen lehen taula; antza denez, hainbat pertsonak antzeko ideiak zituzten aldi berean eta ideia guztiek egurrez egindako ohol bati lotutako lau\u00a0gurpil zeuzkaten komunean. Lehendabizi fabrikatutako patineteak Los Angelesko (Kalifornia) surf denda batek eskatu zituen, dendaren jabeak, Bill Richardek, akordio bat egin zuen Chicago Roller Skate konpainiarekin patinatzeko gurpilak sortzeko, zurezko ohol karratuekin lotzen zituztenak. Hasierako patinatzaileek surfaren estiloa eta akrobaziak berdindu nahi izaten zituzten eta oinutsik egiten zuten.\n1960ko hamarkadan skateboard oholak modu industrialean eraikitzen zituzten lehenengo enpresak sortu ziren. Jack's, Kips', Hobie, Bing's eta Makaha ziren enpresa famatuenak. Hauek surf estiloko ohol txikiak egiten zituzten bertan lau gurpil lotuta. Bere produktua sustatzeko Larry Stevensonek, Makaha enpresaren zuzendariak, erakustaldiak antolatu zituen produktua saldu ahal izateko. Lehenengo erakustaldietako bat 1963an egin zer Hermosa Beach Kaliforniako udalerrian. 1964an Stan Richards kazetariak aurkeztutako Surf's Up telesailean agerraldia egin zuen kirol honek, eta hori skateboardak telebistan egindako lehen agerraldia izan zen.\nEkintza horiek skateboarding kirolaren ospea asko handitu zuten. Arrakasta harekin jarraituz, 1964. urtean plazaratu zen \"The Quarterly Skateboarder\"\u00a0aldizkaria, skateboardingari buruzko lehenengo aldizkaria. Jhon Severson aldizkariaren nagusiak honako hau idatzi zuen lehenengo zenbakian:\nLehen lehiaketa.\nErregistratuta dagoen lehen lehiaketa 1965. urtean egin zen Kalifornian, konkretuki Anaheim hirian. Kirol hau guztiz berria zenez, soilik bi diziplina desberdinetan lehiatzeko aukera zegoen: estilo librea lautadan (lautada batean denbora jakin batean skateboard taularekin akrobazia desberdinak egitean datza), eta eslalom jaitsiera (aldapa behera erlojuaren kontra egindako lasterketa).\nGarai honetan skateboard atleta askok ospea lortu zuten, hala nola, Danny Bearer, Torger Johnson, Bruce Logan, Bill and Mark Richards, Woody Woodward, eta Jim Fitzpatrick-ek. Guzti hauek skateboard gainean surf estiloa imitatzen zuten, espaloian ibili aurretik surfean ibiliak zirelako. Famatuenetariko bat\u00a0Patti McGee izan zen. Skateboard gainean ibiltzeagatik soldata bat jasotzen zuen lehenetariko atleta izan zen, Hobie eta Vita Pak enpresekin babesletza akordio batera heldu ondoren. Bere lan nagusia estatu batuetako hiri desberdinetan skateboard erakustaldiak egitea zen. Hain zen handia bere ospea non 1965. urtean \"Life\" aldizkariaren portadan agertu zen.\nHazkundea.\nKirol honen hazkundea alderdi ekonomikotik ere ikus daiteke: 1963-1965 urteetan Makaha enpresak garai hartan dirutza ziren 4 milioi dolarreko irabaziak izan zituen, soilik skateboard praktikatzeko taulak salduz. 1966. urtetik aurrera gizarteko zenbait alderdik skateboardingaren kontrako kanpaina bat hasi zuten osasunerako arriskutsua zela esanez. Horren ondorioz, kirolak indarra galdu zuen eta desagertzeko arriskuan egon zen 70. hamarkadara arte.\n1970eko hamarkadaren hasieran, Frank Nasworthy poliuretanoz egindako skateboard gurpil bat garatzen hasi zen bere Cadillac Wheels enpresan. Material berri horren aurretik, monopatinen gurpilak metalezkoak edo buztinezkoak ziren. Trakzioaren eta errendimenduaren hobekuntza hain handia zen 1972an gurpila sortu zenetik, ezen skateboarden ospea berehala handitzen hasi zela. Horrek enpresek produktu hauen garapenean gehiago inbertitzea eragin zuen.\n1975ean skateboardingak ospea berreskuratu zuen, eta 1960ko hamarkadatik egindako monopatin lehiaketarik handienetako bat antolatu zen, Del Marreko Txapelketa Nazionala, 500 lehiakide izatera iritsi omen zena. Txapelketak bi egun iraun zuen eta Bahne Skateboards eta Cadillac Wheelsek enpresen babesa zuen. Laster Kalifornia osoan zehar skateboarding lehiaketak egiten hasi ziren. Sarien bidez maila profesionaleko sistema erabili zen, hala nola, Skateboarding California Free Former munduko txapelketa profesionalak eta estilo libreko eta slalomeko lehiaketak.\n1976ko martxoan ireki ziren tamaina handiko lehen bi skate parkeak: Skateboard City skate parkea, Port Orangen (Florida), eta Skatepark Carlsbad, San Diego konderrian (Kalifornia). Skate parkeak skateboard kirolean aritzeko bereziki eraikitako guneak dira, akrobazia mota desberdin asko egitea ahalbidetzen dutenak. 1982ra arte tamaina handiko 200 inguru skate parke eraiki ziren.\nEstilo libreko skateboardak osasun ona izaten jarraitu zuen 1980ko hamarkadan, Rodney Mullen eta beste batzuk aitzindari izanik, kaleko skateboard modernoaren oinarri bihurtuko ziren oinarrizko akrobazia asko asmatu baitzituzten, hala nola, \"\"impossible\" eta \"kickflip\"\". Estilo libreak kaleko skateboardean eragin nabaria izan zuen 80ko hamarkadaren erdialdean. Skateboardingeko \"generoen\" bat-egite horrek sortutako tentsioei erantzunez, 1980ko hamarkadaren amaieran bilakaera azkarra gertatu zen kaleko patinatzaileari lekua egiteko. Une horretan patinatzaileentzako skate parke gutxi zeudenez, kaleko patinatzaileak merkataritza-guneak eta jabetza publiko eta pribatuak bilatzera bultzatu zituen bere kirola praktikatzeko gune gisa. Enpresek, gobernuek eta jabeek debekatu egin zuten beren eremu publiko zein pribatuetan skateboard egitea, eta kaleko skateboardaren arrakasta murriztu zen.\n2001ean, monopatinak hainbesteko ospea lortu zuen, 18 urtetik beherako estatubatuar gehiago (10,6 milioi) zirela skateboardinga praktikatzen zutenak beisbolean jokatzen zutenak baino (8,2 milioi), nahiz eta talde-kirol tradizionalak nagusi izan gazteen programetan, oro har. Era berean, monopatinak parte-hartzaileei muskuluak, hezurrak eta oreka indartzeko\u00a0aukera ematen zizkien, baita gazteen osasun mentala hobetzeko aukera ere, elkarrekiko errespetua, sare sozialen sorrera, adierazpen artistikoa eta ingurumenaren balioespena irakasten baitzizkien. Hiri asko planak ezartzen hasi ziren lur publikoak erabilgarriagoak izan zitezen, bereziki, skateboardingerako, eta patinatzaileak hiriko kaleetatik atera eta skate parkeetara joatera gonbidatu zituzten.\nEuskal Herrian.\nEuskal Herrian, Sancheski marka izan zen skateboardinga zabaltzen aitzindari 1960ko hamarkadaren bukaeran, hainbat hiritan skateboarding erakustaldiak antolatuz eta Irunen ekoiztutako oholak merkaturatuz. Eskiak egiten zituen Irungo enpresa hark S\u00e1nchez-Sky batura zuen bere izenean.\n1970eko hamarkadan Euskal Herrian sortu ziren beste modelo batzuk \"Zutik Nai\" izenekoak, \"Skider\", \"Amaya\" eta Eibarko GAC enpresak egindako \"Moby Board\" direlakoak izan ziren. Monopatin esaten zitzaien gailu hauei XX. mendean Hego Euskal Herrian.\nSkaterboardingeko akrobaziak.\nSkaterboardingeko akrobaziak hainbat kategoriatan banatzen dira:\n\"Ollie\".\nAkrobazia oinarrizkoena da, honetatik ia beste akrobazia guztiak jaiotzen dira, gaur eguneko akrobazia guztien ama baita. Eskurik gabe taularekin salto egitean datza. Hau egiteko jarraitu behar diren pausoak:\n\"Nollie\".\nAkrobazia hau \"ollie\"aren antzekoa da, baina pixka bat zailagoa. Ohola altxatu behar da, baina \"nose\"a (aurreko aldea) aurreko oinarekin zapalduz. Adibidez: erregularra bazara (hau da, ezkerreko oina aurrean eramaten baduzu), ezkerreko oina \"nose\"an jartzen duzu eta eskuinekoa irristatzeko erabiltzen duzu. \"Goofy\" baldin bazara (eskuineko oina aurrean), gauza bera egiten da, baina alderantziz.\nZoru akrobaziak, \"flatground\" edo \"flip tricks\".\nZoru akrobaziak, \"flatground\" edo \"flip tricks\", hala nola \"flip\" edo \"varial flip\", gaur egun gehien praktikatzen direnak dira. Gainazal lau batean gainean egiten dira eta leku askorik ez dute behar. Horien artean daude \"pogo\"a, \"railstand\"a edo \"street\"a. Zoru akrobazia oinarrizko hainbat akrobaziatan datza, eta aldaerak eta konbinazioak ditu:\n\"Lip\", \"stall\" edo parpaila akrobaziak.\nArrapalen ertzetan egindakoak dira. \"Lip\", \"stall\" edo parpailako akrobaziak \"quarter pipe, half pipe\", igerileku edo \"bowl\" baten ertzean jartzean oinarritzen diren akrobaziak dira.\nAdibidez, \"nosestall\"a dago, taularen \"nose\"a sartu eta posizio horretan orekari eustean datzana. \"Footplant\"a honetan datza: \"quarterpipe/bowl\" ertzean gelditzea, \"boneless\"a bezala, hau da, \"quarterpipe\" edo \"bowl\"aren ertzean oin bakarrarekin gelditzea, bestea zure atzean dagoen taulan dagoen bitartean. \"Lipslide\"n beste aldaera batzuk \"handplant\"ak eta \"invert\"ak dira, hala nola, esku bakar batean gelditzea, oinak taulan erabat buruz buru dituzula den \"invert\"a.\n\"Skate street\" akrobaziak.\nHauek dira kaleko skater batek egin ohi dituen akrobaziak. Hona hemen \"flip\"aren oinarrizko akrobaziak:\n\"Flip\" akrobaziak.\nHainbat \"flip\" akrobazia daude, ohola biratzea lortzen duten akrobaziak:\n\"Grind\" akrobaziak.\nGrind-akrobaziak, funtsean, oholarekin salto egitean eta espaloi, baranda edo barandadun zintarri, ertz bati lotutako hodi horizontala, baten gainera igotzean dautza, gainazalaren ertzaren gainean irristatuz, orekari eutsiz eta erortzea saihestuz. Hauek dira:\n\"Manual\" akrobaziak.\nHainbat mota daude: \"manual, nosemanual, one-foot manual, one-foot nosemanual, one-wheel manual, left manual, right manual, penguin manual, handstand manual\"\u2026 besteak beste.\n\"Manual\" akrobaziak bi gurpilekin orekari eustean datza, bai aurreko gurpilekin (\"nosemanual\"), bai atzeko gurpilekin (\"manual\"); skatearen akrobazia oinarrizkoa da. \"One-wheel manual\"a gurpil bakar batean oreka mantentzean datza (aurreko zein atzeko gurpiletan); \"one-foot manual\"ean (\"manual\" edo \"nosemanual\" izan daiteke), ohol gainean bermaturik oin bakarra dago.\n\"Old school\" akrobaziak.\n\"Old school\" akrobaziak antzinako skateekin egiten zirenak dira, nahiz eta oraindik ere badagoen hori praktikatzen duen jendea. Hemen adibide batzuk: \"pogo, railstand, casper, anti-casper, handstand\" eta abar.\nEskuek parte hartzen duten akrobaziak dira, antzinako skate-an ez baitzegoen oinak bakarrik erabiltzen zituen akrobaziarik. Gaur egungoen oso antzekoak dira, baina eskuekin lagunduz, sinpleagoak ziren.\n\"Grab\" akrobaziak.\n\"Grab\" akrobaziak dira ohola airean heldu edo eusten dutenak, \"half pipe\"tik edo beste arrapala batzuetatik aterata edo \"ollie\" bat eginez.\nHauek dira nagusienak:\nSkateboarding estiloak.\nSkateboard motaren eta lurraren arabera, hainbat estilo bereiz daitezke skateboarding egiten denean. Honako hauek dira nagusiak:"}
{"id": "294370", "revid": "105290", "url": "https://eu.wikipedia.org/wiki?curid=294370", "title": "Skateboard", "text": "Skateboard edo skate ohola, garai batean santxeski ere deitua, ohol luzanga bat da, gurpil txikiak dituena, zeina, gainean jarritako pertsona batek oinaz bultzaturik, erabiltzen baita lurzoru leunetan ibiltzeko eta skateboarding izeneko jolas eta kirolean aritzeko.\nEuskal Herrian, Sancheski marka izan zen aitzindari skateboarda zabaltzen 1960ko hamarkada honarrean, hainbat hiritan skateboarding-erakustaldiak antolatuz eta Irunen ekoiztutako oholak merkaturatuz. Eskiak egiten zituen Irungo enpresa hark S\u00e1nchez-ski izenen batura zuen deizioan.\n1970eko hamarkadan Euskal Herrian sortu ziren beste modelo batzuk, \"Zutik Nai\" izenekoak, \"Skider\", \"Amaya\" eta Eibarko GAC enpresak egindako \"Moby Board\" direlakoak izan ziren. Monopatina esaten zitzaien gailu hauei 20. mendean Hego Euskal Herrian."}
{"id": "294371", "revid": "6327", "url": "https://eu.wikipedia.org/wiki?curid=294371", "title": "Skate", "text": ""}
{"id": "294373", "revid": "105290", "url": "https://eu.wikipedia.org/wiki?curid=294373", "title": "La Nova Esquerra de l'Eixample", "text": "La Nova Esquerra de l'Eixample (euskaraz \"Ezkerraldeko Zabalgune Berria\") Kataluniako Bartzelona hiriburuko Eixample barrutiko auzo bat da. Antzina Esquerra de l'Eixample izenez L'Antiga Esquerra de l'Eixample auzoaren barnean zegoen, halere gerora banandu eta berezko auzo bilakatu zen."}
{"id": "294374", "revid": "105290", "url": "https://eu.wikipedia.org/wiki?curid=294374", "title": "Dreta de l'Eixample", "text": "Dreta de l'Eixample (euskaraz \"Eskuinaldeko Zabalgunea\") Kataluniako Bartzelona hiriburuko Eixample barrutian dagoen auzo bat da. Auzo honetako hiribide garrantzitsuenetako bat Gr\u00e0cia pasealekua da, bertan hiri honetako eraikin nabarmenetako batzuk daude."}
{"id": "294375", "revid": "119347", "url": "https://eu.wikipedia.org/wiki?curid=294375", "title": "Fort Pienc", "text": "Fort Pienc Kataluniako Bartzelona hiriburuko Eixample barrutian dagoen auzo bat da."}
{"id": "294376", "revid": "1545", "url": "https://eu.wikipedia.org/wiki?curid=294376", "title": "Jean de Dunois", "text": ""}
{"id": "294377", "revid": "105290", "url": "https://eu.wikipedia.org/wiki?curid=294377", "title": "Sagrada Fam\u00edlia (Eixample)", "text": "Sagrada Fam\u00edlia Kataluniako Bartzelona hiriburuko Eixample barrutian dagoen auzo bat da. Auzo honi izena bertan dagoen Familia Santuaren tenplutik datorkio.\nAuzo honek Dreta de l'Eixample eta Fort Pienc auzoekin eta Gr\u00e0cia, Horta-Guinard\u00f3 eta Sant Mart\u00ed barrutiekin mugatzen du."}
{"id": "294378", "revid": "69297", "url": "https://eu.wikipedia.org/wiki?curid=294378", "title": "Kurt-Asle Arvesen", "text": "Kur-Asle Arvesen (Molde, Norvegia, 1975eko otsailak 9) norvegiar txirrindulari bat da.\nProfesional bezala 1998an debutatu zuen Asics taldean.\nPalmaresa.\n1997\n1998\n2001\n2002\n2003\n2004\n2005\n2006\n2007\n2008\n2009"}
{"id": "294379", "revid": "69297", "url": "https://eu.wikipedia.org/wiki?curid=294379", "title": "Norvegiako errepide txirrindularitzako txapelketa", "text": "Norvegiako errepide txirrindularitzako txapelketa urtero 1996tik Norvegiako txapelduna izango den txirrindularia erabakitzeko egiten den lasterketa bat da. Titulua lasterketa bakar baten garaileari ematen zaio. Honek, norvegiako banderaren koloreak dituen maillota erabiltzeko eskubidea izango du urte betez errepideko proba orotan hurrengo urteko Norvegiako txapelketararte.\n1987 eta 1988an Suedia eta Danimarkarekin eginiko amankomuneko txapelketa bat izan zen."}
{"id": "294380", "revid": "105290", "url": "https://eu.wikipedia.org/wiki?curid=294380", "title": "Sant Antoni (Eixample)", "text": "Sant Antoni Kataluniako Bartzelona hiriburuko Eixample barrutian dagoen auzoa da. Gran Via de les Corts Catalanes (Pla\u00e7a Espanyatik Pla\u00e7a Universitat-eraino), Ronda de Sant Antoni, Ronda de Sant Pau eta Avinguda del Paral\u00b7lel-ek (Pla\u00e7a Espanya-raino) mugatzen dute. 2005ean 37.878 pertsona bizi zen bertan.\nAuzoaren erdigunea Sant Antoniko merkatua da.\nTres Tombs.\n\"Tres Tombs\" izeneko jaiaren jatorria XIX. mendeko bigarren erdialdean dago, Anton abadea omenduz, etxeko animalien babesle moduan. Auzo honetan antolatzen dute Arca de No\u00e9, Associaci\u00f3 de Ve\u00efns de Sant Antoni, Germandat de Sant Antoni eta Sant Antoni Comer\u00e7 (SACC) elkarteek, Bartzelonako Udalaren sostenguarekin.\nDesfilean, Udaltzaingoaren agente zaldunek parte hartzen dute eta hainbat zalgurdi zaharrek, suhiltzaileena, \u00abImperial\u00bb hil-zalgurdia, ardo zahagien banatzaileena, arroz kultibadoreenak eta beste batzuk. Hiritar askok euren etxeko animaliak bedeinkatzen dituzte MEscola Pia de Sant Antoni eskolan (ronda de Sant Pau, 72).\n2006ko edizioa ia bertan behera gelditu zen arazo ekonomikoak zirela-eta. Behin gaindituta, tradizioak jarraitzen du eta P\"rotocol Festiu de Barcelona\" delakoaren barruan sartuta dago."}
{"id": "294381", "revid": "512", "url": "https://eu.wikipedia.org/wiki?curid=294381", "title": "Gyula Illy\u00e9s", "text": "Gyula Illy\u00e9s (1902ko azaroaren 2a \u2013 Budapest, 1983ko apirilaren 15a) hungariar idazlea izan zen, poesia, eleberria, antzerkia eta itzulpengintza landu zituena. Politikan, ezkertiarra zen, sozialdemokrazia nahiz Sobiet Batasuneko burokrazia komunista gaitzetsiz. Bigarren Mundu Gerra ren ondoren utzin egin zion politikan parte hartzeari. Idazten jarraitu zuen, baina bere lan batzuk zentsuratuak izan ziren. 1956ko Hungariako Iraultzaren alde idatzi zuen poema ospetsua da."}
{"id": "294382", "revid": "69297", "url": "https://eu.wikipedia.org/wiki?curid=294382", "title": "Norvegiako erlojupeko txirrindularitza txapelketa", "text": "Norvegiako erlojupeko txirrindularitza txapelketa urtero ospatzen da 1997tik espezialitate honetako urteroko Norvegiako txapelduna erabakitzeko.\nTitulua banakako erlojupeko modalitatean eginiko lasterketa bakar baten garaileari ematen zaio. Garaileak, hurrengo urteko txapelketararte, norvegiako banderaren koloreak dituen maillota erabiltzeko eskubidea izango du erlojupeko proba orotan."}
{"id": "294383", "revid": "336", "url": "https://eu.wikipedia.org/wiki?curid=294383", "title": "Odet Foixkoa", "text": "Odet Foixkoa, Lautreceko bizkondea, (1485 \u2013 1528ko maiatzaren 1a) frantziar militarra izan zen.\nBiografia.\nAndr\u00e9 eta Tomas anaiekin batera, Frantzisko I.a Frantziakoaren zerbitzuan aritu ziren. Frantziska Foixkoa bere arreba erregearen maitalea zenez, laster egin zuen karrera armadan.\n1515ean Lautrecek Marignanoko guduan parte hartu zuen. Hurrengo urtean Milanerriaren gobernadore bilakatu zen. 1521ean espainiar armadaren erasoari eutsi arren, 1522an Bicoccako guduan erabat menderatua izan zen.\nFrantziako mariskal izendatua, 1527an Italiako armadaren agintari gorena bihurtu eta Napoliko Erresuma konkistatzeari ekin zion. Andrea Doriaren ihesaldiak eta izurriak frantziarrak menderatu zituzten. Lautrec bere izurriak jota hil zen.\nEzkontza eta seme-alabak.\nFoix leinuaren kidea, 1520an Karlota Labritkoa (1495\u20131527) ezkondu eta lau seme-alaba izan zituen:"}
{"id": "294384", "revid": "512", "url": "https://eu.wikipedia.org/wiki?curid=294384", "title": "Beningo bandera", "text": "Beningo bandera jatorrian 1959an erabaki eta 1975ean aldatua izan zen. 1990eko abuztuak 1ean bere egungo diseinua berezarria izan zen, erregimen komunista erori ondoren. Diseinua panafrikar koloredun hiru errenkadaz osatua dago: bertikala, mastagandik hurbilen dagoena, berde kolorekoa da, eta itxaropena irudikatzen du, goian dagoen hori kolorekoak ugaritasuna, eta beheko gorriak kemena.\n1975 eta 1990 artean erabili zen bandera erabat berde kolorekoa zen, goiko eta ezkerreko ertzean gorri koloreko izar bat zuela, herri iraultzailearen ikur bezala."}
{"id": "294385", "revid": "59723", "url": "https://eu.wikipedia.org/wiki?curid=294385", "title": "Mika Waltari", "text": "Mika Toimi Waltari (Helsinki, 1908ko irailaren 19a - Helsinki, 1979ko abuztuaren 26a) finlandiar idazlea izan zen, genero historikoan nabarmendu zena. \"Sinuhe egyptil\u00e4inen\" (\"Sinuhe egiptoarra\") izenburuko eleberri best-sellera idazteagatik bereziki ezagun da: zinemara moldatua ere izan zen. Olerkigintza eta antzerkia ere landu zituen.\nBiografia.\nMika Waltari Helsinkin jaio zen eta bost urte zituela aita hil zitzaion. Haurra baino ez zen Finlandiako Gerra Zibila izan zenean. Geroago, Helsinkiko Unibertsitatean teologia ikasten hasi zen, amak bultzatuta, baina laster utzi zuen eta filosofia, estetika eta literatura hartu. 1929an graduatu zen, baina aurrez 1927an Parisen izan zen eta han idatzi zuen bere eleberri ezagunenetako bat, \"Suuri illusioni\" (Ilusio handia), bizitza bohemio baten istorioa.\n1930 eta 1940 hamarkadetan kazetari eta kritikari izan zen eta Europako hainbat egunkaritan idatzi. \"Suomen Kuvalehti\" aldizkariaren zuzendaria ere izan zen. Hainbat literatur lehiaketatan ere hartu zuen parte, bere iritzia kalitatezkoa zela erakusteko eta hauetan sortu zen Palmu inspektorea pertsonaia, Helsinkiko polizia departamenduko inspektore latza.\nBigarren Mundu Gerra garaian gobernuaren informazio zentruan egin zuen lan, propaganda politikoaren menpe. 1945 urtean argitaratu zen nazioarteko sona eman zion lana, \"Sinuhe egyptil\u00e4inen\" (\"Sinuhe egiptoarra\"). 1954 urtean Hollywoodek zinemara eraman zuen. Eleberri historiko gehiago ere idatzi zituen, \"Aingeru iluna\" adibidez, Konstantinoplaren 1453ko erorketan kokatua.\n1957an Finlandierazko Akademiako kide bihurtu zen eta 1970an Turkuko Unibertsitateko ohorezko doktore izendatu zuten. Bi asteroidek ere bere omenezko izena dute, \"4266 Mika Waltar\" eta \"4512 Sinuhe\"\nLanak.\nFinlandierazko idazle jorienetakoa da, 29 eleberri, 15 nobela, 6 ipuin bilduma, 6 poesia bilduma eta 26 antzerki idatzi baitzituen. Haren lanak 30 hizkuntza baino gehiagotara itzuli dira."}
{"id": "294386", "revid": "336", "url": "https://eu.wikipedia.org/wiki?curid=294386", "title": "Panafrikar kolore", "text": "Panafrikar koloreak panafrikanismoaren ikur bat dira. Gorria, berdea eta horia edo beltza dira. Bandera askotan agertzen dira, Afrikakoetan zein amerika eta europakoetan. Amerikako banderetan (Guyana Frantsesa, Saint Vincent eta Grenadinak, Dominika, Grenada, Guyana, Jamaika, Surinam) esklabu askok, Afrikara itzuli ezinik, herrialde horiek euren aberri berri bihurtu zituztelako agertzen dira.\nGorriak esklabutza, kolonizazioa eta independentziaren aldeko gerren ondorioz hil zirenen odola irudikatzen du, beltzak Afrikako azal beltzeko pertsonak, horiak Afrikako aberastasun minerala, eta berdeak basoak eta aberastasun naturala."}
{"id": "294388", "revid": "1484", "url": "https://eu.wikipedia.org/wiki?curid=294388", "title": "Philosophi\u00e6 Naturalis Principia Mathematica", "text": "Philosophi\u00e6 Naturalis Principia Mathematica (euskaraz \"Naturaren Filosofiaren Oinarri Matematikoak\"), laburbilduz Principia (\"Oinarriak\") soilik ere deitua, 1687ko uztailaren 5ean Sir Isaac Newtonek idatziriko idazlan bat da, hau hiru liburuz osatua zegoen. Behin bere lehenbiziko argitalpenari zuzenketak burutu ondoren, 1713 eta 1726an ere beste bi argitalpen aurkeztu zituen. Idazlan honek zientziaren historiako inflexio une bat adierazi zuen, eta askok inoiz argitaratua izan den zientzia-lan nabarmenentzat jo ohi dute.\nEdukia.\nIdazlan honen argitalpena denboran zehar atzeratu egin zen, nagusiki Newton beste batzuek bere aurkikuntzak bereganatzeko arriskuaren beldur baitzen. Halere, Newtonen adiskidea zen Edmond Halley zientzialariak bere aurkikuntzak argitaratu zitzan bultzarazi zuen, ondorioz Newtonek bere idazlanaren aurreneko orrialdeetan Halleyri bere esker ona adierazi zion.\nHiru liburuek geometria puruaren hizkuntzan idatzitako fisika eta astronomiaren oinarriak dauzkate. \"I. liburuak\" oharretan idatzirik \"lehen eta azken arrazoien\" metodoa du, \"III. liburuaren\" fluxioen teoriaren gehigarri gisa. Nahiz eta idazlan bikain honek Newtoni ospe handia eman izan, idatzita dagoen hizkera eta tonuen ondorioz, gaur egungo irakurleentzat irakurtzea zaila den idazlana da. Hori dela eta, gaur egungo kalkulu diferentzialean Leibnizen notazioa erabili ohi da, Newtonen notazioa ez bezala, kalkuluak erraztu eta askoz ere intuitiboagoa baita.\nMekanikaren alorrean Galileoren aurkikuntzak bildu eta bere Mugimenduaren lege ospetsuak aipatu zituen. Azken hauetatik Lurra eta Ilargiaren grabitate indarra ondorioztatu zuen. Gainera lege hauek unibertso guztiko gorputzei ezartzeko sen handia izan zuen, honenbestez ekuazio hau grabitate unibertsalaren legea bilakatu zen.\nGaur egun Newtonen jabetzakoa zen eta bere ohar idatziak eta zuzenketak dituen lehen argitalpenaren eskuizkribua Oxford hirian dagoen Oxfordeko Unibertsitateko Trinity College ikastetxeko Wren liburutegian gordeta dago.\nKalkuluaren asmatzailea Newton edo Leibniz izan ote zenaren inguruko eztabaida bat ere egon zen. Leibnizek bere ideiak aurrez argitaratu bazituen ere, Newtonek bere teoriak lehenagotik garatuak zituen, nahiz eta hauen argitarapena asko atzerarazi izan."}
{"id": "294389", "revid": "105290", "url": "https://eu.wikipedia.org/wiki?curid=294389", "title": "La Bordeta (Sants-Montju\u00efc)", "text": "La Bordeta Kataluniako Bartzelona hiriburuko Sants-Montju\u00efc barrutian dagoen auzo bat da. Sants auzoa eta Hospitalet de Llobregat udalerriaren artean kokatua dago."}
{"id": "294390", "revid": "105290", "url": "https://eu.wikipedia.org/wiki?curid=294390", "title": "Elegantly Wasted", "text": "Elegantly Wasted INXS australiar musika taldearen estudioko 10. kantu bilduma da. 1997ko apirilak 15ean kaleratu zen, eta taldeak Michael Hutchence abeslari zuela egin zuen azken diska izateagatik bereizten da. Izan ere, abeslaria urte horretako azaroak 22an hotel bateko gela batean hilda aurkitu baitzuten.\n\"Don't Lose Your Head\" kantua John Travoltak eta Nicholas Cagek protagonizatu zuten Face/Off filmearen soinu bandaren zati bezala agertzen da.\nBildumaren kanadar eta estatubatuar bertsioetan ez da Shine kantua agertzen. Japoniar eta australiar bertsioek bakarrik dute ordurarte argitaratu gabeko kantu bat, Let it Ride.\n2004an soilik iTunes bidez deskarga daitekeen EP bat kaleratu zen, diska honetarako grabatu ziren sekula argitaratu gabeko bi mozketa dituena."}
{"id": "294391", "revid": "336", "url": "https://eu.wikipedia.org/wiki?curid=294391", "title": "ITunes", "text": "iTunes multimedia edukien denda eta multimedia erreproduzigailu bat da, Applek iPodak, iPhoneak eta iPadak erreproduzitu, antolatu eta sinkronizatzeko eta musika erosteko garatua. Mac OS X, Windows 2000, Windows XP, Windows Vista eta Windows 7 sistema eragileetan oinarritutako ordenagailuekin bateragarria da. iTunesen lehen bertsioetako batzuek Mac OS 9rekin ere funtzionatzen zuten.\nSoundJam MPan \u2014MP3rako aplikazio ospetsu batean\u2014 oinarritutako sistema da iTunes eta \"Casady &amp; Green\" konpainiak sortu zuen. Applek \"SoundJam MP\"ren eskubideak erosi zituen eta laster estreinatu zuen iTunesen lehen bertsioa, SoundJam MPren oso antzekoa zena. 2011ko abenduaren 13an denda Latinoamerikako 16 herrialdetan merkaturatu zen, horien artean Argentina, Brasil, Kolonbia, Txile eta Peru.\nEzaugarriak.\n\"iTunes\"en erabiltzaileek euren musika erreprodukzio zerrendetan antolatzeko, fitxategietako informazioa editatzeko, CDak grabatzeko, fitxategiak hainbat formatutara bihurtzeko, iTunes Store dendaren bidez musika Internetetik erosteko eta musika modu grafikoan erakusten duen bistarazle bat aktibatzeko aukera dute. \"iTunes\"en beste berrikuntzetako bat \"adimendun erreprodukzio zerrendak\" dira, automatikoki, erabiltzaileak aukeratutako bilaketa irizpide baten arabera kantuak detektatzen dituena, datu base bat bezala.\nErreprodukzio zerrendak.\nErreprodukzio zerrenda estatikoaren aukeraz gain, iTunesek adimendun erreprodukzio zerrendak ere erabiltzea ahalbidetzen du. Zerrenda horiek automatikoki eguneratzeko konfiguratuak izan daitezkeen hautaketa irizpidedun zerrenda pertsonalizatu batean oinarrituta daude. Hainbat irizpide erabil daitezke zerrendaren arloak antolatzeko. Erreprodukzio zerrendak ausaz edo sekuentzia bidez entzun daitezke. Kantuak ausaz erreproduzitzeko irizpidea bilduma edo egile beraren zenbait kantu bata bestearen atzean erreproduzitzeko konfigura daiteke (berria iTunes 5.0tik). iTunes DJ ere konfigura daiteke, esaterako, bost izarreko kalifikazioa duten kantuak soilik hautatuz.\niTunes DJ erreprodukzio zerrenda DJ soil gisan pentsatuta dago. Aurrez erabakita, liburutegitik edo beste erreprodukzio zerrenda batzuetatik kantuak ausaz aukeratzen ditu. Erabiltzaileek aukeraketa automatikoa eragoz dezakete, kantuak ezabatuz (iTunesek berriak bilatuko ditu ezabatutakoak ordezteko) edo beren kantuak gehituz, drag-and-drop edo testuinguru menuaren bidez."}
{"id": "294392", "revid": "105290", "url": "https://eu.wikipedia.org/wiki?curid=294392", "title": "1653 Yakhontovia", "text": "1653 Yakhontovia asteroide gerrikoan aurkitutako 1653. asteroidearen izena da. 1937ko abuztuak 30ean aurkitu zuen Grigory Neujminek Simeisetik. Bere behin-behineko izendapen zientifikoa 1937 RA zen."}
{"id": "294393", "revid": "512", "url": "https://eu.wikipedia.org/wiki?curid=294393", "title": "1654 Bojeva", "text": "1654 Bojeva asteroide gerrikoan aurkitutako 1654. asteroidearen izena da. 1931ko urriak 8an aurkitu zuen Pelageya Shajnek Simeisetik. Bere behin-behineko izendapen zientifikoa 1931 TL zen."}
{"id": "294394", "revid": "105290", "url": "https://eu.wikipedia.org/wiki?curid=294394", "title": "1655 Comas Sol\u00e1", "text": "1655 Comas Sol\u00e1 asteroide gerrikoan aurkitutako 1655. asteroidearen izena da. 1929ko azaroak 28an aurkitu zuen Josep Comas i Sol\u00e1k Fabra Behatokitik. Bere behin-behineko izendapen zientifikoa 1929 WG zen. Bere izena bere aurkitzaileagatik jasotzen du."}
{"id": "294395", "revid": "105290", "url": "https://eu.wikipedia.org/wiki?curid=294395", "title": "1656 Suomi", "text": "1656 Suomi asteroide gerrikoan aurkitutako 1656. asteroidearen izena da. 1942ko martxoak 11n aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1942 EC zen. Bere izena Finlandia herrialdeak finlandieraz jasotzen duen izenagatik jasotzen du."}
{"id": "294396", "revid": "105290", "url": "https://eu.wikipedia.org/wiki?curid=294396", "title": "La Font de la Guatlla", "text": "La Font de la Guatlla Kataluniako Bartzelona hiriburuan dagoen Sants-Montju\u00efc barrutiko auzo bat da. Montju\u00efc mendiaren oinean edo alboan dago, Gran Via de les Corts Catalanes etorbidea, Espainiako plaza eta Cerd\u00e0 plazaren artean."}
{"id": "294397", "revid": "105290", "url": "https://eu.wikipedia.org/wiki?curid=294397", "title": "Hostafrancs", "text": "Hostafrancs, Kataluniako Bartzelona hiriburuko Sants-Montju\u00efc barrutian dagoen auzo bat da. Gran Via de les Corts Catalanes etorbidea eta Sants auzoaren artean kokatzen da. Bertako kale garrantzitsuena Consell de Cent kalea da, bestalde auzo honetako leku esanguratsuenak Creu Coberta eta Hostafrancs merkatua dira."}
{"id": "294398", "revid": "105290", "url": "https://eu.wikipedia.org/wiki?curid=294398", "title": "La Marina del Prat Vermell", "text": "La Marina del Prat Vermell, Kataluniako Bartzelona hiriburuko Sants-Montju\u00efc barrutian dagoen auzo bat da. auzoari izena La Marina de Sants auzoaren behealdeko eremuarengandik datorkio. Auzo hau eraiki berria da, La Marina de Sants eta La Marina de Port auzoak, eta Zona Franca industrialdearen artean kokatzen da."}
{"id": "294399", "revid": "105290", "url": "https://eu.wikipedia.org/wiki?curid=294399", "title": "La Marina de Port", "text": "La Marina de Port, Kataluniako Sants-Montju\u00efc barrutian dagoen auzo bat da. La Marina de Sants eremuko zati da. La Bordeta, La Marina del Prat Vermell eta Montju\u00efc auzoen artean dago eta L'Hospitalet de Llobregat udalerriarekin mugatzen du. Bestalde, Zona Franca industrialdearen alboan kokatzen da."}
{"id": "294400", "revid": "105290", "url": "https://eu.wikipedia.org/wiki?curid=294400", "title": "El Poble-sec (Sants-Montju\u00efc)", "text": "El Poble-sec (euskaraz \"Herri Lehorra\"), Kataluniako Bartzelona hiriburuko Sants-Montju\u00efc barrutian dagoen auzo bat da. Montju\u00efc mendia eta Avinguda del Paral\u00b7lel etorbidearen artean kokatzen da."}
{"id": "294401", "revid": "105290", "url": "https://eu.wikipedia.org/wiki?curid=294401", "title": "Sants-Badal", "text": "Sants-Badal Kataluniako Bartzelona hiriburuko Sants-Montju\u00efc barrutian dagoen auzo bat da. Riera Blanca (Bartzelona eta L'Hospitalet de Llobregat udalerriaren arteko muga), Madrilgo etorbidea eta Rambla de Badal hiribidearen artean kokatua dago.\nHistorikoki Sants auzoko zati zen, halere oraintxuki Bartzelonako auzoen legeari esker Sants-Badal izenez auzo bilakatu da. Hala eta guztiz, antzina Santa Maria de Sants udalerria (1897an Bartzelona hirira gehitua) osatzen zuten beste auzoekin lotura handia izan du."}
{"id": "294402", "revid": "105290", "url": "https://eu.wikipedia.org/wiki?curid=294402", "title": "Zona Franca-Port", "text": "Zona Franca-Port Kataluniako Bartzelona hiriburuko Sants-Montju\u00efc barrutian dagoen eremu bat da. Industria eta logistika gune garrantzitsu bat da, bi eremutan banaturik dago: Zona Franca industrialdea eta Bartzelonako portua."}
{"id": "294421", "revid": "336", "url": "https://eu.wikipedia.org/wiki?curid=294421", "title": "Whitney Houston", "text": "Whitney Houston (Newark, New Jersey (AEB), 1963ko abuztuaren 9a - Beverly Hills, Kalifornia (AEB), 2012ko otsailaren 11) abeslari, aktore, ekoizle eta modelo estatubatuarra izan zen.\n1992ko Kevin Costner aktorearekin batera \"The Bodyguard\" filma antzeztu zuen."}
{"id": "294424", "revid": "448", "url": "https://eu.wikipedia.org/wiki?curid=294424", "title": "Chartreseko katedrala", "text": ""}
{"id": "294425", "revid": "448", "url": "https://eu.wikipedia.org/wiki?curid=294425", "title": "Chartresko katedral", "text": ""}
{"id": "294426", "revid": "448", "url": "https://eu.wikipedia.org/wiki?curid=294426", "title": "Amienseko katedrala", "text": ""}
{"id": "294427", "revid": "448", "url": "https://eu.wikipedia.org/wiki?curid=294427", "title": "Reimseko katedrala", "text": ""}
{"id": "294428", "revid": "448", "url": "https://eu.wikipedia.org/wiki?curid=294428", "title": "Bourgeseko katedrala", "text": ""}
{"id": "294429", "revid": "448", "url": "https://eu.wikipedia.org/wiki?curid=294429", "title": "Nanteseko Ediktua", "text": ""}
{"id": "294430", "revid": "12788", "url": "https://eu.wikipedia.org/wiki?curid=294430", "title": "Txernigov", "text": ""}
{"id": "294431", "revid": "20653", "url": "https://eu.wikipedia.org/wiki?curid=294431", "title": "Proposizio logika", "text": ""}
{"id": "294432", "revid": "105290", "url": "https://eu.wikipedia.org/wiki?curid=294432", "title": "1657 Roemera", "text": "1657 Roemera asteroide gerrikoan aurkitutako 1657. asteroidearen izena da. 1961eko martxoak 6an aurkitu zuen Paul Wildek Zimmerwald Behatokitik. Bere behin-behineko izendapen zientifikoa 1961 EA zen. Bere izena Elizabeth Roemerrengatik jasotzen du."}
{"id": "294433", "revid": "512", "url": "https://eu.wikipedia.org/wiki?curid=294433", "title": "1658 Innes", "text": "1658 Innes asteroide gerrikoan aurkitutako 1658. asteroidearen izena da. 1953ko uztailak 13an aurkitu zuen J. A Bruwerrek Johannesburgotik. Bere behin-behineko izendapen zientifikoa 1953 NA zen. Bere izena Robert T. A. Innesengatik jasotzen du."}
{"id": "294434", "revid": "448", "url": "https://eu.wikipedia.org/wiki?curid=294434", "title": "Parisko Notre Dame", "text": ""}
{"id": "294435", "revid": "448", "url": "https://eu.wikipedia.org/wiki?curid=294435", "title": "Pariseko Notre Dame", "text": ""}
{"id": "294436", "revid": "20653", "url": "https://eu.wikipedia.org/wiki?curid=294436", "title": "Kalkulu proposizional", "text": ""}
{"id": "294437", "revid": "448", "url": "https://eu.wikipedia.org/wiki?curid=294437", "title": "Parisko Notre-Dame", "text": ""}
{"id": "294438", "revid": "105290", "url": "https://eu.wikipedia.org/wiki?curid=294438", "title": "1659 Punkaharju", "text": "1659 Punkaharju asteroide gerrikoan aurkitutako 1659. asteroidearen izena da. 1940ko abenduak 28an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1940 YL zen. Bere izena Punkaharju udalerriagatik jasotzen du."}
{"id": "294439", "revid": "20653", "url": "https://eu.wikipedia.org/wiki?curid=294439", "title": "Proposizio-kalkulu", "text": ""}
{"id": "294440", "revid": "20653", "url": "https://eu.wikipedia.org/wiki?curid=294440", "title": "Esakune-kalkulu", "text": ""}
{"id": "294441", "revid": "69477", "url": "https://eu.wikipedia.org/wiki?curid=294441", "title": "Saint-Denisko abadia", "text": ""}
{"id": "294442", "revid": "105290", "url": "https://eu.wikipedia.org/wiki?curid=294442", "title": "1660 Wood", "text": "1660 Wood asteroide gerrikoan aurkitutako 1660. asteroidearen izena da. 1953ko apirilak 7an aurkitu zuen J. A. Brewerrek Johannesburgoko Union Observatory behatokitik. Bere behin-behineko izendapen zientifikoa 1953 GA zen. Bere izena, aipaturiko behatokiko zuzendari izan zen Harry Edwin Wooden omenez jasotzen du."}
{"id": "294443", "revid": "20653", "url": "https://eu.wikipedia.org/wiki?curid=294443", "title": "Esakune-logika", "text": ""}
{"id": "294445", "revid": "284", "url": "https://eu.wikipedia.org/wiki?curid=294445", "title": "Galapago Uharteak", "text": ""}
{"id": "294447", "revid": "1982", "url": "https://eu.wikipedia.org/wiki?curid=294447", "title": "Abd-el-Krim", "text": ""}
{"id": "294448", "revid": "536", "url": "https://eu.wikipedia.org/wiki?curid=294448", "title": "Punkaharju", "text": "Punkaharju Finlandiako Ekialdeko Finlandia probintzian eta Hegoaldeko Savonia eskualdean dagoen udalerri bat da. Retretti izeneko arte museoa bertan dago, baita Lusto Finlandiar Baso Museoa eta Finlandiar baso ikerketa institutua ere, bisitarientzako irekita dagoen parkea kudeatzen duena. Parke honetan Finlandiako zuhaitzik altuenak ikus daitezke, esaterako, 40 metroko pinuak. Punkaharjuko mendikatea erreserba nazional batek babesten duen paisaia nazional ospetsu bat da.\nGeografia.\nDuela 11.000 urte inguru gertatu zen glaziarren atzerakadek Salpausselk\u00e4 izena duten morrena frontalak eta eskerrak utzi ditu. Punkaharjun 2. Salpausselk\u00e4 benetan isurtzen da Puruvesi laku handitik Saimaa lakuaren satelite bat den Pihlajavesi lakurantz.\nOharrak.\n\"Artikulu hau frantsesezko eta ingelesezko wikipedietatik itzulia dago\"."}
{"id": "294449", "revid": "336", "url": "https://eu.wikipedia.org/wiki?curid=294449", "title": "Robert T. A. Innes", "text": "Robert Thorburn Ayton Innes (Edinburgo, 1861eko azaroak 10 - Londres, 1933ko martxoak 13) britainiar astronomo bat izan zen.\nInnesek ikasketak 12 urterekin utzi zituen, baina astronomia interesatu zitzaion, Royal Astronomical Societyko kide 17 urte zituenetik izan zelarik. Australian errotua Marte eta Artizarraren orbiten perturbazioei buruzko behaketak egin zituen.\n1896an David Gillek Hegoafrikara gonbidatu zuen Lurmutur Hiriko Errege Behatokian soldatu xume batekin liburuzain eta idazkari bezala lan egiteko. 1903 eta 1927 artean Transvaalgo Meteorologia Departamenduko lehen zuzendaria izan zen, bere betebeharra geroz eta anitzagoa izan zen eta ondoren soilik behaketa astronomikora dedikatutako meteorologia estazio bat, hurrenez hurren Transvaalgo Behatokia eta ondoren Union Observatory edo Union Behatokia deituz.\nIzar bikoitzen behatzaile nekaezina, 1600 inguru aurkitu zituen, 1894ko abenduan bere lehen zerrenda argitaratuz. Kliskatze alderatzaile gehitu zuen, 1915ean Alfa Centauriren bikotea den Proxima Centauri aurkitzeko erabili zuena. Zeru mekanikan ere ekarpen garrantzitsuak egin zituen. Thorvald Nicolai Thiele (1838-1910) daniar astronomoarekin batera, gaur egun \"Thiele-Innesen konstanteak\" bezala ezagutzen diren izar bikoitzentzako orbita parametruak gehitu zituen. C/1910 A1 kometa 1910eko urtarrilak 12an ikusi zuen lehena ere izan zen.\nBere omenez jasotzen dute euren izena 1658 Innes asteroideak eta Ilargiaren alde ezkutuan dagoen Innes ilargi kraterrak. 1923an Honoris Causa Doktore izendatu zuen Leidengo Unibertsitateak."}
{"id": "294450", "revid": "105290", "url": "https://eu.wikipedia.org/wiki?curid=294450", "title": "Royal Astronomical Society", "text": "Royal Astronomical Society (RAS) Londresko Elkarte Astronomikoa (Astronomical Society of London) bezala hasi zen 1820an astronomia ikerketa bultzatzeko. Bere izena \"Royal Astronomical Society\"ra aldatu zuen 1831n, Gilen IV.a Erresuma Batukoa erregeak \"Errege\" titulua eman ondoren. Lehen aldiz emakumeentzat 1915ean ireki zen. Nazioarteko Astronomia Elkartera batua dagoen britainiar erakundea da, eta Science Councileko kide da. Bertako kideei, ohi \"Fellow\" deitzen zaie (FRAS, \"Fellow of the Royal Astronomical Society\"). Elkarteak hilero batzar bat egiten du, ohi hilabeteko bigarren ostiralean, Londresen.\nElkartutako taldeak.\nRoyal Astronomical Society honako talde nabarmenen babesle da:\nPresidenteak.\nElkartea presiditzeaz arduratu zen lehen pertsona William Herschel izan zen, Urano planeta aurkitu zuena. Hala ere, sekula ez zuen batzar bat presiditu. Gaur egun, presidentzia bi urtekoa da. Elkarte hau presiditu duten zientzialari ezagunenen artean honakoak daude:"}
{"id": "294451", "revid": "56334", "url": "https://eu.wikipedia.org/wiki?curid=294451", "title": "Mac OS 9", "text": "Mac OS 9 Mac OS klasikoa (classic ingelesez) bezala ezagutu zen sistema eragile familiako azken bertsio nagusia izan zen. Applek merkaturatu zuen 1999ko urriak 23an, eta bere oinordekoa Mac OS X izan zen. Hasieran aurreko bertsioa zen Mac OS 8ren (Mac OS 8.7) bertsio txikiago bat izatea aurreikusita zegoen arren, Mac OS 9ra aldatu zen jada prestatzen ari zen Mac OSren hurrengo belaunaldia zen Mac OS Xerako (10. bertsioa bezala aurkeztua) jauzia ordezteko.\nSistema honek, familia honetako guztien kasuan bezala, garai hartako sistemetan ohikoak ziren zerbitzu eta prestakuntzaren batzuk falta zituen, memoria babestua edo prebentziozko lananitza. Alabaina, aurreko Mac OSekiko abantaila ugari zituen, zenbait erabiltzailerentzako interfaza (oinarrizko erabiltzaileanitza) bilaketa aurreratua eta bateragarritasun handiagoa.\nApplek Mac OS 9a zuzenketa eta bertsio txikiago batzuekin eguneratu zuen, 9.0.4 eta 9.1 kasu (non, adibidez, sistematik bertatik (Finderrarekin) kanpoko tresnarik erabili gabe disko konpaktuak grabatzeko ahalmena gehitu zen) 2000n eta 2001ean. Beste eguneratze bat, 9.2.1 2001ean kaleratu zen, baina jada soilik Mac OS Xen Classic emulazio inguruaren funtzionaltasuna hobetu zuen (eta 9.2.2k jarraitu zuen asmo berarekin).\nSistema hau erabiltzeko gaitasuna zuten ekoitzitako azken produktuak Power Mac G4 izenekoak izan ziren, 2004an deskatalogatu zirenak. Mac OS 9 edo aurreko sistema eragileentzat merkaturatu ziren produktuak jada ez dira Mac OS X Leopard edo Mac OS X Snow Leopard sistema eragileak darabiltzaten Macekin bateragarriak"}
{"id": "294453", "revid": "336", "url": "https://eu.wikipedia.org/wiki?curid=294453", "title": "Mario Bunge", "text": "Mario Bunge (Buenos Aires, Argentina, 1919ko irailaren 21a - Montreal, Kanada, 2020ko otsailaren 24a) argentinar fisikari eta zientziaren filosofoa izan zen, zientzian errealismoa aldezteagatik eta pseudozientzien aurkako jarreragatik ezaguna."}
{"id": "294455", "revid": "56334", "url": "https://eu.wikipedia.org/wiki?curid=294455", "title": "Power Mac G4", "text": "Power Mac G4ak Applek 1999 eta 2004 artean diseinatu, ekoitzi eta saldu zituen ordenagailu pertsonal batzuk izan ziren. PowerPC G4 (PPC74xx) mikroprozesagailuak erabili zituzten. 1999ko erdialde inguruan kaleratu ziren Power Mac G3aren ordezko bezala antzeko karkasa bat baina PowerPC G4 prozesagailu berria erabiliz, IBMk eta Motorolak elkarlanean garatu zutena. Merkatuan eskuragarri egon zen Power Mac G5a iritsi zen arte, 2003ko erdialdean. Prozesagailu bat edo bi zituzten.\nLehen ereduak.\nLehen Apple Power Mac G4a, \"Yikes!\" izen kodekoa, 1999ko abuztuak 31n egin zen Seybold konferentzian merkaturatu zen, 400 megahertzio, 450 megahertzio eta 500 megahertzioko konfigurazioekin. 1999ko urrian, Applek atzeratu egin behar izan zuen 500 megahertzioko eredua 500 megahertzioko txipen errendimendu kaxkarraren ondorioz. Honen ondorioz, Applek konfigurazio bakoitzean prozesagailuaren potentzia 50 megahertziotan jeitsi zuen, baina honek eztabaida sortu zuen, ordenagailuak ez baitziren era berean merketu.\n400 megahertzioko lehen ereduek (aurretik 350ekoak) PCI erabiltzen zuten eta Power Macintosh G3 (Black and White)n erabilitako plaka base bera erabiltzen zuten (ADB portuagatik izan ezik) grafito koloreko kutxa batean eta Motorola PowerPC 7400 (G4) CPU berriarekin. Sawtooth izen kodea zuten errendimendu altuko ereduek 2x AGP grafikodun (66 megahertzioko slot PCIak ordezkatuz) plaka basearen diseinu eraldatu handi bat erabiltzen zuten. 1999ko abenduan Power Mac G4aren linea AGP plaka basera eguneratu zen.\nMakinek serieko DVD-ROMa zekarten. 400 eta 450 megahertzioko bertsioek 100 MB Zipeko Zip diskak dituzte serieko ekipamendu bezala, eta aukera bezala Sawtooth serieko 350 megahertzioko bertsioan. Serie honek sistemaren buseko 100 megahertzio eta lau PC100 SDRAM slot zituen, gehienez 2 RAM Gigabyte (1.5 Gigabyte Mac OS 9n). AGP Power Macak (Sawtooth) izan ziren AirPort slot bat eta DVI bideo portu bat gehitzen lehenak.\nApplek lehen AGP ereduei eman zien izena Power Mac AGP Graphics izan zen. Sawtooth izen kodea barnean erabili zuten ofizialki merkaturatu aurretik, eta izen ezaguna izan zen zaleen artean.\nDiseinua 2000ko uztailak 19an eguneratu zen New Yorkeko Macworld Conference &amp; Expon. Eguneraketa berriak 450 eta 500 megahertzioko nukleo bikoitzeko eta 400 megahertzioko nukleo bakarrak gehitzen zituen. Serieko Gigabit Ethernet gehitu zuen lehen ordenagailu pertsonala ere izan zen. Jende askok bertsio hau behin-behineko baliabide bezala ikusi zuen, G4ek ezin baitzuten azkarrago joan, hau PCIaren eta G4aren memoriaren kontrolatzailea zen Motorola XPC107 \"Grackle\"ak G4a 500 megahertziotara baino azkarrago joaterik aurreikusten zuelako zen. 500 megahertzio dualetako ereduek DVD-RAM optiko bat zeramaten. Zip diskoak aukerakoak izan ziren diseinu guztietan. Gainera, eredu hauek Applen jabetza bideo portua gehitu zuten, Apple Display Connectorra (ADC).\nApplek sail honi eman zion izen ofiziala Power Mac Gigabit Ethernet izan zen. Bere izen klabea Mystic izan zen."}
{"id": "294456", "revid": "9393353", "url": "https://eu.wikipedia.org/wiki?curid=294456", "title": "1979ko Andaluziako Itzulia", "text": "1978an ospatu gabe geratu ondoren, 1979ko Andaluziako Itzulia txirrindularitza itzuli honen 25. edizioa izan zen, 1979ko otsailak 6 eta 11 artean ospatua, sarrerako bat eta horietako bat bikoitza izan zen 5 etapatan banatutako 826 kilometroko ibilbidea eginez. Itzulia Malagan hasi eta Utielen amaitu zen. Urte honetan, itzuliak, Ruta del Sol izena jaso zuen.\n56 txirrindularik parte hartu zuten 8 taldetan banatuta, proba 37k amaituz.\nAurreko urtean Andaluziako Itzulia ospatu gabe geratu ondoren, edizio honetan berriz irabazi zuen Dietrich Thurauk, proba, batez beste, 37,727 kilometro orduko abiaduran bete zuena, erregulartasunaren sailkapena ere irabaziz. Mendiko sailkapena Francisco Fern\u00e1ndezentzat izan zen, tarteko helmugena Rudy Pevenagentzat, eta taldekakoa Ijsboerke-Giosentzat."}
{"id": "294457", "revid": "56334", "url": "https://eu.wikipedia.org/wiki?curid=294457", "title": "Indukzio (argipena)", "text": "Indukzio terminoak esanahi zenbait ditu:"}
{"id": "294458", "revid": "17", "url": "https://eu.wikipedia.org/wiki?curid=294458", "title": "Indukzio", "text": ""}
{"id": "294459", "revid": "1545", "url": "https://eu.wikipedia.org/wiki?curid=294459", "title": "1977ko Italiako Giroa", "text": "1977ko Italiako Giroa Itzuli Handi honen 60. edizioa izan zen. 1977ko maiatzak 20 eta ekainak 12 artean ospatu zen, sarrerako bat eta horietako lau bikoitzak izan ziren 22 etapatan banatutako 3884,5 kilometroko ibilbidea eginez. Itzulia Monte di Procidan hasi eta Milanen amaitu zen.\n140 txirrindularik parte hartu zuten 10 txirrindulariko 14 taldetan banatuta, proba 121ek amaitu zutelarik.\nGarailea Michel Pollentier izan zen, proba 107 ordu 27 minutu eta 16 segundotan bete zuena 36,150 kilometro orduko abiaduran."}
{"id": "294461", "revid": "336", "url": "https://eu.wikipedia.org/wiki?curid=294461", "title": "1913ko Frantziako Tourra", "text": "1913ko Frantziako Tourra Itzuli Handi honen 11. edizioa izan zen. 1913ko ekainak 29 eta uztailak 27 artean ospatu zen, 15 etapatan banatutako 5388 kilometroko ibilbidea eginez.\n140 txirrindularik hasi eta 25ek amaitu zuten proba.\nGaraileak izan zen Philippe Thysek, proba, batez beste, 27,02 kilometro orduko abiaduran bete zuen."}
{"id": "294464", "revid": "46380", "url": "https://eu.wikipedia.org/wiki?curid=294464", "title": "Pierre de Nyert", "text": "Pierre de Nyert ( Baiona, 1597 - Paris, 1682 ) lapurtar abeslaria izan zen.\nBiografia.\nLuis XIII. eta Luis XIV.aren abeslari nagusia, Erromara bidali zuten bere heziketa hobetzeko. Bertan frantziar estiloari prosodia naturalekiko begirunea eta ahosketa ona gehitu zitzaizkion.\nMichel Lambert, Anne de La Barre, Mademoiselle Hilaire eta, ziur asko, B. de Bacilly bere ikasleak izan ziren."}
{"id": "294465", "revid": "336", "url": "https://eu.wikipedia.org/wiki?curid=294465", "title": "Metodo induktibo", "text": "Arrazoibide induktiboa, metodo induktiboa edo, besterik gabe, indukzioa errealitatean jasotako behaketetatik proposizioak eratzen dituen arrazoibide-mota bat da, behaketetan izan daitezkeen erregulartasunetan oinarrituta; kasu partikularretatik lege orokorrak eratuz. Kasu partikularren errepikapena lege orokorraren egiazkotasuna baieztatzen duela argudiatuz ematen zaio metodo induktiboari zilegitasuna. Metodo zientifikoan erabiltzen den metodoa da, dedukzioarekin batera."}
{"id": "294466", "revid": "96586", "url": "https://eu.wikipedia.org/wiki?curid=294466", "title": "Louis-Armand de Lom d'Arce", "text": "Louis-Armand de Lom d'Arce, Lahontango baroia, (Baiona, 1666ko ekainaren 9a - Brunswick-L\u00fcneburgeko hauteslerria, 1716ko apirilaren 21a) lapurtar antropologo eta esploratzailea izan zen.\nBiografia.\nGaskoniako leinu noble batean jaioa, 1674an aitarengandik Lahontango baroiaren titulua jarauntsi zuen. Frantziako Itsas Armadaren kidea zela, Kanadara bidali zuten, non Wisconsin eta Minnesota esploratu zituen. Europara itzuli zenean, Laku Handiei buruzko bere geografia ospetsu bilakatu zen. Bere asmakizunak orduko kartografoek onartuak izan ziren eta hurrengo ehun urteko mapetan agertu ziren, batez ere, Mississippiren balizko ibaiadar bat: \"rivi\u00e8re Longue\" izenekoa."}
{"id": "294468", "revid": "6950", "url": "https://eu.wikipedia.org/wiki?curid=294468", "title": "Dibulgazio", "text": "Dibulgazioa, zientzia-dibulgazioa, zientzia jendarteratzea edo, euskarriari erreferentzia eginez, jendarterako edo jendarteratzeko testua, artikulua, liburua, audio, bideo, filma... jakintza arlo bateko gaiak publiko zabalera azaldu eta transmititzeko burutzen diren jardueren multzoa da, era ulergarri batez eta xehetasun teknikoak alde batera utziz eta gehienetan hedabideak baliatuz. Zientziaren lorpen berriak nahiz aspaldiko ezagutzak azaltzeko erabil daiteke.\nDibulgazioa, zientzia-dibulgazioa, interes publikokoa izan daitekeen eduki bat azaltzeari eta zabaltzeari dagokio, gai orokor edo espezifiko bati buruzkoa. Gaur egun, edozein eduki zabaltzeko komunikabideak erabiltzen dira.\nBeraz, dibulgazioa hainbat formatutan aurkitu dezakegu, idatziz, bideoz edo audioz. Dibulgazioaren garrantzitsuena, hain zuzen ere, informazioa eta ezagutza sustatzea da, guztion eskura jarriz modu ulerkor batean. \nAzpimarratu behar da, zabaldu beharreko informazioak, hizkera landu bat izan behar duela, iturri fidagarrietan oinarrituta egon behar duela. Kontzeptuak, emaitzak, gertaerak, iritziak, analisiak eta eduki berriak ezagutarazi behar dituela, besteak beste.\nAldiz, kazetaritza zientifikoa, garapen zientifikoa beharrezkoa duen edukietan zentratzen da, zientzia-dibulgazioa zabalagoa delako.\nHistoria.\nGarrantzitsua da historikoki hainbat egileren lan askotan islatuta agertzen den dibulgazio zientifikoa aztertzea. Iraganean zientzia-dibulgazioari buruzko lehen lanen artean, honako hauek aipa ditzakegu: \"Munduko bi sistema nagusiei buruzko elkarrizketak (1632),\" Galileo Galilei astronomo italiarrarena, non hiru pertsonaiek unibertsoaren ikuspegi aristoteliko, ptolomeiko eta kopernikarrari buruz lau egunez hitz egiten duten. \u201cPopular Science\u201d aldizkari iparramerikarra (1872an sortua), ziurrenik, izaera dibulgatzailearekin agertu zen lehen argitalpena izan zela.\nGaur egun, dibulgazio zientifikoa komunikabideetan aurki dezakegu: telebistako dokumentaletan, dibulgazio zientifikoko aldizkarietan, egunkari orokorretako artikuluetan edo lan hori egiten duten Interneteko orrietan. Badira dibulgazio zientifikora soilik bideratutako telebista-kateak ere, diziplina berri hau programazioaren zati nabarmena delarik, Discovery Channel edo National Geographic Channel kasu. Komunikabide askotan zientzia gai nagusietako bat bihurtzeko interes handia sortu denez, zientzia-dibulgazioak zientzia-kazetaritza ere izenez ezagutzen da.\nZientziaren dibulgazioa zehatzago adierazten da gai bati buruzko liburu espezifikoetan. Dibulgaziozko lan batzuk benetako salmenta bihurtu dira, Stephen Hawkingen, \"Historia del tiempo\" edo Carl Saganen, \"Los dragones del Ed\u00e9n\" kasu. Azken honek, Pulitzer Saria jaso zuen 1978. urtean.\nZientziaren dibulgazioan aritzen den kazetaria galderak eta aurkikuntzak sortzen dituen zientzialaria bezain garrantzitsua da; izan ere, ezagutza berriek agente barreiatzaile bat behar dute, jendeari helarazteko. Dibulgazio zientifikoaren helburua da hartzaileak gertatutakoa ziurtatzea edo, besterik gabe, iraganaren berri izatea.\nDibulgatzaile nabarmenak.\nDibulgazioaren inguruan gauzak gehitu dituzten zientzialariak hauek dira: Jacob Bronowski (\"Gizakiaren igoera\"), Carl Sagan (\"\"), Stephen Hawking (\"Denboraren historia\"), Richard Dawkins (\"El gen ego\u00edsta\"), Stephen Jay Gould eta Edward O. Wilson, Martin Gardner (\"Matematikaren dibulgazio artikuluak Scientific American\"-en), David Attenborough (\"Atboroac en la tierra\". Beste zientzialari batzuek dibulgazio-lanak egin dituzte bai liburuetan bai zientzia-fikziozko eleberrietan, Fred Hoyle kasu. Estatu Batuetan nabarmentzen diren agentzia edo institutu zientifiko gehienek dibulgazio-departamentu bat dute (\"Education and Outreach\"), nahiz eta herrialde gehienetan ez den egoera komuna. Artista askok, nahiz eta dibulgazio zientifikoa ez izan beren jarduera formala, beren artelanen bidez egin dute lan hori: eleberri eta ipuin askok eta fikziozko beste lan mota batzuek askotariko aurkikuntza zientifikoekin zuzenean edo zeharka lotutako istorioak kontatzen dituzte, Julio Verneren lanak kasu. Jende guztiaren erakusgarri izango zinateke, adituak bezala ez dakiten pertsonen erakusgarri.\nDibulgatzaile arrakastatsuenetako asko zientzialariak izan dira edo prestakuntza zientifikoa izan dute. Hori da Carl Saganen kasua, SETI programan eta \"\". telesail ospetsuan lan egin zuena. Baina beste batzuk, Timothy Ferris kasu (astronomiari buruzko hainbat libururen egilea), lehenik komunikatzaile bezala trebatu ziren eta ondoren zientziaren alderdiren batean zentratu ziren."}
{"id": "294469", "revid": "69297", "url": "https://eu.wikipedia.org/wiki?curid=294469", "title": "Edvald Boasson Hagen", "text": "Edvald Boasson Hagen (Lillehammer, Norvegia, 1987ko maiatzaren 17a) norvegiar txirrindulari profesional bat da. 2006an debutatu zuen profesionaletan Team Maxbo-Bianchi taldean. Gaur egun Team Sky taldean dago. Bere garaipenik aipagarrienak 2009ko Gante-Wevelgem klasikoa, etapa 1 2009ko Italiako Giroan eta 2 etapa 2011ko Frantziako Tourrean dira.\nHelmugan txirrindulari azkarra da, eta, gaztea den arren, garaipen ugari lortu du.\nBiografia.\nTeam Maxbo-Bianchi taldearekin debutatu zuen profesionaletan 2006an. Denboraldi horretan zortzi garaipen lortu zituen Zirkuitu Kontinentalean, horien artean Etorkizunekoen Tourrean hiru etapa.\n2007ko denboraldia arrakastatsua izan zen, eta hamabost garaipen lortu zituen. Boasson Hagenek Paris-Corr\u00e8ze eta Ringerikeko Sari Nagusia irabazi zituen. Irlandako Itzulian eta Normandiako Tourrean ere lortu zituen etapa garaipenak, Norvegiako erlojupeko txirrindularitza txapelketa ere irabazteaz gain.\n2007 hasieran Team Maxbo-Bianchi taldea T-Mobile Team taldera joateko utziko zuela iragarri zuen. 2007 amaieran, T-Mobilek taldea High-Road deituko zela iragarri zuen eta ondoren Team Columbia deitzera pasa zena.\n2008an hiru etapa irabazi zituen Britainia Handiko Itzulian, bigarren aldiz jarraian Norvegiako erlojupeko txirrindularitza txapelketa irabazteaz gain.\n2009an UCI egutegiko proba zen Gante-Wevelgem irabazi zuen. Handik hilabete gutxira orain arte profesional bezala lortu duen bere garaipenik handiena lortu zuen: 2009ko Italiako Giroko zazpigarren etapa, ihesaldi baten ondoren eta bere iheskideak esprint batean garaituz. 2009 amaieran Team Sky britainiar taldeagatik fitxatzen zuela iragarri zuen.\n2011ko Frantziako Tourrean bi etapa garaipen lortu zituen."}
{"id": "294470", "revid": "512", "url": "https://eu.wikipedia.org/wiki?curid=294470", "title": "Jean Ignace de La Ville", "text": "Jean Ignace de La Ville (Baiona, 1690 - ?, 1774ko apirilaren 15a) lapurtar elizgizon eta diplomatikoa izan zen.\nTricomieko apezpiku \"in partibus\" izendatua, kanpo harremanetarako gaiez arduratu zen d'Argensonentzat.\n1740an F\u00e9nelonen \"\u0152uvres spirituelles\" argitaratu zuen eta 1746an Frantses Akademiako kide hautatu zuten. \u00c9tienne de Silhouette eta Barrin La Galissonni\u00e8rekin batera, lau liburukiko \"M\u00e9moires des commissaires du Roi et de ceux de Sa Majest\u00e9 britannique, sur les possessions et les droits respectifs des deux couronnes en Am\u00e9rique\" idatzi zuen."}
{"id": "294471", "revid": "69297", "url": "https://eu.wikipedia.org/wiki?curid=294471", "title": "Dutch Food Valley Classic", "text": "Dutch Food Valley Classic (aurretik Veenendaal-Veenendaal bezala ezagutzen zena) Herbehereetan ospatzen den etapa bakarrako txirrindularitza lasterketa bat da. Utretcheko probintziako Veenendaal herrian hasi eta amaitzen da.\n1985etik ospatzen da, beti Veenendaal-Veenendaal izenarekin, 2009an Veenendaaletik gertu dagoen Wageningenen egoitza duen \"Food Valley\" izeneko elikadura enpresa baten babesaren ondorioz izena aldatu zuen arte."}
{"id": "294472", "revid": "46380", "url": "https://eu.wikipedia.org/wiki?curid=294472", "title": "Michel Gaudrau", "text": "Michel Gaudrau (Baiona, 1692- \"ibidem\", 1751ko otsailaren 14a), lapurtar dantza-maisu eta dantzaria izan zen.\nRaoul-Auger Feuillet hil ostean, 1712 eta 1721 artean, Louis P\u00e9courren koreografiak, balletak eta dantzak argitaratu zituen, gero Jacques Dezaisek jarraituko zuen lana.\n1715ean Paris utzi eta Madrilera joan zen, non Luis I.a Espainiakoaren dantza-maisu bihurtu zen. \"Don Miguel Godro\" izena hartu eta frantziar emakume bat ezkondu zuen."}
{"id": "294473", "revid": "336", "url": "https://eu.wikipedia.org/wiki?curid=294473", "title": "KV39", "text": "KV39 Egiptoko Erregeen Haranean dagoen hilobi bat da. Amenofis I.a faraoiaren hilobiaren balizko kokapenetako bat da. Harkaitzen gainean dago, Haranaren gune nagusitik eta beste errege hilobi batzuetatik urrun, uadi baten ohantzean Al-Qurn muinoaren ekialdean, langileen herrixkaren apzian.\nBoutros Andraosek eta C. Macariosek aurkitu zuten 1900ean Victor Loretentzat lanean ari zirenean, baina ez zen sakon aztertua izan 1990eko hamarkadararte, John Rosek egin zuenean, Tutmosis I.a, Amenofis I.a eta Tutmosis II.ari buruzko erreferentziak aurkitu zituena. Toki hau are sakonago aztertu zuen 2002an Ian Buckleyk, planoa zuzendu eta zeramika hondarrak berreskuratu zituena.\nWeigallek Amenofis I.arena zela iradoki zuen KV39 hilobiaren eta papiro batzuetan Amenofis I.aren hilobiari buruz agertzen diren deskribapenen arteko antzekotasunengatik.\nDeskribapena.\nEz da soilik kokapena ez ohikoa, baizik eta baita hilobiaren barne banaketa ere: hiru norantza ezberdinetan jaisten da hiru ardatz osatuz. Horietako bakoitza zenbait pasabidez osatua dago, eta horietako biren amaieran laukiluze formako konpartimenduak daude.\nSarrerako eskailera Al-Qurnen azpian barneratzen da bere behe muturrean zabaltzen den okertutako pasabide baterantz. Lehen pasabide honetatik bi igarobide daude: Bat eskailera batzuetarantz ireki eta beste hil ganbera baterantz doa, atzealdeko hormaren azpian lurrean zulo bat duena. Bestea, eskailera baterantz eta bigarren pasabide baterantz beste ganbera baterantz iristen den maldan dagoen pasabide baterantz doa.\nDirudienez, lehen korridorea izan da lehendabizi zulatu zena, ziuraski Egiptoko XVIII. dinastiaren garaian. Beste pasabide sistema, eskailera eta konpartimenduak beranduagokoak dira.\nKontserbazioa.\nHilobiaren lehen deskribapenak aurkitu zen garaian apaindura arrastoak aipatzen ditu, baina arrasto guztiak desagertu egin ziren Rose 1989an industen hasi zen garaian. Giza hondarrak, arropak, janaria, bitxiak, momifikazio tresnak, objektu erlijiosoak, dokumentuak eta pitxerrak aurkitu ziren.\nHilobiaren goikaldea kalitate txarreko arbelean zulatua dago, jatorrizko azalerak mantendu ez dituena. Beheko konpartimendu eta pasabideak kareharriz eginak daude, egituran zenbait pitzadura dauden arren. 1994ko uholdeek mendebaldeko zatia desegin zuten, oraindik irisgarria den arren; ez hala hegoaldeko pasabide eta ganbera, erorketaren hondakinez beteak geratu zirenak."}
{"id": "294474", "revid": "105290", "url": "https://eu.wikipedia.org/wiki?curid=294474", "title": "Retretti", "text": "Retretti Finlandiako Punkaharju udalerrian dagoen arte museorik handiena da. Honetan ez du parekorik, are gehiago bere erakusketa gunea ez ohikoa izanik. Gizakiek eginiko kobazuloek 3700 metro karratuko azalera eta 30 metroko sakonera dute."}
{"id": "294475", "revid": "1545", "url": "https://eu.wikipedia.org/wiki?curid=294475", "title": "Darfurko gerra", "text": ""}
{"id": "294476", "revid": "1545", "url": "https://eu.wikipedia.org/wiki?curid=294476", "title": "Dionisio Olano Galarraga", "text": ""}
{"id": "294477", "revid": "512", "url": "https://eu.wikipedia.org/wiki?curid=294477", "title": "Jill Scott", "text": "Jill Scott (Filadelfia, 1972ko apirilaren 4a) neo soul eta rhythm and blueseko abeslari bat da.\nBiografia.\nFiladelfia iparraldean jaio zen, bertan bere olerki pertsonalak erakutsiz bere karrera hasiz. Espontaneoki kantatzen ari zen uneetako batean The Roots taldeko bateriajolea zen Amirrek entzun zuen, taldeari 1999ko kanturik arrakastatsuenetako bat izan zen \"You got me\" grabatzeko grabazio estudioan laguntzera gonbidatuz. Handik gutxira Eric Benett, Will Smith eta Commonekin elkarlanean aritu zen, eta esperientzia hartu zuen Kanadatik Broadwayko \"Rent\" musika ekoizpenarekin bira bat eginez. Berriki lanean hasi zen Hidden Beach disketxearekin kontratu bat sinatu zuen bere debuteko bilduma izan zen \"Who is Jill Scott? Words and Sounds Vol. 1\" merkaturatzeko 2000ko ekainean. Urte bete beranduago beste bilduma bat eta \"A long walk\" singlea argitaratu zituen nahiko entzuterekin garai hartako musikan, horren ondorioz, emakumezko ahots ekitaldirik hoberenerako Grammy sarietarako izendatua izan zelarik. Abeslari bezala bere karrera apur bat baztertua dago 2004an argitaratu zuen azken bildumatik, eta Musiq, The Isley Brothers eta bere aurkitzaileak izan ziren The Roots bezalako artista eta taldeen ekoizpenean zentratuago dago. Lupe Fiascorekin aritu da, honekin Daydremin kantua abestuz."}
{"id": "294478", "revid": "90204", "url": "https://eu.wikipedia.org/wiki?curid=294478", "title": "Anizeto Olano", "text": "Anizeto Olano Galarraga, izengoitiz Amaialde (Altzo, Gipuzkoa, 1896ko apirilaren 17a - Nueva Pompeya, Argentina, 1966ko urtarrilaren 3a) gipuzkoar idazle kaputxinoa izan zen, Miguel \u00c1ngel eta Dionisio Olanoren anaia.\nBiografia.\nAltsasun, Hondarribian, Iru\u00f1ean, Bartzelonan eta Erroman egin zituen filosofia eta letretako eta zuzenbide kanonikoko ikasketak. Espainiako Gerra Zibila hasi zenean, Bordele ondoko B\u00e8gles herrira joan zen, erbesteratua. 1940an Argentinara jo zuen. \"Yakintza\", \"Zeruko Argia\", \"RIEV\", \"Euzko Deya\" eta Eusko Ikaskuntzako Ameriketako Institutuko buletinetan eman zituen argitara lan aipagarrienak. Olanorenak dira \"Filosof\u00eda vasca\" liburua (1934), eta \"Lucha de idiomas en Euzkadi y en Europa\" (1935), B. Etxegarairekin, Aitzolekin eta E. Landetarekin egindako lana."}
{"id": "294479", "revid": "10891", "url": "https://eu.wikipedia.org/wiki?curid=294479", "title": "Toni Negri", "text": "Antonio Negri (Padua, 1933ko abuztuaren 1a -), gehienetan Toni Negri deitua, italiar politikari, irakasle eta filosofo komunista bat da. Italiako mugimendu autonomoaren sustatzaile nagusietako bat izan zen 1970eko hamarkadan. Aldo Moro italiar politikariaren bahiketa eta hilketan parte hartzeagatik hainbat urtez kartzelatua izan zen. Aske geratu ondoren, berriz ere kartzelatua izan zen Italian, Frantzian erbesteratuta bizi ondoren, ezkerreko mugimendu erradikaletan parte hartzeagatik. 2000ko hamarkadan egungo sistema kapitalista globalaren kritika egiten duten \"Imperio\" (Inperio) eta \"Moltitudine\" (Jendetza) lanak plazaratu zituen."}
{"id": "294480", "revid": "105290", "url": "https://eu.wikipedia.org/wiki?curid=294480", "title": "Switch (INXSen musika bilduma)", "text": "Switch INXS australiar musika taldearen 11. estudioko kantu bilduma da, lehena Michael Hutchence abeslaria hil zenetik eta honen ordezkoa J. D. Fortunek hartu zuenetik. 2005eko irailak 29an kaleratu zen."}
{"id": "294481", "revid": "1545", "url": "https://eu.wikipedia.org/wiki?curid=294481", "title": "Domingo Epaltza Lopez de Lerena", "text": ""}
{"id": "294482", "revid": "1545", "url": "https://eu.wikipedia.org/wiki?curid=294482", "title": "Domingo Etxeberri Zelaiandia", "text": ""}
{"id": "294484", "revid": "336", "url": "https://eu.wikipedia.org/wiki?curid=294484", "title": "Nasdaq 100 Index", "text": "Nasdaq 100 Index (Nasdaq 100 Indizea), soilik Nasdaq 100 bezala ere ezaguna, Nasdaq Stock Marketen zerrendaratuta dauden eta New Yorkeko Burtsan izena emanda dauden merkataritza minorista eta maiorista, telekomunikazio eta software eta hardware enpresak barne indurstriaren sektoreko enpresarik garrantzitsuenen 100 baloreak biltzen dituen Ameriketako Estatu Batuetako burtsa indize bat da. Indize honetan estatubatuar enpresak zein nazioartekoak egon daitezke.\nNasdaq 100aren adierazle nagusia Nasdaq 100 Indexa da.\nIndize honetan ez da finantza balorerik agertzen, inbertsio konpainiak barne, S&amp;P 500 bezalako beste indize batzuetatik bereizten duena.\nNasdaq 100 NDX100 bezala laburtzen da. Bere etorkizuna Chicagoko Burtsan (Chicago Boat of Trade) negoziatzen da. Bere etorkizunak, ND bezala laburtuak, eta NQ bezala laburtutako bere mini bertsioa, Chicagoko Burtsan gehien negoziatutako etorkizunetako batzuk dira.\nEz da Nasdaq Composite indizearekin nahastu behar, Nasdaq merkatuko enpresa guztiak hartzen dituena.\nHistoria.\nIndize hau 1985eko urtarrilean merkaturatu zen.\nOsaketa.\nIndizearen osaketa urtero berrikusten da: urriko ixte prezioa hartuz ranking bat egiten da, eta abendu hasieran abenduko hirugarren ostiralean ziurrak diren aldaketak iragartzen dira.\n2006ko abenduraino eguneratutako Nasdaq 100eko enpresa zerrenda ordena alfabetikoan."}
{"id": "294485", "revid": "1545", "url": "https://eu.wikipedia.org/wiki?curid=294485", "title": "Marcell\u00ed Domingo Sanjuan", "text": ""}
{"id": "294486", "revid": "1545", "url": "https://eu.wikipedia.org/wiki?curid=294486", "title": "Edith Cresson", "text": ""}
{"id": "294487", "revid": "12654", "url": "https://eu.wikipedia.org/wiki?curid=294487", "title": "Rovaniemiko Bataila", "text": ""}
{"id": "294492", "revid": "2135", "url": "https://eu.wikipedia.org/wiki?curid=294492", "title": "Pianorentzako 23. sonata (Beethoven)", "text": ""}
{"id": "294495", "revid": "512", "url": "https://eu.wikipedia.org/wiki?curid=294495", "title": "Pianoarentzako 21. sonata (Beethoven)", "text": "Ludwig van Beethovenen pianoarentzako 21. sonata do maiorrean Op. 53, ohi Waldstein bezala ezagutua eta Frantzian eta Latinoamerikak \"L'aurore\" bezala, alemaniar konposatzailearen bere aro ertaineko pianoarentzako hiru sonatarik nabarmenetako bat da (besteak Apassionata Opus 57 eta Les Adieux dira).\nWaldstein sonatak bere izena Beethovenek sonata hau Ferdinand von Waldstein kondeari eskaini ziolako jasotzen du. Zenbait lan daude konde honi eskainiak. Beharbada izena lan honetzat bere orijinaltasunagatik erabili zen.\nMugimenduak.\nSonata orok bezala, hiru mugimendu ditu:\nAllegro con brio.\nSonata pianissimo jotako staccatoan dauden akordeekin oroigarriki hasten da. Erritmo antsiatsu eta zuzen honek ez du melodiarik bere lehen bi konpasetan, ondoren azkar igotzen da eta hiru notako igoerarekin ezker eskuan eta beste horrenbesteko jeitsierarekin eskuinekoan amaitzen da. Erritmo bizi honek jarraitu egiten du 45 segundo beranduago, notak batzuk besteekin tupust egiten ari direla dirudienean, barealdi harrigarriko melodia batera jeisten direnean.\nIntroduzione. Adagio molto-attacca.\nFa maiorrean idatzitako gai solemne batekin hasten da, tronparen soinua gogorarazten duena. Mugimendu guztia gai bakar batean oinarritzen da, nahiko iraupen laburrekoa da. Bere amaiera irekia geratzen da, rondoarekin bapatean hasi behar bait da."}
{"id": "294496", "revid": "336", "url": "https://eu.wikipedia.org/wiki?curid=294496", "title": "Txernihiveko oblasta", "text": "Txernihiveko oblasta (ukraineraz: \u0427\u0435\u0440\u043d\u0456\u0433\u0456\u0432\u0441\u044c\u043a\u0430 \u043e\u0431\u043b\u0430\u0441\u0442\u044c, translit. \"Chernihivs\u2019ka oblast\u2019\") Ukrainako iparraldeko oblasta da. Ekialdean Sumyko oblastarekin du muga, hegoaldean Poltavako oblastarekin, mendebaldean Kieveko oblastarekin, ipar-mendebaldean Bielorrusiako Homelgo oblastarekin eta ipar-ekialdean Errusiako Briansk oblastarekin. 31.865 km\u00b2ko azalera du eta 2008an 1.138.744 biztanle zituen. Hiriburua Txernihiv da.\nDesna ibaiak ipar-ekialdetik hego-mendebaldera zeharkatzen du eskualdea.\nEkonomia.\nNekazal produktu nagusiak patata, azukre-erremolatxa, lihoa, fruituak eta barazkiak dira. Industria oso garaturik dago: elikagaien prozesamendua, kontsumoko artikuluen produkzioa, petrolio ateratzea, makinagintza (nekazal makineria, elikagaiak prozesatzeko tresneria) eta papergintza.\nLurralde honetan dago Txernobylgo hondamendia gertatu ostean eraiki zuten Slavutych hiria, ondorioak jasan zituzten biztanleak bertan jaso eta babesteko egindakoa.\nHiri nagusiak.\nTxernihiveko oblasteko hiri handienak hauek dira (2005eko populazioa):"}
{"id": "294497", "revid": "1545", "url": "https://eu.wikipedia.org/wiki?curid=294497", "title": "Staccato", "text": "Staccatoa (italierazko staccare hitzetik, hautsi esan nahi duena) nota bere jatorrizko baliotik laburtu egiten duen musika exekuzio modu bat da. Musika notazioan bere ikurra puntu bat da.\nStaccatisimo superlatiboa ere badago. Staccatoa legatoaren aurkako artikulaziotzat hartzen da. Staccatoak ez du soinuaren dinamika handitzen. Aitzitik, ideia \"staccatutako\" notaren eta hurrengoaren artean oso isiltasun laburra sortu behar dela da, erritmo globalari eta soinuaren bolumenari eragin gabe.\nKantua.\nKantuan, staccatoa ezpainak behar bezala ixten ikasteko erabiltzen da. Diafragma norbere gogoz lantzen ere laguntzen du, etenik gabe landuz eta ohitura zuzenak sortuz kantatzerako unean."}
{"id": "294499", "revid": "105290", "url": "https://eu.wikipedia.org/wiki?curid=294499", "title": "Les Corts (auzoa)", "text": "Les Corts, Kataluniako Bartzelona hiriburuko auzo bat da, izen bereko barrutian dagoena. Hiriaren erdigunetik hurbilen dagoen barruti honetako auzoa da, bai eta antzinako Les Corts udalerriaren alde zaharra ere, gerora, 1897an udalerri hau Bartzelona hirira gehitu eta auzo bilakatu zelarik, gainera barrutiak udalerri horri izena zor dio."}
{"id": "294500", "revid": "1545", "url": "https://eu.wikipedia.org/wiki?curid=294500", "title": "Scherzo", "text": "Scherzoa (italierazko pluralean scherzi) sinfonia edo sonata bat bezalako lan handiago baten mugimendu batzuei edo zenbait musika lanei ematen zaien izena da. Italieraz txantxa esan nahi du. Batzuetan, musika notazioan \"scherzando\" hitza erabiltzen da, zati hori modu alai eta jostalarian jo behar dela adierazteko.\nScherzoa minuetotik abiatuta garatu zen, eta pixkana honen ordezkoa hartu zuen sonataren, hari laukotearen, sinfoniaren eta antzeko beste lan batzuen hirugarren (edo bigarren) mugimenduan. Tradizionalki, minuetoaren 3/4ko konpasa eta forma hirutarra mantentzen du, baina nabarmenki azkarragoa da. Sarritan, baina ez beti, izaera alaikoa da. Badaude 3/4ko konpasean ez dauden scherzoak, adibidez Beethovenen pianoarentzako 18. sonatan. Izatez, scherzoa forma bitar bat da (lehen gai bat erakusten da, batzuetan dominatzailea edo erlatibo nagusi/minorra bezalako ondoko tonalitate batera modulatzen da, ondoren tonalitate berrian sortutako gai berri batek jarraitzen du eta lana lehen gaiaren itzulerarekin amaitzen da); baina, minuetoan bezala orokorrean hirukote batek laguntzen du, jarraian scherzoa errepikatuz, ABA edo forma hirutar bat sortuz. Batzuetan, zati bakoitza bi aldiz edo gehiagotan jotzen da (ABABA). B gaia hirukote bat da, testura arinagokoa musika tresna gutxiagorentzat. Ez dago derrigorrez hiru musika tresnentzat idatita, izenak adierazten duen bezala.\nJoseph Haydnek scherzoen izaeratik oso gertu dauden minuetoak idatzi zituen, baina Ludwig van Beethoven eta Franz Schubert izan ziren forma hau askotan erabili zuten lehenak, bereziki Beethovenek, minuetoaren erritmo gortetarra dantza biziago bihurtzen zuena, batzuetan basatia.\nBeethovenen scherzo askotan, 6. sinfoniakoan kasu, hirukotea bi aldiz agertzen da, bigarrena batzuetan bariatua dago, eta horren ondoren, scherzoaren gaia sarritan askoz laburrago eta koda batekin itzultzen da. Bi hirukotedun egitura 4. 5. eta 7. sinfonietan ere agertzen da. Robert Schumannek, Cedrci Thorpe Daviek ikusi zuen bezala, sarri erabiltzen zituen bi hirukote, ezberdinak zirenak, Wolfgang Amadeus Mozarten zenbait minuetotan bezala.\nScherzoak sinfonian eta antzeko lanetan XX. mendean zehar mugimendu estandar bat izaten jarraitu zuen. Konposatzaileak scherzoak lan independente bezala sortzen ere hasi ziren, forma honen mugak luzatuz. Oso ezagunak diren Fr\u00e9d\u00e9ric Chopinen pianoarentzako lau scherzoak ilun eta dramatikoak dira, eta oso zaila da hauek \"txantxa\"tzat hartzea. Schumannek honakoa esan zuen Chopinen lau scherzo hauei buruz: \"Nola jantzi behar da seriotasuna txantxa oihal ilunekin igarotzen bada?\". Mendelssohnenak arinak izaten ohi dira, Brahmsenak bareak edo pasiotsuak izaten diren bitartean. Anton Brucknerren sinfonietan, scherzoak, batzuetan, izaera bortitz, deabruzko edo apokaliptiko bat hartu zuen. Gustav Mahler eta Dmitri Shostakovichenetan izaera grotesko eta tragikomiko bat dute.\nAipaturikoarekin harremanik ez duen erabilera bat Pizkunde garaiko madrigaletan gertatzen da, batzuetan \"scherzi musicali\" deitu zirenak. Adibidez, Claudio Monteverdik bi lan koaderno idatzi zituen izenburu honekin, lehena 1607an eta bigarrena 1632an."}
{"id": "294501", "revid": "105290", "url": "https://eu.wikipedia.org/wiki?curid=294501", "title": "La Maternitat i Sant Ramon", "text": "La Maternitat i Sant Ramon, Kataluniako Bartzelona hiriburuko Les Corts barrutian dagoen auzo bat da, L'Hospitalet de Llobregat udalerriarekin muga egiten du. Barruti hau hiru eremutan banaturik dago: mendebaldean, Sant Ramon, eta ekialdean berriz, Maternitat eta Can Bacard\u00ed.\nSant Ramon izena Sant Ramon Nonat elizatik datorkio, eremu honi Collblanc ere deitu ohi zaio. Maternitat delakoa bertan dagoen amatasun ospitale bat da.\nBestalde, auzo honen erdigunean hiru instalakuntza handi daude: Futbol Club Barcelona taldearen kirol instalakuntzak (haien artean Camp Nou estadioa, Corts edo Pedralbesgo hilerria, eta azkenik Maternitat instalakuntzak."}
{"id": "294502", "revid": "922", "url": "https://eu.wikipedia.org/wiki?curid=294502", "title": "Harizti", "text": ""}
{"id": "294512", "revid": "6327", "url": "https://eu.wikipedia.org/wiki?curid=294512", "title": "Kolako penintsula", "text": ""}
{"id": "294513", "revid": "1519", "url": "https://eu.wikipedia.org/wiki?curid=294513", "title": "Kola (argipena)", "text": "Kola hauetako bat izan daiteke:"}
{"id": "294514", "revid": "880", "url": "https://eu.wikipedia.org/wiki?curid=294514", "title": "Ludwig Georg Elias Moses Bieberbach", "text": ""}
{"id": "294518", "revid": "56334", "url": "https://eu.wikipedia.org/wiki?curid=294518", "title": "Burko", "text": "Burkoa edo bururdia burua eta gorputzaren beste zenbait atal jartzeko kuxina da, gehienetan ohean erabiltzen dena, erosoago egon eta atsedena hobeto hartzeko. \nOhean, burua bertan jartzeko ipintzen den zaku modukoa, itxia eta zapala, gai bigunez betea. \nBadira burko ortopedikoak, hezurdura, giharrak eta artikulazioak babestu eta horien gaitzak arintzeko erabiltzen direnak.\nHistoria.\nAnimaliak, gizakiak barne, garatu egin ziren, zurezko eta harrizko habietan objektu bizigabeak erabiliz burko gisa. Noizbait, duela 5 eta 23 milioi urte bitartean, tximino zuhaizti handiak lotarako plataformak eraikitzen hasi ziren, egurrezko burkoak barne, beren loa hobetzeko. Berariaz hautatutako burdinazko burkoak erabiliz gauez zortzi edo bederatzi ordu lo egiten duten txinpantzeei buruzko ikerketen arabera, burko erresistenteei esker, tximino handiek ihes egiten zuten gaueko harraparien ehizatik eta ez ziren zuhaitzetatik erortzen lo zeuden bitartean.\nMesopotamia eta antzinako Egipto.\nGiza tresna modernoaren lehen erabilera Mesopotamiako zibilizazioetan erregistratu zen, K.a. 7.000 urte inguruan. Garai hartan, aberatsek bakarrik erabiltzen zituzten burukoak. Burkoen kopuruak estatusa sinbolizatzen zuen, eta, beraz, zenbat eta burko gehiago izan, orduan eta aberastasun handiagoa zegoen. Burkoak aspalditik egiten dira mundu osoan, lo egitean lepoko, bizkarreko eta sorbaldetako minaren arazo errepikakorra konpontzen laguntzeko. Erosotasunerako ez ezik, lo zeuden bitartean zomorroak eta intsektuak iletik, ahotik, sudurretik eta belarrietatik kanpo mantentzeko ere erabiltzen zen burukoa[4].\nBurkoaren erabilera antzinako Egiptoko momia eta hilobiekin lotu izan da 11. dinastian, K. a. 2055-1985. Antzinako Egiptoko burkoak zurezko edo harrizko buru-euskarriak ziren. Burko hauek, batez ere, hildakoen buruen azpian jarriz erabiltzen ziren, gizaki baten burua bizitzaren esentziatzat hartzen baitzen eta , hortaz sakratua.\nAntzinako Europa.\nAntzinako Europako erromatarrak eta greziarrak nagusi izan ziren burko leunenaren sorreran. Burko horiek kanaberaz, lumaz eta lastoz betetzen ziren, leunagoak eta erosoagoak izan zitezen. Goi mailako pertsonek bakarrik izaten zituzten burko bigunagoak; hala ere, klase sozial guztiek erabil zezaketen burko motaren bat lo egiten zutenean, oheratzen zirenean edo esertzen zirenean laguntza emateko. Antzinako Europako jendea burkoak erabiltzen hasi zen elizara zihoanean, otoitz egiten zuen bitartean belaunikatzeko eta liburu sakratuak gainean jartzeko. Gainera, erromatarrek eta greziarrek burkoak erabiltzen zituzten hildakoen buru azpian jarriz, antzinako egiptoarrek egiten zuten bezala.\nAntzinako Txina.\nTxinako burkoak sendoak izan ohi ziren, nahiz eta batzuetan oihal leunago batekin erabiltzen ziren. Txinako dinastia askotan zehar, burkoak material ugarirekin fabrikatzen ziren, hala nola banbua, jadea, portzelana, egurra eta beltza.9 Zeramikazko burkoak bihurtu ziren ezagunenak.9 Zeramikazko burkoen erabilera 581 eta 618 artean agertu zen lehen aldiz Sui dinastian, eta masa-ekoizpena 618 eta 907 bitartean agertu zen Tang dinastian. Txinatarrek beren burkoak apaintzen zituzten forma ezberdinak emanez, eta animalia, gizaki eta landareen marrazkiak margotzen. Zeramikazko mota komun bat Cizhou ware zen. Txinako zeramikazko burkoak, Song, Jin eta Yuan dinastietan, X. eta XIV. mendeen artean, ekoizpenari eta erabilerari dagokienez, puntu gorenera iritsi ziren, baina poliki-poliki desagertuz joan ziren Ming eta Qing dinastietan, 1368 eta 1911 bitartean, burkoak fabrikatzeko material hobeak agertu zirenean.\nEuropa.\nTindaketa sofistikatuen eta josteko tekniken zailtasunak arte-forma gisa garatzera garamatza, jatorriz Txinakoak ziren eta mende batzuk geroago iritsi ziren Erdi Aroko Europara. Industria-iraultzarekin batera, dekoratutako ehun-piezen fabrikazioa iritsi zen, eta azkenean kontzeptu horretara hedatu ziren. Txinako burko tradizionalak material gogorrez egindako kaxak dira, hala nola harria, egurra, metala edo portzelana, telazko betegarrien ordez.\nOsagaiak.\nEredu estandar batek hiru pieza ditu:\nOheko arroparen zati gisa kanpoko zorro garbigarri bat gehitu ohi zaie.\nNeurriak oheen ohiko zabalerarekin bat datoz, eta ohikoenak hauek dira: 67 cm, 80 cm, 90 cm, 105 cm, 135 cm, 170 cm.\nMotak.\nBarruko nukleoa fabrikatzeko materialagatik, kuxin mota bereiz daitezke:\nFormaren arabera, honako hauek bereiz daitezke:"}
{"id": "294520", "revid": "336", "url": "https://eu.wikipedia.org/wiki?curid=294520", "title": "Shortland uharteak", "text": "Shortland Uharteak Salomon uharteen mendabaldeko probintziako uhartedi bat da. 6.92\u00b0S 155.88\u00b0E koordenatuetan dago,Papua Ginea Berriko Bougainville uhartetik gertu; hau da, lurraldearen ipar-mendebaldeko muturrean. Uharterik handiena Shortland irla da. Beste batzuk daude, hala nola: Ovau, Pirumeri, Magusaiai, Fauro eta Ballale Uharteak. Uharteok japoniarrek okupatu zituzten Bigarren Mundu Gerran eta hondoratutako hegazkin eta ontzi asko daude haien uretan.\nAlemaniak 1900. urtera arte uharteen gaineko subiranotasunaren erreklamazioa egin zuen."}
{"id": "294521", "revid": "512", "url": "https://eu.wikipedia.org/wiki?curid=294521", "title": "Ortopedia", "text": "Ortopedia lokomozio-aparatuaren arazo eta gaitzez arduratzen den espezialitate medikoa da, kirurgia baliatuz (protesiak txertatuz, esaterako) nahiz disfuntzio bat zuzentzeko ortesiak erabiliz."}
{"id": "294522", "revid": "20653", "url": "https://eu.wikipedia.org/wiki?curid=294522", "title": "Enuntziatu-logika", "text": ""}
{"id": "294529", "revid": "448", "url": "https://eu.wikipedia.org/wiki?curid=294529", "title": "Pierre d'Urte", "text": ""}
{"id": "294530", "revid": "6950", "url": "https://eu.wikipedia.org/wiki?curid=294530", "title": "Pierre Urte", "text": "Pierre Urte (bere garaian, frantsesezko grafiaz, Pierre d'Urte), (Donibane Lohizune, Lapurdi, 1664ko urtarrilaren 2 - Londres, Ingalaterra, 1725-30) euskal idazlea eta apaiza izan zen.\nBizitza.\nErlijioz katolikoa zen, baina kalbinista egin eta erbestera alde egin behar izan zuen. Londresa joan zen. Han, John Chamberlayne eta David Wilkins hizkuntzalariekin harremanak izan zituen. Hiru liburu idatzi zituen, baina ez zuen, bizi zela, argitaratzerik izan. 1894an, Dodgsonek antolatuta, argitaratu zen lehena, \"The Earliest Translation of the Old Testament into the Basque Language\" (Biblia Saindua. Testament \u00c7aharra eta Berria) izenburupean. Bibliaren Genesia (Ethorquia) eta Exodoaren (Ilkhitcea) zati bat bakarrik itzuli zituen. 1895an, \"Websterrek\" \"Dictionarium Latino-Cantabricum\" euskara-latina hiztegi amaitu gabea argitaratu zion, \u00abquiz\u00e1 por el mismo excesivo detalle con que lo concibi\u00f3 y quiso realizarlo, no comprende m\u00e1s que las tres primeras letras\u00bb (Mitxelena 1960, 90. or.). 1896ean, \"Grammaire Cantabrique Basque\" beste lana argitaratu zion ere."}
{"id": "294533", "revid": "448", "url": "https://eu.wikipedia.org/wiki?curid=294533", "title": "Wladislaw Sikorski", "text": ""}
{"id": "294535", "revid": "105290", "url": "https://eu.wikipedia.org/wiki?curid=294535", "title": "Eragigai (matematika)", "text": "Matematikan, eragiketetan, eragigaia eragileak, emaitza sortzeko, erabiltzen dituen elementuetako bakoitza da. Adibidez,\n\"formula_2\" eragilea da, \"formula_3\" eta \"formula_4\" eragigaiak dira."}
{"id": "294539", "revid": "448", "url": "https://eu.wikipedia.org/wiki?curid=294539", "title": "Pilsudski", "text": ""}
{"id": "294540", "revid": "512", "url": "https://eu.wikipedia.org/wiki?curid=294540", "title": "Politiko", "text": "Politiko hitzak esanahi eta erabilera zenbait ditu:"}
{"id": "294541", "revid": "105290", "url": "https://eu.wikipedia.org/wiki?curid=294541", "title": "Erdialdeko probintzia (Salomon Uharteak)", "text": "Probintzia Zentrala, Salomon uharteetako probintzia bat da. Probintzia hartan, Russell Uharteak, Nggela uharteak (edo Florida Uharteak) eta Savo Uhartea daude. 615\u00a0km\u00b2 azalera dauka eta 1999an 21.577 biztanle zituen. Probintziaren hiriburua Tulagi da."}
{"id": "294542", "revid": "1545", "url": "https://eu.wikipedia.org/wiki?curid=294542", "title": "Probintzia Zentrala (Guadalcanal Uharteak)", "text": ""}
{"id": "294544", "revid": "119347", "url": "https://eu.wikipedia.org/wiki?curid=294544", "title": "Arrate Irratia", "text": "Arrate Irratia Eibarko (Gipuzkoa) Arrate auzotik emititzen duen euskara hutsezko irrati katea da.\nHistoria.\n1959ko abenduaren 23an sortu zuen Arrate Irratia Pedro Gorostidi abadeak. Bere helburua inguruko euskaldunen berri ematea izan da, euskarazko informazioari eta musikari leku zabala eginez.\n1964ean gobernuak itxi egin zuen, salaketa politikoak zirela eta. 1978an lortu zuten berriz irekitzea, inguruko herrietako euskaltzaleak bazkide bihurtuta.\nProgramazioa.\nArrate Irratiak inguruko herrien berri ematen du gehienbat. Eliza katolikoak sortutako irrati katea denez, egunero eskaintzen dute meza, goizeko bederatzietan, eta arrosarioa, arratsaldeko zazpi eta erdietan.\nEzagunak dira, halaber, zorion agurren tartea, hainbat lekutako musika (euskal musika tradizionala, mexikarra, klasikoa...) eta herrietako albistegiak (Eibar, Ermua, Mallabia, Markina-Xemein, Bergara, Soraluze, Deba, Mutriku, Urola Kosta, Zaldibar, Elgoibar...). Albiste orokorragoak eskaintzeko, Euskadi Irratiarekin egiten du bat.\nHorretaz gain, astelehen eta asteazken arratsaldeko 8:20 bueltan herri kirolak izaten dituzte bertan hizpide. Lehen lehenik, asteko herri kirolari protagonista batekin hitz egiten dute tartetxo batez eta gero, Aitor Aizpurua \"Olarrea\"-k herri kiroletako berriak ematen ditu Azkoitiatik (jokatutako probetako emaitzak eta jokatu beharreko probetako egutegia).\nHedapena.\nGipuzkoa erdi eta mendebaldean eta Bizkaiko ekialdean entzuten da. Horrez gain, Internetean \"streaming\" bidez ere entzun daiteke mundu osoan zehar."}
{"id": "294545", "revid": "98220", "url": "https://eu.wikipedia.org/wiki?curid=294545", "title": "Vallvidrera, el Tibidabo i les Planes", "text": "Vallvidrera, el Tibidabo i les Planes Kataluniako Bartzelona hiriburuko Sarri\u00e0-Sant Gervasi barrutian dagoen auzo bat da. 2009. urtean 4.295 biztanle zituen. Auzo hau Vallvidrera, Tibidabo eta Les Planes eremuekin osatzen da, hedaduraz hiri honetako auzorik handiena da, eta Collserola mendilerroan kokatzen da.\nJatorriz, Vallvidrera udalerri independientea zen, halere 1890ean antzinako Sarri\u00e0 udalerriari gehitu zitzaion. Ondoren Vallvidriera handituz joan eta aisialdirako leku ere bilakatu zen, gaur egun bartzelonar batzuen bizileku edo lolekua da."}
{"id": "294546", "revid": "90523", "url": "https://eu.wikipedia.org/wiki?curid=294546", "title": "Burmuina", "text": ""}
{"id": "294548", "revid": "8919507", "url": "https://eu.wikipedia.org/wiki?curid=294548", "title": "Migrazio saldo", "text": "Demografian, migrazio saldoa eskualde eta epe jakin batean migrazioak direla eta izandako biztanleria mugimenduen saldoa edo balantzea da, etorkin kopurua ken emigratzaile kopurua kalkulatuz. "}
{"id": "294549", "revid": "17", "url": "https://eu.wikipedia.org/wiki?curid=294549", "title": "Migrazio-saldo", "text": ""}
{"id": "294550", "revid": "17", "url": "https://eu.wikipedia.org/wiki?curid=294550", "title": "Irrati", "text": ""}
{"id": "294551", "revid": "536", "url": "https://eu.wikipedia.org/wiki?curid=294551", "title": "Irrati (argipena)", "text": "Irrati terminoak erabilera zenbait ditu:"}
{"id": "294552", "revid": "512", "url": "https://eu.wikipedia.org/wiki?curid=294552", "title": "1661 Granule", "text": "1661 Granule asteroide gerrikoan aurkitutako 1661. asteroidearen izena da. 1916ko martxoak 31n aurkitu zuen Max Wolfek Heidelbergetik. Bere behin-behineko izendapen zientifikoa 1916 FA zen. Bere izena Edward Gallek aurkitutako linfozito mota bat den Gallen granuluagatik jasotzen du."}
{"id": "294553", "revid": "512", "url": "https://eu.wikipedia.org/wiki?curid=294553", "title": "1662 Hoffmann", "text": "1662 Hoffmann asteroide gerrikoan aurkitutako 1662. asteroidearen izena da. 1923ko irailak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa A923 RB zen."}
{"id": "294554", "revid": "105290", "url": "https://eu.wikipedia.org/wiki?curid=294554", "title": "1663 van den Bos", "text": "1663 van den Bos asteroide gerrikoan aurkitutako 1663. asteroidearen izena da. 1926ko abuztuak 4an aurkitu zuen Harry Edwin Woodek Johannesburgotik. Bere behin-behineko izendapen zientifikoa 1926 PE zen. Bere izena Willem Hendrik van den Bosengatik jasotzen du."}
{"id": "294555", "revid": "512", "url": "https://eu.wikipedia.org/wiki?curid=294555", "title": "1664 Felix", "text": "1664 Felix asteroide gerrikoan aurkitutako 1664. asteroidearen izena da. 1929ko otsailak 4an aurkitu zuen Eug\u00e8ne Delportek Uccletik. Bere behin-behineko izendapen zientifikoa 1929 CD zen. Bere izena Felix Timmermansengatik jasotzen du."}
{"id": "294556", "revid": "512", "url": "https://eu.wikipedia.org/wiki?curid=294556", "title": "Eug\u00e8ne Delporte", "text": "Eug\u00e8ne Joseph Delporte (Jodoigne, 1882ko urtarrilak 10-1955eko urriak 19) belgikar astronomo bat izan zen.\nAurkikuntzak.\nHirurogeitasei asteroide aurkitu zituen. Horien artean nabarmenenetako batzuk 1221 Amor (Amor familiari izena ematen diona) eta Apolo familiakoa den 2101 Adonis dira. Zenbait kometa aurkitu edo elkarraurkitu zituen, horien artean 57P/du Toit-Neujmin-Delporte aldikako kometa. Belgikako Errege Behatokian lan egin zuen, Uccle hirian (hiri honen omenez deitua izan zelarik 1276 Ucclia asteroidea).\n1930ean konstelazioen arteko egungo mugak finkatu zituen B1875.0 garaiko igoera zuzena eta deklinazio lerroetan zehar.\nIlargiko Delporte kraterra bere omenez izendatu zen."}
{"id": "294557", "revid": "69297", "url": "https://eu.wikipedia.org/wiki?curid=294557", "title": "1980ko Andaluziako Itzulia", "text": "1980ko Andaluziako Itzulia txirrindularitza itzuli honen 26. edizioa izan zen. 1980ko otsailak 5 eta 10 artean ospatu zen sarrerako bat eta horietako bat bikoitza izan zen 5 etapatan banatutako 720 kilometroko ibilbidea eginez. Elchen hasi eta Rondan amaitu zen.\n72 txirrindularik parte hartu zuten 9 taldetan banatuta, proba soilik 37k amaitu zutelarik.\nGarailea Daniel Willens izan zen, proba, batez beste, 34,777 kilometro orduko abiaduran bete zuena. Puntukako sailkapena Pierino Gavazzirentzat izan zen, mendikoa Juan Jos\u00e9 Quintanilla gipuzkoarrarentzat, tarteko helmugena Domingo Mu\u00f1ozentzat eta taldekakoa Tekarentzat."}
{"id": "294558", "revid": "105290", "url": "https://eu.wikipedia.org/wiki?curid=294558", "title": "Sarri\u00e0", "text": "Sarri\u00e0 Kataluniako Bartzelona hiriburuan dagoen Sarri\u00e0-Sant Gervasi barrutiko auzo bat da. 2009an 23.802 biztanle zituen. Jada X. mendean udalerri gisa bere aipamenak bazeuden, 1921an Bartzelona hirira auzo gisa gehitu zelarik, nahiz eta garai hartan sarri\u00e0r asko elkartze honen aurka egon.\nSarri\u00e0 auzoa eremu hauetan banaturi dago: Sarri\u00e0 Vell, Santa Am\u00e8lia, Can Ponsic-Caputxins, Sagrat Cor-Can Caralleu eta Can Pomaret-Peu del Funicular.\nAntzinako udalerria nekazari herria zen, bertako jarduera nagusia ardogintza zelarik. Gaur egungo eremuaz gain, Sarri\u00e1 udalerriak Pedralbes eta Les Tres Torres eremuak ere barne hartzen zituen, halere gerora bi hauek jada Bartzelona hiriaren barnean berezko bi auzo bilakatu ziren. Halere, gerora maila ekonomiko handiko familiak etorri eta bertan bizitzen jarri ziren, ondorioz katalanez Sarri\u00e0 auzoaz honako esaera herrikoi hau aipatu ohi da:"}
{"id": "294559", "revid": "448", "url": "https://eu.wikipedia.org/wiki?curid=294559", "title": "Valle Incl\u00e1n", "text": ""}
{"id": "294562", "revid": "105290", "url": "https://eu.wikipedia.org/wiki?curid=294562", "title": "Les Tres Torres", "text": "Les Tres Torres Kataluniako Bartzelona hiriburuko Sarri\u00e0-Sant Gervasi barrutian dagoen auzo bat da. Antzinako Sarri\u00e0 udalerriaren eremu bat zen, 1860ean bertan eraikitzen hasi zirelarik, garai berean Kataluniako plazatik Sarri\u00e1 udalerrira zihoan trena ere eraiki zen.\nAuzo honen mugak asko eztabaidatuak izan dira, halere azken aldian honako hauek direla aipatu izan da: Via Augusta, Doctor Carulla, Ganduxer, Avinguda Diagonal, Avinguda de Sarri\u00e0, Passeig de Manuel Girona, Bosch i Gimpera, Cardenal Vives i Tut\u00f3 kalea, Font Coberta kalea, Bonaplata kalea eta Verg\u00f3s kalea."}
{"id": "294563", "revid": "448", "url": "https://eu.wikipedia.org/wiki?curid=294563", "title": "Irlandako Presidentea", "text": ""}
{"id": "294566", "revid": "69297", "url": "https://eu.wikipedia.org/wiki?curid=294566", "title": "1978ko Italiako Giroa", "text": "1978ko Italiako Giroa Itzuli Handi honen 61. edizioa izan zen. 1978ko maiatzak 7 eta 28 artean ospatu zen sarrerako bat eta 20 etapatan banatutako 3612,5 kilometroko ibilbidea eginez. Saint Vincenten hasi eta Milanen amaitu zen.\n130 txirrindularik parte hartu zuten 10 txirrindulariko 13 taldetan banatuta, proba 90 txirrindularik amaitu zutelarik.\nGarailea Johan de Muynck izan zen, proba, batez beste, 35,563 kilometro orduko abiaduran bete zuena. Puntukako sailkapena Francesco Moserrentzat izan zen, mendikoa \u00dcli Sutterrentzat, gazteena Roberto Visentinirentzat eta taldekakoa Bianchirentzat."}
{"id": "294568", "revid": "59723", "url": "https://eu.wikipedia.org/wiki?curid=294568", "title": "1912ko Frantziako Tourra", "text": "1912ko Frantziako Tourra Itzuli Handi horren 10. edizioa izan zen. 1912ko ekainaren 30raren eta uztailaren 28aren artean egin zen, 15 etapatan banatutako 5.289 kilometroko ibilbidea eginez.\n131 txirrindularik hasi eta 41ek amaitu zuten. Belgikar batek irabazi zuen lehen edizioa izan zen. Odile Defraye izan zen garailea.\nGaraileak proba batez beste 27,76 kilometro orduko abiaduran bete zuen."}
{"id": "294569", "revid": "448", "url": "https://eu.wikipedia.org/wiki?curid=294569", "title": "Waldorf pedagogia-eskola", "text": ""}
{"id": "294571", "revid": "69297", "url": "https://eu.wikipedia.org/wiki?curid=294571", "title": "Jean Alavoine", "text": "Jean Alavoine (Roubaix, 1888ko apirilak 1-1943ko uztailak 18) frantziar txirrindulari bat izan zen, profesionala 1909 eta 1925 artean, denbora horretan 29 garaipen lortuz. Garaipen horien artean Frantziako Tourrean lortu zituen 17 etapa garaipen daude, itzulia sekula irabazi ez zuelarik, gertu egon bazen ere. 1919 eta 1922ko edizioetan 2. izan zen, 1909 eta 1914koetan 3. eta 1912koan 5..\n1943ko uztailak 18an hil zen Argenteuilen beteranoentzako lasterketa batean.\nPalmaresa.\n1909\n1911\n1912\n1914\n1919\n1920\n1922\n1923"}
{"id": "294572", "revid": "512", "url": "https://eu.wikipedia.org/wiki?curid=294572", "title": "2012ko Europako hotzaldia", "text": "2012ko Europako hotzaldia Europa 2012ko urtarrilaren 27an hasita eta otsailaren lehenengo hamabostaldian eraso zuen hotzaldi gogorra izan zen, elurte handiekin batera, ehundaka hildako eragin zituena eta larrialdi-egoera piztu zuena hainbat herrialdetan. Euskal Herrian 1985. urteaz geroztik izandako hotzaldi gogorrena izan zen."}
{"id": "294580", "revid": "105290", "url": "https://eu.wikipedia.org/wiki?curid=294580", "title": "Original Sin", "text": "Original Sin INXS australiar musika taldearen hamabigarren eta azken estudioko kantu bilduma da. 2010eko azaroak 16an kaleratu zuen Epic Records , Atco Records eta Polydor disketxeen bidez 2010eko urriak 28an digitalki sortu ondoren."}
{"id": "294581", "revid": "1545", "url": "https://eu.wikipedia.org/wiki?curid=294581", "title": "Shortland Uharteak", "text": ""}
{"id": "294582", "revid": "448", "url": "https://eu.wikipedia.org/wiki?curid=294582", "title": "Jesus Munarritz Peralta", "text": ""}
{"id": "294583", "revid": "448", "url": "https://eu.wikipedia.org/wiki?curid=294583", "title": "Jes\u00fas Mun\u00e1rriz", "text": ""}
{"id": "294601", "revid": "336", "url": "https://eu.wikipedia.org/wiki?curid=294601", "title": "Greziako Legebiltzarra", "text": "Greziako Legebiltzarra (grezieraz \u0392\u03bf\u03c5\u03bb\u03ae \u03c4\u03c9\u03bd \u0395\u03bb\u03bb\u03ae\u03bd\u03c9\u03bd edo Vouli ton Ellinon, literalki \"Heleniarren Kontseilua\") Greziako legebiltzarra da. Atenas hiriburuko Syntagma plazan kokatzen da. 1967-1974 artean luzatu zen Kolonelen Diktadura ondoren, 1974ko abenduaren 8an gaur egungo legebiltzarra eratu zen, halere diktadura horren aurretik ere aurregoko greziar legebiltzarrak ere bazeuden.\nEraikina.\nGaur egun Greziako Legebiltzarra dagoen eraikina 1924. urterarte Errege Jauregia izana zen, baina urte hartan erreferendum baten bidez greziar monarkia desegitea erabaki zen. Eraikina bi urtez ospitale eta museo izan zelarik. Azkenik, 1926an Greziar Gobernuak eraikina legebiltzarraren egoitza izatea erabaki zuen."}
{"id": "294603", "revid": "6327", "url": "https://eu.wikipedia.org/wiki?curid=294603", "title": "Rovaniemiko azpieskualdea", "text": ""}
{"id": "294607", "revid": "119347", "url": "https://eu.wikipedia.org/wiki?curid=294607", "title": "Bj\u00f6rn J\u00e4rnsida", "text": "Bj\u00f6rn J\u00e4rnsida edo Bj\u00f6rn Ragnarsson (; ) IX. mendeko Suediako erregea izan zen. Bere bizitzaren pasadizoek historia eta kondaira uztartzen dituzte, Muns\u00f6 leinuaren sortzailea izanik.\nRagnar Lodbrok bere aitaren (agian aitatzako) espedizioak jarraitu zituen. 859an Iberiar Penintsulako iparraldeko kostaldea arpilatu zuen, tartean Euskal Herria. Iru\u00f1eko Erresuma eraso eta gero, Gartzia Eneko bahitu zuen eta iruindarrek bahisaria handia ordaindu behar izan zuten. 860. urtean, Bj\u00f6rnek Mediterraneoraino ailegatu zen eta Gibraltar arpilatu ondoren, Bj\u00f6rnek eta Hastein bere anaiak Frantziako hegoaldean dagoen Camarguen eman zuten negua. Handik Pisa, Sizilia eta iparraldeko Afrikarako bidea hartu zuten. Itzulbidean Gibraltarko itsasartea zeharkatzean, Niebla inguruan, Bj\u00f6rn omeiatar armadak menderatua izan zen eta su grekoaren ondorioz 40 itsasontzi galdu zituen. Hala ere, 20 itsasontzi mantentzea eta Eskandinaviara itzultzea lortu zituen.\nBere izena hainbat literatura lanetan agertzen da: \"Ragnarssona \u00fe\u00e1ttr\" eta \"Hervarar saga\" eskandinaviarrak bere jaioterrian izandako guduari buruzkoak dira."}
{"id": "294608", "revid": "1545", "url": "https://eu.wikipedia.org/wiki?curid=294608", "title": "Bj\u00f6rn Ragnarsson", "text": ""}
{"id": "294609", "revid": "512", "url": "https://eu.wikipedia.org/wiki?curid=294609", "title": "Burkina Fasoko bandera", "text": "Burkina Fasoko bandera zabalera bereko bi errenkada horizontalez osatua dago. Goikoa gorri kolorekoa da, eta behekoa berdea. Banderaren erdian hori koloreko bost puntako izar bat dago. Koloreak panafrikanismoarenak dira (Etiopiako banderan oinarritzen direnak), iraultza sozialista (gorria) Burkina Fasoko lurraren emankortasuna (berdea) ere irudikatzen duten arren. Izar horiak iraultzaren gidaritza argitsua irudikatzen du.\nBandera hau 1984ko abuztuak 4an onartu zen eta une horretan presidentea zen Thomas Sankarak diseinatu zuen.\nBandera historikoak.\nEgungo Burkina Faso Frantziagandik 1960ko abuztuak 1ean independizatu zen Volta Garaia izenarekin. Estatu honen bandera hiru kolorekoa zen, hiru errenkada horizontalez osatua. Beltz, zuri eta gorri koloreek herrialdea zeharkatzen duten Volta ibaiaren hiru adar nagusiak irudikatzen zituen.\nBandera hau Burkina Faso izena eta egungo bandera onartu zirenean baliogabetua geratu zen."}
{"id": "294610", "revid": "119347", "url": "https://eu.wikipedia.org/wiki?curid=294610", "title": "Kapitalizazioko Burtsa Indizea", "text": "Kapitalizazioko Burtsa Indizea edo IBC gaztelaniazko siglengatik, Caracaseko Burtsako indize nagusi eta garrantzitsuena da. Bertan, kapitalari eta likideziari dagokionez Venezuelako balore merkatuko 16 konpainiarik handienak daude.\nIndize hau 1997ko abuztuak 28tik kalkulatzen da. Indize honetaz gain, Caracaseko burtsan, egunero, Finantza Indizea eta Industria Indizea kalkulatzen dira."}
{"id": "294611", "revid": "512", "url": "https://eu.wikipedia.org/wiki?curid=294611", "title": "Pianoarentzako 22. sonata (Beethoven)", "text": "Ludwig van Beethovenen pianoarentzako 22. sonata Fa maiorrean Op. 54, beti izan da eztabaidagai. Beethovenek idatzitako laburrenetako bat da. Kontzertuetan erabat ahaztua, oso eztabaidatua izan zen sonata formaren kanon klasikoa jarraituz egituratutako mugimendu bat erabiltzeagatik. Oraindik, Beethovenen beste sonata laburrek ez bezala, honek bere izaera propioa du.\nEgitura.\nBi mugimendu baino ez ditu:"}
{"id": "294612", "revid": "448", "url": "https://eu.wikipedia.org/wiki?curid=294612", "title": "Naruhiko Higas-Hikuni", "text": ""}
{"id": "294613", "revid": "448", "url": "https://eu.wikipedia.org/wiki?curid=294613", "title": "FT S\u00e3o Paulo", "text": ""}
{"id": "294614", "revid": "336", "url": "https://eu.wikipedia.org/wiki?curid=294614", "title": "KV47", "text": "KV47 Egiptoko Erregeen Haranean dagoen hilobi bat da. Egiptoko XIX. dinastiako faraoi bat izan zen Siptahk erabili zuen, faraoi honen momia KV35 hilobian aurkitu zen arren. Aurkitutako objektuen arabera, bertan bere ama, Tiaa erregina ere lurperatu zen. Erregearen kartutxoak ezabatuak eta ondoren margoz berrituak izan ziren. Hartwig Altenm\u00fcllerrek eta Anthony Spalingerrek ezabaketak Egiptoko XIX. dinastiaren amaiera aldera arrazoi erlijioso edo politikoengatik gertatu zirela uste dute.\nHilobia 1905eko abenduak 18an aurkitu zuen Edward R. Ayrtonek. Ayrtonen babeslea zen Theodore M. Davisek aurkikuntza 1908an argitaratu zuen.\nAyrtonek 1907an geldiarazi zuen indusketa segurtasun arazoen ondorioz, eta Harry Burtonek jarraitu zuen 1912an.\nDeskribapena.\nKV47 haraneko hegomendebaldeko adarrean dago. Hilobiko sarrera eskaileradun arrapala bat da, honen ondoren, arinki okertutako hiru pasabide datozelarik, eta, jarraian, konpartimendu bat, zutabedun ganbera bat eta hil ganberara daroaten beste bi pasabide. Hil ganberan granitozko sarkofago bat dago. Hilobia amait gabe geratu zen, soilik korridoreak eta konpartimendua igeltsutu eta apaindu ziren Raren Letaniaren , Hilen Liburuaren eta Amduateko Liburuaren eskenekin, Rarekin zeuden hildakoen irudikapenekin eta eguzki diska eta Maaten hegodun irudiak ateetan.\nHil ganbera laukiluze formakoa da, 13,73 metro luze eta 9,07 metro zabal, batez beste 5,3 metroko altuera duelarik. Lau zutabe karratu ditu eta amaitu gabe dago. Atzealdeko horman dauden margozko ingurune gorriek zutabe gehigarriak non moztuak izango ziren frogatzen dute. Laukiluze formako zulo bat dago konpartimenduaren lurpean. Sabaia eroria zegoen sarkofagoa dagoen tokian. Sabaiaren hondarrak atzealdeko, ezkerreko eta eskuineko hormetan ikus daitezke. Harkaitzaren egoera txarraren ondorioz, konpartimenduaren aurrealdea eta bere zutabeak erori egin dira. Ez dago alboko konpartimendurik.\nSarkofagoa granito gorrizkoa da, eta estalkian faraoiaren irudia du, eskuetan, zetruan eta aurpegian hori eta gorri koloreko margoen arrastoekin. Alboetako gainaldeko ertzak estalkia altxatzerakoan kaltetuak izan ziren."}
{"id": "294616", "revid": "105290", "url": "https://eu.wikipedia.org/wiki?curid=294616", "title": "Sant Gervasi-La Bonanova", "text": "Sant Gervasi-La Bonanova Kataluniako Bartzelona hiriburuko Sarri\u00e0-Sant Gervasi barrutian dagoen auzo bat da. Era berean auzo hau beste bi auzo edo azpiauzoetan banaturik dago: Sant Gervasi de Cassoles (antzina, udalerria izana) eta La Bonanova."}
{"id": "294619", "revid": "105290", "url": "https://eu.wikipedia.org/wiki?curid=294619", "title": "Sant Gervasi-Galvany", "text": "Sant Gervasi-Galvany Kataluniako Bartzelona hiriburuko Sarri\u00e0-Sant Gervasi barrutian dagoen auzo bat da. Sant Gervasi antzina udalerri bat zen, gerora Bartzelona hiriari auzo gisa gehitu zitzaiolarik. Auzo honen mugak Avinguda Diagonal, Avinguda de Sarri\u00e0, General Mitre kalea, Balmes kalea eta Via Augusta kaleetan daude."}
{"id": "294621", "revid": "105290", "url": "https://eu.wikipedia.org/wiki?curid=294621", "title": "El Putget i Farr\u00f3", "text": "El Putget i Farr\u00f3 Kataluniako Bartzelona hiriburuko Sarri\u00e0-Sant Gervasi barrutian dagoen auzo bat da. Auzo hau beste bi azpiauzo edo gunetan banaturik dago: iparraldean El Putxet (El Putget), eta hegoaldean berriz El Farr\u00f3. 2007an Bartzelonako Udalak burututako banaketa adnministratibo berriaren ondorioz bi auzo hauek elkartu eta bakarra osatu zuten.\nAuzo honen mugak honako hauek dira: Avinguda de la Rep\u00fablica Argentina, Pla\u00e7a de Lesseps, Avinguda del Pr\u00edncep d'Ast\u00faries, Via Augusta, Balmes kalea (Pla\u00e7a Molina) eta Sant Gervasi pasealekua.\nEl Putxet delakoa Sant Gervasi eta Vallcarca i els Penitents auzoen artean dagoen muino edo auzo bat da, bertan XVII. mendeko kapera bat zegoen, halere 1870. urtetik aurrera izango da kataluniar burgesiak auzo honetan euren etxebizitzak eraikitzen hasiko den data, hauek euren etxebizitzak Ciutat Vella auzotik kanpoaldeko barrutietara lekualdatzen hasiko direlarik. 1879an auzo honek eta La Bonanova eta Lled\u00f3 auzoek antzinako Sant Gervasi udalerria osatzen zuten."}
{"id": "294642", "revid": "2685378", "url": "https://eu.wikipedia.org/wiki?curid=294642", "title": "Euskal Gaztedi Bazkuna", "text": ""}
{"id": "294643", "revid": "153857", "url": "https://eu.wikipedia.org/wiki?curid=294643", "title": "Dimentsio", "text": "Dimentsioa (latineko \"dimetiri\" 'neurtu' eta honen abstrakzio den \"dimensi\u014d\" hitzetik dator) objektu matematiko baten ezaugarri metriko edo topologikoei lotutako \u201czenbakia\u201d da. Dimentsioaren kontzeptu abstraktuenak espazioan mugimendu bat egiteko zenbat askatasun-gradu dauden islatu nahi du.\u00a0 Askatasun-gradu horien kopurua litzateke, hain zuzen, \"dimentsioa\".\n\"Dimentsio\" terminoa; irudi geometriko edo objektu fisiko baten neurri linealaren balioa adierazteko ere erabiltzen da, nahiz eta zentzu horrek ez duen erlaziorik dimentsioaren kontzeptu abstraktuenarekin. Izan ere, dimentsio terminoak definizio desberdinak izan ditzake arloaren arabera, aurrerago jorratuko direnak. \u00a0\nFisikan eta matematikan, espazio matematiko (edo objektu) baten dimentsioa haren barruan edozein puntu zehazteko behar den gutxieneko koordenatu-kopurua da. Hortaz,\n- Zuzen batek bateko dimentsioa du (1D), koordenatu bakarra behar baita puntu bat zehazteko.\n- Gainazal batek, zilindro edo esfera baten mugak, adibidez, biren dimentsioa du (2D), bi koordenatu behar baitira bertan puntu bat zehazteko; adibidez, latitudea eta longitudea behar dira esfera baten azalean puntu bat kokatzeko.\n- Kubo, zilindro edo esfera baten barrualdea hiru dimentsiokoa da (3D), hiru koordenatu behar baitira espazio horien barruan puntu bat kokatzeko.\n- Kasu konplexuagoetan, hala nola dimentsio fraktalean edo multzo abstraktuen dimentsio topologikoan, koordinatuen kopuruaren nozioa ez da aplikagarria, eta kasu horietan dimentsio kontzeptuaren definizio formalak erabili behar dira.\n- Mekanika klasikoan, espazioa eta denbora kategoria desberdinak dira, eta espazioari eta denbora absolutuari dagozkie. Espazio-denboraren lau dimentsioak (4D) espazio eta denboraren arabera guztiz definituta ez dauden gertaeretan dautza; izan ere,\u00a0 behatzaile baten mugimenduarekin lotuta daude.\n- Hamar dimentsio erabiltzen dira superkorden teoria deskribatzeko (6D hiperespazioa + 4D) eta hamaika dimentsiok supergrabitatea eta M teoria deskriba dezakete (7D hiperespazioa + 4D).\n- Mekanika kuantikoaren egoera-espazioa dimentsio infinituko espazio-funtzioa da.\nDimentsio kontzeptua ez da objektu fisikoetara mugatzen. \"Dimentsio handiko espazioak\" ohikoak dira matematikan eta zientzietan. Hauek espazio euklidearrak edo espazio parametriko orokorragoak izan daitezke, edota Lagrangeren mekanika edo mekanika hamiltondarra bezalako konfigurazio-espazioak; hauek guztiak espazio abstraktuak dira, bizi garen espazio fisikoarekin zerikusirik ez dutenak.\nDimentsioa Matematikan.\nMatematikan, objektu baten dimentsioa, gutxi gorabehera, objektu horren gainean mugitzen den puntu baten askatasun-graduen kopurua da. Bestela esanda, dimentsioa da objektuan egotera mugatuta dagoen puntu baten posizioa definitzeko behar diren parametro edo koordenatu independenteen kopurua. Adibidez, puntu baten dimentsioa zero da; lerro baten dimentsioa bat da, puntu bat norabide bakarrean mugi daitekeelako (edo kontrako norabidean); plano baten dimentsioa bi da, etab.\nDimentsioa objektu baten berezko propietate bat da, objektua sartuta dagoen edo egon daitekeen espazioaren dimentsioarekiko independentea baita. Adibidez, kurba bat 1 dimentsiokoa da, puntu batek kurba batean duen posizioa zehazteko kurban zeharreko\u00a0 puntu finko bateraino duen distantzia hartzen baita kontuan.\nTesseract bat lau dimentsioko objektu baten adibidea da. Matematikatik kanpo, \"dimentsio\" terminoaren erabilera \"Tesseract batek lau dimentsio ditu\" esaldian islatzen da; matematikariek, berriz, hau adierazten dute eskuarki: \"Tesseractak 4 dimentsio ditu\", edo \"Tesseractaren dimentsioa 4 da\" edo \"4D\".\nDimentsio handiagoen nozioa Ren\u00e9 Descartesena izan zen arren, geometria matematikoko\u00a0 dimentsioaren funtsezko garapena XIX. mendean hasi zen, Arthur Cayley, William Rowan Hamilton, Ludwig Schl\u00e4fli eta Bernhard Riemann-en lanaren bidez. \"Habilitationsschrift,\" Riemann-en 1852-ko \"Theorie der viellote Kontinuit\u00e4t\" lanek , eta Hamiltonen kuaternioien aurkikuntzak eta John T. Gravesek oktonioiei buruz 1843an egindako aurkikuntzak dimentsio handiko geometriaren hasiera markatu zuten.\nAtal honetan dimentsioari buruzko definizio matematiko garrantzitsuenak aztertzen dira.\nDimentsioa Espazio bektorialean.\nGorputz baten gaineko espazio bektorialak n dimentsioa duela esaten da n kardinala duen oinarria badu.\u00a0 Espazio bektorial batean, oinarri guztiek kardinal bera dute, eta horrek aljebra linealaren lehen inbariantea bihurtzen du dimentsioa. Intuizioz hitz eginez, espazio bektorial baten dimentsioak esaten digu zenbat elementu behar ditugun espazioko edozein elementu adierazteko; lehenengoen konbinazio linealen arabera, hau da, espazioaren zenbat elementu behar ditugun espazioko elementu guztiak elementu horien multiploen batura gisa adierazteko. Dimentsio finituko espazio bektorialak oso ohikoak dira zientziaren arlo askotan, baina matematika eta fisika kuantikoan dimentsio infinituko espazio bektorialen kasu garrantzitsuak ere agertzen dira.\nDimentsio topologikoa.\nPuntu batez osatutako espazio baterako, dimentsio topologikoa 0 da, zuzen errealerako 1, plano euklidearrerako 2, eta abar.\nFormalki idatzita, objektu batek m dimentsio topologikoa du; objektu horren edozein estaldurak gutxienez dimentsio topologiko bat duenean = m+1 (aldez aurretik puntuak dimentsio topologikoa = 0 duela ezarriz).\nAre formalago, 0 dimentsio topologikoa duten multzoen definizioa hau da: F multzo batek 0 dimentsio topologikoa, formula_1, duela esaten da baldin eta soilik baldin F-ren x orotarako eta U-ren edozein multzo irekirentzat (F-ren topologia erlatiborako) a x duen edozein multzotarako, V ireki bat badago, non x\u00a0 V-koa den eta V-ren eta F-ren elkargunearen arteko muga hutsik baitago.\nBarietateak.\nAldaera aljebraiko baten dimentsioa zenbait forma baliokidetan defini daiteke. Forma intuitiboena, seguruenik,\u00a0 espazio ortogonalaren dimentsioa da, aldaera aljebraiko baten edozein gune erregularretan.Beste modu intuitibo bat dimentsioa definitzeko honako hau da: hiperplanoak eta barietateak duten ebakidura dimentsioko puntu kopuru mugatu batera murrizteko behar diren hiperplano kopurua da.Definizio hori honako honetan oinarritzen da: barietate baten eta hiperplano baten ebakidurak dimentsio bat txikitzen da barietatea hiperplanoaren barruan badago\nMultzo aljebraiko bat barietate aljebraikoen bildura finitua izanik, bere\u00a0 dimentsioa barietate aljebraiko hoien dimentsioetatik maximoa da. Emandako multzo aljebraikoaren azpi-barietate kateen V0\u228aV1\u228a\u2026\u228aVd luzera maximoaren berdina da (kate horren luzera \u228a kopurua da).\nBarietate bakoitza pila aljebraikotzat har daiteke, eta barietate gisa duen dimentsioarekin bat dator. Hala ere, pila aljebraiko asko ez datoz bat barietateekin, eta horietako batzuek dimentsio negatiboa dute. Zehazki, V m dimentsioko barietatea bada eta G n dimentsioko talde aljebraikoa bada, orduan [V/G] zatiduraren pilak m\u2013n dimentsioa du.\nHausdorff-Besicovitch dimentsioa.\nDimentsio hori Kolmog\u00f3roven entropiarekin edo Minkowski Bouligand-en dimentsioarekin nahastu izan da. Hausdorff-Besicovitch-en dimentsioa Hausdorff-en luzeran aukeratutako potentziaren balioaren inflexio-puntu gisa lortzen da, potentzia infinitua izatetik nulua izatera pasatzen denean. Hausdorff-en luzera da objektuaren estaldura osoaren \"s\" potentzia batera igotzen den diametro topologikoaren batura, delta-diametroa edo objektuaren beraren diametroa baino txikiagoa duten inguruneetatik edo estalduretatik abiatuta.\nHilbert espazioak.\nHilberten espazio bakoitzak oinarri ortonormal bat onartzen du, eta bi oinarri hauetako edozeinek kardenalitate bera du espazio jakin baterako. Ezaugarri horri Hilbert espazioaren dimentsioa deitzen zaio. Dimentsio hori mugatua da baldin eta espazioko Hamelen dimentsioa mugatua bada, eta, kasu horretan, bi dimentsioak berdinak badira.\nKolmogorov-en entropia.\nKolmog\u00f3roven entropia deitzen zaio kalkuluak erraz egiteko lortutako dimentsioari, hala nola eraldaketagatik objektu batean aurkitutako barne-homotezien kopuruaren eta homotezia horren arrazoiaren alderantzizkoaren arteko zatidura logaritmikoa. Kutxen zenbaketa bidezko dimentsioa ere esaten zaio, eta definizio intuitiboagoa du, baina luzeagoa horri dagokionez.\nHorrela, bada, objektu euklidear bereizgarriek bat egiten dute balio dimentsional topologikoan, kaxen kontaketaren dimentsioan eta Hausdorff-Besicovitch-en dimentsioan. Hori ez da gertatzen fraktalekin, non Benoit Mandelbrot-ek honela definitzen baititu:\"Hausdorff - Besicovitch-en dimentsioa bere dimentsio topologikoa baino zorrotzagoa duten objektuak.\"Azkenik, badakigu zenbait fraktal ez direla definizio horretan sartzen; horietako bat deabruaren kurba da, Cantor-en multzotik eratorritako fraktala.\nKrull-en dimentsioa.\nEraztun konmutatibo baten Krull dimentsioa eraztuneko ideal nagusien kateen luzera maximoa da, n luzera-kate bat, inklusioarekin lotutako ideal lehenen\u00a0formula_2 sekuentzia bat izanik. Oso lotuta dago aldaera aljebraiko baten tamainarekin, polinomioen eraztunaren azpibarietate eta ideal lehenen arteko korrespondentzia naturalari esker.\nGorputz baten gaineko aljebra baterako, dimentsioa espazio bektorial gisa mugatua da baldin eta Krull dimentsioa 0 bada soilik.\nDimentsioa Fisikan.\nDimentsio espazialak.\nFisikako teoria klasikoek hiru dimentsio fisiko deskribatzen dituzte: espazioaren puntu jakin batetik mugitzeko oinarrizko norabideak gora/behera, ezkerrera/eskuinera eta aurrera/atzera dira. Beste edozein norabidetako mugimendua hiru norabide horietan oinarrituta adieraz daiteke. Beherantz mugitzea eta gorantz distantzia negatiboarekin mugitzea gauza bera dira. Diagonalean gorantz eta aurrerantz mugitzea, norabidearen izenak adierazten duen bezala, gora eta aurrera mugitzearen konbinazio lineala da. Forma sinpleenean: lerro batek dimentsio bat deskribatzen du, plano batek bi dimentsio deskribatzen ditu eta kubo batek hiru dimentsio deskribatzen ditu. (Ikus Espazioa eta koordenatu kartesiarren sistema).\nDenbora.\nDenbora dimentsioa denbora aldagaiari dagokion dimentsioa da, alegia, denboraren aldaketaren dimentsioa. Arrazoi horregatik, askotan, denbora kontzeptua hartzen da espazioaren laugarren dimentsiotzat, baina horrek ez du esan nahi dimentsio espaziala denik. Denbora dimentsioa aldaketa fisikoa neurtzeko modu bat da. Alabaina, espazioko hiru dimentsioetan ez bezala, hemen dimentsio bakarra dago eta ezin gara denboran libreki mugitu, norabide batean mugitzen gara.\nFisikan errealitatea modelatzeko erabiltzen diren ekuazioek ez dute denbora hautematen gizakiek egiten duten moduan. Mekanika klasikoaren ekuazioak simetrikoak dira denborarekiko, eta mekanika kuantikoaren ekuazioak simetrikoak izan ohi dira, denbora eta beste kantitate batzuk (karga eta paritatea, esaterako) alderantzikatzen badira. Eredu horietan, denbora noranzko batean doala hautematea termodinamikaren legeen arrazoia da (denbora entropia handitzearen norabidean doala hautematen dugu).\nOuspenskyren arabera, laugarren dimentsioa, gizakientzat kontzeptu oso zaila dena, denboraren dimentsioa da. Ouspenskyk bere ikerketan erantzun zuen denbora dela ulertzeko\u00a0 zailen egiten zaigun kategoria. Haren arabera, denbora zirkularra izango litzateke. Horregatik, dena errepikatzearen sentsazioa ziklikoa izan daiteke, ez bakarrik gizakiaren bizitzan, giza historian, historia biologikoan, planetenean, eguzkian eta, oro har, unibertsoan ere. Horrela ulertu zuen Ouspenskyk denboraren eta laugarren dimentsioaren izaera zirkularra.\nDimentsio gehigarriak.\nFisikan, espazioaren hiru dimentsio eta denboraren dimentsio bakarra da onartutako araua. Hala ere, badira oinarrizko lau indarrak batu nahi dituzten teoriak, dimentsio gehigarriak/hiperespazioa sartuz. Nabarmenago, superkorden teoriak 10 dimentsio espazial behar ditu, eta 11 dimentsioko teoria oinarrizkoago batetik sortzen da; behin-behinean M teoria deiturikoa eta aldez aurretik desberdinak diren bost superkorden teoria batzen dituenak. Supergrabitatearen teoriak, halaber, 11D espazio-denbora = 7D hiperespazioa + 4 dimentsio komun sustatzen ditu. Orain arte ez dago dimentsio gehigarri horiek badirela bermatzen duen ebidentziarik edo behaketa zuzenik. Hiperespaziorik existitzen bada, mekanismo fisikoren batek gure ezkutuan du. Dimentsio gehigarriak eskala txikitan \"kiribilduta\" bizi ahal izatea ondo aztertutako aukera bat da, egungo esperimentuetan benetan ikusezin izateko bezain eskala txikitan.\n1921ean, Kaluza-Kleinen teoriak 5D aurkeztu zuen, espazioaren aparteko dimentsio bat barne zuena. Eremu-teoria kuantikoaren mailan, Kaluza-Kleinen teoriak grabitatea eta Gaugeren interakzioak bateratzen ditu, dimentsio txiki eta konpaktuetan hedatzen den grabitatea distantzia luzeetako Gaugen interakzioekin baliokidea dela ulertzean oinarrituta. Batez ere, dimentsio gehigarrien geometria hutsala denean, elektromagnetismoa erreproduzitzen du. Hala ere, energia nahiko altuetan edo distantzia laburretan, grabitate kuantikoa deskribatzeko zuzeneko saiakerak oztopatzen dituzten patologia berberak ditu konfigurazio horrek. Beraz, eredu horiek oraindik ere UV osotasun bat behar dute, harien teoriak eman nahi duen motakoa. Bereziki, superkorden teoriak sei dimentsio trinko eskatzen ditu (6D hiperespazioa), Calabi-Yau barietate bat osatuz. Beraz, Kaluza-Kleinen teoria, bakarrik, osatu gabeko deskribapentzat har daiteke, edo harien teoriaren ereduak eraikitzeko azpimultzotzat.\nNeurri txiki eta kiribildutakoez gain, beste dimentsio batzuk ere egon litezke, baina ikusgaiak ez liratekeenak, gure unibertso ikusgaiarekin lotutako materia (3 + 1)-dimentsioko azpieremu batean\u00a0 baitago. Beraz, neurri osagarriek ez dute txikiak eta trinkoak izan behar; aldiz, neurri gehigarri handiak ere izan litezke.\nZientzia Fikzioan.\n\"Artikulu nagusia:\" Unibertso paraleloak fikzioan.\nZientzia-fikzioan, batzuetan \"dimentsio\" terminoa unibertso paraleloaren sinonimo gisa erabiltzen da; nahiz eta \u201cdimentsio\u201d eta \u201cmundu paralelo\u201d terminoak erlazionatuta egon, ez dira sinonimoak (ikusi Korden teoria).\nGrafiko informatikoetan eta datu espazialetan.\nZenbait sistema digital mota oinarritzen dira forma geometrikoak biltegiratzean, aztertzean eta bistaratzean oinarritzen dira, hala nola, ilustrazioko softwarea, ordenagailuz lagundutako diseinua eta Geografia-informazioko sistemak. Bektore-sistema desberdinek askotariko datu-egiturak erabiltzen dituzte formak irudikatzeko, baina ia guztiak espazio-dimentsioei dagozkien geometria primitiboko multzoan oinarritzen dira funtsean, hots, sistemak erabil ditzakeen forma geometriko sinpleenetan:\nSarritan, sistema horietan, batez ere GIS (Geografia-informazioko sistemak) eta kartografian, \u00a0mundu errealeko fenomenoen irudikapen batek dimentsio desberdina (gehienetan txikiagoa) izan dezake irudikatzen den fenomenoak baino. Adibidez, hiri bat (bi dimentsioko eskualde bat) puntu gisa adieraz daiteke, edo errepide bat (77777 bolumena) lerro gisa. \"Dimentsio-orokortze\" hori espazio ezagutzaren joerekin lotzen da. Adibidez, bi hirien arteko distantzia galdetzeak hirien eredu kontzeptuala puntu gisa adierazten du; aldiz, errepide batean bidaiatzeko erabiltzen diren \"gora\", \"behera\" edo \"zehar\" motako jarraibideak emateak eredu kontzeptual dimentsiobakarra eskatzen du. Hori askotan egiten da datuen eta ikusmenaren eraginkortasunerako, edo eraginkortasun kognitiborako, eta onargarria da irudikapenaren eta irudikatutakoaren arteko bereizketa ulertzen bada. Hala ere,\u00a0 nahasgarria izan daiteke informazioaren erabiltzaileek forma digitala errealitatearen irudikapen perfektua dela onartzen badute (esate baterako, errepideak benetan lerroak direla sinestea)."}
{"id": "294644", "revid": "56334", "url": "https://eu.wikipedia.org/wiki?curid=294644", "title": "William Petty", "text": "William Petty (1623ko maiatzaren 27a \u2013 1687ko abenduaren 16a) ingeles zientzia-gizon eta filosofoa izan zen, bereziki ezaguna ekonomian egin zituen ekarpenengatik. \"Laissez faire\" filosofia ekonomikoaren aldezle izan zen. Estatistikaren aitzindarietako bat ere izan zen, estimazio-metodo sinpleak aplikatuz eta \"aritmetika politikoa\" izeneko joeraren abiaraziz."}
{"id": "294645", "revid": "119347", "url": "https://eu.wikipedia.org/wiki?curid=294645", "title": "Iparreko sindrome", "text": "Iparreko sindromea, \"S\u00edndrome del norte\" jatorrian, Hego Euskal Herrian lan egiten duten Espainiako segurtasun indarretako kide batzuek (Espainiako Polizia Nazionala eta Guardia Zibila) pairatzen duten sindrome bati emandako izena da, ETAren atentatuak jasateko beldurrak, kideen aurkako atentatuek, etengabeko segurtasun-neurriek eta bazterketa sozialak eragindakoa.\nHorren ondorioz, suizidio kasu zenbait izan dira Hego Euskal Herrian espaniar polizia eta guardia zibilen artean. Bereziki 1980ko hamarkadan izan zuen eragina. Aditu zenbaiten ustez, sindromea trauma-ondoko estres sindromearen baitan sailkatu behar diren kasuak dira. 1985ean forenseek lehenengo kasua aztertu zuten. Jos\u00e9 Antonio S\u00e1nchez guardia zibilak transexual bat erahil zuen Bartzelonan. Zigorra txikiagoa izatea lortu zuen \"Euskadin bizi izan zituen zortzi hilabetezko egoera psikiko eta emozional kaltegarriaren ondorioz\". Forenseen txostenean guardia zibilak Euskadin bizi izan zuen egoeraren ondorioz traumatizatuta geratu zela ziurtatzen zuten.\nEspainiako gobernuak ez du inoiz aitortu horrelako sindrome bat dagoenik, bestela zeharka bada ere, ETAk bere helburu militarrak lortzen zegoela aitortuko zuelako. Aurrekoarekin lotuta, aldi berean polizia espainiarrek Hego Euskal Herrian laguntasun eskasa zutela aitortuko zuen.\nNahiz eta Ertzantzarentzat ia inoiz ez erabili esaldi hau, (2008an bai agertu zen egunkari batzuetan), 2016an Eusko Jaurlaritzak diru laguntza bat eman zuen sindrome honek Ertzantzan izan zuen eragina aztertzeko.\nSoziedad Alkoholika musika-taldeak sindromeari buruzko kanta bat plazaratu zuen 1993 urtean, \"S\u00edndrome del norte\" izenburuarekin \"Y ese que tanto habla, est\u00e1 totalmente hueco, ya sab\u00e9is que el c\u00e1ntaro vac\u00edo es el que m\u00e1s suena\" diskoaren baitan."}
{"id": "294646", "revid": "448", "url": "https://eu.wikipedia.org/wiki?curid=294646", "title": "Hitchcock", "text": ""}
{"id": "294647", "revid": "336", "url": "https://eu.wikipedia.org/wiki?curid=294647", "title": "Alexander Patch", "text": "Alexander McCarrell \u201cSandy\u201d Patch (1889ko azaroaren 23- 1945eko azaroaren 21) jenerala, Estatu Batuetako armadaren ofiziala izan zen. Bigarren Mundu Gerrako zerbitzuek ospe handia ekarri zioten. Guadalcanalgo kanpainan marineak agindu zituen eta AEBetako 7. armada-gorputza Frantziako hegoaldeko inbasioan (Operation Dragon).\nKarreraren hastapenak.\nPatch Fort Huachucan jaio zen; Arizonako postu militar bat. Bertan, bere aitak soldadu-talde bat agintzen zuen. Ez zitzaion inoiz armadan baino beste leku batean karrera egitea bururatu eta 1909an, West Pointen onartu zuten. Aitak egindako ibilbideari jarraitu nahi zion eta zalditerian sartu, baina zaharkituta zegoela konturatu zenean, 1913an infanterian sartu zen.\nLehen Mundu Gerran, Patch infanteriako ofiziala izan zen eta Armadaren metraileta eskolan irakasle ere egon zen. Fronteko zerbitzuetan lortutako ospea George C. Marshallen belarrietara heldu zen, artean hura John Pershing jeneralaren estatu nagusiko ofiziala. Ameriketako Estatu Batuak Bigarren Mundu Gerran sartu baino lehen tropak prestatzen ari zirenean, Marshall Armadako Estatu Nagusiburua izendatu zuten eta horrek Patch brigadier-jenerala izendatu eta Fort Braggera bidali zuen, soldadu berrien entrenamendua ikuskatzeko.\nBigarren Mundu Gerra.\n1942an, Patch bidali zuten Ozeano Barera, Kaledonia Berriko defentsa indartzeko eta antolatzeko. Unitate antiz hartu zuen bere ardurapean eta, haiekin guztiekin, Americal Dibisioa eratu zuen (izen hori Patchek berak ipini zion, dibisioko gudari batek proposatu eta gero). Unitateak Guadalcanalgo kanpainan ekin zion borrokari estreinako aldiz. Uhartera, 1942ko urrian, bidali zuten Marineen 1. Dibisioa ordezkatzera, malariak jota eta akituta baitzegoen. Abenduan, XIV. armada-gorputzaren agintea eman zioten, eta Guadalcanalgo kanpainaren ardura osoa hartu zuen. Patchek berak gidatu zituen bere tropak Austen Mendiko, Galloping Horseko eta Sea Horseko eraso arriskutsuetan. Muino horiek oso gotortuta eta japoniarrez beterik zeuden, baina, bere agindupean, 1943ko otsailean, japoniarrak Guadalcanaletik egotzi zituzten.\nGuadalcanalgo Patchen errendimenduak txundiduta, Marshall jeneralak Europara bidali zuen. Bertan, 7. armada-gorputzaren agintean Mark Clark jenerala ordezkatu zuen. Patchen agintepean, 7. armada-gorputza Frantziaren hegoaldean lehorreratu zen, 1944ko abuztuaren 15ean. Irailaren 9an, Dijonen aldirietan, Normandiatik ekialdera jotzen ari zen, Pattonen 3. gorputz-armadarekin elkartu zen. Patchek ezbehar pertsonal handia izan zuen, Alexander M. Patch III.a kapitainia akzioan hil zutenean, 1944ko urriaren 22an, AEBetako 79. infanteria dibisioaren konpainia baten komandante aritzen ari zelarik.\nPatchek 7. gorputz-armadaren buruzagitzari eutsi zion gudaren amaierara arte; harekin batera Alemanian sartu zen, eta Siegfried Lerroa gurutzatuta, Alemaniaren hegoalderantz jo zuen.\nHeriotza.\n1945ko abuztuan Patch Ameriketako Estatu Batuetara itzuli zen 4. armadaren buruzagitza hartzeko, baina berehala ospitaleratu zuten biriketako arazoengatik. Abenduaren 21ean hil zen pneumonia jota Brooke General Ospitalean, Fort Sam Houstonen, Texas. West Pointeko Hilerrian lurperatuta dago.\nPatch brigadier jeneral mailara igo zuten 1941ko abuztuaren 4an; 1942ko martxoaren 10ean maior jeneral mailara; 1944ko uztailaren 19an teniente jeneral mailara eta 1954ko abuztuaren 19an hilondoko 83-508 legean jeneral mailara."}
{"id": "294655", "revid": "448", "url": "https://eu.wikipedia.org/wiki?curid=294655", "title": "Eskumikatu", "text": ""}
{"id": "294656", "revid": "448", "url": "https://eu.wikipedia.org/wiki?curid=294656", "title": "Juan Ruiz de Alarc\u00f3n y Mendoza", "text": ""}
{"id": "294658", "revid": "17", "url": "https://eu.wikipedia.org/wiki?curid=294658", "title": "Estadistika", "text": ""}
{"id": "294659", "revid": "119347", "url": "https://eu.wikipedia.org/wiki?curid=294659", "title": "Oilategia (irratsaioa)", "text": "Oilategia Euskadi Irratiko umore saioa da. 2010eko udazkenean hasi zen, Mikel Pagadizabal, Jon Iraola eta Anjel Alkainek aurkeztuta. Bigarren denboraldian, 2011ko udazkenetik aurrera, Anjel Alkainek programa utzi eta Ilaski Serranok hartu zuen bere lekua.\nAstelehenetik ostiralera 12:30etatik 13:00etara izaten da, eta larunbatetan 15:00etatik 16:00etara asteko saiorik onenen errepikapena ematen dute.\nIrratsaioan hainbat euskal pertsonaia ezagunen parodiak egiten dituzte, besteak beste, Manu Maritxalar, I\u00f1igo Agirre, Bego\u00f1a del Teso, Joxe Mari Iriondo, Ma\u00f1ukorta, Joxean Tolosa, Txirri, Mirri eta Txiribiton, Franck Dolosor etab."}
{"id": "294663", "revid": "284", "url": "https://eu.wikipedia.org/wiki?curid=294663", "title": "Oilategia", "text": ""}
{"id": "294664", "revid": "336", "url": "https://eu.wikipedia.org/wiki?curid=294664", "title": "Arrisku (segurtasuna)", "text": "Arriskua edo perila istripuren bat sortzeko posibilitatea nahiz hori sorrarazten duen egoera da, pertsona nahiz ondasunen kaltetan. Arrisku-egoerak saihesteko, prebentzioz jokatu behar da, arriskua sor ez dadin neurriak hartuz. Arrisku-egoera batean, zuhurtasunez jokatu behar da, kaltea gertatzeko aukerak murriztu eta horren ondorioak arintzeko."}
{"id": "294667", "revid": "448", "url": "https://eu.wikipedia.org/wiki?curid=294667", "title": "Edgar Negret Due\u00f1as", "text": ""}
{"id": "294668", "revid": "448", "url": "https://eu.wikipedia.org/wiki?curid=294668", "title": "Girolamo Folengo", "text": ""}
{"id": "294669", "revid": "105290", "url": "https://eu.wikipedia.org/wiki?curid=294669", "title": "Camp d'en Grassot i Gr\u00e0cia Nova", "text": "Camp d'en Grassot i Gr\u00e0cia Nova, Kataluniako Bartzelona hiriburuko Gr\u00e0cia barrutian dagoen auzo bat da. 2009an 34.838 biztanle zituen. Barruti honen mugak honako hauek dira: Bail\u00e8n, Escorial eta Rossell\u00f3 kaleak hegoaldetik, Les Cam\u00e8lies kalea iparraldetik eta Sardenya kalea ekialdetik. Auzo honetako eraikinik nabarmenena La Sedeta antzinako lantegia da, gaur egun bigarren mailako heziketa insititutua eta kulturgune bilakatua. Auzo honek bere festa nagusiak irailean ospatu ohi ditu.\nHistoria.\nAntzina Camp d'en Grassot auzoa Gr\u00e0cia udalerriko muturrean zegoen landa edo baserri eremu bat zen, ondoren Bartzelonako Sagrada Fam\u00edlia auzoa osatzera iragan zen. 1860an eremu honetan hainbat lurjabeek etxebizitzak eraikitzen hasi ziren, haietako bat Jeroni Grassot izan zelarik. Eginkizun horretarako Ildefons Cerd\u00e0 arkitektoak Eixample barrutia eratzeko erabili zuen eredu berbera erabiltzea erabaki zuen.\n1899an antzinako La Sedeta lantegia sortu zuten, hau 1976. urterarte martxan egon zelarik. 1978an Bartzelonako Udalaren jabegokoa bilakatu zen. Honez gain, garai hartako beste lantegi batzuk ere bazeuden, esate baterako Pujol eta Casacuberta Etxeak. Lantegi hauek eremu honetan ezartzearen arrazoia bertan zeuden lurpeko iturburuetako urez hornitzeko aukera izan zen.\n1904-1913 bitartean Klaratarren ikastetxearen alboan dagoen Maria Bihotz Garbiaren eliza (\"Esgl\u00e9sia de l'Immaculat Cor de Maria\") eraiki zen. Bestalde, auzo honetako erakunde nabarmenetako bat Club Esportiu Europa kirol elkartea da, gaur egun bere futbol taldea hirugarren mailan jokatzen duelarik."}
{"id": "294670", "revid": "12654", "url": "https://eu.wikipedia.org/wiki?curid=294670", "title": "Rovaniemen Kauppala", "text": ""}
{"id": "294673", "revid": "119347", "url": "https://eu.wikipedia.org/wiki?curid=294673", "title": "Jad Fair", "text": "Jad Fair (Coldwater, Michigan, 1954ko ekainaren 9a) Half Japanese musika taldearen sortzaileetako bat eta talde honetako abeslari eta gitarra jolea izateagatik ezaguna den musikari estatubatuar bat da.\nBiografia.\n - Michael Azerrad (Paperback - 2002)"}
{"id": "294674", "revid": "17", "url": "https://eu.wikipedia.org/wiki?curid=294674", "title": "Bariantza analisi", "text": ""}
{"id": "294675", "revid": "105290", "url": "https://eu.wikipedia.org/wiki?curid=294675", "title": "Lehertze konbinatorio", "text": "Lehertze konbinatorioa konbinatoria baliatuz egoera bat aztertu edo problema bat ebazterakoan, hartzen den elementu kopurua gehitu ahala, aztertu beharreko konbinazio posible eta emaitzen kopuruan gertatzen den gehikuntza itzela adierazteko erabiltzen den terminoa da. Ondorioz, bere baitan erlatiboki hain handia ez den elementu kopurua hartzen duen problema baten azterketa zaildu egiten da. Adibidez, \"n\" elementu ezberdin \"n!\" (n faktorial) eratara ordena daitezke; elementu kopurua banan banan gehitu ahala, ordena ezberdinen kopurua gero eta azkarrago doa gehitzen, leherketa batean gertatzen denaren antzera:"}
{"id": "294678", "revid": "448", "url": "https://eu.wikipedia.org/wiki?curid=294678", "title": "Tenislari", "text": ""}
{"id": "294680", "revid": "512", "url": "https://eu.wikipedia.org/wiki?curid=294680", "title": "1665 Gaby", "text": "1665 Gaby asteroide gerrikoan aurkitutako 1665. asteroidearen izena da. 1930eko otsailak 27an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1930 DQ zen."}
{"id": "294681", "revid": "105290", "url": "https://eu.wikipedia.org/wiki?curid=294681", "title": "1666 van Gent", "text": "1666 van Gent asteroide gerrikoan aurkitutako 1666. asteroidearen izena da. 1930eko uztailak 22an aurkitu zuen [[Hendrik van Gent]ek [[Johannesburgo]]tik. Bere behin-behineko izendapen zientifikoa 1930 OG zen. Bere izena aurkitzaileagatik jasotzen du.\nKanpo estekak.\n[[Kategoria:Asteroideak]]\n[[Kategoria:Pertsona baten omenez izendatutako gorputz-txikiak]]"}
{"id": "294683", "revid": "105290", "url": "https://eu.wikipedia.org/wiki?curid=294683", "title": "1667 Pels", "text": "1667 Pels asteroide gerrikoan aurkitutako 1667. asteroidearen izena da. 1930eko irailak 16an aurkitu zuen Hendrik van Gentek Johannesburgotik. Bere behin-behineko izendapen zientifikoa 1930 SY zen. Bere izena Gerrit Pelsengatik jasotzen du."}
{"id": "294685", "revid": "512", "url": "https://eu.wikipedia.org/wiki?curid=294685", "title": "1668 Hanna", "text": "1668 Hanna asteroide gerrikoan aurkitutako 1668. asteroidearen izena da. 1933ko uztailak 24an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1933 OK zen."}
{"id": "294686", "revid": "105290", "url": "https://eu.wikipedia.org/wiki?curid=294686", "title": "57P/du Toit-Neujmin-Delporte", "text": "57P/du Toit-Neumin-Delporte aurkitutako 57. aldizkako kometaren izena da. 1941eko uztailak 18an aurkitu zuen Daniel du Toitek Boyden Behatokitik. Kometari buruzko bere mezua ez zuen lana ematen zion Harvard College Behatokiaganaino iritsi uztailak 27 arte. Asteroide behaketa honek iraun zuen bitartean, Simeis Behatokian lan egiten zuen Grigori Neujminek kometa, erakutsitako argazki plaka batean aurkitu zuen uztailak 25ean. Bere behaketa hau uztailak 29an baieztatu zuen, baina Moskutik Harvarderako erradiogramak 20 egun behar izan zituen iristeko. Kometa berri honen aurkikuntza, ofizialki, azkenean 1941eko abuztuak 20an iragarri zen. Egun batzuk lehenago, Ucclen egoitza duen Belgikako Errege Behatokitik aurkitu zuen Eug\u00e8ne Delportek abuztuak 19an, hala, berau ere aurkitzaileen zerrendara pasatuz.\nAste batzuk beranduago, Turingiako Sonneberg herrian lan egiten zuen Paul Ahnertek Harvardera bidalitako berriek uztailak 22an kometa berri bat aurkitu zuela diote, baina Ahnerten ekarpena ere beranduago errekonozitua izan zen. 2002an 19 zatitan banatuta aurkitu zen."}
{"id": "294687", "revid": "69297", "url": "https://eu.wikipedia.org/wiki?curid=294687", "title": "1981eko Andaluziako Itzulia", "text": "1981eko Andaluziako Itzulia txirrindularitza itzuli honen 27. edizioa izan zen. 1981eko otsailak 3 eta 8 artean ospatu zen, sarrerako bat eta horietako bat bikoitza izan zen 5 etapatan banatutako 792,30 kilometroko ibilbidea eginez. Rinc\u00f3n de la Victorian hasi eta Santa Polan amaitu zen.\n72 txirrindularik parte hartu zuten 9 taldetan banatuta, proba 62k amaitu zutelarik.\nGarailea izan zen Jos Schipperrek proba, batez beste, 33,886 kilometro orduko abiaduran bete zuen. Erregulartasunaren sailkapena Freddy Maertensentzat izan zen, mendikoa Peter Zijerverldentzat, tarteko helmugena Martin Havikentzat eta taldekakoa Kelmerentzat."}
{"id": "294688", "revid": "69297", "url": "https://eu.wikipedia.org/wiki?curid=294688", "title": "Jos Schipper", "text": "Adrianus \u00abJos\u00bb Schipper (Baarn, 1951ko ekainaren 10a) herbeheretar txirrindulari bat izan zen, profesionala 1974 eta 1984 artean. \nBere lorpenik handienak Flandrian Zehar, Le Samyn eta Halle-Ingooigem klasikoak izan ziren, horretaz gain 1978ko Espainiako Vueltako sailkapen orokorrean 5. amaitu zen eta etapa bat eskuratu zuen.\nPalmaresa.\n1974\n1977\n1978\n1979\n1980\n1981\n1982\n1983"}
{"id": "294689", "revid": "69297", "url": "https://eu.wikipedia.org/wiki?curid=294689", "title": "Herbehereetako errepide txirrindularitzako txapelketa", "text": "Herbehereetako errepide txirrindularitzako txapelketa urtero ospatzen da 1888tik urteko Herbehereetako txapelduna izango den txirrindularia erabakitzeko. Titulua lasterketa bakar baten garaileari ematen zaio. Garaileak Herbehereetako banderaren koloreak daramatzan maillota eramateko eskubidea du hurrengo urteko txapelketararte.\nTxapelketa 1888tik ospatzen da, eta oso gutxitan geratu da ospatu gabe, garairik luzeenak Mundu Gerren ondorioz."}
{"id": "294690", "revid": "69297", "url": "https://eu.wikipedia.org/wiki?curid=294690", "title": "Steven Rooks", "text": "Steven Rooks (Oterleek, Herbehereak, 1960ko abuztuak 7) herbeheretar txirrindulari bat izan zen, profesionala 1982 eta 1995 artean, denbora horretan 37 garaipen lortuz.\nEskalatzaile eta egun bakarreko lasterketako txirrindulari ona, bere urterik hoberena 1988 izan zuen, non Tourrean 2. amaitu zuen, mendiko sailkapena eta bat ere irabazteaz gain.\n1999 amaieran \"Reporter\"' izeneko herbeheretar kirol saioan, Maarten Ducrot eta Peter Winnenekin batera bere karrera osoan zehar dopatu egin zela onartu zuen. Rooksek bere karreran zehar testosterona eta anfetaminak erabili zituela aitortu zuen.\nPalmaresa.\n1983\n1985\n1986\n1987\n1988\n1989\n1990\n1991\n1992\n1993\n1994\n1995"}
{"id": "294691", "revid": "119347", "url": "https://eu.wikipedia.org/wiki?curid=294691", "title": "Hastein", "text": "Hastein (baita \"Haesten\", \"H\u00e6sten\", \"H\u00e6stenn\", \"H\u00e6sting\" edo \"Alsting\" ere) IX. mendeko buruzagi bikingoa izan zen.\nBere bizitzaren pasadizoek historia eta kondaira uztartzen dituzte. Bj\u00f6rn J\u00e4rnsidarekin batera, Ragnar Lodbrok bere aitaren (agian aitatzako) espedizioak jarraitu zituen. 859an Iberiar Penintsulako iparraldeko kostaldea arpilatu zuen, tartean Euskal Herria. Iru\u00f1eko Erresuma eraso eta gero, Gartzia Eneko bahitu zuen eta iruindarrek bahisaria handia ordaindu behar izan zuten. 860. urtean,Hasteinek Mediterraneoraino ailegatu zen eta Gibraltar arpilatu ondoren, Frantziako hegoaldean dagoen Camarguen eman zuten negua. Handik Pisa, Sizilia eta iparraldeko Afrikarako bidea hartu zuten. Itzulbidean Gibraltarko itsasartea zeharkatzean, Niebla inguruan, Hastein omeiatar armadak menderatua izan zen eta su grekoaren ondorioz 40 itsasontzi galdu zituen. Hala ere, 20 itsasontzi mantentzea eta Loirara itzultzea lortu zituen.\nBretainian geratu zen frankoek eskualdea eraso arte. Handik Ingalaterrara pasa zen non 892an Alfredo Handia borrokatu zuen. Ordurako zaharra bazen ere, bere armadak Gales eta Ingalaterra osoa arpilatu zituen."}
{"id": "294692", "revid": "688", "url": "https://eu.wikipedia.org/wiki?curid=294692", "title": "Kamerungo bandera", "text": "Kamerungo bandera zabalera bereko hiru errenkada bertikalez osatua dago, berdea mastatik gertuen dagoena delarik, gorria erdikoa eta horia mastaren adarretik urrutien dagoena. Gorri koloreko errenkadaren erdian hori koloreko izar bat dago. Kolore konbinaketa hau panafrikanismoaren koloreetatik dator, eta diseinua Frantziako banderatik egokitua da.\nErdiko gorri koloreko errenkadak batasuna irudikatzen du, eta errenkada horren erdian dagoen izarra \"batasunaren izarra\" bezala ezagutzen da. Hori kolorekoak herrialdearen iparraldeko sabana eta eguzkia irudikatzen ditu, berde kolorekoak herrialdearen hegoaldeko oihanak irudikatzen dituen bitartean.\nKamerungo lehen bandera 1957an oraindik Frantziaren lurralde zenean onartu zuena da, berde, gorri eta zuri koloreko hiru errenkada bertikal zituena. Bandera hau independentziaren ondoren mantendu zen, 1960ko urtarrilak 1ean. Britainiar domeinupean zegoen Kamerungo zatiak herrialde berrira itzultzea erabaki zuenean, mastaren ondoan hori koloreko bi izar gehitu ziren 1961eko urriak 1ean, bi lurralde federalak irudikatzen zituztenak, frantziarra eta britainiarra. Egungo bandera, azkenik, 1975eko maiatzak 30ean onartu zen, garai horretan Kamerun estatu bateratu bihurtu zelarik."}
{"id": "294695", "revid": "15795", "url": "https://eu.wikipedia.org/wiki?curid=294695", "title": "Fedor Ivanovitx Tolbukhin", "text": ""}
{"id": "294696", "revid": "1545", "url": "https://eu.wikipedia.org/wiki?curid=294696", "title": "Gudalaceteko gudua", "text": ""}
{"id": "294698", "revid": "336", "url": "https://eu.wikipedia.org/wiki?curid=294698", "title": "KV48", "text": "KV48 Egiptoko Erregeen Haranean, Niloren mendebaldeko ertzean, egungo Luxor hiriaren ondoko nekropoli ospetsuan dagoen hilobi bat da. Nobleentzako eraiki ziren hilobi ugarietako bat da, mesede berezi baten adierazgarri bezala, erregeen hilobien ondoan. Amenemopet bisirrarena da, Amenofis II.aren garaikidea, Egiptoko XVIII. dinastiakoa.\nKokapena.\nKV48 hilobiaren kokapena mendebaldean KV35ak, hegoaldean KV36ak eta ekialdean KV57ak osatzen duten hirukian dago. Zenbaketan bere berehalako ondorengoak diren KV49, KV50, KV51 eta KV52 hilobien ondoan dagoela uste da, baina bere kokapen zehatza gaur egun ez da ezagutzen Erregeen Haraneko toki hartako (erdialdeko uadiko mendebaldeko adarra) hilobi txiki guztiak estali dituzten hondakin kopuru handiaren ondorioz.\nAmenemopeten hilobiaren forma faraoien ondoan betiereko bizitzarekin sarituak izan ziren nobleentzako gainontzeko hilobiena modukoa da: sarrera putzu bat (A, ia 5 metroko altuera duena), eta apaindurarik gabeko gela bakar bat (B): Hil ganbera honen neurriak handiak dira noble baten hilobikoak izateko, baina ez errege familiako kideen hilobien parera iristeko haina.\nIndusketa.\nKV48 1905 eta 1906 arteko denboraldi oparoan Theodore M. Davisek babestutako eta Edward Russell Ayrtonek zuzendutako taldeak lortu zituen fruitu ugarietako bat izan zen. Tokiaren garbiketa eta dataketa oso denbora gutxian egin zen, eta korrika eta presaka eta kontu handirik izan gabe egin zen, baina nahikoa hilobiaren jabea nor zen zehazteko (benetan zaila zena euren jabea identifikatuko zuten margorik gabeko noble baten hilobia zela jakinda) eta zenbait objektu berreskuratzeko. Giza momia bat ere aurkitu zen, metro eta laurogei baino gehiagoko altuera zuena, bilketa guztia kendua zuena eta bere objektu guztiak kendu zizkiotena, eta ziuraski jatorrizko lurperaketakoa izango zena. Aurkitu ziren beste gauza garrantzitsu batzuk ushebti iruditxoak, eskarabeoak, pitxer zatiak, altzariak eta gainontzeko hil hatua izan ziren.\nAurkitutako froga guztiek hilobiaren jabe bakar bat adierazten zuten: Amenemopet, xamurki Pairy deitua zena, Amenofis II.aren erregealdian Bisir eta Hiriko Gobernari karguak izan zituena. Bere lanean izan zuen eraginkortasuna eta erregeak berarekin izan zuen mesede tratua erregearen hilobia den KV35etik gertuko hilobi batekin sarituak izan ziren. Ezagutzen denez, Amenemopet, goratutako familia noble batekoa zen, eta gainera Tebaseko alkate zen Senneferren anaia zen. Bi anaien botereak handia izan behar zuen, Erregeen Haraneko euren hilobiez gain, Sheikh Abd el-Gurnah izeneko nobleziaren hilerrian hilobi bana baitute. Amenemopeten beste hilobia, ziuraski sekula okupatu ez zuena, gaur egun TT29 bezala ezagutzen dena da.\nAyrtonek hor lanak amaitu ondoren, beste inork ez zuen Amenemopeten hilobia industu 1986 arte, Theban Mapping Projecten ardurapean (euren webgunean Erregeen Haranaren online analisirik xehe eta hoberena egin dutena), harrizko horma txiki bat eraiki zuena toki hura inguru hark jasaten dituen uholdeek kaltetzea eragozteko. Hala ere, esan bezala, inguru honetan eroritako hondakin pilak, 1994ko ekaitzarekin batera, KV48 hilobiaren sarrera galtzea eragin dute."}
{"id": "294699", "revid": "1545", "url": "https://eu.wikipedia.org/wiki?curid=294699", "title": "1979ko Italiako Giroa", "text": "1979ko Italiako Giroa Itzuli Handi honen 62. edizioa izan zen. 1979ko maiatzak 17 eta ekainak 5 artean ospatu zen, sarrerako bat eta 19 etapatan banatutako 3301 kilometroko ibilbidea eginez, garaileak 36,887 kilometro orduko abiaduran bete zituenak.\nGiuseppe Saronni izan zen garailea. Bigarren Francesco Moser eta hirugarren Bernt Johansson izan ziren."}
{"id": "294700", "revid": "6327", "url": "https://eu.wikipedia.org/wiki?curid=294700", "title": "Kliment Efremovitx Voroshilov", "text": ""}
{"id": "294702", "revid": "336", "url": "https://eu.wikipedia.org/wiki?curid=294702", "title": "1911ko Frantziako Tourra", "text": "1911ko Frantziako Tourra Itzuli Handi honen 9. edizioa izan zen. 1911ko uztailak 2 eta 30 artean ospatu zen, 15 etapatan banatutako 5343 kilometroko ibilbidea eginez.\n84 txirrindularik hasi eta 28k amaitu zuten proba.\nGarailea Gustave Garrigou izan zen. Probak, batez beste, 27,32 kilometro orduko abiaduran bete zuen."}
{"id": "294709", "revid": "448", "url": "https://eu.wikipedia.org/wiki?curid=294709", "title": "Metodismoa", "text": ""}
{"id": "294710", "revid": "69297", "url": "https://eu.wikipedia.org/wiki?curid=294710", "title": "Alpeetako Tourra", "text": "Alpeetako Tourra, 2016ra arte Trentinoko Giroa () deitua, urtero Italia iparraldeko Trentino-Adige Garaia eskualdean apirilean ospatzen den etapakako txirrindularitza itzuli bat da.\nTxirrindulari askok maiatzean ospatzen den Italiako Giroarentzako prestakuntza bezala erabiltzen dute. Gaur egun 4 etapatan ospatzen da, lehena erlojupekoa. Itzuliko liderra fuksia koloreko maillot batekin identifikatzen da. .\nEmakumezkoen proba bat ere badu, Trentino Adige Garaia-S\u00fcdtiroleko Giroa izenekoa, 2.1 mailan.\nHistoria.\nLehen edizioa 1962an ospatu zen eta Enzo Moserrek irabazi zuen. Hurrengo urtean bigarren edizioa ospatu zen. Eta, ordutik aurrera, 1979 arte ez zen berriz ospatu.\n1986an \"Coppa Italia\" izena hartu zuen, eta taldekako lasterketa bat izan zen, Carrera taldeak irabazi zuena.\n2001etik aurrera, proba hau Arco herrian hasi eta amaitzen da.\n2005ean UCI Zirkuitu Kontinentalak sortu zirenetik UCI Europe Tourren zati da, 2.HC mailan (gorengoa)."}
{"id": "294711", "revid": "448", "url": "https://eu.wikipedia.org/wiki?curid=294711", "title": "Metodista", "text": ""}
{"id": "294712", "revid": "105290", "url": "https://eu.wikipedia.org/wiki?curid=294712", "title": "El Coll", "text": "El Coll, Kataluniako Bartzelona hiriburuko Gr\u00e0cia barrutiaren ipar-ekialdean dagoen auzo bat da. Itsas mailatik 300 metrotara dago eta 2009. urtean 7.299 biztanle zituen. Auzo hau Tur\u00f3 de la Creueta del Coll eta Tur\u00f3 del Carmel muinoek osatzen duten haranean kokatzen da, antzinako Farigola errekaren bidean osoki kokatua dago, honek bere urak Vallcarca errekan isurtzen zituelarik. Auzoari izena Mare de D\u00e9u del Coll elizatik datorkio, eraikin hau gutxienez 1099. urtekoa delarik. El Coll eremuak Bartzelona hiria hornitzen zuten iturburu ugari zituen."}
{"id": "294714", "revid": "448", "url": "https://eu.wikipedia.org/wiki?curid=294714", "title": "Nikolai Nikolaievitx Iudenitx", "text": ""}
{"id": "294715", "revid": "119347", "url": "https://eu.wikipedia.org/wiki?curid=294715", "title": "Vila de Gr\u00e0cia", "text": "Vila de Gr\u00e0cia, Kataluniako Bartzelona hiriburuko Gr\u00e0cia barrutiko auzo bat da, gainera Bartzelona hiriko auzo herrikoi eta ekintzaileetako bat ere bada, herri ekintza eta elkarte ugari dituelarik. Betidanik auzo herrikoi hau soilik Gr\u00e0cia izenaz deitua izan da. Barrutiak auzo honi izena zor dio. 2009an 52.801 biztanle zituen.\nAuzo honetako ikurrik esanguratsuena Pla\u00e7a de la Vila deritzon enparantzan dagoen kanpandorrea da. enparantza honetan garai bateko Gr\u00e1cia udalerriaren udaletxea dago, gaur egun barrutiko agintaritzaren egoitza dena."}
{"id": "294718", "revid": "1519", "url": "https://eu.wikipedia.org/wiki?curid=294718", "title": "Jeltsin", "text": ""}
{"id": "294719", "revid": "512", "url": "https://eu.wikipedia.org/wiki?curid=294719", "title": "Etiologia", "text": "Etiologia (, \"zerbaiten arrazoia ematea\", \u03b1\u1f30\u03c4\u03af\u03b1 \"kausa\" + -\u03bb\u03bf\u03b3\u03af\u03b1) fenomenoen eta gertakarien jatorriak aztertzen dituen zientzia da. Medikuntzan (patogenesia) gaixotasunen jatorria adierazteko erabiltzen da. Hitza, bestetik, Filosofian, Biologian, Fisikan eta Psikologian fenomenoen jatorria adierazteko erabiltzen da.\nHistorikoki Hipokrates aurkezten da kontzeptuaren sortzaile bat bezala. Antza denez hark gaixoei zera galdetzen zien:\nHorrela medikuak gaixoari gaixotasunaren jatorriaz galdetzen zion, hau da, etiologiaz.\nMedikuntzan etiologia gaixotasunen jatorria ikertzen du. \nHiru omen dira arazoak sor daitezkeen jatorriak:\nBehin jatorria ondo ezagututa tratamendu egoki bat aplikatzeko aukera handiagoak daude."}
{"id": "294720", "revid": "105290", "url": "https://eu.wikipedia.org/wiki?curid=294720", "title": "La Salut", "text": "La Salut (euskaraz \"Osasuna\" esan nahi du) Kataluniako Bartzelona hiriburuan dagoen Gr\u00e1cia barrutiko auzo bat da. Tur\u00f3 del Carmel eta Tur\u00f3 de la Rovira muinoen artean kokatzen da. XIX. mendearen erdialdean Mare de D\u00e9u de la Salut elizaren inguruan eraikitzen hasi zen. Auzo hau batipat Antoni Gaud\u00ed arkitekto ospetsuaren G\u00fcell parkearen kokapen lekua izateagatik ezaguna da.\nFestak.\n1864. urtetik aurrera La Salut auzoak irailaren 11ero auzoko jai nagusiak ospatu ohi ditu, Vila de Gr\u00e0cia auzotik ezberdinduta."}
{"id": "294721", "revid": "105290", "url": "https://eu.wikipedia.org/wiki?curid=294721", "title": "Vallcarca i els Penitents", "text": "Vallcarca i els Penitents, Kataluniako Bartzelona hiriburuko Gr\u00e0cia barrutiaren iparraldean dagoen auzo bat da. El Putxet eta El Coll muinoen artean dago, eta auzoari izena eman zion errekaren norantzan kokatua dago. Bere jatorrizko guneak Hostal de la Farigola, Can Falc\u00f3, Can Mas eta Can Gomis eremuak dira. 2009. urtean 15.687 biztanle zituen."}
{"id": "294722", "revid": "6327", "url": "https://eu.wikipedia.org/wiki?curid=294722", "title": "Hohenstaufen", "text": ""}
{"id": "294724", "revid": "105290", "url": "https://eu.wikipedia.org/wiki?curid=294724", "title": "El Putxet", "text": "El Putxet (baita Putget edo Puget deitua ere) Kataluniako Bartzelona hiriburuko Sarri\u00e0-Sant Gervasi barrutian dagoen El Putget i Farr\u00f3 auzoko gune bat da. 2007. urtetik aurrera El Farr\u00f3 gunetik administratiboki banaturik dago.\nGune edo Auzo honi izen berdina eta 135 metroko garaiera duen muinotik datorkio, gaur egun muino hau gune edo auzo honen erdigunean dagoelarik. Bere mugak honako hauek dira: Avinguda de la Rep\u00fablica Argentina, Claudi Sabadell kalea, Marmell\u00e0 kalea, Roca i Batlle kalea, Pare Fidel Fita kalea, Musitu kalea, Bertran kalea, Balmes kalea, General Mitre hiribidea eta Lesseps plaza.\n1850an Gr\u00e0cia auzoa Collserola mendira hedatuz zihoan heinean Putxet gunea etxebizitzez betetzen eta erdi-goi mailako familiez populatzen hasi zen. El Tur\u00f3 del Putge muinoan eraikitzen hasi eta 1970an hiri parke bilakatu zen."}
{"id": "294725", "revid": "7162", "url": "https://eu.wikipedia.org/wiki?curid=294725", "title": "El Putget", "text": ""}
{"id": "294726", "revid": "7162", "url": "https://eu.wikipedia.org/wiki?curid=294726", "title": "Putget", "text": ""}
{"id": "294727", "revid": "448", "url": "https://eu.wikipedia.org/wiki?curid=294727", "title": "Stockhausen", "text": ""}
{"id": "294728", "revid": "448", "url": "https://eu.wikipedia.org/wiki?curid=294728", "title": "John Christopher Pepusch", "text": ""}
{"id": "294729", "revid": "448", "url": "https://eu.wikipedia.org/wiki?curid=294729", "title": "Pepusch", "text": ""}
{"id": "294730", "revid": "119347", "url": "https://eu.wikipedia.org/wiki?curid=294730", "title": "Jakinduriaren Izokina", "text": "Jakinduriaren Izokina edo Ezagutzaren Izokina (irlanderaz \"Brad\u00e1n Feasa\") Irlandar mitologiaren arabera Fenian zikloan agertzen den izaki bat da, zehazkiago Fionn mac Cumhaill gudari-ehiztariaren balentriak aipatzen dituen \"Fionnen Haurzatroko Balentriak\" izeneko kondaira bilduman agertzen da.\nKondaira.\nKondairan aipatutakoaren arabera, bederatzi hurritzez inguratua zegoen Jakinduriaren Iturbura erori ziren bederatzi hur jan omen zituen izokin arrunt bat zen. Jakinduriaren Iturburutik bost ibaien sortzaileak ziren urak jariatzen omen ziren, haien artean Boyne eta Shannon ibaiak. Izokinak hur haiek jatean mundu osoko jakinduriaren jabe egin zen. Gainera, izokin haren haragitik jaten zuen hark, era berean jakinduria guztia bereganatuko luke.\nFinn Eces edo Finnegas olerkariak izokin hura arrantzatzeko saiakeran zazpi urtez egon omen zen. Azkenik izokina arrantzatu eta bere ikaslea zen Fionn-i sukaldatu zezan agindu zion. Fionnek izokina sukaldatzen ari zen unean bere hatz potoloa izokinetik jario zen koipe beroz erre omen zuen, eta zer egin ez zekiela, bere mina moteltzeko asmoz hatz lodia izokinaren ahoan sartu omen zuen.\nFionnek bere maisu zen Finnegasi sukaldatutako izokian eramatean, Finnegasek bere ikasle gaztearen begiradak jada lehen ez zuen distirat zeukala ohartu zen. Finnegasek galdekatzean, Fionnek xalotasunez izokina ez zuela jan erantzun zion, baina bere maisuaren presiopean azkenik istripuz izokinaren koipea dastatu izana onartu zuen. Honela bada, Jakinduriaren Izokinaren eskutik lortutako jakintza eta ezagupenari esker Fionn gaztea Fianna gerlari taldeko buruzagi bialaktu zen, hauek irlandar mitologiako gerlari ospetsuez osatutako talde bat zen."}
{"id": "294750", "revid": "105290", "url": "https://eu.wikipedia.org/wiki?curid=294750", "title": "Besarkada", "text": "Besarkada personen arteko atxikimenduzko keinu bat da, beste pertsona baten gorputza edo gorputzeko atal bat besoekin inguratuz. Kultura eta egoera zein den, maitasuna, amodioa edo laguntasuna adierazten du. Egoera anitzetan gertatzen dira, hala nola gertarea triste baten ondoren, kontsolamendu-keinu moduan; maitale, familiarrak nahiz maitaleak denbora luzean elkar ikusi gabe egon ondoren, elkarri harrera emateko edota besterik gabe maitasun eta eta laguntasunezko atxikimendu pertsonala adierazteko. Ekintza osasungarria dela frogatu da, besteak odol presioa jeisten duelako. Animaliekin ere egiten den ekintza eta animalien artean ere gertatzen da."}
{"id": "294752", "revid": "17", "url": "https://eu.wikipedia.org/wiki?curid=294752", "title": "Autista", "text": ""}
{"id": "294753", "revid": "1545", "url": "https://eu.wikipedia.org/wiki?curid=294753", "title": "Laztan", "text": "Laztana, fereka, txera edo karesa atxikimendua eta maitasuna adierazi eta gozamen fisikoa izateko larruazal bati egindako ukipen arin eta gozoa da. Egoera zein den eta laztantzen den gorputz atala zein diren, laztanen bitartez komunikatzen diren sentimenduak era askotakoak izan daitezke, samurtasunetik sentsualitatera; kontsolamendu emateko ere erabil daitezke. Haur txikiekin maite-maite egin erabiltzen da laztantzea adierazteko. Psikopatologia askotan, terapia moduan erabili izan da, besteak beste haur autistak gurasoekin dituzten harremanak sendotzeko.\nAnalisi transakzionalaren arabera, laztan bat pertsona baten edozein adierazpen mota da, ahozkoa zein ez-ahozkoa, beste pertsona bat dagoela konturatzea dakarrena. Besteak antzemateko moduak dira, eta ezinbestekoak dira bizirauteko eta bizitzeko, bai fisikoki, bai psikologikoki. Kantitatean edo kalitatean nahikoak ez badira, nahasmendu larriak sor daitezke."}
{"id": "294755", "revid": "1545", "url": "https://eu.wikipedia.org/wiki?curid=294755", "title": "Atxikimendu", "text": "Atxikimendua pertsona baten eta beste pertsona edo talde baten artean garatzen den gertutasun-sentimendua zein lotura afektibo berezia da, iraunkorra eta jatorri sozialekoa dena, eta gertutasuna, interakzio intimoa eta mundu fisiko eta sozialarekiko harremanetan erreferentzia- eta laguntza-oinarri bat bilatzea ezaugarritzat dituena. Lotura hau bizitzaren lehenengo urtean zehar garatzen da, denboran zehar mantentzen da eta interakzio diadikoari edo bi pertsonen arteko elkarrekintzari esker garatzen da. Honi esker, gainera, haurrak segurtasun oinarria aurkitzen du beste pertsonarengan. Ikuspuntu emozionaletik lotura honek ondoriotzat hartzen ditu, behin atxikimendu-irudia baldintzarik gabe laguntzeko prest dagoela ziurtatuta, segurtasun-sentimenduak, egonkortasuna eta autoestimua, era berean bi pertsona hauen arteko enpatia, samurtasuna, kontsolamendua, komunikazio emozionala eta maitasuna erraztuz. Atxikimendu-lotura modu egoki batean ezartzen bada zintzotasuna eta atxikimendu irudiak abandonatuko ez gaituelaren ziurtasuna nabarmentzen dira.\nLotura hau bizitzan zehar behatu daiteke eta haurrak bere gurasoekin, familiako beste kide batekin edota zaintzaileekin duen erlazioa izan daiteke, animalietan gertatzen den inprontaren antzera. Hala ere, txikitan garatzen den lotura horrez gain beste pertsonekin ere atxikimendu-lotura bat ere ezarri daiteke, bikotekidearekiko edota gertuko lagunekiko adibidez. Atxikimendu-erlazio bakoitza desberdina da hainbat faktoreengatik: adina, bi pertsonen arteko interakzioa, dinamika emozionala eta batak bestearekiko, norberarekiko eta harremanarekiko duten irudikapena. Horrenbestez, atxikimenduaren diada bakoitza ere desberdina izango da.\nEzin da esan atxikimendua jaiotzetikoa denik, haurrak bere bizitzako lehenengo momentuetan ez duelako inor ezagutzen eta ez baitu oraindik lehentasunik azaltzen pertsona zehatz batekiko. Horrenbestez atxikimendua elkarrekintza esperientzia luzea ematen denean garatuko da, horrela atxikimendu-irudia bereiziz eta selektiboki bereganantz atxikimendu-jokaerak zuzenduz.\nAtxikimenduaren teoriaren azterketa XIX. mendean abiarazi zen, konduktismoaren ikuspuntutik atxikimenduak ekar dituen errefortzu positiboak, autoestimua eta abar, aztertu zirenean. Horietan aitzindari Pavlov psikologo errusiarra izan zen, ama berrien eta haur txikien arteko atxikimendua haurren hazkuntzarako beharrezkoa zela ikusi zuenean, abandonaturiko haurrek hazkuntza-defizit nabarmenak zituztelarik, beste haur normalekin konparatuta; errefortzu positiboa kasu horietan amaren bularretik esnea hartzearekin loturik zegoen, zenbat eta gehiago hartu esnea amaren bularretik, orduan eta gertuago sentitzen zen haurra amarengandik eta amak haurrarengandik; errefortzu hori esnea elikagai moduan hartzearekin edo sexu-plazerrarekin loturik dagoen, ordea, ezin izan zuen Pavolovek frogatu.\nAtxikimenduaren funtzioak.\nBowlby-ren arabera, atxikimenduaren funtzio nagusienak haurraren (edo kumearen) biziraupena bermatzea (atxikimendu irudi bezala hauteman haurrak 9-12 hilabete bitartean), ziurtasuna eta babesa ematea, estima, intimatzeko aukera ematea eta mundua esploratzeko oinarritzat funtzionatzea dira. Atxikimendu-esperientzia desberdinen arabera pertsona bakoitzak atxikimendu-patroi edo -estilo bat garatzen du harremantzeko, sentitzeko edota pentsatzeko moduari dagokienez. Era berean, patroi edo estilo honek gizabanakoaren jokatzeko modua baldintzatzen du; izan ere, atxikimendu-estiloak giza-jokabidea aurresateko balio izan du, jokabide soziala batez ere.\nAtxikimendu motak edo estiloak.\nBi atxikimendu mota nagusi daude: atxikimendu ziurra eta ez-ziurra. Atxikimendu ziurra bereizten duen aldagai nagusienak beste pertsonak ez digula huts egingo edo abandonatuko pentsatzeko konfiantza, pertsona horrekiko harreman intimo bat mantentzeko desira eta erakarpena, harremanarekiko segurtasuna, maitatuta sentitzea eta bizitzako beste lotura afektiboen balorazio altua dira. Atxikimendu ez-ziurrari dagokionez, beste hiru atxikimendu mota barneratzen ditu: anbibalentea, ekiditzailea eta desantolatua. Hauen arteko desberdintasun nabarmenenak hurrengoak dira: anbibalentea mesfidantzan beste harremanen inguruko kezkan eta beste harremanen oniritziaren beharrean oinarritzen da; ekiditzailean, aldiz, mesfidantzaz gain intimitatearekiko beldurra ere nabarmentzen da, eta afektuari bigarren mailako garrantzia ematen zaio; eta azkenik, desantolatuak bai intimitatearekiko beldurra eta baita harremanekiko kezka eta antsietatea ere barne hartuko lituzke.\nAtxikimendu ziurra.\nAtxikimendu-estilo hau garatzen duten helduak ziurrak eta autonomoak izaten dira. Atxikimenduarekin erlazionatutako edozein egoera, gertakari, esperientzia etab. deskribatzerako orduan koherenteak izaten dira, kolaboratzaileak. Atxikimendua baloratzen dute eta objektiboak dira edozein egoeraren aurrean.\nAtxikimendu anbibalentea.\nKezkatiak izateko joera duten helduak atxikimendu-estilo honen barruan sartuko lirateke: ez dira koherenteak, atxikimenduan oinarritutako erlazioengatik eta esperientziengatik kezkatzen dira eta pasiboak edota beldurtiak izan ohi dira. Bestalde, euren hitz egiteko moduari dagokionez, nabarmena da erabiltzen dituzten esaldiak luzeak, gramatikalki konplexuak eta korapilatsuak izaten direla maiz.\nAtxikimendu ekiditzailea.\nAtxikimendu mota honek helduak mespretxatzeko joera izatera bideratzen ditu. Ez dira koherenteak eta atxikimenduarekin erlazionatutako esperientziak errefusatu ohi dituzte. Beren atxikimendu-irudia normalizatzeko joera dute.\nAtxikimendu desantolatua.\nPertsona heldu bilakatzen direnean, atxikimenduari dagokionez pertsona desantolatuak direnak lapsus luzeak izateko joera aurkezten dute, isilunean murgilduz. Gainera, pertsona hauek ezegonkorrak izaten dira eta zailtasunak dituzte harremantzeko eta norbaitengan fidatzerako orduan.\nAtxikimendu motak haurretan.\nAtxikimendu-irudia haurraren ama izaten da normalean, eta haurraren helduarorako garapena harreman horretan oinarrituko da. Horrez gain, lotura handia ikusi da txikitan garatutako atxikimendu motaren eta helduaroan bikotearekin eraikitako harreman motaren artean. Haurrengan aurkitzen ditugun atxikimendu motak bere babes-irudiengandik jasotzen duten tratuaren arabera daude eraikiak, eta horiek definitzen dituzten haur-jokabidearen patroiak ama eta haurraren arteko interakzioarekin eta amak haurraren seinaleekiko aurkezten dituen sentsibilitatearekin eta harmenarekin zuzenean daude erlazionatuta. Honetan oinarrituz, haurraren eta atxikimendu-irudiaren arteko harremanaren arabera portaera desberdinak behatu daitezke:\nAtxikimendu zurra.\nAtxikimendu-irudiaren eta haurraren arteko harremana estua denean ematen da. Egoera edo testuinguru ezezagun batean aurkitzen badira, hau esploratu ahal izateko, haur ziurrek etengabe dihardute beren ama gertu dutela ziurtatzen; hau da, atxikimendu-irudiak haurrari ziurtasuna ematen dionez, hau hurbil dagoenean haurrak ingurunea aktiboki esploratzen eta jolasten du. Aldiz, atxikimendu-irudia desagertzen denean, esplorazioa ahuldu egiten da eta haurraren larritasuna nabarmena da. Hala ere, atxikimendu-irudia bueltatzen denean, haurra erraz lasaitzen da; poztasuna adierazten du eta atxikimendu-jokabideak nabariak dira, haren kontaktua eta arreta bilatzen baititu. Gainera, haurra laster has daiteke berriro ingurunea esploratzen. Haurra amarekin edonora badoa, haurrak ama ikusten duen bitartean alde batetik bestera mugituko da, esploratuko du eta beste haurrekin jolasten egongo da. Haurrak ziurtasuna dutenean giza trebetasun gehiago dituzte, autonomoagoak dira eta autoestimua ere altuagoa dute.\nAtxikimendu erresistentea edo anbibalentea.\nAtxikimendu irudia ondo garatu gabe dagoenean gertatzen da. Haur hauek larritasun handia adierazten dute, eta ez dira atxikimendu-irudiarengandik urruntzen; are gehiago, hura aurrean egon arren oso esplorazio gutxi egiten du. Atxikimendu-irudia aldentzen denean, haurrak larritasun handia bizi du, eta hura bueltatzean erreakzio anbibalenteak erakusten ditu: alde batetik, hurbiltasuna eta kontaktua bilatzen saiatzen da, baina, beste alde batetik, ama bada kontaktu hori bilatzen duena, haren aurka azaltzen da eta kontaktu hori errefusatuko du. Gainera, ez da esploraziora bueltatuko, atxikimendu-irudia berriro \u201cgaltzeko\u201d beldurra duelako. Haur hauek amari atxikitzeko joera dute eta bere kabuz testuinguru ezezaguna esploratzeko ideiaren kontra agertzen dira. Atxikimendu-irudia aldentzen denean asko urduritzen dira eta askotan baita atsekabetasunez negarrez hasi ere. Irudia berriz bueltatzean, honekiko kontaktua bilatzen dute baina aldi berean gorputza bere amarenarengandik urruntzeko joera aurkezten dute, amak lasaitzearen aurkako jarrera hartuz. Haurra parkean egonda esploratu beharrean amaren ondoan ibiliko da, beste haurrekin harremandu gabe. Emoziorik nabarmenena atxikimendu estilo honetan beldurra da.\nAtxikimendu ekiditzailea edo errefusatzailea.\nHaurrak larritasuna adierazten du, baina ez atxikimendu anbibalentean bezain handia. Haur hauen gurasoak arduragabeak izaten dira eta haurrek segurtasun falta handia dute, kanpotik lasaiak eta emozionalki kontrolatuak dirudite eta beraien sentimenduak gordetzen dituztenak dira. Gainera, haurrari berdin zaio atxikimendu irudia bertan izatea edo ez, ez dago afektibitaterik, eta, are gehiago, testuinguru ezezaguna bere ama oinarritzat hartu gabe esploratzen dute. Atxikimendu-irudiaren faltak, bestalde, ez ditu atxikimendu estilo hau garatu duten haurrak larritzen, eta irudiaren presentziak ez du eraginik izaten berriz ere haurrengana gerturatzen denean. Amarekiko kontaktua saihestu ere egiten dute. Ezezagunen aurrean ere ez dute ardurarik azaltzen, eta ez dira gehiegi larritzen horien presentziagatik. Haur hauek, horrenbestez, independentzia-sentsazio bat transmititzen dute.\nAtxikimendu desantolatua.\nAtxikimendu-mota honen ezaugarri nagusienak desantolaketa eta norabide eza dira eta honetan ez dago lotura egokirik. Haurraren zaintzaileak gogorrak eta arduragabeak dira eta ez dute egunerokotasun edo patroi finkorik jarraitzen; kasu larrienetan haurra tratu txarrak jasotzera iritsi daiteke. Helduak umearen aurrean erantzun ezegonkorrak edo ekiditzaileak ematen dituenean ere haurrak atxikimendu desantolatua garatzera bideratzen du. Atxikimendu desantolatua garatzen duten haurrek jokabide-arazoak aurkezten dituzte eta erantzun kontraesankorrak eman ohi dituzte bere atxikimendu-irudiari dagokionez: alde batetik bere bila joan daitezke eta negarrez hasi irudia urruntzen denean, baina ekidin egiten dute bere ondora bueltatzen denean. Eredu hau depresio sakona duten amen seme-alabengan ikusi izan da, ama hauek beren haurrak gaitzetsi edota beren giza zeinuen aurrean arretarik azaltzen dituztenak.\nAtxikimendu motak bikotearekiko erlazioan.\nAtxikimendu ziurra garatu dutenek, atxikimendu ez-ziurra garatu dutenekin konparatuz, bere buruarekiko irudi positiboagoa dute, pertsonen inguruko iritzi eta balorazio hobeak egiten dituzte eta haien bizitza kontrolatzeko gai sentitzen dira. Bikote-erlazioetan itxaropen onak izaten dituzte, txikitan haien atxikimendu-irudiarekiko erlazio xamurragoak izatearen ondorioz.\nModu honetan, atxikimendu ziurra duten pertsonek, gerora helduaroan autoestimu hobea garatu dutela eta estresari aurre egiteko erreminta hobeak lortu dituztela ikusi da. Gainera, beste pertsonen beharrak detektatzeko gaitasun handiagoa erakutsi dute.\nBestalde, atxikimendu ez-ziurra garatu duten pertsonek helduaroan autokonfiantza gutxiago erakusten dute eta besteekiko iritzi negatiboagoak izaten dituzte. Hala, maitasun-erlazioetan antsietate eta dependentzia handia erakusteko joera izaten dute. Ondorio hauen arrazoia txikitan minduta, abandonatua edo errefusatua izatearekin lotuta dago.\nBeraz, bakoitzak haurtzaroan garatu izandako atxikimendu motak helduaroko bikote-erlazioen kalitatea baldintzatuko du. Horrela, norberaren ziurtasunak helduaroan garatuko duten elkarrekikotasun-gaitasuna eragingo du, ziurtasun ezak bikote erlazioetan patroi finkoak eta zurrunak izatea eragingo duen bezala.\nAtxikimendua eta bikote-erlazioak.\nFisher y Crandell-ek konbinaketa posible desberdinak deskribatu zituzten bikote erlazioetan atxikimendu-motaren arabera:\nBatetik, bi kideek atxikimendu ekiditzailea garatu duten erlazioetan, beharren eta sentimenduen ukapena gailentzen da. Independentzia baino, jarrera babeskor bat azaltzen dute bikotekideek.\nBestetik, bikotekideek atxikimendu antsiosoa azaltzen dutenean, karentzia sentimendu bat gailentzen da kideengan, besteak inoiz ez bere beharrak asetuko ez dituela pentsatzera eramaten dutenak. Horrela, patroi hau duten pertsonek erlazioan amorrua azalduko dute, anbibalentzia eta frustrazio egonkorra agertuko da, bi pertsonen arteko desadostasun-maila altua garatuz.\nAzkenik, bikotekide biek atxikimendu antsioso eta ekiditzailearen konbinaketa azaltzen dutenean, liskar handiko erlazioak eratzen dituzte, estilo anbibalentea garatu duen kideak poztasun eza erakutsiz eta estilo ekiditzailea duen kideek bestearen poztasun eza dela arazoaren iturria pentsatzen duela aldi berean. Hala, pertsona antsiosoa frustrazioa eta abandonatua sentitzen da, eta bitartean pertsona ekiditzaileak bere bikotearen azalpen horiek atakatu eta gutxiesten ditu. Horrela, lehenengoaren protesta handitu ahala, bestearen jarrera defentsakorra handituko da, ondorioz, bien arteko biolentzia agertzea posible izango da.\nBikote erlazioetan non kide batek atxikimendu ziurra eta beste kideak atxikimendu ez-ziurra azaltzen duen, erronka handia suposatu dezake estilo anbibalente eta ekiditzailea garatu duten pertsonek dituzten jarrera zurrunentzat. Horrela, esperientzia onuragarria izango da baldin eta atxikimendu ez ziurra garatu duen bikotekideak malgutasuna erakutsi eta bere jarrera aldatzeko gai bada; hala ere, oso gutxitan bada ere, posiblea da atxikimendu ziurra garatu dien kideak atxikimendu ez-ziurra garatzeko joera izatea.\nHau ikusita, ezinbestekoa da bi kideen arteko harreman harmoniatsua lortu ahal izateko, bakoitza bestearen ikuspuntuan jartzeko gai izatea, bere helburuak, sentimenduak eta intentzioak kontuan hartuz, baita bien artean helburu komunak lortzeko jokabide-aldaketari dagokionez proposamenak egiteko gaitasuna egotea lortuz.\nArazoen aurrean, alde nabarmenak aurkitu dira pertsonek garatu duten atxikimendu motaren arabera. Horrela, atxikimendu ziurra garatu dutenek, triste sentitzen direnean eroso daude laguntza eskatzerako orduan. Aldi berean, bere kideari buruzko iritzi positiboak izango dituzte, eta bata bestearengan konfiantza izateko gai izango dira. Atxikimendu ez-ziurra garatu duten bikoteek, berriz, bere bikotekideaz zalantza asko izateko joera izaten dute eta bere kidearengan mesfidantza eta ardura eza aurreikusten dituzte."}
{"id": "294756", "revid": "448", "url": "https://eu.wikipedia.org/wiki?curid=294756", "title": "Fiodor Nikititx Romanov", "text": ""}
{"id": "294757", "revid": "448", "url": "https://eu.wikipedia.org/wiki?curid=294757", "title": "Filaret", "text": ""}
{"id": "294758", "revid": "448", "url": "https://eu.wikipedia.org/wiki?curid=294758", "title": "Filaret aitagoia", "text": ""}
{"id": "294759", "revid": "448", "url": "https://eu.wikipedia.org/wiki?curid=294759", "title": "Filaret aitalehena", "text": ""}
{"id": "294762", "revid": "6327", "url": "https://eu.wikipedia.org/wiki?curid=294762", "title": "Ekialdeko Eliza Ortodoxoa", "text": ""}
{"id": "294766", "revid": "448", "url": "https://eu.wikipedia.org/wiki?curid=294766", "title": "Toulouse-Lautrec", "text": ""}
{"id": "294767", "revid": "448", "url": "https://eu.wikipedia.org/wiki?curid=294767", "title": "Paul Cezanne", "text": ""}
{"id": "294768", "revid": "512", "url": "https://eu.wikipedia.org/wiki?curid=294768", "title": "Paul C\u00e9zanne", "text": "Paul C\u00e9zanne (; Aix-en-Provence, 1839ko urtarrilaren 19a - Aix-en-Provence, 1906ko urriaren 22a) frantziar margolaria izan zen, inpresionismotik kubismorako iragateko eragile nagusietako bat.\nGaraiko ertilari guztien artean, C\u00e9zanne izan daiteke XX. mendeko ertilariengan eragin handienetakoa izan zuena (Henri Matissek, adibidez, C\u00e9zanne-ren margoaren erabilera goresten zuen, eta Pablo Picassok haren konposizio lauaren egitura garatu zuen kubismoa sortzeko). Hala ere, itzalean bizi izan zen C\u00e9zanne, eta bakandurik lan egin. Ez zuen kritikariengan uste onik, lagun urri zituen, eta 1895 arte oso gutxitan erakutsi zituen margolanak. Senditik ere aldenduta bizi izan zen, sendikoek ez baitzuten aintzat hartzen sortutako erti iraultzaile hori.\nBiografia.\nSendi burges aberats batean sortu zen; aita bankaria zuen. Aix-en bertan egin zituen ikasketak, Bourbon eskolan lehenbizi (1852-1858), eta marrazki-eskolan gero. Bourbonen \u00c9mile Zola ezagutu zuen, eta lagun handia egin zuen. Zuzenbide-ikasketak egin zituen aitaren nahia betetzeko, baina berak margolari izan nahi zuen, eta 1861ean Parisa joan zen margolaritza-ikasketak egitera. Urte hartako erakusketa ofizialean, margolari-belaunaldi berriak beste joera batekoak baziren ere, orduko margolari errealista eta akademikoen lanak ederretsi zituen -Alexandre Cabanel (1823-1889), Gustave Dore irudigile ospetsua (1832-1883), Jean-Louis-Ernest Meissonier (1815-1891)-, baina Louvreko museoan Caravaggio, Vel\u00e1zquez, Ribera eta Zurbar\u00e1n bezalako maisu handien lanak eta herbeheretar eta veneziar margolarienak ikusi eta aztertu zituenean, berehala ohartu zen batzuen eta besteen artean zegoen amildegi sakonaz. Aurkikuntza horrek -esanahi handia izan zuen haren margolari-ibilbidean-, krisi larria eragin zion. Hala, margotzeko gauza ez zelako ustean etsita, jaioterrira itzuli eta aitaren banketxean lanean hasi zen. Baina margotzen jarraitu zuen.\nHain zuzen ere, garai horretakoa da bere aitaren erretratuetako bat (Louis-Auguste C\u00e9zanne, 1860-1863, National Gallery, Londres), eta bere lagun Achille Emperaire ipotxarena, besteak beste. 1862ko azaroan Parisa joan zen berriro, margolari izateko eta margolaritzatik bizitzeko asmo sendoarekin.\nParisen Zolarekin harremanetan jarri zen berriro, \u00c9ugene Delacroix eta Gustave Courbet frantziar margolarien lanak aztertu zituen, Salon des Refus\u00e9s erakustaretoa bisitatu zuen (inpresionistek erakusketa ofizialaren itxikeriari aurre egiteko antolatua), eta Charles Suisseren Akademian Armand Guillaumin (1841-1927) eta Camille Pissarro (1830-1903) ezagutu zituen. Margolari horiek ezagutzeak, Pissarro ezagutzeak batez ere, garrantzi handia izan zuen bere ertoiaren norabidean: harreman horren eraginez, bere estilo landugabea, margo ilunekoa eta materiaz betea aldatuz joan zen pixkanaka-pixkanaka, eta estilo berezi bat sortu zuen, bere-berea, berak \u00abcouillard\u00bb deitu zuena, arau akademiko guztietatik, eskola eta aurreiritzi guztietatik bereizia.\n1866an margolan bat bidali zuen erakusketa ofizialera, baina ez zuen lortu epaimahaikoen onespena (urte askotan bidali zituen bere lanak erakusketa ofizialetara, baina behin bakarrik onartu zioten bat, eta hura bere lagun Guillauminen bitartekotzari esker; oharkabean pasa zen, gainera).\nBada, lana onartu ez ziotela-eta, gutun bat idatzi zion Edertietako buruari kultura ofizialak zeraman bidearekin bat ez zetorrela azalduz. 1870. urtean, Frantziaren eta Prusiaren arteko gerra piztu zenean, Proventzan zegoen. L'Estaquen bizi izan zen -Marseillako golkoko hiri bat-, bere amaren etxe batean, bere andre Marie-Hortense Fiquetekin eta semearekin. Han paisaia eta izadi hil asko margotu zituen, aurrekoetatik desberdinak, margo biziagoak eta margo-ore arinagoak erabili baitzituen. Ondo bereganatua zuen ordurako inpresionismoaren funtsa: margoa elementu eraikitzailea da, ez bakarrik koloreen arteko aurkakotasunaren bitartez, baita fusioaren, dardaren eta gardentasunen bitartez ere. 1872an Pontoisen jarri zen bizitzen, Pissarro bezala. Gero eta harreman estuagoa izan zuen Pissarrorekin, eta harekin eta beste margolariekin batera lan egin zuen, aire zabalean beti. Gero, Auvers-sur-Oise-ra joan zen bizitzera, eta bi urte egin zituen han, Gachet doktorearen etxean. Margolari-belaunaldi gaztearen margolaritza-molde berria aintzakotzat hartzen zuen bakarretakoa zen Gachet. Auversen \"Urkatuaren etxea\" margotu zuen (1873, Paris, Musee d'Orsay), bere lan aipagarrienetako bat, handik aurrera urratuko zuen bide berriaren aurreneko maisulana. 1874an, Pissarrok bultzatuta, inpresionisten lehenengo talde-erakusketan parte hartu zuen, Nadar argazkilariaren estudioan (Gaspard-F\u00e9lix Tournachon). Bigarrenean ez zuen parte hartu, lehenengoan izandako porrotak nahigabetuta. Hirugarrenean, berriz, 1877an, hamasei lan bidali zituen, baina oso harrera txarra egin zien kritikak, eta baita jendarteak ere. Cezanne L'Estaquera erretiratu zen, eta lagunengandik ere banandu zen.\n1886an Zolak \"L'Oeuvre\" argitaratu zuen. Lanaren pertsonaia nagusia margolari bat zen, porrot egindako margolari bat, eta C\u00e9zanneri iruditu zitzaion Zolak bere lanarekin kritika egin nahi izan zuela pertsonaia hartaz baliatuz. C\u00e9zannek harremanak eten zituen idazlearekin, eta ez zen inoiz gehiago harekin elkartu. Urte hartan aita hil zitzaion, eta emaztea eta semea Parisen utzita Aixera joan zen.\nAixen Sainte-Victoire mendiko margolan asko eta izadi hil asko egin zuen. C\u00e9zanneren helburu nagusia bere margolanetan zuzeneko sentipenaren bizitasunari -inpresionistek sustatutako ezaugarria-, konposizio txukuna eta erritmoa eranstea zen. Eta margo hutsa erabiliz lortu zuen hori, usadiozko margolaritza modelatuaren eta argilunen beharrik gabe. Harentzat forma eta margoa bi elementu desberdin ziren; margotu ahala marrazten zuela zioen, eta margolana margoetan aberatsa zenean formetan betea zela.\n1895. urtean Vollardek erakusketa handi bat antolatu zuen haren margolanekin bakarrik.\nBerriro ere kritikak eta jendeak hotz samar hartu zituen haren lanak, baina abangoardiako ertilari gazteek eta bere garaikideek maisutzat hartu zuten. 1899an Salon des Ind\u00e9pendants erakusketan parte hartu zuen, eta haren lanek jakin-min handiagoa piztu zuten orduan. Ezaguna izaten hasi zen, eta aholku eske joaten zitzaizkion margolari gazteak, \u00c9mile Bernard eta Charles Camoin, adibidez. 1904an Salon d'Automne izeneko erakusketan areto oso bat hartu zuten bere lanek. Kubistek haren jarraitzaileak zirela aitortu zuten, haren joera konstruktibistan eta errealitatearen elementu estrukturalen erabileran (kuboa, esfera, zilindroa, konoa) oinarritzen baitziren kubismoaren ezaugarri nagusiak. Haren azken urteetako lanak maisulanak dira guztiak, adituen ustez: \"Karta-jokalariak\" (1890-1892, Museed'Orsay, Paris), \"Gizon pipaduna\" (1890), \"Annecy aintzira\" (1896), \"Bainu-hartzaileak\" (1898\u20131905). 1907an, bera hil eta hurrengo urtean, atzera begirako erakusketa handi bat antolatu zen, eta ordutik aurrera hasi zen C\u00e9zanne-ren balioa benetan aintzakotzat hartzen.\nC\u00e9zanneren lana.\nC\u00e9zanne-ren margolaritza-prestakuntzan garrantzi handikoak izan ziren Courbet-en zehazpen konstruktiboa, Delacroix-en erromantizismo eta lirismo margotsua, eta Honor\u00e9 Daumier-en lana, C\u00e9zanne-ren beraren ustez, bi margolari handi horien nolakotasun piktoriko guztiak beregan zituena. Margolari horiek utzitako arrastoa nabarmena da C\u00e9zanne-ren lehenengo lanetan, margoaren erabilera oldartsuan, tonu ilunetan eta margo-nahastura kargatuetan. 1865 eta 1869 bitartean, erretratu-sail bat egin zuen, \"Dominique osabaren erretratuak\" izenez ezagunak, non, bolumenaren arazoa konpontzeko, espatulaz zabaldutako materiaren loditasuna baliatu zuen. \"Pendulu beltza\" izeneko obran (1869-1870, Paris, Niarchos bilduma) argi dago konposizioan jarri zuela bere arreta osoa. Pissarroren bilaketa kromatikoak eta konstruktiboak akuilaturik, errealitatea modu optikoago eta trinkoago batez irudikatzen hasi zen, patetismorik gabe: gorago aipatu den \"Urkatuaren etxea\" hori izan zen haren estilo berriaren maisulanetako bat. Hala ere, bai margolan horretan, eta baita garai horretako beste batzuetan ere (margo argikoak eta konposizio-oreka zorrotzekoak dira horiek, adibidez, \"Gachet doktorearen Auvers-eko etxea\" (1873). Argi dago inpresionismotik urruntzen hasia zela: margozko paisaiek formaren bolumenak nabarmentzeko erabiltzen zituen, argiaz-eta hainbeste arduratu gabe. C\u00e9zanne-k inpresionismoa \u00abgotortu\u00bb nahi zuela zioen. Aixeko 1833-1837 bitarteko aldian izadiaren irudiaren kontrol formal-konstruktiboa zorroztuz joan zen; urte haietan, margoz moldatutako forma gotorrak gauzatzen saiatu zen. Horregatik, ez da harritzekoa gai bat hartu eta hura askotan margotu izana: batez ere L'Estaque herriko ikuspegiak, Ch\u00e2teau Noir-ekoak eta Sainte-Victoire mendikoak. C\u00e9zanne-k izadi hil ikusgarrietan irudikatu zuen izadiko gauzen eta eguneroko bizitzaren iraunkortasuna eta betikotasuna. Bere bizitzako azken urteetan, bainu-hartzaileen margolan asko egin zituen. Lehenago ere eginak zituen bainu-hartzaileak, haina oraingoak askoz margolan handiagoak ziren, abstraktuagoak, klasizismo berri batera hurbiltzen den forma eta margo-sintesi bat eginez."}
{"id": "294769", "revid": "448", "url": "https://eu.wikipedia.org/wiki?curid=294769", "title": "Cezanne", "text": ""}
{"id": "294770", "revid": "448", "url": "https://eu.wikipedia.org/wiki?curid=294770", "title": "C\u00e9zanne", "text": ""}
{"id": "294771", "revid": "17", "url": "https://eu.wikipedia.org/wiki?curid=294771", "title": "Muxu", "text": ""}
{"id": "294772", "revid": "448", "url": "https://eu.wikipedia.org/wiki?curid=294772", "title": "Emiliano Arriaga Ribero", "text": ""}
{"id": "294773", "revid": "512", "url": "https://eu.wikipedia.org/wiki?curid=294773", "title": "Lillian Bassman", "text": "Lillian Bassman (Brooklyn, New York, 1917ko ekainaren 15a \u2013 Manhattan, New York, 2012ko otsailaren 13a) estatubatuar argazkilari eta margolaria izan zen.\nBiografia.\nBere gurasoak Errusiatik Estatu Batuetara emigratu zuten judu intelektualak ziren, 1905ean Brooklynen (New York) jarri ziren bizitzen. Alexey Brodovitchekin Manhattango Ehungintza Goi Eskolan ikasi zuen eta 1933an graduatu zen. Han ezagutu zuen Paul Himmel argazkilaria gero 1935ean bere senar bihurtuko zena.\n1940.eko hamarkadatik 1960.ekora, Bassmanek Junior's Bazaar eta gero Harper's Bazaar moda aldizkarietan lan egin zuen arte zuzendari gisara, non Richard Avedon, Robert Frank, Faurer Luis eta Newman Arnold bezelako argazkilarien ibilbideak sustatu zituen. Alexey Brodovitch argazkilari errusiarraren zuzendaritzapean bera ere modeloen argazkiak ateratzen hasi zen. Bere lanik gehienak Harper's Bazaar aldizkarian argitaratu ziren 1950 eta 1965 bitartean.\n1970.eko hamarkadan moda munduan argazkiak egiteko era aldatu zen eta Lillianen forma hutsetan lan egiteko era zaharkituta zegoen. Bere proiektuetara pertsonaletara bideratu zuen lana, moda argazkilaritza albo batera utzi eta urtetan zehar argazki negatibo eta kopiak pilatu zituen. 20 urte beranduago ehundaka irudi zituen boltsa bat aurkitua izan zen, 90eko hamarkadan bere lana berriro aintzat hartua izan zen.\n90 urte zituela teknologia digitalarekin eta koloretako argazkilaritza abstraktuarekin lan egin zuen lan sail berri bat sortzeko.\nBere lanaren ezaugarririk aipagarrienak argi eta itzalen arteko kontraste gogorra, pikor nabariarekin amaitutako argazkiak, kokapen geometrikoa eta sujetuekiko kameraren anguluak. Bassman modako argazkilaritzan haundietako bat da kontsideratua izan da."}
{"id": "294774", "revid": "119347", "url": "https://eu.wikipedia.org/wiki?curid=294774", "title": "Bologna Itzulpen Zerbitzua", "text": "Bologna Itzulpen Zerbitzua Europako proiektu bat da, eta helburua du itzulpen automatikoko zerbitzua eskaintzea goi-mailako irakaskuntzako erakundeek beren ikasketa-programak ingelesera itzuli ahal izateko. (Information and Communication Technologies Policy Support Programme - Multilingual Online Services (CIP-ICT-PSP.2010.6.2).)\nGero eta behar handiagoa dago hezkuntzaren arloko erakundeek ikasturteko edukiaren dokumentazioa eta beste hainbat informazio ingelesez emateko. Ikasturteko edukiaren eta gradu programen itzulpenak izatea erabakigarria da, unibertsitateek atzerriko ikasleak erakartzeko, eta are garrantzitsuago, erakundeek irudi ona lantzeko nazioarte mailan.\nZifren eta joeren arabera, ohiko giza itzulpen-zerbitzuetan inbertitzea garestiegia da. Ondorioz, ikasturteko materialak eta gradu programak sarritan tokiko hizkuntzetan ematen dira bakarrik.\nBologna Itzulpen Zerbitzua proiektuaren helburua da irteera bat ematea arazo horri. Horretarako eskainiko du koste baxuko, Webean oinarritutako eta goi-mailako kalitatezko itzulpen automatikoa. Zerbitzu hori bereziki egokituko da ikasketa programak edo ikasturteko syllabi-ak itzultzeko. Proiektuaren helburua da itzulpen-plataforma bat garatzea sarean ondoko hizkuntzak ingelesera itzultzeko: nederlandera, finlandiera, frantsesa, alemana, portugesa, espainiera eta turkiera; baita ingelesetik txinerara itzultzeko ere.\nPartzuergoa.\nBologna Itzulpen Zerbitzua martxan jarri duen partzuergoa industria arloan eta hezkuntzan diharduten hainbat bazkideekin osatua dago. Denek egiten dituzte garrantzi handiko ekarpenak, esperientzia eta ezagutza mailan, zerbitzuaren alderdi batean edo bestean."}
{"id": "294775", "revid": "448", "url": "https://eu.wikipedia.org/wiki?curid=294775", "title": "Irakite-tenperatura", "text": ""}
{"id": "294777", "revid": "1491", "url": "https://eu.wikipedia.org/wiki?curid=294777", "title": "Aldagai anitzeko analisi", "text": "Estatistikan, aldagai anitzeko analisiak bereziki datu-multzo batean aldagai anitz jasotzen diren egoeretan erabiltzen diren teknika estatistikoen multzoa da. Teknika hauek metodo eta prozedura ezberdinak erabiltzen dituzten arren, helburu berdina dute finean: jasotako aldagaiak faktore edo dimentsio bakan batzuetan laburbiltzea eta elementuak modu sinple batez irudikatzea, beraien arteko konparazioak modu sinple batean egiteko."}
{"id": "294792", "revid": "336", "url": "https://eu.wikipedia.org/wiki?curid=294792", "title": "Funtzio boolear", "text": "Matematika arloan funtzio boolearra funtzio bat da non bere domeinua 0 edo 1 balio bitarrek (\"faltsua\" edo \"egiazkoa\" hurrenez hurren) osatzen duten.\nFormalki, \u0192 : \"B\"n \u2192 \"B\" motako funtzioak dira, non \"B\" = {0,1} eta \"n\" zenbaki oso ez negatiboa den, funtzioaren aridadea alegia.\nAdierazpideak.\nFuntzio logiko bat modu desberdinetan adieraz daiteke, besteak beste honako hauek azpimarra ditzakegu:\nAdierazpide bat edo bestea aukeratzea, ikusiko dugun bezala, kasu bakoitzaren behar zehatzen arabera egingo da.\nAljebraikoa.\nEragiketa aljebraikoak egiten direnean erabiltzen da. Jarraian, adibide baten bidez, hiru aldagaiko funtzio beraren adierazpide aljebraiko ezberdinak agertzen dira.\na) adierazpenak planteatutako problema logiko batean izan dezake jatorria edo zehaztapen batzuk lengoaia aljebraikora itzulitakoan sor daiteke. b) eta c) adierazpenei kanonikoak esaten zaie: b) adierazpenari biderketen batuketa (\"sum-of-products\", SOP, ingelesez), eta c) adierazpenari batuketen biderketa (\"product-of-sums\", POS, ingelesez); haien ezaugarri nagusia da batuketa edo biderketa bakoitzean aldagai guztiak (A, B eta C) ageri direla. d) eta e) funtzio sinplifikatuak dira, hau da, funtzioen adierazpen minimoa. Azken bi adierazpenek berezitasun bat dute, f) adierazpenak soilik NAND funtzioak erabiltzen ditu, eta g) adierazpenak NOR funtzioak.\nEgia-taula bidez.\nEgia-taula batek funtzio logikoaren balio posible guztiak definitzen ditu funtzioaren aldagaien balio-konbinazio guztietarako. \"n\" aldagaiko funtzio baten konbinazio posibleen kopurua 2n izango da.\nIkusi dugun bezala funtzio logiko bat adierazpen aljebraiko ezberdinekin adieraz daiteke, baina egia-taula bakarra du. Ondoko taulak aurreko ataleko funtzio logikoari dagokio.\nModu errazena egia-taularen eta adierazpen aljebraikoaren arteko baliokidetasuna ikusteko, azken hau era kanonikoan adieraztea da. Horrela, biderketen batuketaz adierazitako era kanoniko honek (forma kanoniko disjuntiboa)\nadierazten digu funtzioaren balioa 1 izango dela bere batugairen batek 1 balioa hartzen duenean. Adibide honetan lau konbinaziotan gertatuko da hau (A\u2019BC\u2019 batugaian 010 daukagunean, AB\u2019C\u2019-n 100 dagoenean, AB\u2019C batugaian 101 eta ABC\u2019-n 110) eta gainerako konbinaziotan 0 izango da. Funtzioa batuketen biderketa era kanonikoan (edo forma kanoniko konjuntiboa) adierazita badago antzera gertatzen da, baina honelakotan kontuan izan behar dena da funtzioa 0 izango dela adierazpeneko biderketaren bat 0 denean.\nFuntzio sinplifikatua abiapuntu hartuta egia-taula lortzea ere erraza da, baina ez alderantziz.\nZenbakizkoa.\nZenbakizko adierazpidea espresio kanonikoak adierazteko modu sinplifikatua da. Ezeztatu gabe dagoen aldagaia 1 balioaz ordezkatzen badugu eta ezeztatuta dagoena 0 balioaz, terminoa batuketa nahiz biderketa izan, konbinazioaren balio bitarraren baliokidea den zenbaki hamartar baten bidez adieraz daiteke. Adibidez, honako termino kanoniko hauek era honetara adieraziko dira (kontuan izan A pisu handienekoa dela eta D pisu txikienekoa):\nFuntzio kanoniko bat biderketen batuketa modura adierazteko \u03a3n (sigma) ikurra erabiliko dugu eta batuketen biderketa modura adierazteko \u03a0n (pi), non n aldagai kopurua izango den. Honela, aurreko ataleko egia-taulari dagokion zenbakizko adierazpena honela geratuko da:\nMatematikoki frogatzen da, funtzio baten edozein i gairentzat honako ekuazio hau betetzen dela:\nAdibide gisa berdintasun hau erabil daiteke aurreko adibideko biderketen batuketatik abiatuta, batuketen biderketa lortzeko:\nGrafikoa.\nAdierazpide grafikoa zirkuitutan eta eskema elektronikotan erabiltzen dena da. Honako irudi honetan bi funtzio aljebraiko adierazten dira grafikoki, bat nonrmalizatu gabeko ikurrekin, goialdean, eta bestea normalizatuekin, behealdean. (ikusi ate logikoen sinboloak)\nSinplifikazio metodoak.\nFuntzio logiko bat sinplifikatzea bere adierazpen minimoa lortzea da. Funtzio logiko bat eraiki behar denean, aurretik sinplifikatu egiten da zirkuituaren konplexutasuna murrizteko.\nJarraian, funtzio logiko bat sinplifikatzeko modu usuenak agertzen dira.\nAljebraikoa.\nSinplifikatzeko metodo hau erabiliko bada, booleren aljebraren propietate eta teorema guztiak ezagutzeaz gain, esperientziaz lortzen den trebezi logiko-matematikoa ere izan behar da.\nAdibide gisa honako funtzio hau sinplifikatuko da:\nBatugaiak aztertzen baditugu, ikus dezakegu batetik 2. eta 5. batugaietan eta bestetik 4. eta 5. batugaietan gai komunak daudela eta ondorioz sinplifikagarriak direla:\nKontuan izan 5. batugaia birritan hartu dela, horrela eginda emaitza aldatzen ez baita.\nOrain A + A\u00b4 = 1 eta A . 1 = A propietateak aplikatuz honela geratzen da:\nProzesua berriz errepikatzean,\nFuntzioak ez dira beti aurreko hori bezain errazak sinplifikatzen. Gehienetan metodo aljebraikoa ez da erosoa adituak ez direnentzat; behin ekuazioa sinplifikatuta, zalantza handiak egon daitezke lortu dena sinplifikazio maximoa den ala ez.\nKarnaugh-en mapa.\nMetodo hau 2n gelaxkaz osatutako diagramak egitean datza, n aldagai kopurua izanik. Gelaxka bakoitzak konbinazio posibletako bat adierazten du, eta aldameneko gelaxka batera pasatzerakoan, bai horizontalean bai bertikalean, aldagai bakarra aldatzen da, berau forma ezeztatura edo forma zuzenera pasatzeko.\nMetodo hau gehienez lau aldagaiko funtzioak sinplifikatzeko erabiltzen da. Aldagai kopuru handiagoko funtzioak sinplifikatzeko beste metodo batzuk erabiltzen dira, zenbakizkoa adibidez. Jarraian diagramak edo Karnaugh-en mapak ikus ditzakegu, bi, hiru eta lau aldagaikoak.\nOhikoa da gelaxka bakoitza zenbaki batez zenbatzea funtzio kanonikoa errazago adierazteko. Zenbaki hori gelaxkak adierazten duen termino kanonikoari dagokion zenbaki hamartarra da.\nFuntzio logiko bat Karnaugh-en metodoa erabiliz sinplifikatzeko honako urrats hauei jarraituko zaie:\n1. Diagrama edo mapa marrazten da sinplifikatu nahi den funtzioaren aldagai kopurua kontuan hartuta.\n2. Batekoak jartzen dira funtzioaren parte diren termino kanonikoen gelaxkatan.\n3. Aldameneko gelaxkatan dauden batekoak multzotan biltzen dira honako arau hauek errespetatuz:\n4. Funtzio sinplifikatuaren termino kopurua bat etorriko da diagramak duen multzo kopuruarekin. Termino bakoitza multzoan egoeraz aldatzen diren aldagaiak kenduz lortuko da.\nAdibide gisa funtzio beraren bi sinplifikazio egingo dira haien forma kanonikoa oinarritzat hartuz:\nAurreko urratsak jarraituz, funtzio bakoitzaren diagrama honela geratuko da:\nFuntzio sinplifikatuak hiru batugai izango ditu kasu batean eta bi biderkagai bestean. Biderketen baturari dagokion mapan erreparatzen badugu ikus dezakegu lehenengo multzoan A aldagaia dela aldatzen dena (0 gelaxkan forma ukatuan dago eta 4 gelaxkan zuzenean), 2. multzoan berriz, C da aldatzen den aldagaia eta 3.ean berriz ere A da. Beraz, ekuazio sinplifikatua honako hau izango da:\nBaturen biderketari dagokion mapan berdintsu eginez, hauxe geratuko da:\nQuine-McCluskey-en zenbakia.\nQuine-McCluskey-en algoritmoa baliagarria da edozein aldagai kopuruko funtzioen sinplifikazioa egiteko.Funtzio sinplifikatuak behar dituzten aplikazio informatikoetan erabiltzen dena da.\nJarraian metodo honetan eman beharreko urratsak adierazten dira adibide batean oinarrituta.\n1. Sinplifikatu beharreko funtzioa biderketen batura forma kanonikoan adierazten da.\nSinplifikatu beharreko funtzioa:\n2. Taula bat osatu behar da konbinazioaren balio hamartarrarekin, aldagaien egoerarekin eta indizearekin (aldagaien egoerak dituen bateko kopurua).\n3. Aldagai bakarrean ezberdintzen diren konbinazioak elkartzen dira eta aldagai horren egoeran beheko gidoia (_) jartzen da. Erabilitako konbinazioak ixarekin (X) markatzen dira.\n4. Prozesua errepikatzen da behar adina aldiz, eta egoera berdinak kentzen doaz.\n5. Taula bat osatzen da bukaerako konbinazioekin eta multzokatu gabekoekin. Errenkada gisa bukaerako konbinazioak eta multzokatu gabeak hartzen dira eta zutabe bezala konbinazio horiei dagozkien balio hamartarrak. Konbinazio baten balio hamartarra duen gelaxka bakoitza ixa batekin markatzen da. Jarraian, ixa bakarra duten zutabeetan erreparatzen dugu; haien konbinazioak ezinbestekoak dira. Azkenik hautatu gabeko balio hamartarren konbinazioak hartzen dira, kontuan izanik konbinazio hauen balio hamartarrak ez direla beste konbinazio batzuetan hartuak izan. Funtzio sinplifikatua ezinbesteko konbinazioek eta azken hauek osatzen dutena da.\nZeharo zehaztu gabeko funtzioak.\nOrain arte ikusi diren funtzio guztiak balio logiko bat, 0 edo 1, dute esleituta konbinazio bakoitzeko. Funtzio horiei \"osoak\" edo \"zeharo zehaztuak\" esaten zaie. Badira funtzioak konbinazio batzuk definitu gabe dituztenak, hauei \"zeharo zehaztu gabeko funtzioak\" deritze. Egoera hau honako bi arrazoi hauengatik gerta daiteke:\nZeharo zehaztu gabeko funtzio baten egi-taulan axola gabeko gaiak ixa (X) baten bidez adierazten dira. Forma kanonikoa adierazteko zehaztu gabeko gaiak bereizten dira \u03c6 ikurra erabiliz.\nZehaztu gabeko funtzioak sinplifikatzeko orduan, axola gabeko gaiak \"komodin\" gisa erabil daitezke multzoak egiterakoan, hau da, multzo handiagoa lortzearren batekoa interesatzen bazaigu horrela hartuko dugu, bestela 0 balioa esleituko diogu.\nMinterm.\nn aldagaiko funtzio boolear batean, n aldagaietako bakoitza behin bakarrik (ukatuta ala ukatu gabe) ageri den biderketa boolearrari \"minterma\" esaten zaio. Hau da, minterma n aldagaiko adierazpen logikoa da, non eragileak biderketa logikoa (AND) eta ukapena (NOT) izan daitezkeen.\nAdibidez, hiru aldagaiko (a, b eta c) funtzio boolear batentzat abc, ab'c eta abc' minterm adibideak dira.\nMaxterm.\n\"Maxterm\"-a n aldagaiko adierazpen logikoa da non eragileak batura logikoa (OR) eta ukapena (NOT) izango diren.\nAdibidez, honako gai kanoniko hauek maxterm-ak dira:"}
{"id": "294793", "revid": "512", "url": "https://eu.wikipedia.org/wiki?curid=294793", "title": "1669 Dagmar", "text": "1669 Dagmar asteroide gerrikoan aurkitutako 1669. asteroidearen izena da. 1934ko irailak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1934 RS zen."}
{"id": "294794", "revid": "105290", "url": "https://eu.wikipedia.org/wiki?curid=294794", "title": "1670 Minnaert", "text": "1670 Minnaert asteroide gerrikoan aurkitutako 1670. asteroidearen izena da. 1934ko irailak 9an aurkitu zuen Hendrik van Gentek Johannesburgotik. Bere behin-behineko izendapen zientifikoa 1934 RZ zen. Bere izena Marcel Minnaertengatik jasotzen du."}
{"id": "294796", "revid": "512", "url": "https://eu.wikipedia.org/wiki?curid=294796", "title": "1671 Chaika", "text": "1671 Chaika asteroide gerrikoan aurkitutako 1671. asteroidearen izena da. 1934ko urriak 3an aurkitu zuen Grigory Neujminek Simeisetik. Bere behin-behineko izendapen zientifikoa 1934 TD zen. Bere izena Valentina Terexkovaren ezizenagatik jasotzen du."}
{"id": "294797", "revid": "512", "url": "https://eu.wikipedia.org/wiki?curid=294797", "title": "1672 Gezelle", "text": "1672 Gezelle asteroide gerrikoan aurkitutako 1672. asteroidearen izena da. 1935eko urtarrilak 29an aurkitu zuen Eug\u00e8ne Delportek Uccletik. Bere behin-behineko izendapen zientifikoa 1935 BD zen. Bere izena Guido Gezellegatik jasotzen du."}
{"id": "294799", "revid": "56334", "url": "https://eu.wikipedia.org/wiki?curid=294799", "title": "Guido Gezelle", "text": "Guido Gezelle (Brujas, 1830eko maiatzak 1-Kortrijk, 1899ko azaroak 27) flandriar olerkaria izan zen, bere lanak nederlanderaz idatzi zituena.\n1854an apaiz ordenatua izan zen, eta apaiz eta irakasle izan zen Roeselaren. Politikan oso murgildua egon zen, langileei eman zien babesaren ondorioz arazo asko izan zituen elizaren sektoreren batzuekin.\nBere olerkaritza naturan eta erlijioan oinarritzen da. Flandesera eta nederlandera hizkuntza ezberdinak bezala banatzeko mugimenduak eragin handia izan zuen beragan.\nBere omenez izendatu zen 1672 Gezelle asteroidea."}
{"id": "294800", "revid": "105290", "url": "https://eu.wikipedia.org/wiki?curid=294800", "title": "El Baix Guinard\u00f3", "text": "El Baix Guinard\u00f3, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 26.287 biztanle zituen.\nBere mugak honako hauek dira: mendebaldean Sardenya kalea du, honek El Camp d'en Grassot eta Gr\u00e0cia Nova kaleekin muga egiten duelarik, hegoaldean Sagrada Fam\u00edlia auzoko Antoni Maria Claret kalearekin mugatzen du, ekialdean Cartagena kaleak Guinard\u00f3 eta Baix Guinard\u00f3 auzoak banatzen ditu, eta azkenik, iparraldean Can Bar\u00f3 auzoko Avinguda Mare de D\u00e9u de Montserrat etorbidea eta Font Castellana plazarekin mugatzen du."}
{"id": "294801", "revid": "69297", "url": "https://eu.wikipedia.org/wiki?curid=294801", "title": "1982ko Andaluziako Itzulia", "text": "1982ko Andaluziako Itzulia txirrindularitza itzuli honen 28. edizioa izan zen. 1982ko otsailak 2 eta 7 artean ospatu zen, sarrerako bat eta horietako bat bikoitza izan zen 5 etapatan banatutako 797,60 kilometroko ibilbidea eginez. Marbellan hasi eta Gandian amaitu zen.\n64 txirrindularik parte hartu zuten 8 taldetan banatuta, proba 56k amaituz.\nGarailea izan zen Marc Sergeantek proba, batez beste, 34,784 kilometro orduko abiaduran bete zuen. Erregulartasunaren sailkapena ere berak irabazi zuen. Mendikoa Harald Maierrek irabazi zuen, tarteko helmugena Avelino Pereak eta taldekakoa Reynoldsek."}
{"id": "294802", "revid": "69297", "url": "https://eu.wikipedia.org/wiki?curid=294802", "title": "Marc Sergeant", "text": "Marc Sergeant (Aalst, 1959ko abuztuak 16) belgiar txirrindulari ohi bat da, profesionala 1981 eta 1996 artean, denbora horretan 20 garaipen lortuz.\n1980an Moskuko Udako Olinpiar Jokoetan parte hartu zuen.\nZaletu mailako Belgikako txapelduna izan zen 1981ean. Behin profesionaletan, errodadore bezala nabarmendu zen, batez ere etapa lauetan lehiakorra.\nTxirrindularitza profesionaletik erretiratu ondoren kirol zuzendari izan zen.\nPalmaresa.\n1980\n1981\n1982\n1983\n1984\n1985\n1986\n1987\n1988\n1990\n1991"}
{"id": "294803", "revid": "69297", "url": "https://eu.wikipedia.org/wiki?curid=294803", "title": "Druivenkoers Overijse", "text": "Druivenkoers Overijse Belgikako Flandriako Brabanteko Overijse hirian ospatzen den txirrindularitza txapelketa bat da.\n1961ean profesionalentzako kriterium (kilometro gutxiko hiri lasterketa) bezala sortua, 1969an egungo ohiko iraupen lasterketa formatura pasatuz. 2005ean UCI Zirkuitu Kontinentalak sortu zirenetik UCI Europe Tourren zati da 1.1 mailan."}
{"id": "294804", "revid": "688", "url": "https://eu.wikipedia.org/wiki?curid=294804", "title": "ENIAC", "text": "ENIAC (ingelesezko \"Electronic Numerical Integrator And Computer\" izen osoaren sigla, euskaraz \u00abZenbakizko Integratzaile eta Konputagailu Elektronikoa\u00bb) Ameriketako Estatu Batuetako Armadako Balistika Ikerketa Laborategiko erabili zuen konputagailu erraldoi bat izan zen, berez erabat digitala zen lehenbiziko konputagailutzat jo izan da, bere helburua jaurtiketa taulak kalkulatzea izan zelarik. Bigarren Mundu Gerran zehar Estatu Batuetako Armadak makina honen diseinua eta ekoizpena finantziatu zituen.\nKonputagailu honen eraikitze kontratua 1943ko ekainaren 5ean diseinatu eta 1943ko uztailetik aurrera \"PX Proiektua\" izenez Moore School ikastetxeko Ingeniaritza Fakultatea diseinatu eta ekoizten hasi zen. Azkenik, 1946ko otsailaren 14ean Pennsylvanian aurkeztu zen, denera 500.000 dolar kostatu zelarik. 1946ko azaroaren 9an ENIAC konputagailuaren funtzionamendua eguneratu eta memoria areagotzeko asmoz denboraldi batez eten egin eta 1947an Maryland estatuko Aberdeen Proving Ground eremura garraiatu zuten, uztailaren 29an bertan berriz ere martxan jarri zelarik, honela 1955eko urriaren 2rarte funtzionamenduan jarraitu zuen, data horretan behin betiko desaktibatu zutelarik.\nENIAC konputagailuaren diseinatzaileak Pennsylvaniako Unibertsitateko John Mauchly eta J. Presper Eckert ingeniariak izan ziren.\nEzaugarriak.\nElektronikoak.\nElektronikari esker ENIAC konputagailuak kalukuluak burutzen bere garai beretxuko MARK I konputagailua baino hirurehun aldiz azkarragoa zen.\nEmakume informatikariak.\nProiektuaren hasiera 2. mundu gerrarekin bat dator: Ingalaterra eta AEBetako ahaleginek balistika-kalkuluetan eta deskodetze-tekniketan (Alan Turing) bidea irekitzen diete konputagailu elektronikoei. Abagunea aproposa da emakumeen parte-hartzea bultzatzeko: gerrak gizonezkoak mobilizatu ditu batez ere, eta beharrezkoa da emakumeak etxez kanpoko lanetara ere inkorporatzea. \nENIAC eta antzeko hasierako makinen diseinuan, generoaren araberako lan-banaketa gertatzen da gainera: gizonekoek hardwarea egingo dute, ingeniaritza elektriko klasikoa (gizonezkoen arloa), baina emakumeak, kalkulu-trebetasuna aurretik frogatuta, arlo berriaz arduratuko dira, programazioa (hasieran, lan gutxietsia). \nOndo dokumentatuta dagoen gertakizun historikoa da, eta egia da ere, tamalez, emakume aitzindari horien lana ezkutatu zitzaiola gizarteari. Litekeena da argazkietako gelan dauden pertsonen artean John Mauchly and J. Presper Eckert eta Herman H. Goldstine izenak ezagunak izatea, ENIACen diseinatzaileak alegia (Pennsylvania, Moore School of Electrical Engineering), baina ez dira oso ezagunak ingeniaritzako esfortzu partekatu horren emakume bide-urratzaileen izenak, adibidez hauek:\nEz dira bakarrak, noski. Agian ezagunagoa da beste emakume hau, Grace Murray Hopper, MARK 1 konputagailuaren diseinuan aritu zena (Princeton); geroxeago, software-sorkuntzako hainbat arlotan aritu zen, tartean COBOL lengoaiaren garapenean."}
{"id": "294807", "revid": "448", "url": "https://eu.wikipedia.org/wiki?curid=294807", "title": "Feodor Txaliapine", "text": ""}
{"id": "294810", "revid": "880", "url": "https://eu.wikipedia.org/wiki?curid=294810", "title": "Zientzia Politiko", "text": ""}
{"id": "294812", "revid": "448", "url": "https://eu.wikipedia.org/wiki?curid=294812", "title": "Nevadako Unibertsitate", "text": ""}
{"id": "294813", "revid": "69297", "url": "https://eu.wikipedia.org/wiki?curid=294813", "title": "1980ko Italiako Giroa", "text": "1980ko Italiako Giroa Itzuli Handi honen 63. edizioa izan zen. 1980ko maiatzak 15 eta ekainak 6 artean ospatu zen, sarrerako bat eta 22 etapatan banatutako 4025 kilometroko ibilbidea eginez, garaileak, batez beste, 35,897 kilometro orduko abiaduran bete zituenak. Bernard Hinault izan zen garailea, Wladimiro Panizza eta Giovanni Battaglin garaituz, berarekin batera podiumean egon zirenak."}
{"id": "294814", "revid": "119347", "url": "https://eu.wikipedia.org/wiki?curid=294814", "title": "Ivano-Frankivsk", "text": "Ivano-Frankivsk (ukraineraz: \u0406\u0432\u0430\u043d\u043e-\u0424\u0440\u0430\u043d\u043a\u0456\u0432\u0441\u044c\u043a), 1962 arte Stanyslaviv (ukraineraz: \u0421\u0442\u0430\u043d\u0438\u0441\u043b\u0430\u0432\u0456\u0432) edo Stanislav (errusieraz: \u0421\u0442\u0430\u043d\u0438\u0441\u043b\u0430\u0432), deitua, Ukrainako hego-mendebaldeko hiria eta Ivano-Frankivskeko oblasteko hiriburua da. 2005ean 219.479 biztanle zituen.\nBystrytsiaren bazterrean dago, ibai hau Dniesterrekin elkartu baino lehentxeago. Errepide eta burdinbide gune garrantzitsua da. Aireportua ere dauka.\nHistoria.\n1650ean sortua izan zen Stanislawow izenarekin. Poloniaren lehenbiziko zatiketaren ondoren (1772) Austriaren mende egon zen 1919 arte. Ordutik eta 1939 arte Poloniaren zati izan zen. 1939ko irailean, Molotov-Ribbentrop itunaren ondorioz, Armada Gorriak mendebaldeko Ukraina inbaditu zuen. Hiria, ordudanik Stanislav deitua, Ukrainako Errepublika Sozialista Sobietarraren barnean gelditu zen. 1941ean, Bizargorri Operazioaren bitartez, Alemaniak inbaditu zuen. Okupatze urteetan (1941-1944) hiriko judu gehienak eta 600 poloniar inguru erailak izan ziren. 1945ean, Ukraina osoa bezala, Sobietar Errepublika Sozialisten Batasunaren zati bilakatu zen. 1962an, Ivan Franko ukrainiar idazlearen omenez, gaur egungo izena hartu zuen. 1990eko hamarkadan Ukrainako independentziaren aldeko gune garrantzitsuenetako bat izan zen.\nEkonomia.\nBigarren Mundu Gerraren ostean, industriak berreraiki eta lantoki berriak jaso ziren. Gaur egun industria arinak, zur lantegiak, altzari fabrikak eta elikagai industriak daude."}
{"id": "294815", "revid": "336", "url": "https://eu.wikipedia.org/wiki?curid=294815", "title": "1910eko Frantziako Tourra", "text": "1910eko Frantziako Tourra Itzuli Handi honen 8. edizioa izan zen. 1910eko uztailak 3 eta 31 artean 15 etapatan banatutako 4737 kilometroko ibilbidea eginez, garailea izan zen Octave Lapizek, batez beste, 28,680 kilometro orduko abiaduran bete zituenak. Edizio honetan lehen aldiz igo zen Tourmalet mendatea. Octave Lapize eta Fran\u00e7ois Faberren arteko lehiak jendea irrikitan izan zuen Pariseko helmugararte."}
{"id": "294816", "revid": "536", "url": "https://eu.wikipedia.org/wiki?curid=294816", "title": "MIB 30", "text": "MIB 30 Milango Burtsan kotizatzen zuten 30 balorek osatzen zuten burtsa indize bat zen.\nEnpresek kapitalizazio irizpidearen arabera kotizatzen zuten. Berrikuspena bi aldiz urtean egiten zen, martxoan eta irailean.\nIndize hau 2009ko ekainak 1ean erabiltzeari utzi zion, FTSE MIBgatik ordezkatua izan zelarik, Italiako burtsa Londresko burtsarekin elkartu ondoren."}
{"id": "294821", "revid": "336", "url": "https://eu.wikipedia.org/wiki?curid=294821", "title": "Pancorboko gudua", "text": "Pancorboko gudua 816an Al Hakan I.a emirrak iparraldera bidalitako eta Abd al-Karim ibn Abd al-Wahid ibn Mugitek zuzendutako armada Pancorbo zeharkatzen saiatu zenean gertatu zen.\nAurrekariak.\nKordobako emirerriak barneko arazo politikoak zituen, Hisham Al-Reda hil zenean, bere semea zen Al Hakanek Suleiman eta Abu Marwan bere osaben gurariak borrokatu behar izan zituelako.\nFrankoek emirerriaren asaldaketa aprobetxatu nahian, 798an, Gilen I.a Tolosakoak Alfontso II.a Asturiaskoa eta Huescako \"wali\" zen Bahlul ibn Marzuq bilerara deitu zituen Luis Errukitsuaren izenean \"al-Tagr al-Ala\" edo goialdeko marka konkistatzeko asmotan.\nEgoera aprobetxatuz Asturiasko Erresumak Lisboa eraso zuen eta Karlomagnok Bartzelona konkistatu eta Iru\u00f1ea bere orbitan kokatu zuen.\n801ean, Al Hakanen seme Mohamed ibn al-Hakanek zuzendutako islamdar armada Araba eta Gaztela erasotzera joan zen, eta Argantzongo haitzartetik Ebro zeharkatzean frankoen aldeko \"dux\"a zen Belaskok, iruindarrek eta, ziur asko, Antso Otsoak bidalitako gudaroste batek prestaturiko segadan erori zen. Hain zen gogorra porrota ezen Mohamed ibn al-Hakan Qurtubara bere ofizial hoberenetariko batzuk eta hainbat lagun gabe itzuli baitzen.\n803an, banukasitarrek eta bere aliatu baskoiek Tutera setiatu eta hartu ondoren, bere \"wali\"a zen Yusuf ibn Amrus atxilotu zuen. Hala ere, Amrus ibn Yusufek eskualdea berreskuratu zuen.\n812an, Xemen I.a Baskoniako dukea matxinatu eta Iru\u00f1ean finkatu zen. Luis I.ak matxinada mendekatzeko espedizio bat eratu eta \"Balask al-Yalasqi\" (Belasko Gaskoia) ezarri zuen Iru\u00f1eko gobernadore.\nGudua.\nAbd al-Karim ibn Abd al-Wahid ibn Mugitek 816an baskoien aurkako razzia zuzendu zuen, noiz musulmanek Or\u00f3ngo harana arpilatu zuten. Orduan, Belasko Gaskoiak Asturiasko erresumaren laguntza eskatu zuen\nGuduak hamahiru egun iraun zuen etengabe: baskoiek haitzartetan eta ibaien ibietan kokatu zituzten bere defentsak, bere armez egindako lubakiak eta zurak aprobetxatuz. Musulmanek ezin izan zuten defentsak gainditu eta kristauek erasoari ekin ziotenean, musulmanek bidea hautsi eta menderatu zituzten. Hildako asko haitzartean erori ziren.\nEuriaren ondorioz baskoiek bere defentsa guztiak galdu zituzten baina musulmanek ere gorriak ikusi zituzten eta alderdi biek alde egin behar izan zuten.\nOndorioak.\nBelasko Gaskoiaren porrota aprobetxatuz, Eneko Arista frankoen hegemoniaren aurka matxinatu zen, Iru\u00f1eko Erresuma aldarrikatuz"}
{"id": "294824", "revid": "119347", "url": "https://eu.wikipedia.org/wiki?curid=294824", "title": "Can Bar\u00f3", "text": "Can Bar\u00f2, Kataluniako Bartzelona hiriko Horta-Guinard\u00f3 barrutian dagoen auzo bat da. Auzoa Tur\u00f3 de la Rovira munioaren hegoaldeko magalean dago. Iparraldean aipatutako muinoarekin muga egiten du, ekialdean El Guinard\u00f3 auzoa du, hegoaldean El Baix Guinard\u00f3 eta mendebaldean berriz La Salut. Auzo honen jatorria gaur egungo Can Bar\u00f3ko masian du, bere atarian ipintzen duenaren arabera 1674 zaharberritua izan zen, eta gaur egun ikastetxea delarik. Eraikinaren antzinako jabeak masia honen lursailen zati batzuk saldu eta hauetan gaur egungo auzoa eraiki zen. Gaur egun auzoa kokatzen den lursaila antzinako Sant Mart\u00ed de Proven\u00e7als udalerriko zati zen, baina 1897an Bartzelona hirira gehitu zitzaion."}
{"id": "294825", "revid": "448", "url": "https://eu.wikipedia.org/wiki?curid=294825", "title": "Argantzongo haitzarteko gudua", "text": "Argantzongo haitzarteko gudua 801ean Al Hakan I.a emirrak iparraldera bidalitako eta Mohamed ibn al-Hakanek zuzendutako armada Ebro zeharkatzea saiatu zenean gertatu zen.\nAurrekariak.\nKordobako emirerriak barneko arazo politikoak zituen, Hisham Al-Reda hil zenean, bere semea zen Al Hakanek Suleiman eta Abu Marwan bere osaben gurariak borrokatu behar izan zituelako.\nFrankoek emirerriaren asaldaketa aprobetxatu nahian, 798an, Gilen I.a Tolosakoak Alfontso II.a Asturiaskoa eta Huescako \"wali\"a zen Bahlul ibn Marzuq bilerara deitu zituen Luis Errukitsuaren izenean \"al-Tagr al-Ala\" edo goialdeko marka konkistatzeko asmotan.\nEgoera aprobetxatuz Asturiasko Erresumak Lisboa eraso zuen eta Carolus Handiak Bartzelona konkistatu eta Iru\u00f1ea bere orbitan kokatu zuen.\nGudua.\n801ean Al Hakanen semea zen Mohamed ibn al-Hakanek baskoien aurkako razzia zuzendu zuen, Araba eta Gaztela erasotzeko asmoarekin. Argantzongo haitzartetik Ebro zeharkatzean frankoen aldeko \"dux\"a zen Belasko Gaskoiak, iruindarrek eta, ziur asko, Antso Otsoak bidalitako gudaroste batek prestaturiko segada batean erori zen.\nOndorioak.\nHain zen gogorra porrota ezen Mohamed ibn al-Hakan Qurtubara bere ofizial hoberenetariko batzuk eta hainbat lagun gabe itzuli baitzen. Kronikarien arabera, hilabete gutxien barru, Mohamed bera ere hil zen, atsekabea gainditu ezinik.\nEgoera aprobetxatuz, 803an Banu Qasitarrek eta bere aliatu baskoiek Tutera setiatu eta hartu ondoren, bere \"wali\"a zen Yusuf ibn Amrus atxilotu zuen. Hala ere, Amrus ibn Yusufek eskualdea berreskuratu zuen."}
{"id": "294829", "revid": "105290", "url": "https://eu.wikipedia.org/wiki?curid=294829", "title": "El Carmel", "text": "El Carmel, Kataluniako Bartzelona hiriko Horta-Guinard\u00f3 barrutian dagoen auzo bat da, hain zuzen ere hiriaren goialdean kokatua dago, Collserola mendilerroan dagoen izen bereko Tur\u00f3 del Carmel muinoan. Orografia menditsua du, gora-behera handiekin, honek auzoko kale ugari aldapatsuak izatea dakar.\nXIX. mendearen amaiera eta XX. mendearen hasieran Bartzelonako burgesiaren bizileku bilakatzen hasi zen, halere 1920ko hamarkada arte baserri giroko auzoa izan zen, baratza eta gune berde ugari zituelarik, hau Espainiako leku ezberdinetatik etorritako inmigrazioaren ondorioz berehala aldatu zen. Familibakarreko etxebizitzaz osatua izatetik auzoa etxolez betetzen hasi zen, aldiz, 1960ko hamarkadatik aurrera eta garaiko eraikuntzaren \"boomaren\" ondorioz bertan etxebizitza bloke handiak eraikitzen hasi ziren, egoera berri honek auzoaren izaera erabat aldatu zuen."}
{"id": "294830", "revid": "56334", "url": "https://eu.wikipedia.org/wiki?curid=294830", "title": "Klinefelterren sindrome", "text": "Klinefelterren sindromea gizonezko batzuek duten mutazio genomikoa da, kromosomen kopurua aldatzen duena. Zehazki, sindrome hau dutenek kromosoma bat gehiago dute haien kariotipoan (46 kromosoma izan beharrean 47 dituzte).\nGizakiaren sexua X eta Y kromosomek mugatzen dute. Gizonezkoek 44 kromosoma autosomikoak (autosomak) eta 2 kromosoma sexualak (XY) dituzte. Emakumezkoek 44 autosomak eta beste pare bat (XX) sexualak. Klinefelter sindromean gizonezkoek 3 kromosoma sexual dituzte (XXY), meiosian gertatutako akats baten ondorioz.\nKlinefelter sindromea mutazio genomiko ugariena da, bizirik jaiotako gizonezkoen artean bere maiztasuna %0,2koa baita. Gehiegizko kromosoma horrek aparteko aldaketa fenotipikoak sortzen ditu: hipogonadismoa (gutxi garatutako barrabilak), antzutasuna (espermatozoide gutxi sortzen dituztelako), ugatz-guruinen garapena eta adimen atzerapena, besteak beste. Ohikoa da ere ile gutxi izatea aurpegian eta gorputzean. Intersexualitate-forma bat da, beraz (pseudohermafroditismo femeninoa).\nAldaketa hormonalei dagokionez azpimarratzekoa da sindromea pairatzen duten gizonek ohi baino testosterona gutxiago ekoizten dutela.\nSintoma hauek guztiek gaitzaren diagnostikoa egiteko laguntzen dute. Kariotipoaren azterketak baieztatzen du diagnostiko hori.\nUrriagoak izan arren, beste formula kromosomikoek ere eragin dezakete sindrome hau: (XXY) ohikoenaz gain, (XXXY) eta (XXYY) agertzen dira sindromea dutenen artean."}
{"id": "294831", "revid": "336", "url": "https://eu.wikipedia.org/wiki?curid=294831", "title": "KV49", "text": "KV49 Egiptoko Erregeen Haranean dagoen hilobi bat da. Tamaina txikikoa, beharbada Egiptoko XVIII. dinastiako nobleren batentzat izango zen.\nKokapena.\nKV49 Erregeen Haraneko wadi nagusiko mendebaldeko adarrean dago, KV35era daroan bidearen sarreran. Bere ardatza hegomendebalderantz orientatua, KV48tik eta \"Animalien hilobiak\" izenez ezagutzen diren KV50, KV51 eta KV52tik oso gertu dago, baita askoz handiagoak diren KV12 eta KV57 hilobietatik gertu ere. Erregeena ez diren gainontzeko hilobietan bezala, ez du apaindurarik.\nKV49 hilobiaren diseinua errege nekropoli honetako noble baten ohiko hilobiarena baino askoz landuagoa da (orokorrean, sarrera bezala putzu bat eta gela bakar bat izaten dituzte), baina printze edo erregina baten hilobia baino sinpleagoa da. Sarrerako eskailera batez (A), beheranzko arrapalan doan korridore batez (B) eta gela bakar batez (C) osatua dago. Hilobia handitu egin behar zen, Cren azpian eskailera baten zulaketak frogatzen duen bezala, baina, ezagutzen ez diren arrazoiengatik, lanak geldiaraziak izan ziren, beharbada bere jabearen heriotzaren ondorioz.\nIndusketa.\nErregeen Haraneko 49. hilobia ez zen 1906 arte aurkitua izan. Edward Russell Ayrtonek aurkitu zuen, Theodore Davisentzat lanean ari zela. Ez zen arkeologo honen aurkikuntzarik garrantzitsuenetako bat izan, eta ia oharkabean pasa zen. Hala ere, C gelaranzko atea zigilatua izan zela baieztatu ahal izan zen, okupatua izan zela adierazten duena. Dena dela, aurkitutako hil hatu objektu gutxien artean, ez dago bakar bat ere hilobi honen jabea nor izan zitekeen adierazten edo gutxienez iradokitzen duenik. Bere diseinuagatik eta kokapenagatik Egiptoko XVIII. dinastiaren erdialdean, beharbada Amenofis II.a eta Amenofis III.aren erregealdien artean zulatua izan zela ebaz daiteke.\nUholdeek eragindako kalteak eragozteko asmoz, Antigoalekotasunen Kontseilu Gorenak harrizko harresi bat eraiki du KV49 hilobiaren sarrera inguruan. Hilobi honen balioa Erregeen Haranaren historian hasieran dirudiena baino handiagoa izan liteke. Egiptoko XX. dinastiaren amaieran datatutako grafitoen aurkikuntzak, beharbada errege momiak zaharberritzeko tailer bezala erabili zela adierazten dute, momia horiek, ondoren, zenbait ezkutalekutara bidali zirelarik lapur eta hilobi arpilatzaileengandik salbu egoteko. KV49 eta KV35 hilobien arteko hurbiltasunak (azken honetan XVIII. dinastiaren erdialdeko, XIX. dinastiako eta XX. dinastiaren lehen erdiko momiak ezkutatu ziren tokia delarik) toki seguruago batera eraman aurretik Inperio Berriko zenbait faraoiren gorpuentzako derrigorrezko geltoki bezala erabili zela frogatzen duela dirudi."}
{"id": "294832", "revid": "119347", "url": "https://eu.wikipedia.org/wiki?curid=294832", "title": "La Font d'en Fargues", "text": "La Font d'en Fargues, Kataluniako Bartzelona hiriko Horta-Guinard\u00f3 barrutian dagoen auzo bat da. Auzo hau Horta auzoaren hegoaldean eta Tur\u00f3 de la Rovira muinoaren iparraldean dago, hain justu ere izena ematen dion Carabassa iturburua eta errekaren artean. Antzina iturriak kalitate eta ezaugarri bikainak izatea ospea zuen, bertan festak eta ekintzak ospatu ohi zirelarik.\nAuzoa 1905. urtetik aurrera urbanizatuz zihoan heinean, Mas de Can Pujol masiaren lursailetan eta Aita Fargas i Sagrist\u00e0 apaizaren ekimenez hiri-lorategi moduko bat eraiki zen. Auzoaren izena \"Fargas\" izendapenetik dator.\n1915an Aita Fargasek dorreen eraikitzea ere bultzatuarazi zuen."}
{"id": "294835", "revid": "512", "url": "https://eu.wikipedia.org/wiki?curid=294835", "title": "Margarita Teresa Savoiakoa", "text": "Margarita Maria Teresa Savoiakoa (italieraz Margherita Maria Teresa Giovanna di Savoia, Turin, 1851ko azaroak 20-Bordighera, 1926ko urtarrilak 4) Italiako erregina ezkontidea izan zen bere senar Hunberto I.aren erregealdian (1878-1900).\nBiografia.\nFernando, Genovako dukearen alaba eta Karlos Alberto Sardiniakoaren biloba, bere lehengusua zen Hunbertorekin ezkondu zen 1868an. Bere ama Isabel Saxoniakoa printzesa izan zen. 1869ko azaroak 11n, Margaritak bere seme Viktor Manuel izan zuen, Napoliko printzea, ondoren Viktor Emanuel III.a Italiakoa izango zena.\nArtista eta idazleak bultzatu zituen eta kultura erakundeak sortu zituen, bereziki Societ\u00e0 del Quartetto eta Casa di Dante. Francesco Paolo Tosti musikaria babestu zuen, bere kantu irakasle eta Gorteko Musika Artxibategiko arduradun izendatu zuena. Ongintza erakunde askoren ongilea izan zen, batez ere Gurutze Gorriarena.\n1889an, Margarita pizza bere omenez izendatu zen, baina, burlaz, napoliar espezialitate horrek ordurarte ia derrigorrezkoa zen baratxuria kendu behar izan zuela esaten da, erreginak ez baitzuen baratxuria jasaten. Bere omenez, Luis Amadeo Savoiakoa Abruzzoetako dukeak Margaritaren izenarekin izendatu zituen Alpeetako Punta Margherita eta Afrikako hirugarren mendirik altuena den Stanley mendiaren Margherita tontorra.\nBitxikeriak.\nElezaharraren arabera, 1889an, \"Il Brandi\" izeneko jatetxean erreginari bereziki berarentzat eginiko pizza bat zerbitzatu zioten, bandera nazionalaren koloreak zituena. Pizzak tomatezko oinarri bat zuen, zuri koloreko mozzarella gaztazko geruza bat, eta, amaitzeko, albaka arramatxo bat, erreginaren omenez Margarita izendatua izan zen zapore konbinaketa sinple eta irudimentsu bat."}
{"id": "294836", "revid": "105290", "url": "https://eu.wikipedia.org/wiki?curid=294836", "title": "El Guinard\u00f3", "text": "El Guinard\u00f3, Kataluniako Bartzelona hiriko Horta-Guinard\u00f3 barrutian dagoen auzo bat da. El Guinard\u00f3 auzoa antzinako Sant Mart\u00ed de Proven\u00e7als udalerria zegoen lekuan kokatzen da, Horta auzoa eta Gr\u00e0cia barrutiarekin mugatzen du, eta Pelada mendiko ekialdeko magalean zehar hedatzen delarik. XIX. mendeko azken hamarkadak arte bertako jarduera nagusiak nekazaritza, hargintza (gaur egungo Can Bar\u00f3) auzoko jarduera nagusia), artzaintza eta etxaldeak ziren, azken horien artean auzoari izena eman zion Mas Guinard\u00f3, edota Mas Viladomat, Mas Casanoves, Mas Vintr\u00f3 eta Torre dels Pardals etxaldeak zeudelarik"}
{"id": "294837", "revid": "201", "url": "https://eu.wikipedia.org/wiki?curid=294837", "title": "Boolear funtzio", "text": ""}
{"id": "294839", "revid": "56334", "url": "https://eu.wikipedia.org/wiki?curid=294839", "title": "Margherita pizza", "text": "Margherita pizza tomatez, mozzarellaz, albaka freskoz, gatzez eta olioz eginiko napolitar pizza tipiko bat da. Napolitar pizzarik ezagunena da marinel pizzarekin batera.\nHistoria.\nTradizioak dioenez, 1889ko ekainean, Italiako Margarita erregina omentzeko, Brandi pizzadendako Raffaele Esposito sukaldariak Margherita pizza sortu zuen, horretarako erabili zituen osagai nagusiek (tomatea, mozzarella gazta eta albaka) italiako banderako koloreak irudikatzen zituztelarik. Gazta erabili zuen lehen errezeta izan zen.\nAlabaina, gaur egun Margherita pizza deitzen dena, Margarita erreginari eskeinia izan aurretik jada prestatua izan zen. Francesco de Bouchardek 1866an pizza mota nagusiak deskribatu zituen, gaur egun marinel pizza, Margherita eta calzone deitzen direnak.\nBestaldetik, jada 1830ean, Riccio delako batek jada deskribatu zuen tomatea, mozzarella eta albakaz eginiko pizza bat \"Napoli, contorni e dintorni\" liburuan."}
{"id": "294840", "revid": "5834", "url": "https://eu.wikipedia.org/wiki?curid=294840", "title": "Horta (Bartzelona)", "text": "Horta, Kataluniako Bartzelona hiriko Horta-Guinard\u00f3 barrutiaren ipar-ekialdeko muturrean dagoen auzo bat da. 2009an 27.909 biztanle zituen.\nHistoria.\nAuzo honek izena Horta familiari zor dio, 1036-1260 bitartean eremu honetako jaun eta jabea izan zen familia. 1095eko martxoaren 18ko agiri batek jada Sant Joan d'Orta parrokiaren aipamena egiten du. 1260ko ekainaren 12an lehenbiziko Sant Joan d'Horta parrokia sagaratu zelarik. XVI-XIX. mendeetan zehar eta bertan zegoen ur oparotasuna zela eta, garbitegi ugari ezarri ziren, gainera 1901an tranbia jartzearekin bat oparotasun hori oraindik gehiago areagotu zen. 1960an Bartzelonako metroaren L5 linea auzo honetako Eivissa plazan dagoen Hortako geltokira ailegatu zen."}
{"id": "294842", "revid": "201", "url": "https://eu.wikipedia.org/wiki?curid=294842", "title": "Margarita pizza", "text": ""}
{"id": "294843", "revid": "512", "url": "https://eu.wikipedia.org/wiki?curid=294843", "title": "Afrika Erdiko Errepublikako bandera", "text": "Afrika Erdiko Errepublikako bandera, \"La Renaissance\" izeneko ereserkia eta armarriarekin batera herrialdeko ikur nagusienetako bat da. 1958ko abenduak 1ean onartu zen eta Barth\u00e9lemy Bogandak diseinatu zuen, Ubangui-Chari lurralde autonomoko lehen presidentea izan zena, \"Frantziak eta Afrikak elkarrekin joan behar dute\" pentsatzen zuena. Hala, Frantziako banderako urdin, zuri eta gorri koloreak panafrikar koloreak ziren gorri, hori eta berdearekin uztartu zituen.\nGorriak ertafrikar herriaren odola irudikatzen du, independentzia lortzeko eta euren herrialdea defendatzeko isuri zutena, urdinak zerua eta askatasuna, zuriak bakea eta duintasuna, berdeak itxaropena eta fedea, horiak tolerantzia, eta independentziaren izar horiak etorkizun distiratsu bat."}
{"id": "294844", "revid": "43478", "url": "https://eu.wikipedia.org/wiki?curid=294844", "title": "Alexander Vandegrift", "text": "Alexander Archer Vandegrift, KBE, CB (1887ko martxoaren 13-1973ko maiatzaren 8) Ameriketako Estatu Batuetako marineen jenerala izan zen. Marineen 1. dibisioa garaipenera gidatu zuen Bigarren Mundu Gerrako haren lehenengo ofentsiban; Guadalcanalgo kanpainan. Salomon Uharteetako Kanpainetako akzioengatik, Ohorezko Domina jaso zuen. Vandegriftek geroago Ameriketako Estatu Batuetako Marineen Gorputzaren 18. Komandate izendatu zuten, eta jardunean lau-izarreko jeneral maila jaso zuen lehenengo marinea izan zen.\nBiografia.\nAlexander Archer Vandegrift 1887ko, martxoaren 13an jaio zen Charlottesvilleko herri batean, Virginiako estatutan. Bertan, haien aita arkitektu eta etxegilea zen. Vandegrift gaztea, gaztaroan Archer deituta, militar munduan oso interesatuta zegoen. Interes hori, bai irakurtzen zituen liburuetatik, bai guda batzuetan borrokatu ziren asabek kontatutako istorioetatik zetorkion.\nVirginiako Unibertsitatean ikasi zuen hiru urtetan; horren ondoren, AEBetako Marineen Gorputzean ofizial maila lortu zuen 1908ko astebeteko azterketa batean eta 1909ko urtarrilaren 22an bigarren-teniente izendatu zuten.\nMarineen Gorputzaren Eskolan ikasten ari zela, 1909an, artikulu profetiko bat idatzi zuen: \u201cHegazkintza, etorkizuneko zalditeria\u201d. Gero, komandante zelarik, Hogenboom Batzordea aukeratu zuen USMCren inguratze bertikalaren garapenerako; hau da, helikopteroak erabiltzea airetiko erasoak egiteko.\nBigarren tenientea izan zen lehenengo urteetan, Vandegrift jeneralak ebaluazio txarrak eta diziplinazko zigorrak izan zituen eta ia-ia kaleratu zuten USMCtik. Gorputzean egin zioten lehendabiziko ebaluazioan, 1909ko ekainaren 30koa, Vandegriftek \u201cez ona\u201d bat jaso zuen, eta eskolako komandanteak hauxe idatzi zuen bere txostenean:\n\"\u201cOfizial honek ez du erakutsi bere postuan bete beharko zituen ardurak eta hobekuntza nabarmenik egon ezik, USMCek ez ditu bere zerbitzuak behar izango\u201d.\"\nVandegriften hurrengo ebaluazioan, 1909ko abendukoa, \u201cona\u201d bat jaso zuen eta 1910an New Hampshireko Portsmouthko itsas armadaren barrakoietara bidali zutenean, \u201cbikain\u201d bat izan zuen.\nBanana Gudak.\nPortsmoutheko Barrakoietatik atzerrira bidali zuten 1912an, lehendabiziz Kubara eta gero Nicaraguara. Nicaraguako Coyotepeko bonbardaketa, eraso eta menperatzean parte hartu zuen. 1914an, Mexikoko Veracruzeko okupazioan egon zen. 1914ko abenduan, teniente lehena mailara igo eta gero, Filadelfiako Marineen Barrakoietan oinarrizko ikastaro aurreratua jaso zuen. Eskola guztiak amaitu ondoren, Haitira joan zen Marineen 1. dibisioarekin batera eta AEBen Haitiko Okupazioan esku hartu zuen Le Troun eta Fort Capoisen.\n1916ko abenduan, kapitain mailara igo zuten eta Haitiko poliziaren kide bilakatu zen, Port-au-Princen. Bertan egon zen, Estatu Batuetara itzuli arte 1918ko abenduan. 1919ko uztailean, berriro itzuli zen Haitira Gendarmerie d\u2019Haitiko polizia inspektore izateko. 1920ko ekainean maior izendatu zuten.\n1920-1930 hamarkadak.\nVandegrift maiorra 1923ko apirilean itzuli zen AEBtara eta Viriginiako, Quanticora bidali zuten. Zelaiko ofizialen ikastaroa Marine Gorputz Eskolan bete zuen, 1926ko maiatzean. Segidan, Californiako San Diegoko basera bidali zuten Estatu Nagusiko laguntzaile.\n1927ko otsailean, Txinara bidali zuten. Bertan, 3. Marine erregimentuko trebakuntza ofiziala izan zen Tientsingo hirian. 1928an, berriro bidali zuten laguntzaile Washington D.C.ra, zerbitzu haren ostean, berriro itzuli zen Quanticora. Han, G-1 saileko laguntzaile aritu zen Itsas Armadako Marine Indarrean. 1934ko ekainean, teniente koronel mailara igo zuten.\n1935ko ekainean Txinara bidali zuten ostera. Garia haietako Peipingeko AEBetako enbaxadaren marineen destakamenduaren ofiizala izan zen. 1936ko irailean, koronel izendatuta, Washingtongo Marineen Kuartel Nagusira bidali zuten, Maior Jeneral Komandantearen Militar idazkari.1940ko martxoan, Maior Jeneral laguntaile mailara igo zuten, eta hurrengo hilabetean, brigadier jeneral mailara.\nBigarren Mundu Gerra.\nVandegrift brigadier jenerala 1941ko azaroan 1. marine dibisiora bidali zuten, AEBak Bigarren Mundu Gerran sartu baino lehentxeago. 1942ko martxoan, maior jenerala izendatu zuten eta Ozeano Barearen hegoalderantz ontziratu zen maiatzean. Ameriketako Estatu Batuetako kostaldetik aldendu zen lehen marine dibisioaren jenerala izan zen. 1942ko abuztuaren 7an, Salomon uharteetan 1. marine dibisioarekin lehorreratu zen, japoniarren aurkako Bigarren Mundu Gerrako lehendabiziko eraso handian. Tulagiko, Gavutuko eta Guadalcanalgo erasoen haren zerbitzu ezin hobeengatik, Itsas Armadako Gurutzea eman zioten, eta 1942ko abuztuaren 7tik Guadalcanal hartu eta defendatzeagatik, Ohorezko Domina eman zioten.\n1943ko ekainean, 1. Marine Urlehortar Gorputzaren agintea eman zioten eta 1943ko azaroaren 1ean Empress Augusta Badiako Lehorreratzeko ( Salomon uharteen iparraldeko Bougainville irlan) bere ekintzak zuzendu zituen. Hondartza-burua ezarri orduko, agintea utzi zuen eta Washington D.C.ra itzuli zen.\nMarine Gorputzaren Komandantea.\n1944ko urtarrilaren 1ean, teniente jeneral zelarik, Estatu Batuetako Marine Gorputzaren 18. komandante izendatu zuten. 1945ko apirilaren 4an, jeneral mailara igo zuten (kargu hartzea 1945ko martxoaren 21ra atzera eraman zuten). Jardunean lau-izarreko maila lortu zuen lehendabiziko marine ofiziala izan zen. Komandante egon zen bitartean, armada Marine Gorputzaren helburuak bereganatzekotan egon zen. Itsas Armada kinka larri hartan, Marine Gorputzaren alde bazegoen arren, Gorputzaren tamaina txikiagotzeko onartzeko prest zegoen. Horren truke aireko itsas armada mantendu nahi zuen. Izan ere, Aireko armadak bereganatu nahi zuen. AEBetako defentsaren berregituratzearen gerra ondoko eztabaidan, Marine Gorputzak defentsa azpiegituran betetzen zituen helburuak eta papera gutxitu egin zen. Murrizketa haien aldekoak Harry Truman presidentea eta Dwight Eisenhower jenerala ziren. Borroka hartan, Marine Gorputzak Kongresuarekin bat egin zuen, eta zibilen ikuspuntuak Armadaren proposamenak baztertuko zituela ohartarazi zuen.\nKongresuaren laguntza ziurtatzeko, 1946ko maiatzaren 6an, Vandegrift komandanteak Itsas aferen Senatuaren Batzordearen aurrean \u201cbended knee speech\u201d edo \u201cbelauniko egotearen hitzaldi\u201d ospetsua egin zuen. Bertan halaxe zioen:\n\"Marine Gorputzak, sortu zuen legebiltzarrak berak, bere etorkizuna ebatzi ahal duen eskubidea baino ez duela irabazi uste du. Sentimendua ez da baliozko iritzirik segurtasun nazionala dagokionari. Geure buruen eta gure iraganaren harro gaude, baina ez dugu uste Nazioak esker onik zor dizkigunik. Belauniko egotea ez da gure Gorputzaren ohiturarik. Marineak, borrokalari den horrek, 170 zerbitzu urte eta gero ez badu bere lekua bereganatu, alde egin beharko luke. Baina uste dut, eta zuek nirekin ados egongo zarete, duintasun eta ohorez alde egiteko eskubidea irabazi duela, eta ez hutsaltasun eta morroitasun egoerara makurrarazita; Guda Departamenduak nahi duen moduan.\"\n1944ko urtarrilaren 1etik, 1946ko ekainaren 30era, Marine Gorputzaren komandante ibili zeneko zerbitzuengatik Zerbitzu Bikainen Domina eman zioten. 1947ko abenduaren 31an, zerbitzu aktiboa utzi zuen eta 1949ko apirilaren 1ean erretirora bidali zuten.\nJenerala Bigarren Mundu Gerran bizipenei buruzko liburu baten egilekidea da. Liburuaren izenburua: \u201cBehin Marine bat: USMCko Bigarren Mundu Gerrako A. A. Vandegrift komandantearen oroitzapenak\u201d.\nVandegrift jenerala 1973ko Maiatzaren 8an hil zen Virginiako Itsas Zentro Mediko Nazionalean, Marylanden, gaixotasun luze baten ostean. Ehorzketa Arlington Hilerri Nazionalean izan zen 1973ko maiatzaren 10ean.\nDominak.\nVandegrifti honako domin hauek eman zizkioten:\nFamilia.\nVandegrift Mildred Strodekin ezkondu zen (1886-1952) 1909ko, ekainaren 29an. Seme bakarra izan zuten, Alexander Archer Vandegrift, Jr. (1911-1969). Semea, Bigarren Mundu Gerra eta Koreako Gerran borrokatu zen marine koronela izan zen. Mildred hil zenean, Kathryn Hensonekin (1903-1978) ezkondu zen."}
{"id": "294849", "revid": "105290", "url": "https://eu.wikipedia.org/wiki?curid=294849", "title": "La Clota", "text": "La Clota, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 480 biztanle zituen, hortaz hiri osoko biztanle gutxien dituen auzoa da. El Carmel auzoa eta Vall d'Hebron paselakuaren arteko sakonunean kokatua dago, Horta auzoaren hego-mendebaldean, Lisboa kalea, Cardenal Vidal Barraquer etorbidea eta Kataluniako Estatutuaren etorbidearen artean. La Clota auzoa barruti honetako gune zaharrenetakoa da. Jatorrizko eremu txikitik XIII. mendekoa zen eta gaur egun desagertua den Tarrida Etxeko ordekan zehar hedatuz joan zen. Dorre eta baratzadun etxebizitzez osatutako auzune herrikoia da.\nAuzo honetan Hortako hiribidea, San Gin\u00e9s, Catorze Plomes eta Genissa errekek bat egiten zuten. Honek instalakuntza hidrauliko, ur putzu eta ubide ugariren garapena ekarri zuen, hauek Horta auzoa Bartzelonako ur hornitzailea izatearen ospea eman zioten, gainera eremu honetan garbitegi ugari ezartzearen arrazoia ere bada.\nLa Clota auzoaren hazkundea ez da oso handia izan, honi esker gaur egun arte bere baserri giroko izaera mantendu du, gaur egungo Bartzelona hiriko auzoen artean izaera berezia eman diolarik. Bertan garaiera txikiko etxebizitzak eta ehunka urte eta baratzak dituzten masia daude, hauen ondoan euren biztanleek beren kaxaz eraikitako etxebizitzak ere badaudelarik. Orandik aroztegi, marmoltegi eta perralekuak ere badaude."}
{"id": "294850", "revid": "105290", "url": "https://eu.wikipedia.org/wiki?curid=294850", "title": "Montbau", "text": "Montbau, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 5.261 biztanle zituen."}
{"id": "294853", "revid": "105290", "url": "https://eu.wikipedia.org/wiki?curid=294853", "title": "Sant Gen\u00eds dels Agudells", "text": "Sant Gen\u00eds dels Agudells, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 7.228 biztanle zituen."}
{"id": "294854", "revid": "6327", "url": "https://eu.wikipedia.org/wiki?curid=294854", "title": "Indoariar hizkuntza", "text": ""}
{"id": "294855", "revid": "105290", "url": "https://eu.wikipedia.org/wiki?curid=294855", "title": "La Teixonera", "text": "La Teixonera, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 11.494 biztanle zituen."}
{"id": "294856", "revid": "105290", "url": "https://eu.wikipedia.org/wiki?curid=294856", "title": "La Vall d'Hebron", "text": "La Vall d'Hebron, Kataluniako Bartzelona hiriko Horta-Guinard\u00f3 barrutian dagoen auzo bat da. 2009an 5.618 biztanle zituen. Ronda de Dalt hiribidea eta Vall d'Hebron pasealekuaren izkinan kokatua dago, 1953ko Eskualde Planaren ondorioz auzoa garatuti eeta bertan etxebizitza blokez osatutako poligonoak eraiki ziren.\n1992ko Udako Olinpiar Jokoak hiri honetan ospatu behar zirenez, aurretik eraikitako poligonoak gehiago zabaldu eta kirol instalakuntza eta ekipamendutarako erabili ziren. Gainera bertan Vall d'Hebron parkea ere badago.\nAuzoaren iparraldean, Ronda de Dalt hiribidea zeharkatuz Montbau auzoa dago, bertan Vall d'Hebron Ospitale Unibertsitarioa dago, hau Kataluniako ospitale garrantzitsuenetako bat delarik."}
{"id": "294857", "revid": "7162", "url": "https://eu.wikipedia.org/wiki?curid=294857", "title": "Fionn Mac Cumhaill", "text": ""}
{"id": "294858", "revid": "105290", "url": "https://eu.wikipedia.org/wiki?curid=294858", "title": "Fianna", "text": "\"Fianna\" (singularrez \"Fian\") irlandar mitologia eta eskoziar mitologiaren arabera Irlandako kondairazko gerlari askeen talde txiki bat zen, haien buruzagia Fionn mac Cumhaill zen eta talde honen balentria eta gorabeherak Fenian zikloan agertzen dira. Historia Garaikidean eta kondaira hauetan oinarrituz irlandar nazionalismoaren hainbat taldek \"Fianna \u00c9ireann\" izendapena bereganatu izan dute."}
{"id": "294859", "revid": "336", "url": "https://eu.wikipedia.org/wiki?curid=294859", "title": "Fionn mac Cumhaill", "text": "Fionn mac Cumhaill (aitzinirlanderaz \"Find mac Cumail\" edo \"Umaill\"), ingelesera Finn McCool izenera itzulia, irlandar mitologiako kondairazko gudari-ehiztari bat izan zen, Eskozia eta Man Uharteko kondairetan ere agertzen delarik. Fenian zikloko (\"Fiannaidheacht\") pertsonaia da, Fianna gudari taldearen buruzagia zen. Berari buruzko kontakizun eta balentriak Fionnen semea zen Ois\u00edn olerkariak kontatu zituen."}
{"id": "294860", "revid": "12788", "url": "https://eu.wikipedia.org/wiki?curid=294860", "title": "Zhitomir", "text": ""}
{"id": "294866", "revid": "105290", "url": "https://eu.wikipedia.org/wiki?curid=294866", "title": "Zazaistan", "text": "Zazaistan zaza etniakoek beren lurraldeari emandako izena da. Turkiaren ekialdean dago, Asiako mendebaldean. Zaza herriaren berezko hizkuntza zazakia da. Zaza gehien-gehienek kurdutzat dute beren burua, eta kurdutzat zenbatu ohi dituzte nazioarteko estatistiketan."}
{"id": "294871", "revid": "6327", "url": "https://eu.wikipedia.org/wiki?curid=294871", "title": "Eckhart", "text": ""}
{"id": "294872", "revid": "448", "url": "https://eu.wikipedia.org/wiki?curid=294872", "title": "Schelling", "text": ""}
{"id": "294873", "revid": "17", "url": "https://eu.wikipedia.org/wiki?curid=294873", "title": "Zientifiko", "text": ""}
{"id": "294874", "revid": "512", "url": "https://eu.wikipedia.org/wiki?curid=294874", "title": "Zori", "text": "Zoria, batzuetan zorizkotasuna ere deitua, aurresanezinezko fenomenoak, dado baten jaurtiketa nahiz 30 egun barru egingo duen eguraldia, deskribatzeko erabiltzen den terminoa da. Zoriaren mendean dauden gertakizunak zoriz gertatzen direla edo zorizkoak direla esaten da. Zorizko gertaerak arrazoi edo lege zientifiko orotik at daude eta ziurgabeak nahiz xehetasunez aurresanezinak dira. Hala ere, zoriz gertatzen diren fenomenoek erregulartasunak agertzen dituzte epe luzera; erregulartasun hauek zorizko fenomenoak aztertzeko erabili dira, zorizko gertaera baten ziurgabetasun maila neurtzen duen probabilitate kontzeptuaren bitartez. Adibidez, dado bat jaurtitzean suertatzen den emaitza guztiz zorizkoa da, baina epe luzera 2 zenbakia sei aldietatik batean gutxi gorabehera gertatuko dela ezaguna; horrela, bere probabilitatea 1/6 dela esaten da."}
{"id": "294877", "revid": "105290", "url": "https://eu.wikipedia.org/wiki?curid=294877", "title": "1673 van Houten", "text": "1673 van Houten asteroide gerrikoan aurkitutako 1673. asteroidearen izena da. 1937ko urriak 11n aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1937 TH zen. Bere izena Cornelis Johannes van Houtengatik jasotzen du."}
{"id": "294878", "revid": "512", "url": "https://eu.wikipedia.org/wiki?curid=294878", "title": "1674 Groeneveld", "text": "1674 Groeneveld asteroide gerrikoan aurkitutako 1674. asteroidearen izena da. 1938ko otsailak 7an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1938 DS zen. Bere izena Ingrid van Houten-Groeneveldengatik jasotzen du."}
{"id": "294879", "revid": "105290", "url": "https://eu.wikipedia.org/wiki?curid=294879", "title": "1675 Simonida", "text": "1675 Simonida asteroide gerrikoan aurkitutako 1675. asteroidearen izena da. 1938ko martxoak 20an aurkitu zuen Milorad B. Proti\u0107ek Belgradotik. Bere behin-behineko izendapen zientifikoa 1938 FB zen. Bere izena Bizantziar Inperioko Simonida printzesagatik jasotzen du."}
{"id": "294880", "revid": "105290", "url": "https://eu.wikipedia.org/wiki?curid=294880", "title": "1676 Kariba", "text": "1676 Kariba asteroide gerrikoan aurkitutako 1676. asteroidearen izena da. 1939ko ekainak 15ean aurkitu zuen Cyril Jacksonek Johannesburgotik. Bere behin-behineko izendapen zientifikoa 1939 LC zen. Bere izena Kariba lakuagatik jasotzen du."}
{"id": "294881", "revid": "69297", "url": "https://eu.wikipedia.org/wiki?curid=294881", "title": "1983ko Andaluziako Itzulia", "text": "1983ko Andaluziako Itzulia txirrindularitza itzuli honen 29. edizioa izan zen. 1983ko otsailak 8 eta 13 artean ospatu zen, sarrerako bat eta horietako bat bikoitza izan zen 5 etapatan banatutako 796,50 kilometroko ibilbidea eginez. Itzulia Rinc\u00f3n de la Victorian hasi eta \u00c1guilasen amaitu zen.\nEkitaldi honetako garailea Eduardo Chozas izan zen. Proba, batez beste, 34,543 kilometro orduko abiaduran bete zuen. Erregulartasunaren sailkapena No\u00ebl Dejonckheererentzat izan zen, mendikoa Francis Vermaelenentzat, tarteko helmugena Peter Heerenentzat, eta taldekakoa Zorrentzat."}
{"id": "294882", "revid": "69297", "url": "https://eu.wikipedia.org/wiki?curid=294882", "title": "No\u00ebl Dejonckheere", "text": "No\u00ebl Dejonckheere (Lendelede, 1955eko apirilaren 23a - Izegem, 2022ko abenduaren 29a) belgikar txirrindulari bat da, profesionala 1979 eta 1988 artean. Bere lorpenik handienak Espainiako Vueltan lortu zituen, Itzuli Handi honetako bere parte-hartze guztien artean sei etapa garaipen lortuz.\nTxirrindularitza profesionaletik erretiratu ondoren Motorola taldeko kirol zuzendaria izan zen."}
{"id": "294884", "revid": "69297", "url": "https://eu.wikipedia.org/wiki?curid=294884", "title": "Alemaniako Itzulia", "text": "Alemaniako Itzulia (alemanez \"Deutschland-Tour\") Alemaniako etapakako itzulirik handiena zen, eta UCI ProTourren egitarauan zegoen 2005etik. 2009tik 2017 arte ez zen ospatu, antolatzaileen arabera, txirrindularitzan gertatzen diren doping kasuengatik.\nPalmaresa.\n&lt;small&gt;Oharra: 2005ean Levi Leipheimer garailea izan zen, baina Lance Armstrongen dopin kasuan izandako zigorren ondorioz, Leipheimerren garaipen guztiak bi denbora tarteetan deuseztatuak izan ziren: alde batetik 1999ko urtarrilaren 1etik 2006ko uztailaren 30ra eta bestetik 2007ko uztailaren 7tik 2007ko uztailaren 27ra."}
{"id": "294885", "revid": "105290", "url": "https://eu.wikipedia.org/wiki?curid=294885", "title": "Eskoziar liburu", "text": " Eskoziar liburua (Polonieraz: \"Ksi\u0119ga Szkocka\"), eskoziar koadernoa ere deiturikoa, Lwoweko Matematika Eskolako (\"Lwowska Szkola Matematyczna\") matematikariek erabilitako koaderno bat izan zen, non ebazteko zituzten problemak idazten zituzten. Koadernoak Eskoziar Kafetegitik (\"Kawiarnia Szkocka\") haren izena jasotzen du. Kafetegi horretan biltzen ziren matematikaren gainean eztabaidatzeko modu informalean Poloniar Matematika Elkartearen toki ordezkaritzaren bileren ostean."}
{"id": "294886", "revid": "512", "url": "https://eu.wikipedia.org/wiki?curid=294886", "title": "Cornelis Johannes van Houten", "text": "Cornelis Johannes van Houten (Haga, 1920ko otsailaren 18a -2002ko abuztuaren 24a) herbeheretar astronomo bat izan zen, batzuetan Kees van Houten deitua.\nBere karrera guztia Leidengo Unibertsitatean eman zuen, 1954tik 1956 arteko epe laburrean izan ezik Yerkes Behatokian ikerketa laguntzaile bezala. Bere lizentziatura 1940an lortu zuen, baina Bigarren Mundu Gerrak bere ikasketak geldiarazi zituen, eta gerra amaitu ondoren, 1952an lortu zuen doktoretza.\nBere lankide zen Ingrid Groeneveld astronomoarekin ezkondu zen (Ingrid van Houten-Groeneveld bihurtu zena) eta elkarrekin asteroideenganako interesa piztu zitzaien. Karel izeneko seme bat izan zuten.\nIngridekin lan taldea osatu zuten Tom Gehrelsek, Lewis Dalyk eta Bernhard Schmidtek, hauekin milaka asteroide aurkitu zituztelarik. Tom Gehrelsek zeruaren azterketa bat egin zuen 48 hatzbeteko Schmidt teleskopioarekin Palomar Behatokian.\nAurkitutako propietate estatistikoengatik, asteroideak zenbait \"familia\"tan banatzen zirela aurkitu zen.\nGertuko izar bitarren abiadura erradialak ere ikertu zituen. Ez zen sekula erretiratu baizik eta aktibo egon zela asteroideei eta izar bitar itzaltzaileei buruzko artikuluak argitaratuz hil zen arte."}
{"id": "294887", "revid": "39237", "url": "https://eu.wikipedia.org/wiki?curid=294887", "title": "Ingrid van Houten-Groeneveld", "text": "Ingrid van Houten-Groeneveld (ezkongabetan Ingrid Groeneveld, Berlin, 1921eko urriaren 21a - Oegstgeest, 2015eko martxoaren 30a) herbeheretar astronomo bat izan zen.\nBere lankidea zen Cornelis Johannes van Houtenekin (1920-2002) ezkondu zen, Ingrid van Houten-Groeneveld bihurtuz. Elkarrekin asteroideenganako interesa piztu zitzaien. Karel izeneko seme bat izan zuten.\nBiek Tom Gehrels eta Bernhard Schmidtekin lan talde bat osatu zuten. Elkarrekin milaka asteroide aurkitu zituzten. Tom Gehrelsek zeruaren azterketa bat egin zuen 48 hatzbeteko Schmidt teleskopioarekin Palomar Behatokian. Beranduago taldetik banandu ziren."}
{"id": "294888", "revid": "119347", "url": "https://eu.wikipedia.org/wiki?curid=294888", "title": "Zhytomyrko oblasta", "text": "Zhytomyrko oblasta (ukraineraz: \u0416\u0438\u0442\u043e\u043c\u0438\u0440\u0441\u044c\u043a\u0430 \u043e\u0431\u043b\u0430\u0441\u0442\u044c, translit. Zhytomyrs\u2019ka oblast\u2019), Ukrainako ipar-mendebaldeko oblasta da. 29.832 km\u00b2ko azalera du eta 2008an 1.307.976 biztanle zituen. Iparraldean Bielorrusiarekin du muga, mendebaldean Khmelnitski eta Rivneko oblastekin, hegoaldean Vinnytsiako oblastarekin eta ekialdean Kieveko oblastarekin. Zhytomyr hiria da oblastaren zentro administratiboa.\nPolesia eskualde historikoaren parte da.\nEkonomia.\nNekazal produktu nagusiak laboreak, azukre-erremolatxa, patata eta barazkiak dira. Ukrainako lupulu eta liho ekoilerik handiena da. Industriako arlo garrantzitsuenak elikagaien prozesamendua, makinagintza, zurgintza, eraikuntzako materialen produkzioa eta kontsumoko artikuluen industria dira. Aipagarriak dira portzelana ekoizpena, lihozko ehungintza eta musika tresnen (akordeoiak batez ere) fabrikazioa.\nHiri nagusiak.\nZhytomyrko oblasteko hiri handienak hauek dira (2005eko biztanleria):"}
{"id": "294893", "revid": "58864", "url": "https://eu.wikipedia.org/wiki?curid=294893", "title": "Eskubeltz taldearen abenturak", "text": "Eskubeltz taldearen abenturak (jatorrizko alemanezko izenburua \"Die Abenteuer der schwarzen hand\") 1965. urtean Hans J\u00fcrgen Press alemaniar idazle eta marrazkilariak idatzitako haurrentzako abenturazko eleberri bat da. Liburu hau jolas modura irakurtzen da: testua bakarrik ez, marrazkiak ere irakurri egin behar baitira.\nEleberri hau 1985an Pilar Iparragirre idiazabaldarrak euskaratu zuen.\nIdazleak irakurleari kontakizunetan parte hartzeko aukera luzatzen dio, bertan irakurleak istorioan zehar agertzen diren misterioak konpondu edo asmatzeko asmoz hainbat marrazki edo ilustrazioetan agertzen diren pista edo zertzeladak topatu behar dituelarik. Orri bakoitzari bere marrazkia dagokio eta marrazki bakoitzean detektibetzan aurrera segitzeko behar den aztarna bat dago erdi-ezkutaturik. Irakurlea bera ere detektibe bihurtzen delarik.\nHans J\u00fcrgen Press eta Fritz Raab idazleek elkarlanean Stern alemaniar aldizkariko \"Stemchen\" haurrentzako gehigarrian hainbat kapitulu argitaratu zituzten. Kapitulu bakoitza bi zatitan banatua zegoen: lehenbizikoan neska-mutil taldea misterio baten aurrean topatzen zen, misterioari buruzko xehetasun ugariz osatutako marrazki edo ilustrazio bat zegoen, bigarrenean zertzelada hauek arazoa edo misterioa konpontzeko lagungarriak zirelarik. Hurrengo kapituluan aurreko kapituluko misteroaren soluzioa edo konponbidea argitzen zen. Kontakizun eta kapitulu guzti hauek bildu eta 1965an liburu bakar honetan argitaratu ziren.\nIstorioa.\nLiburu honetako protagonista nagusia \"Eskubeltz\" izeneko gaztetxo talde bat, lagun koadrila hau denbora librean Kanal kaleko 49. zenbakiko teilatupe batean bildu ohi da, leku honi \"aireportua\" deitzen diote. Gaztetxo hauek batetik eta bestera gelditu gabe eta topatzen dituzten kasu eta misterio guztiak argituz joaten dira, adibidez: droga kasuak, lapurketa kasuak, sellu faltsuen kasu bat... Heuren kontakizun guztietan gaizkileren bat dago, eta Eskubeltz taldeko detektibe gazteek hura harrapatu arte ez diote bakerik emango. Jolas moduan irakurtzen da liburu hau, testua bakarrik ez, marrazkiak ere irakurri egin behar baitira.\nPertsonaiak.\nEuskarazko bertsioan \"Eskubeltz\" taldeko partaideak honako hauek dira:\nKasuak.\nLiburua lau atal edo kasutan banatua dago:"}
{"id": "294894", "revid": "1545", "url": "https://eu.wikipedia.org/wiki?curid=294894", "title": "1981eko Italiako Giroa", "text": "1981eko Italiako Giroa Itzuli Handi honen 64. edizioa izan zen. 1981eko maiatzak 13 eta ekainak 4 artean ospatu zen, sarrerako bat eta horietako bat bikoitza izan zen 22 etapatan banatutako 3895 kilometroko ibilbidea eginez, garailea izan zen Giovanni Battaglinek, batez beste, 37,150 kilometro orduko abiaduran bete zituenak.\nMiguel Mari Lasa izan zen etapa garaipen bat lortu zuen euskal txirrindulari bakarra.\nGiovanni Battaglin izan zen edizio honen garailea, bigarren eta hirugarren postuan, hurrenez hurren, Tommy Prim eta Giuseppe Saronni sailkatu zirelarik."}
{"id": "294897", "revid": "98220", "url": "https://eu.wikipedia.org/wiki?curid=294897", "title": "Jolas egiteko ipuinak", "text": "Jolas egiteko ipuinak (italierazko jatorrizko izenburua: \"Tante Storie Per Giocare\") 1971an Gianni Rodari italiar idazleak idatzitako liburu bat da. Iluztrazioak Ganni Peg marrazkilariak marraztu zituen. 1980ko hamarkadan Joxan Ormazabal zegamarrak euskaratu zuen.\nArgumentoa.\nLiburu honetako istorioak Rodariren surrealismoz beteriko ipuinak dira, irudimen eta bizitasun handiko istorio dibertigarriak. Idazleak ipuinaren zioa azaldu eta azkenean ipuin bakoitzari hiru amaiera ematen dizkio, honela idazleak irakurleari ipuinaren amaiera hautatzeko aukera ematen diolarik. Teknika original honen bidez irakurleak jolas egiten duela esan genezake. Hortik datorkio izenburua."}
{"id": "294898", "revid": "7162", "url": "https://eu.wikipedia.org/wiki?curid=294898", "title": "Die Abenteuer der schwarzen hand", "text": ""}
{"id": "294899", "revid": "7162", "url": "https://eu.wikipedia.org/wiki?curid=294899", "title": "Tante Storie Per Giocare", "text": ""}
{"id": "294900", "revid": "336", "url": "https://eu.wikipedia.org/wiki?curid=294900", "title": "1909ko Frantziako Tourra", "text": "1909ko Frantziako Tourra Itzuli Handi honen 7. edizioa izan zen. 1909ko uztailak 5 eta abuztuak 1 artean ospatu zen, 14 etapatan banatutako 4488 kilometroko ibilbidea eginez. Frantziarra ez zen txirrindulari batek irabazi zuen lehen edizioa izan zen. Fran\u00e7ois Faber luxenburgotarra izan zen garailea. Garailea puntuen arabera erabaki zen. Ibilbidea aurreko urteko berbera izan zen, ohikoa itzuli honen lehen edizioetan. Faberrek proba, batez beste, 28,658 kilometro orduko abiaduran bete zuen. 100.000 pertsona baino gehiagok ikusi zituzten txirrindulariak Parisko helmugara heltzen."}
{"id": "294901", "revid": "448", "url": "https://eu.wikipedia.org/wiki?curid=294901", "title": "Henri de la Tour d'Auvergne-Bouillon", "text": ""}
{"id": "294902", "revid": "448", "url": "https://eu.wikipedia.org/wiki?curid=294902", "title": "Henri de La Tour d\u2019Auvergne (Turenneko bizkondea)", "text": ""}
{"id": "294903", "revid": "448", "url": "https://eu.wikipedia.org/wiki?curid=294903", "title": "Turenne", "text": ""}
{"id": "294917", "revid": "119347", "url": "https://eu.wikipedia.org/wiki?curid=294917", "title": "Al-Tagr al-Ala", "text": "Al-tagr al-Ala (arabieraz: \u0627\u0644\u062b\u063a\u0631 \u0627\u0644\u0623\u0639\u0644\u0649, \"a\u1e6f-\u1e6ea\u1e21r al-A\u02bfl\u00e0\"; euskaraz: Goialdeko Muga edo Marka) Al-Andaluseko ipar-ekialdean zegoen eskualdea izan zen, Ebroko haranean zegoena. Bere mugak \"grosso modo\" Hispania Tarraconensis erromatar probintziarenekin bat egiten zuten. Duero eta Tajo ibaien iturburuan, al-Tagr al-Awsat edo Erdialdeko Marka hasten zen.\n\"Al-tagr al-Ala\"k luzaroan Qurtubarekiko bere independentzia mantendu zuen, baita Kordobako Kalifa-herrian ere.\nKorak.\nAl-Udrik azaldu zuen moduan, \"Al-tagr al-Ala\" hainbat koratan banatu zen:"}
{"id": "294919", "revid": "105290", "url": "https://eu.wikipedia.org/wiki?curid=294919", "title": "Can Peguera", "text": "Can Peguera Kataluniako Bartzelona hiriko Nou Barris barrutian dagoen auzo bat da. 2009an 2.210 biztanle zituen. Nou Barris barrutiko Tur\u00f3 de la Peira eta La Guineueta auzoak eta Horta-Guinard\u00f3 barrutiko Horta auzoaren artean kokatua dago."}
{"id": "294920", "revid": "1545", "url": "https://eu.wikipedia.org/wiki?curid=294920", "title": "Abd al-Karim ibn Abd al-Wahid ibn Mugit", "text": "Abd al-Karim ibn Abd al-Wahid ibn Mugit () IX. mendeko Kordobako emirerriko jenerala izan zen, Hixam I.aren agindupean zegoena.\n794an emirerriak, Asturiasko Erresuma arpilatzeko \"razzia\" prestatu zuenean, bi zutabetan banatu zuen bere armada: Abd-al-Karimek Araba eta Abd-al-Malik bere anaiak erdialdea eraso zuten. Lutosko guduan menderatuak izan ondoren, 795ean Abd-al-Karimek zutabe biak zuzendu eta garaipenak lortu zituen Babiasen, Quir\u00f3s ibaian eta Nal\u00f3n ibaian. 796an berriro eraso zuen Asturias.\n816an Pancorboko guduan garaipena lortu zuen."}
{"id": "294921", "revid": "105290", "url": "https://eu.wikipedia.org/wiki?curid=294921", "title": "Canyelles (Nou Barris)", "text": "Canyelles Kataluniako Bartzelona hiriko Nou Barris barrutian dagoen auzo bat da. 2009an 7.359 biztanle zituen. 1974an eraiki zen, Diktadura Frankista garaian eraiki zen azken etxebizitza blokeoak izan zirelarik. Denbora luzez azpiegitura eta zerbitzu gabezia larria jasan behar izan zuen.\n1991an garraiobideen hobekuntzetako batzuk jazo ziren, bai eta Bartzelonako metroaren 3. linearen auzoko bi geltokien eraikitzea ere, eta 2009an linea hau Trinitat Nova auzoraino luzatu zen.\nEra berean, auzo honetan Serra i Mart\u00ed eta Iturri Magikoaren parkeak daude."}
{"id": "294922", "revid": "56334", "url": "https://eu.wikipedia.org/wiki?curid=294922", "title": "Pesto", "text": "Pestoa () Italiako Liguria eskualdean jatorria duen eta hango tipikoa den saltsa bat da. Saltsa honen osagai nagusia albaka da (\"Ocimum basilicum\") edo, hobe esanda, genovar albaka (ligurieraz \"baxeic\u00f3\" edo \"baxaic\u00f3\"). Albakaz gain pinaziak eta baratxuria txikitzen dira, guztia parmiggiano-reggiano gaztaz (eta/edo ardi gaztaz (\"pecorino\"), tokiko tradizioen arabera, eta oliba olioz ondua. Pesto hitza genoverazko \"pestare\" hitzetik dator, motrailu batean txikitzea esan nahi duena, saltsa hau prestatzeko ohiko modua dena.\nOsagaiak.\nTradizioaren arabera, genovar pestoaren osagaiak honako zazpiak dira:\nAldaerak.\nAldaerarik ezagunenetako bat pesto gorria (pesto rosso) edo siziliarra da, tomate lehor, piper, pecorino gazta, gatz eta oliba olioz egina dagoena.\nItalia hegoaldean pestoek tomatea izaten ohi dute. Siziliako Trapaniko pestoa oliba olio ugariz, albakaz, zuritu eta galdarraztatutako tomatez, almendraz eta baratxuriz egina dago, guztia txikitua eta motrailuan emultsionatua. Bere itxurak Kataluniako zenbait saltsa gogorarazten ditu, romesko eta salvitxada kasu, hauekin duen ezberdintasunik nabarmenena, saltsa katalanen kasuan albakarik ez dutela da, baizik eta \u00f1ora piperrez onduak daudela.\nProventzan, Genovatik gertu dagoela eta, genovar pestoaren antzeko saltsa bat dago, \"pist\u00fa\" izenekoa, oliba olia, baratxuria eta albaka dituena, baina ez pinaziak, ezta gazta ere. Saltsa hau, era berean kataluniar alioli ukatuarekin senidetua dago (oliba olioa, baratxuria eta gatza), eta, askoz urrunago, Katalunia eta Valentziako alioli arruntarekin (oliba olioa baratxuriarekin emultsionatua) edo honen aldaera den Balear uharteetako maionesarekin (oliba olioa arraultzarekin emultsionatua). Orokorrean, ondutako oliba olioan oinarritutako saltsa gordin mota hauek guztiak, errezeta independenteetan edo beste plater konplexuago batzuen zati gisa, mediterranear herri guztietako bereizgarriak dira.\nArgentinako kulturak bere bertsio propioa egokitu du, osagai bereizgarri bat gehitzen duena: intxaurra. Errezeta osagai hauekin egina dago: intxaurrak, pinaziak eta baratxuriak, motrailu batean birrintzen direnak (edo prozesagailu batetik pasatzen direnak), oliba olioarekin, albakarekin eta parmiggiano gaztarekin argentinako tipikoa den pasta menuko klasiko bat den ore bat lortu arte.\nPotoetan saltzen diren pesto industrialek oliba olio gehiena gaztanbera eta esnearen proteinekin ordezten dute. Enbasean, gainera, saltsa esnetan desegitea gomendatzen da. Emaitza, bexamel likido moduko bat da, pixkat berdea edo izokin kolorekoa, zaporean eta testuran etxeko pestoekin inongo zerikusirik ez duena."}
{"id": "294923", "revid": "105290", "url": "https://eu.wikipedia.org/wiki?curid=294923", "title": "Ciutat Meridiana", "text": "Ciutat Meridiana Kataluniako Bartzelona hiriko Nou Barris barrutian dagoen auzo bat da. Berez, hirian iparraldeena dagoen auzoa da. 2009an 11.355 biztanle zituen. Antzinako Sant Andreu de Palomar udalerriko Valbona eremuko lursailetan kokatua dago. Montcada i Reixac udalerriarekin mugatzen du eta Tur\u00f3 de Roquetes muinoaren malda aldapatsuan dago."}
{"id": "294924", "revid": "12788", "url": "https://eu.wikipedia.org/wiki?curid=294924", "title": "Amrus ibn Yusuf", "text": "Amrus ibn Yusuf (; Huesca, 760 - Talavera de la Reina edo Zaragoza, 813 edo 814) andalustar militar eta politikaria izan zen, Al Hakan I.aren \"wali\" izan zena.\nBizitza.\nNahiz eta bere jaiotze datari buruz zalantzak izan, litekeena da 760an izatea. Aita Yusuf al-Muladi omen zuen eta Aysunen morroia izan zen. Carolus Handiarekin Zaragozaren aurka borrokatu ostean areriotu eta baskoiekin batera aritu zen Orreagako guduan. Kordobako emirraren alde egin eta honek Talavera de la Reinako (\"Medina al-Talabaira\") vali izendatu zuen. Bertan ezkondu eta Yusuf ibn Amrus izeneko semea izan zuen.\n\"Al-Tagr al-Ala\"ko gobernadore bilakatuta, 799an Bahlul ibn Marzuq menderatu eta Zaragoza konkistatu zuen. 802an jaioterria eta Tutera konkistatu zituen, eta Yusuf semea bertoko vali izendatu zuen. Hurrengo urtean Banu Qasitarrek, aritzatarren laguntzarekin, hiria berreskuratu zuten. 809an Aureolus Aragoikoa hil zenean Aragoiko konderria konkistatu zuen.\nBere heriotza data ere ezezaguna da, edonola ere, Banu Amrus izeneko berak sorturiko leinuak (\u0628\u0646\u0648\u00a0\u0639\u0645\u0631\u0648\u0633) beti kordobatarren alde egin zuen."}
{"id": "294925", "revid": "105290", "url": "https://eu.wikipedia.org/wiki?curid=294925", "title": "La Guineueta", "text": "La Guineueta Kataluniako Bartzelona hiriko Nou Barris barrutian dagoen auzo bat da. 2009an 15.411 biztanle zituen. Canyelles, Verdum, Porta, Tur\u00f3 de la Peira eta Torre Bar\u00f3 auzoen artean kokatzen da."}
{"id": "294926", "revid": "105290", "url": "https://eu.wikipedia.org/wiki?curid=294926", "title": "Salvitxada", "text": "Salvitxada bere jatorria Katalunian duen saltsa bat da. Zehazki Tarragonako probintziako Valls herrian du jatorria, eta cal\u00e7otadetan cal\u00e7otak laguntzeko erabiltzen da.\nEzaugarriak.\nBere osaketan romeskoaren antzekoa da. Bere osagai nagusiak honakoak dira:\nOsagaiak motrailu baten txikitzen dira sendoera ertaineko (ez fin ezta sendoa ere) saltsa bat osatu arte."}
{"id": "294927", "revid": "512", "url": "https://eu.wikipedia.org/wiki?curid=294927", "title": "Al-Udri", "text": "Abu al-abbas Ahmad ibn Umar ibn Anas ibn Dilhat ibn Abu al-Jiyar Anas ibn Faladan ibn Imran ibn Munayb ibn Zugayba ibn Qutba al-Udri, Al-Udri izenaz ezaguna, (Dal\u00edas, 1003 - Almer\u00eda edo Valentzia, 1085) andalustar geografo eta historialaria izan zen.\nTudmirreko kora eta \"Al-Tagr al-Ala\"ri buruzko bilduma geografiko-historikoa idatzi zuen, Banu Qasi, Banu Sabrit eta Banu Tujibi leinuen arteko gudak azalduz. Zaragozako taifan bizi zen."}
{"id": "294929", "revid": "105290", "url": "https://eu.wikipedia.org/wiki?curid=294929", "title": "Porta (Nou Barris)", "text": "Porta Kataluniako Bartzelona hiriko Nou Barris barrutian dagoen auzo bat da. 2009an 23.993 biztanle zituen."}
{"id": "294930", "revid": "105290", "url": "https://eu.wikipedia.org/wiki?curid=294930", "title": "Cal\u00e7otada", "text": "Cal\u00e7otada Katalunia mendebaldeko janari tipiko bat da. Bere jatorria Tarragonako probintziako Valls herrian du, Alt Camp eskualdean. Azken hamarkadetan hedatu egin da eta ia erkidego osoan zehar jan daiteke negu amaiera eta udaberri hasiera artean. Cal\u00e7otak, bereziki asmo honekin landatutako tipulin mota bat, zuzenean xirmenduen garren gainean erretzen eta eskuarekin jaten dira, romeskoaren antzekoa den salvitxada izeneko saltsa bereziarekin onduak. Bitartean, txingarrak, bigarren platererako haragi edo hestebeteak erretzeko probesten dira.\nKanpoaldea kiskali egiten da, barnealdea xamur eta krematsu utziz. Tradizionalki mahaira buztinezko teila batean eramaten dira edo egunkari paperetan biltzen dira, bero mantentzen laguntzen dutenak.\nJate prozedurak, kiskalitako geruza eskuekin kentzea, ezinbestean zikintzea dakar, eta, beraz, tradizionala da lepotik belaunetaraino iristen den adur-zapi bat jartzea.\nTipula gozo mota hau dastatzeko garai tipikoa negu eta udaberriko hilabeteak dira.\nOhitura da kataluniar cava on batekin (cal\u00e7otentzat) eta inguruko ardo bikainekin (bigarren platerarekin, zenbait puristek \"botifarra amb mongetes\" nahiago dutela diotelarik)."}
{"id": "294931", "revid": "105290", "url": "https://eu.wikipedia.org/wiki?curid=294931", "title": "La Prosperitat", "text": "Porta Kataluniako Bartzelona hiriko Nou Barris barrutian dagoen auzo bat da. 2009an 26.848 biztanle zituen."}
{"id": "294932", "revid": "336", "url": "https://eu.wikipedia.org/wiki?curid=294932", "title": "KV50", "text": "KV50 Egiptoko Erregeen Harana izeneko nekropolian dagoen hilobi bat da. 1906an aurkitu zuen Edward Russell Ayrtonek Theodore Davisentzat lanean ari zenean, baina bere kokapena gaur egun hondakin mordo baten azpian galdu da. Hala ere, KV51 eta KV52 hilobietatik gertu dagoela ezagutzen da, hauek ere KV35ak, KV36ak eta KV49 hilobiek osatutako hirukian galduak.\nAyrtonen sorpresa handia izango zen KV50 hilobiaren jabeak ez zirela errege familiako kideak, ezta nobleak ere, baizik eta gaur egun nahiko kontserbazio egoera onean dauden zakur eta tximu bat, honen ondorioz, \"Animalien Hilobiak\" deritzen hilobi taldeko lehena delarik. Beranduago, KV51 eta KV52 berehala hondakinez garbituaz batera, hiru hilobiak animaliak maite zituen faraoiren baten maskota hilerriaren zati zirela ebatzi zen. Bere hilobiaren gertutasunagatik, faraoi hori Amenofis II.a izan daiteke.\nTamaina eta egiturari dagokionez KV52ren oso antzekoa den arren, KV50 apur bat txikiagoa da, eta, uste denez, oinplano erregularrekoa eta ia erabat amaitua. Gainontzeko animali hilobien profil bera du, sarrera putzu txiki batekin (A) eta ondo zulatu eta leundutako laukiluze formako gela bakar bat. Gela honetan aurkitu ziren aipaturiko zakur eta tximuaren momiak. Hilobi xume honek apaindurarik eta errege zehatz bati buruzko aipamenik ez duen arren, egituragatik Egiptoko XVIII. dinastian eraiki zela ebazten da.\nAurkitu zenerako hilobia jada arpilatua izan zen, animali hauek euren hil hatu propioa zutela ezagutzen den arren, bitxiak barne. Hilobiaren ez ohiko bi okupatzaileak alde batera utziz, zurezko sarkofago baten hondakinak aurkitu ziren, zalantzarik gabe bi momietakoren batena. Momiak horman pausatuak zeuden elkarri begira Ayrton toki hartan lehen aldiz sartu zenean."}
{"id": "294933", "revid": "105290", "url": "https://eu.wikipedia.org/wiki?curid=294933", "title": "Les Roquetes (Nou Barris)", "text": "Les Roquetes Kataluniako Bartzelona hiriko Nou Barris barrutian dagoen auzo bat da. 2009an 16.233 biztanle zituen."}
{"id": "294937", "revid": "336", "url": "https://eu.wikipedia.org/wiki?curid=294937", "title": "Fernando Savoiakoa", "text": "Fernando Maria Alberto Amedeo Filiberto Vincenzo Savoiakoa, Genovako I. dukea (Florentzia, 1822ko azaroaren 15a-Turin, 1855eko otsailaren 10a) Savoia leinuko italiar noble bat izan zen.\nKarlos Alberto Sardiniakoa eta Maria Teresa Toskanakoaren bigarren semea izan zen. Genovako duke 1831n bihurtu zen.\n1850eko apirilak 22an ezkondu zen Dresden Elisabet Saxoniakoarekin (1830eko otsailak 4-1912ko abuztuak 14).\n1848ko ekainak 10ean 1848ko Siziliako iraultza independentistaren ondoren iritsi zen gobernu sezesionistak Siziliako errege aukeratua, tronuari uko egin zion subirano legitimoa zen Fernando II.a Bi Sizilietakoa ez iraintzeko, bere italiar aliatuak baztertu zituena lehen independentzia gerran eta Austriar Inperioarekin bakeak egin zituena.\nBi seme-alaba izan zituzten:"}
{"id": "294938", "revid": "105290", "url": "https://eu.wikipedia.org/wiki?curid=294938", "title": "Torre Bar\u00f3", "text": "Torre Bar\u00f3 Kataluniako Bartzelona hiriko Nou Barris barrutian dagoen auzo bat da. 2009an 16.233 biztanle zituen."}
{"id": "294939", "revid": "448", "url": "https://eu.wikipedia.org/wiki?curid=294939", "title": "I\u00f1aki Azkune Mendia", "text": ""}
{"id": "294940", "revid": "105290", "url": "https://eu.wikipedia.org/wiki?curid=294940", "title": "La Trinitat Nova", "text": "La Trinitat Nova Kataluniako Bartzelona hiriko Nou Barris barrutian dagoen auzo bat da. 2009an 16.233 biztanle zituen."}
{"id": "294941", "revid": "105290", "url": "https://eu.wikipedia.org/wiki?curid=294941", "title": "El Tur\u00f3 de la Peira", "text": "El Tur\u00f3 de la Peira Kataluniako Bartzelona hiriko Nou Barris barrutian dagoen auzo bat da. 2009an 16.593 biztanle zituen."}
{"id": "294942", "revid": "105290", "url": "https://eu.wikipedia.org/wiki?curid=294942", "title": "Vallbona (Nou Barris)", "text": "Vallbona Kataluniako Bartzelona hiriko Nou Barris barrutian dagoen auzo bat da. Hiriaren ipar-mendebaldeko muturrean kokatzen da, berez ekialdeena dagoen auzoa delarik. 2009an 1.314 biztanle zituen."}
{"id": "294943", "revid": "448", "url": "https://eu.wikipedia.org/wiki?curid=294943", "title": "Nazionalizatze", "text": ""}
{"id": "294944", "revid": "448", "url": "https://eu.wikipedia.org/wiki?curid=294944", "title": "P\u00e9tain", "text": ""}
{"id": "294945", "revid": "105290", "url": "https://eu.wikipedia.org/wiki?curid=294945", "title": "Verdum", "text": "Verdum Kataluniako Bartzelona hiriko Nou Barris barrutian dagoen auzo bat da. 2009an 12.418 biztanle zituen."}
{"id": "294947", "revid": "7162", "url": "https://eu.wikipedia.org/wiki?curid=294947", "title": "Verdun (Nou Barris)", "text": ""}
{"id": "294951", "revid": "336", "url": "https://eu.wikipedia.org/wiki?curid=294951", "title": "Kharkiveko oblasta", "text": "Kharkiveko oblasta (ukraineraz: \u0425\u0430\u0440\u043a\u0456\u0432\u0441\u044c\u043a\u0430 \u043e\u0431\u043b\u0430\u0441\u0442\u044c, translit. \"Kharkivs\u2019ka oblast\u2019\"), Kharkoveko oblasta (errusieraz: \u0425\u0430\u0440\u044c\u043a\u043e\u0432\u0441\u043a\u0430\u044f \u043e\u0431\u043b\u0430\u0441\u0442\u044c, translit. \"Kharkovska\u00efa oblast\") ere deitua, Ukrainako ekialdeko oblasta da. Iparraldean Errusiako Belgorod oblastarekin du muga, ekialdean Luhanskeko oblastarekin, hego-ekialdean Donetskeko oblastarekin, hegoaldean Dnipropetrovskeko oblastarekin, mendebaldean Poltavako oblastarekin eta ipar-mendebaldean Sumyko oblastarekin. 31.415 km\u00b2ko azalera du eta 2008an 2.795.108 biztanle zituen. Kharkiv hiria da oblast honetako zentro administratiboa."}
{"id": "294952", "revid": "105290", "url": "https://eu.wikipedia.org/wiki?curid=294952", "title": "Vilapicina i la Torre Llobeta", "text": "Vilapicina i la Torre Llobeta Kataluniako Bartzelona hiriko Nou Barris barrutian dagoen auzo bat da. 2009an 25.957 biztanle zituen."}
{"id": "294961", "revid": "448", "url": "https://eu.wikipedia.org/wiki?curid=294961", "title": "Lepantoko gudu", "text": ""}
{"id": "294962", "revid": "448", "url": "https://eu.wikipedia.org/wiki?curid=294962", "title": "Lassus", "text": ""}
{"id": "294963", "revid": "6327", "url": "https://eu.wikipedia.org/wiki?curid=294963", "title": "Rafsanjani", "text": ""}
{"id": "294966", "revid": "2689291", "url": "https://eu.wikipedia.org/wiki?curid=294966", "title": "Bardoa", "text": ""}
{"id": "294969", "revid": "119347", "url": "https://eu.wikipedia.org/wiki?curid=294969", "title": "Cued speech", "text": "Cued Speech edo hitz osatua sistema ezpain irakurketaren keinuen bitartez antolatzen den osagarri bat da. Sistema honi esker antzeko errealizazio dituzten fonemak bereiztu daitezke modu horretan haien irakurketa edo ulermena erraztuz. Sistema hau gorren irakaskuntzan oso erabilia da. Euskarazko aldaera ez dago.\nJatorria.\nCued Speech XX.mendeko 60.hamarkadan Ameriketako Estatu Batuetan sortu zen. Sortzaile nagusia Washingtonen dagoen Gallaudet Unibertsitateko R. Orin Cornett irakaslea izan zen. Irakasle honek ikasle gorrekin egindako lanari esker jaiotzez gorrak ziren umeek ahozko maila linguistikoa oso kaxkarra izaten zutela ikusi zuen eta, sarritan, nahiz eta ezagupen handiak izan, ondoren ahozko hizkuntzaren ulermenean arazo franko izaten zituzten. Normalean gor horiek ez zuten ahotsa eta fonemen benetako baloreak ezagutzen eta horregatik fonemen bereizketa erraztuko zuen sistema bat asmatzea bururatu zitzaion.\nAhozko hizkuntzaren bidean sortzen zaizkien desorekak.\nHau guztia hobeto ulertzeko zera jakin behar da: haur gor gehienak ez dira mutuak (mutu funtzionalak dira) eta ahozko hizkuntza ikasteko gaitasuna eta beharra dute. Horregatik ume horiekin esfortzu berezi bat egin behar da ahalmen horiek ez galtzeko. Zoritxarrez jaiotzez gorrak direnek inoiz ez dute haien ahotsa edo besteena ezagutuko eta arazoak izango dituzte beti soinuen balioak eta erabilerak ondo ulertzeko.\nAhozko hizkuntza ikasteko prozesuan jaiotzez haur gorrei planteatzen zaizkien arazoak mota askotakoak dira.\nZertan datza?\nBerez eskuaren aldaera desberdinak dira antzekotasuna gordetzen duten fonemen errealizazioak bereizteko. Sisteman bokalak bereizteko hiru toki markatzen dira:\nKontsonanteak bereizteko eskuaren zortzi forma desberdinak markatu egiten dira, goiko ilustrazioan agertzen direnak alegia. Horren arabera /pa/ esaten badugu, behatz erakuslearekin aurpegia markatuko dugu. Horri esker haurrak ez du silaba hori oso antzekoak diren besteekin nahastuko, /ka/rekin adibidez.\nArazoak.\nSistema honek planteatzen dituzten arazoak:\nDena dela, ikasteko prozesuan asko erabiltzen bada, eguneroko ezpain irakurketan normalena baztertzea izaten da."}
{"id": "294970", "revid": "119347", "url": "https://eu.wikipedia.org/wiki?curid=294970", "title": "Zorte", "text": "Zortea pertsona edo talde batek aldeko edo aurkako gertaerak izateko ustezko joera da, gertaera horien aparteko errepikapenean oinarrituta eta sineskeriaz bereganatzen dena. Aldeko gertaeren errepikapenaren kasuan pertsonak zorte ona duela esan ohi da; aurkako gertaeren kasuan, berriz, balbe edo zorte txarra dagoela esaten da. Beraz, zortea kontzeptu subjektiboa da, pertsona edo talde baten interesei buruz hartzen baita gertaera bat edo gertaera segida bat zorte oneko edo txarreko. Era berean, zortea izateko, aldez aurretiko ezjakintasuna edo ziurgabetasuna egon behar da gertatuko denari buruz. Beste alde batetik, zorteko gertaerak apartekoak izan behar direla nabarmendu behar da; izan ere, aldeko nahiz aurkako gertaera puntualak, senide baten heriotza adibidez, ez dira ebaluatzen zorte kontzeptua erabiliz, bizitzan arruntak diren gertaerak baitira, norberari zoritxarrez edo zorionez egokitu zaizkionak. Zorte ona erakarri nahiz txarra uxatzeko, kuttunak erabili ohi dira kultura anitzetan, zortea bera bezalaxe orobat sineskeriazko elementuak direnak.\nZientzian baztertzen den kontzeptua da, aparteko gertaera segida bat zoriaren kontzeptuaren baitan aztertzen baita, probabilitatearen bitartez. Adibidez, dado-joko batean 6 ateratzen denean irabazten bada eta 4 aldiz segidan 6 ateratzen bada, jokalariak zorte ona duela esan ohi da, baina posible bada hori gertatzea, 0.0007ko probabilitateaz hain zuzen, 10.000 aldietatik 7etan alegia."}
{"id": "294973", "revid": "448", "url": "https://eu.wikipedia.org/wiki?curid=294973", "title": "Pavarotti", "text": ""}
{"id": "294984", "revid": "144445", "url": "https://eu.wikipedia.org/wiki?curid=294984", "title": "Zintzarrotsak", "text": "Zintzarrotsak, toberak edo xaribariak Europa osoan zehar egin izan den ohitura da. Erregimen Zaharrean ohiturak mantentzeko eta epaiketa moralak egiteko erabiltzen ziren, baina denborarekin, salaketak egiteaz gain, herri antzerki edo ohitura etnografiko ere bilakatu dira. Zintzarrotsetan jendetzak ahalik eta zarata gehien egin nahi zuenez, zintzarririk izan ezean lapikoak eta zartaginak joz edo eskuz iritsitako edozer gauzaz desfilatzen zuten.\nOro har, desfileak hiru motatakoak ziren: lehenengoan, gehienetan formarik bortitzena, gaizkile bat edo gaizkile batzuk etxetik edo lantokitik eraman zitezkeen, eta indarrez desfilatzen zuten komunitate batean zehar. Prozesuan, jendetzak iseka egiten zien, jazarriak izan zitezkeen eta, sarritan, biktima bat edo batzuk jarduketen amaieran uretara jaurtitzen ziren. Modu seguruagoa zen gaizkilearen bizilagun batek biktimatzat jotzea, kaleetatik eramaten zuten bitartean, askotan asto baten gainean. Jakina, imitatzaileak ez zuen zigorrik jasotzen, eta sarritan oihu egiten edo kantatzen zituen izkinako bertsoak, gaizkileari iseka eginez. Ohituraz, irudia edo panpina bat erabiltzen zen epaitu nahi zenaren ordez, irudi hori abusatu egiten zen eta, sarritan, erre egiten zen prozesuaren amaieran.\nHerriz herri aldatzen diren ohiturak izanda, Euskal Herrian zintzarri bat astinduz egiten diren ohitura ezberdinak dira, normalki herri antzerki modukoak. Zintzarrien ordez adar bat erabiltzen denean soinua sortzeko, galarrotsak deitzen zaie, eta tobera musika tresna erabiltzen dutenei tobera izena ematen zaie. Ahozko literatura eta inprobisazioa askotan lotzen dira zintzarrotsekin, eta Euskal Herrian bertsolaritzarekin harremana izan dute. Epaiketa moral gisa ia desagertu dira, baina epaiketa sozial gisa berreskuratzeko saioak egon dira herri askotan. Bestetik, zintzarrots izena ere ematen zaie herri askotan (bereziki Nafarroa Garaian) Errege-egun bezperan umeek egiten dituzten jarduerei.\nIzendapena.\nArtikulu honetan \"zintzarrotsak\" bezala izendatzen duguna hainbat terminoren itzulpena da. Herriz herri aldatzen den ohitura izanda, baina Europa osoan hedatzen dena, termino bakar batekin definitzea zaila da. Aipatutako \"galarrotsak\" edo \"tobera\" kontzeptuak frantsesez \"charivary\" izenarekin ezagutzen dira, eta horregatik euskaraz ere \"xaribari\" izena eman zaie, bereziki Ipar Euskal Herrian. Hegoaldean zein Espainian, gaztelaniaz, \"cencerrada\" eta \"matraca\" izena eman izan zaie, euskara batzuetan \"zenzerrada\", edo \"esquellotada\" katalanez.\nZintzarrotsaren parte izan daitezke guzti horiek, baina hizkuntza batzuetan zintzarrotsa bakarrik soinua sortzen den partea izango litzateke, euskaraz \"xaribari-serenata\" izena ere eman zio eta batzuetan ingelesez \"Rough Music\" gisa agertu da. Euskaraz \"asto-lasterrak\" edo \"xaribari-fartsa\" gisa ezagutzen duguna asto batekin egiten den atala da, umiliazioa bilatuz. Azkenik, euskaraz tobera, karroxak edo tobera-mustrak bezala ezagutzen duguna beste hizkuntza batzuetan ere xaribaria edo zenzerrada izango litzateke. Azkueren arabera Bizkaian \"arranotsak\" deitzen ziren.\nEuropako beste hizkuntza batzuetan erabili diren terminoen artean ohikoena \"charivari\" da, eta hortik datoz ingelesez erabiltzen diren \"shivaree\" eta \"chivaree\". Ingelesez ere \"skimmington\" ere erabiltzen da; alemanez \"Katzenmusik\", \"Rappeln\" eta \"Haberfeldtreiben\"; herbehereraz \"Ketelmuziek\"; italieraz \"capramarito\" edo \"chiavramarito\", baina eskualde bakoitzean bere izena zuen. \"Charivari\" hitza ziurrenik Latin arrunteko \"caribaria\" hitzetik dator, plurala \"caribarium\", gaur egun kazerolada deituko genukeenaren antzeko zerbait; hau, era berean, antzinako grezierako \u03ba\u03b1\u03c1\u03b7\u03b2\u03b1\u03c1\u03af\u03b1 (kar\u0113bar\u00eda) hitzetik letorke, \"buruko mina\" edo \"buru pisutsua\" esan nahi duena.\nZintzarrotsak egiteko arrazoiak.\nEuskal Herrian eta Europako beste zenbait herrialdetan antzina zintzarriak astinduz nahiz pertzak joaz ospatzen zen serenata eta antzerki satiriko mota bat da, bereziki alargunak oso adin ezberdineko pertsona batekin ezkontzean nahiz herriko beste edozein gertaera gaitzesgarri dela eta, iseka egiteko burutzen zena. Balio moralak urratzen zirenean herriak epaile lana hartzeko zuen eskubidea aldarrikatzen zuten zintzarrotsetan parte hartzen zutenek.\nJakina denez, xaribari-serenatak Euskal Herrian ez ezik Europako Mendebalde osoan daude dokumentatuta. Xaribari-paradak eta xaribari-fartsak Lapurdin, Nafarroa Beherean eta Zuberoan egiten zituzten herriko gazteek. Dena dela, Hegoaldeko herri batzuetan ere izan da horrelako tradiziorik, esate baterako, Luzaidekoak\u00a0aipatzen ditu Iribarrenek. Noizkoak diren ez dago zehazterik; lehen aipamenak XVII. mendekoak dira. Eliz agintariek eta agintari zibilek etengabe erreprimitu nahi izan zituzten, eta debekualdiak izan dira.\nHasiera batean, bi aldiz ezkontzen zirenei egiten zitzaien soilik, gerora, ordea, beste egoera batzuetan ere bai: adinez alde handia zuten ezkongaiei, euren bikotea jotzen zutenei, bereziki senarra jotzen zuten emakumeei, etab. Gizartearen bizioei kritika egitea da, beraz, horren helburua. J. M. Lekuonaren ustez, obra hauek originaltasun nabaria dute: salaketa egiterakoan herriak duen balioen sistema jartzen da agerian, etxeko moralaren irizpide nagusiak zein diren adierazten da, alegia. Erresuma Batuan trabestismoa egiten zutenen aurka ere egin ohi zen. Urkizuk gogorarazten duenez, alargunen ezkontzak zigortu egiten zituen herri moralak; zerga edo \"droit de pilote\" delakoaren arrasto herrikoia da galarrotsa bere ustez, moralitate publikoaren defentsan eraikia. Fartsetan balio moralen kritika egiten da, baita eliz agintearena eta botere zibilarena ere. Kortazarrek dio gertaera eskandalagarriak agerian jartzea eta gizarteak onartzen dituen mugak erakustea dela xaribarien xedea.\nMotak eta eztabaida.\nAurreko atalean azaldu bezala, izendapenaren inguruan eztabaida handia dago, eta herriz herri izen ezberdinak erabili dira gauza berbera aipatzeko, edo izen berdinak ekintza ezberdinetarako. Ikertzaile batzuek zintzarrotsak euren modalitatearen arabera bereizten dituzte. Adibidez, hiru xaribari mota bereizten ditu G. H\u00e9relle-k:\nZenbait adituk paradak eta fartsak bat bailiren sailkatzen dituzte; izan ere, tobera-mustrak nahiz karroxak fartsaz osatzen ziren batzuetan, eta asto-lasterrak ere parada soil izan zitezkeen. Beste ikerlari batzuek pentsatzen dute bere horretan denak zirela bat, guztiak izenda zitezkeela frantsesezko \"charivari\" kategoriaren barruan, eta diferentzia nagusiak euren sofistikazioa zela. Serenatak gauez egingo lirateke, eta fartsak edo paradak egunez; kasu batzuetan, asto-lasterrak egongo lirateke parada bati lotuta, \"iraina\" jaso duten herritarrek inbertitu nahi duten diru eta esfortzuaren arabera.\nXaribari-serenatak.\nEuren jarrera zigortzea helburu ziren pertsonen leihopean jotzen ziren ilunabarrean. Traste eta musika tresna zaratatsuz lagundurik, kontzertu kakofonikoa jotzea zen helburua. Hortik heldu da galarrots edo zintzarrots deitura. Gertakariari dagozkion bertsoak jartzen edo abesten zituen, inoiz edo behin, bertsolari batek.\nZintzarrotsak gaueko kontzertu zaratatsuak ziren zintzarri, zartagin, eltze eta antzekoz joa. Eztei eguna baino lehenago izaten ziren; hamabost bat egun lehenago has zitezkeen eta, batzuetan, eztei bezpera arte luzatzen ziren. Galarrotsek zintzarrotsen egitura bera zuten, baina horietan koadrilek, zarata ateratzeko, adarra erabiltzen zuten.\nCascanten, 1599. urteko otsailean, \u00abilundu ondoren, herriko gazteak kuadrillan ibili ziren Cascanteko kaleetan, pertsona zintzo eta nagusi askori matrakak emanez\u00bb. Urte batzuk geroago, 1602ko otsailaren 17an, zehazki, Cascanteko herrian berriro ere, gauerdi aldera, Esteban Ruiz, 24 urteko morroia, Juan Ruiz, bere anaia eta ezkongabea, Jer\u00f3nimo Enr\u00edquez eta Jer\u00f3nimo Calvillo, jostuna, matrakak egiten hasi ziren. Bizilagunek ez ezagutzeko asmoarekin \u00abeuren hizkera aldatuz\u00bb esan zioten Graciana alargunari \u00abatso hori, noiz hilko zara? Zeren zain zaude?\u00bb. Eta, beste lekuko baten arabera, \u00abzaharra, zure semea, Juan Perez, alokatuta bizi da zure erruz, hil zaitez behingoz\u00bb.\nXaribari-fartsak (asto-lasterrak).\nEuropa osoan zehar asto baten gaineko ibilbidea ohikoa izan da Antzinarotik. Nikolaos Damaskokoak jasotzen du K. a. I mendean adulterioa egin zuen emakume bat nola herri osotik pasa zuten asto baten gainean lotuta. I. mendean Plutarkok galdetzen zuen \"Nor da Kumean asto baten gainean paseatu zuten emakumea?\" eta berak erantzuten du adulterioa egin zuen emakumea zela. Badirudi zigor publiko gisa sortutako ohitura hau zintzarrien musikarekin batu zela Erdi Aroan nonbait.\nEuskal Herrian, bereziki Iparraldean, Pastoralen antzekoak ziren egituraren aldetik (aitzin peredik\u00fca, akto nagusia eta azken peredik\u00fca), baina tragikomedietan bezala epaiketa egiten zuten, jujea, abokatua, lekukoa eta besteak tartean zirela. Bi zati bereizten ziren: gertakarien aurkezpena eta errudunen zigorra; tarteka dantzariek parte hartzen zuten. Fartsa horietan deabru-eszenak eta fartsa-eszenak zeuden. Esan dugunez, taula gaineko errepresentazioaren aurretik desfile, parada edo mustra egiten zuten kalean zehar konpartsak, aktoreek eta \u201comendurikoek\u201d. Fartsa horietatik hemeretzi antzezlan gorde dira, batzuetan osorik eta beste batzuetan horien zati bat.\nXaribari-paraden konpartsari asto-lasterrak deitzen zitzaien Zuberoan eta Baztan aldean. Horietan ere, kopla irrigarriak kantatzen zituzten bitartean, familiako liskarren parodia egiten zuten herriko gazteek. Batzuetan, herriko plazan gertakaria girotzeko tresnak jartzen ziren; \u201comendurikoak\u201d asto gainean jartzen zituzten, astoaren isats aldera begira, eta lasterketak egiten zituzten alboan gazteriak zarata egiten zuen bitartean. Asto-lasterrak, normalki, zintsarrotsen ostean egiten ziren, lehenengoak asto-lasterra iragartzeko erabiltzen baitziren. Gainera, asto-lasterrak egunez egiten ziren, eta zintsarrotsak gauez.\nFartsa hauetan, baita gehiago egituratutako tobera-mustretan ohikoa zen katu bat zigortzea edo erretzea epaia eman ostean.\nXVII. mendetik aurrera Ipar Euskal Herrian \"Abbas juvenum\" edo \"Maogouverko Abadiak\" osatu ziren, xaribari-fartsak antolatzeko helburuarekin. Normalki gazteek osatzen zituzten.\nXaribari-paradak edo toberak.\nXaribari-paradak, karroxak edo tobera-mustrak herriko kaleetan zehar egiten ziren, \u201comendurikoak\u201d karrozan zirela edo horien ordez horiek ordezkatzen zituzten aktoreak. Konpartsa beti bera izaten zen (epailea, idazkaria, bertsolaria). Parada hauek maskaradaren eta fartsaren arteko zerbait ziren, askotan inauteriekin lotu ahal zirenak. Badakigu 1571ean Joana III.a Nafarroakoak debekatu zituela, \"erromatar superstizio eta idolatriak\" zirelako.\nTobera-mustrak deitzen zitzaien Nafarroa Beherean, eta desfile edo paradak ziren: \u2018mustra\u2019 hitzak desfilea adierazten du; \u2018tobera\u2019 hitzak, berriz, izen bereko musika-tresnan du jatorria, eta antzezpenari dagokio (eztei bezperetan ezkongaiei eskaintzen zitzaizkien serenatak ziren toberak). Tobera-mustrak, toberak izeneko kantaldien aldaera irrigarriak zirela esan dezakegu. Esan dugunez, tobera-mustretan, batzuetan, taula gainean fartsa ere egiten zen. Herriko karriketan desfilatzen zuen konpartsak (aktore sail distiratsuz eta dantzariz osatua) eta gero komedia txiki bat antzezten zuten plazako jokalekuan. Komedia hori umorezko antzerki-emanaldi herrikoia zen eta epaiketa errepresentatzen zuten bertan. Tartetan, \u201cKabalkada\u201dko kideek (bolantak, makilaria, basandereak, gigantiak, kabalier eta kabaliersak osatua, besteak beste) dantzatzen zuten. Oraindik ere \u201ckabalkada\u201d esaten zaio Nafarroa Beherean zenbait dantzari-paradari (azken urteotan, taula gaineko antzerkia berreskuratzeko ahaleginetan dabiltza; helburu nagusia ez da, garai batean bezala, gertaeren kritika egitea, herria antzezpen baten aitzakian biltzea baizik).\nXaribari-parada delakoan bost pertsonaia mota bereizten ditu Juan Mari Lekuonak:\nJean Etxepare mediku eta idazleak idatzita utzi zigun, 1896an, bere begiz ikusitako xaribari-paradaren deskribapena:\nTobera egituratu tradizionalak.\nGeorges H\u00e9relle hispanista eta euskaralariak, euskal herri antzerkia sakonetik ezagutzen duenak, Petit de Julleville aipatuz esaten digu horrelako elkarteak bost ehundik gora izan zirela hiri handietan, eta bazituztela estatutuak, intsigniak, festarako materiala eta beste; baina herrixketan ere izaten zirela, batez ere Frantzia hegoaldean, eta \"abbas juvenum\" titulua ematen ziotela elkarte alai horien presidenteari. H\u00e9rellek dioenez, Erdi Aroan zehar baziren horrelako elkarteak Euskal Herrian, eta hemengo gizartean oso sustrai sakonak zituela ohitura horrek; hala, XX. mendean oraindik ere izugarrizko bizitasunez agertzen zaizkigu.\nAntzerki satiriko honetan, alegiazko auzi bat antzezten da, gorte eta sujetekin. Besta egiteko aitzakia denez, auziaz gain, dantzak badu ikaragarriko garrantzia, dantzari kategoria ezberdinekin: bolantak, kaskarotak, basandereak, andere xuriak... Partehartzailetan, besteak beste, bertsolariak, musikariak, pailazoak publikoa irri eginarazteko, aurkitzen dira. Pertsonaia eta dantzari guztien desfileari kabalkada ere esaten zaio.\nBertsolariek zuten leku garrantzitsuenetarik bat, bat sujetaren alde plantatzen zela eta bertzea kontra, betiko dialektikan. XIX. mendean, Joanes Otsaldek bere larderia behin baino gehiagotan erakutsi zuen kari horretarat. Auziaz gain, dantzak bazuen ikaragarriko garrantzia, dantzari kategoria desberdinekin: bolantak, kaxkarotak, basandereak, andere xuriak. Gisa horretako kabalkadak egiten ziren Errobi haran guzian, Garazitik Senpereraino, guti edo aski ezaugarri berdintsuekin. Itsasun, artxiboen arabera, tobera mustrak izan ziren 1849an, 1859an, 1865ean, 1876an, 1883an, 1889an. Azken honek, auzapezaren debekua izan zuen, eta ez zen izan debeku bakarra:\nBertze bakarren bat izan zitekeen Lehen Mundu Gerraren aurretik, argazki xoil bat dugula lekuko. XX. mende hastapenean, Georges H\u00e9relle ikerleak berexten zituen Errobi aldeko eredu hori (\u201cparades charivariques\u201d) eta Zuberoa eta Amikuzeko antzerki satirikoa (\u201cfarces charivariques\u201d).\nGizartea aldatu arau, ohiturak ere aldatzen dira. Bigarren gerlatik landa, lehenagoko gaiekiko tobera-mustrarik ez zen gehiago egin. Diotenez, Irisarrin 1937an iragan ziren moda xaharreko azken tobera mustrak. Lapurdi barnealdean, 1920-25 Hazparneko auzo batean gazteriak muntatu zuten zerbait hor plantatu ziren ingeles bikote baten eskarniatzeko. Egiazko gaiekilakoak guti edo aski 1914ko gerlarekin batera utzi zituzten beren gisara. Gaueko toberek eta berdurek aise berantago iraun zuten, eta XX. mendearen bigarren partean badira han eta hemen anitz lekukotasun. Itsasun Bigarren Mundu Gerran zehar izan ziren gaueko azken toberak, oso bortitzak gainerat. Garazi aldean bi gerlen artean hedatu zen usaia berri bat, hau da gairik gabeko kabalkadak egitea, dantzaren inguruan. Faustin Bentaberry soinulari eta dantza maisuaren eraginez azkartuz joan ziren kabalkadak eskualde horretan. Zenbait herritan gaur egun oraino urtero egiten dira gisa horretako ospakizunak (Arnegi, Uharte Garazi, Izpura, Luzaide, Baigorri...). Baigorrin segitu zuten ere tobera-mustra egiten noizbehinka gerlatik landa, kabalkada soilez gain. Antton Luku idazleak eta antzezleak hurbiletik aztertu du baxenabartar toberen istorio hori. Lapurdiri dagokionez, Luhuso eta Makean 1950eko hamarkadatik aurrera berriz hasi ziren kabalkada egiten, alegiazko gaiekin (\"Ganix kontrabandixtaren ixtorioa\" Makean) baina aintzinagoko joko guziekin: dantza, auzi, zirtzil, zaldizko, huxer... Formak irauten zuen, bai eta herriko festa giroa. 1980 arte eman zituzten holako kabalkadak Makean.\nTobera ezagun batzuk.\nIrisarriko toberak Baxe Nabarreko famatuenetarikoak izan dira, Jean-Michel Guilcher ikerlariaren bi irisartar informatzaileen arabera. Denbora guti barne, tobera frango antolatu ziren: 1883an, 1914an, 1921ean, 1928an eta 1937an. 2012 arte ez dira aldiz berriz eman. Herritar andana batek partehartzen zuen toberetan (150-200 arte), denak gizonak. Eta lan handia eskatzen zuen. Jantziak josi, zaldiak eta astoak bildu desfilearentzat. Maiz, Besta-Berriko jantziak baliatzen ziren eta beste batzu alokatzen. Zurginak oholtza egiten zuen eta plaza erdian muntatzen. Erretorraren baimena erosten zen diru truk. Ikusgarri-auzia pagatuz zen eta desfilea Zelai auzotik heldu zen plazara.\nTobera modernoak.\n1970eko hamarkadan abertzaleek proposatu zuten toberen irakurketa politiko berri bat. Europa guzian antzerkiaren formak erreberritzen ari ziren, antzerkia mezu politiko batzuen plazaratzeko tresna bezala baliatuz. Irakurketa horretan, toberak baliatu behar ziren tokiko boteren ordenuaren zalantzan ezartzeko eta ez ordenu horren indartzeko. Iholdin 1974an aintzira egitasmo baten aurka egin zituzten moda berriko tobera horiek, eta ikaragarriko tentsioak sortu ziren. Erranahi politiko berri horiek bultzatu eta gaurkotu zituen toberak (Eiheralarren, 1988an, Baigorrin 1976an, Amikuzen 1991an, bertzeak bertze).\nLapurdi barnealdean, 1990 urteetan abiatu zuten gogoeta bat lehenagoko kabalkaden inguruan. Itsasun (1992, 1994, 1997, 2001, 2007), Lekornen (1995, 1996), Luhuson (2002) edo baxenabartar auzoa den Heletan (2003), hautsi-mautsi bat nahi izan zuten atxeman : herriko arazoak aipatu, baina ez baitezpada salaketa bortitz baten bidez, ikusiz gainera herritar guziek parte hartzen zutela, beraz behar zirela tendentzia guziak hein batean bildu. Helburu hori garrantzitsua zen, bereziki Itsasu bezala 1980 hamarkadan politikoki frango inarrosiak izan zen herri batean. Eztiegi batzuentzat, bortitzegi bertzeentzat: bistan da kari horietarat antzezten zirenak ez zirela denen gostukoak. Baina, bederen, herriaren kezkak plazaratuak ziren, eta eztabaida sortzen zuten. Egia erran, lapurtar adibide horiek barnetik bizi izan dituenak erran dezake toberen gaia ez zela behar bada gauzarik garrantzitsuena gertakizun horietan. Parte hartzaileentzat, herriaren elkartasuna zen lehen helburua. Dantzak, bereziki, ikaragarriko garrantzia hartu zuen. Itsasun, adibidez, 2007an, bi dantza-jauzi luze eta bihurriak gogoz eman zituzten, 1914 aintzineko jauzi zoin-gehiagokaren izpiritua berriz atxemaiteko xedearekin..\nAntton Luku antzerkigile baxenabartarraren lana neurri handi batean toberaren formetan oinarritzen da. 21. mendean teatrologia bat osatu du Lukuk, 2002an \"Lurra\" lanarekin hasia. Gero etorri ziren, \"Beltzeria, Euscalduna\", eta 2008an \"Fauxto\" karrusa, toberaren izen garaztarrarekin apropos izendatua.\n21. mendean Gipuzkoako Debagoieneko euskara elkarteek antzerki molde hau ekarri dute antzerki herrikoia egiteko zenbait aldiz. Gabonetako giroaren bueltan, herri zenbait epaitu dituzte toberetan herriko bertako eta inguruetakoek. Adibidez, 2011. urtean Bergarak Arrasateko herria epaitu zuen, eta 2015ean Aretxabaletak Eskoriatza.\nBeste herrialde batzuetan.\nEspainia.\nHego Euskal Herrian zintzarrotsek zuten hedapena handia bazen ere, Espainian ere ohikoa zen egitea. Caro Barojak jasotzen duenez, 1901ean Madrilgo Ateneoko Zientzia Moral eta Politikoen Sekzioak ikerketa bat eskatu zuen jaiotza, ezkontza eta heriotza erritualen inguruan. Fitxa horiek Espainiako Gerra Zibilean galdu baziren ere, hainbat ikerketa argitaratu ziren euren datuetan oinarrituta.\nGalizian ohikoa zen berriro ezkontzen ziren alargun, zahar edo adin-tarte handiegia zuten bikoteen aurkako ekimenak egitea, adarrak, zintzarriak eta latak erabiliz. Ezkontzen zirenen etxetik gertu zuhaitzetatik nekazal-tresnak eskegitzen ziren. Ohikoa zen ere ezkondu behar zirenen panpinak egitea, parodiak egiteko. Ribeiro de Avian \"chocallada\" edo \"cencerralada\" egiten zitzaien ohiturak betetzen ez zituzten edozein ezkongaiei, adibidez, musikaririk kontratatzen ez ztuenei edo ardorako gonbidapena egiten ez zutenei. Asturiasen guztiz hedatua zegoen ohitura, baina ez dira jaso izen bereziak. \"Lloquerada\", \"turga\" edo \"pandorga\" izenak jaso ziren hainbat herritan. Badirudi \"turga\" izenekoan antzerkia egiten zela, tobera-mustren antzera. Pola de Sieron lastozko bi panpin egiten ziren eta lurperatzaileek bakoitza etxe batetik atera eta zelai batean ezkontzen zituen, ondoren panpinak errez. Antzeko ohitura egiten zen Avilesen: herritarrak ezkongaien etxera joaten ziren eta, bertan, norbait hiltzekotan zegoela antzezten zuen; apaiz batek azken oleazioa ematen zien eta, hurrengo egunean, lurperatu. Lurperatze honetan testamentu baten parodia irakurtzen zen, panpinei sua eman eta zarata egiten zen.\nGaztela eta Leonen hainbat herritan jaso ziren antzeko jarduerak. Sahag\u00fanen \"cencerrada\" inauterietako pertsonaiekin egiten zen. Ezkondu beharreko pertsonaien panpinak egiten ziren eta apezpikua balitz bezala garraiatzen ziren, intsentsuaren ordez lapiko batean piper-hautsa edo usain txarra zuten gauak errez. Ohitura hau ikus zitekeen Valderasen, La Ba\u00f1ezan eta Grajalen, adibidez. Zamoran alargunen ezkontzen aurka adarrak eta zintzarriak jotzen ziren herri osoan zehar; ezkontza egunean mozorroturik itxoiten zieten elizan eta, ateratzerakoan, astoek tiraturiko gurdi batean jartzen zituzten, eta zintzarrien soinuarekin joaten ziren euren etxeraino; ardoa erosteko dirua ematen bazieten, pakean uzten zituzten. Gumiel del Mercadon manta baten azpian pasiatzen ziren bi monigote handi, palio bat balitz bezala, eta batzuetan bikotea ere gurdi batera igotzen zen. Villaramiel bikotea usain txarreko palio baten azpian paseatzen zuten, baita Valdespinan ere. Txostenen arabera Frechillan panpinen aurkako ekintzak egiten ziren, ikusleen barrea eragiteko asmoarekin, eta Boadilla del Rioseco eta Fuentes de Navan ohikoa zen gurdi batera igotzea bikotea; Frechillan eta Mazuecosen San Antonio egunetik Inauteri egunera egiten ziren ezkontza guztietan egiten zen \"cencerrada\" bat. Medina del Campo eta Segovian inguruan ere palioa jarri eta usain txarreko produktuak erretzen ziren. 1907an jasotako testigantza baten arabera, Segovian zintzarrotsak ezkontzako gauean egiten ziren, eta aukera zegoen gehiago ez jasotzeko ardoa oparituz gero. Antzeko ohitura egiten zen Kantabriako Igu\u00f1a eta Toranzo herrietan, \"zarramaco\" edo \"zorromaco\" inauterietako pertsonaiekin. Pertsonaia horiek gaur egun Sili\u00f3n (Molledo udalerria) baino ez dira ateratzen, baina behinola oso hedatuak zeudela uste da.\nGaztela-Mantxan ezkon-berrien aurkako neurri berberak erabiltzen ziren Hueten, Almoroxen eta Miedes de Atienzan. Caba\u00f1as de Yepes herrian jasota dago panpinekin egiten zela ekimen guztia. Extremaduran ere Gaztelako ohitura berbera zegoen. Guijo de Carian, adibidez, gurdi batean eramaten ziren ezkon-berriak eta Las Hurdesen usain txarra zuen intsentsario bat erretzen zen. Llerenan, adibidez, bi pertsonek hartzen zuten ezkonberrien lekua eta, euren ahotsa imitatuz, umorezko hizketaldiak inprobisatzen zituzten. Andaluzian ez dago datu askorik, baina Pedroche eskualdean hiru gauez egiten zela ematen du. Sierra de Seguran 1920an jasotako testigantza batean ezkonberrien aurkako zintzarrotsak egiten ziren, zarata asko sortuz euren kalean, adar bat joz eta ezkontzen zirenen aurkako kontakizun bat eginez. Adibidez, honakoa jasotzen da:\nAlcal\u00e1 de los Gazulesen erraldoiak egiten ziren eta ezkondu behar zirenen atean jarriz. Ondoren, musika jotzen zen eta eurekin dantzatzen zen. Puente Genilen ere panpinak erabiltzen ziren eta Marmolejon aurpegia estalita zuten pertsonaia batzuek gaizki usaintzen zuten belarrak erratzen zituzten. 1950ean oraindik egiten ziren zintzarrotsak Grazaleman, \"vito\" edo \"pandorga\" izenarekin, euskal tobera-mustren antzekoak.\nValentziako hainbat herritan bazeuden antzeko ohiturak, nahiz eta txostenean ez ziren jasotzen. Katalunian zintzarrotsak edo antolatzeko kofradiak zeuden, Aiguafredako \"General dels Esquellors\" bezala. Lleidan kanpoko norbaitekin ezkontzen bazen herriko bat, dirua eskatzen zitzaion herrira sartu ahal izateko, gero bazkari bat antolatuz; ez bazuen ordaintzen \"callcarri\" edo \"carribarri\" bat antolatzen zitzaion. Prat del Llobregaten antzerkia egiten zen ezkondu behar zenaren etxearen aurrean eta lau aktorek ezkondu behar zirenen eta euren gurasoen papera egiten zuten. Beti ematen zen emaztearen eta bere amagin arrebaren arteko gatazka bat. Hala ere, ohikoa zen zerbait ordainduz gero, zintzarrotsa gelditzea.\nIngalaterra.\nIngalaterran \"rough music\" izena eman zaio, baina herriz herri izen ugari izan ditu. Iparraldean batez ere \"stang riding\" deitu zaio, hegoaldean \"skimmington\" edo \"skimmington ride\"; beste izen batzuk izan dira \"lewbelling\", \"tin-panning\", \"ran tanning\", \"nominey\" edo \"wooset\". Ohikoa zen irudiak erretzea, zintzarrotsetan egiten zen zaratarekin batera; zarata sortzeko zintzarriez gain, beste instrumentu eta etxe-tresna asko erabiltzen ziren. Herri batzuetan irudiak uretara botatzen ziren, \"itotze errituala\" eginez. Ingalaterrako komunitate askotan praktikatu ziren XIX. mendean, eta XX. mendean gutxitzen joan ziren, baina ezagunak dira Ramptonen (1909), Middleton Cheneyn (1909) eta Blisworthen (1936ra arte) egin zirenak. West Hoatleyn 1947an egin zen bat, eta Copthorne Sussexen 1951ean. Theo Brownek erregistratu zuen azkena Devonshiren 1973an.\n\"Skimmington\"ak Ingalaterran Erdi Aroaren hasieran hasi ziren erregistratzen. Ingalaterrako West Countryn bereziki egiten ziren, eta badirudi izena ere eskualde horretan gazta egiteko erabiltzen zen tresnatik datorrela, emazteek senarra kolpatzeko erabil zezaketela esaten baitzen. \"Skimmington\" bat egiteko arrazoiak asko baziren ere, Europa osoan zehar egiten zirenak bezala, bere emaztearen aurrean ahula zen senarra zigortzea ohikoa zen..\n1628-31 artean eman zen Mendebaldeko Altxamenduan, lur komunalen itxituraren aurkako matxinada, \"Lady Skimmington\" izena erabili zuen mugimenduaren liderrak. Iturri batzuen arabera izen hori erabili zuten gizon ugarik Mendebaldeko Altxamenduan, emakume arropa janzten zutenak mozorrotzeko zein ordenaren aurkako altxamendu bat zela adierazteko.\nIpar Amerika.\nXaribaria AEBetako zati handi batean praktikatu izan da, baina mugako herrietan ohikoagoa zen, komunitateak txikiak zirelako eta legearen aplikazio formalagoa falta zelako. XX. mendearen hasieraraino dokumentatu zen, baina uste zen gehienbat mendearen erdialdean desagertu zirela. Kanadan, Ontarion, Quebecen eta Atlantikoko probintzietan izan dira xaribariak, baina ez beti gaitzespen adierazpen gisa.\nLehen kolono frantsesek xaribarien (edo \"shivaree\" Estatu Batuetan) ohitura eraman zuten Quebeceko beren kokaguneetara. Historialari batzuen ustez, ohitura Kanada Behereko ingeles hizkuntzako eremuetara hedatu zen eta, azkenik, Amerika hegoaldera; baina independenteki ohikoa zen Ingalaterrako gizartean, eta, beraz, litekeena zen angloamerikar ohituren zati izatea. Xaribaria ondo dokumentatuta dago Hudson Haranean, kolono ingelesen lehen egunetatik XX. mendearen hasieraraino. Kanadako xaribariaren lehen adibide dokumentatuak Quebecen jaso ziren XVII. mendearen erdialdean. Aipagarrienetako bat 1683ko ekainaren 28a izan zen. Fran\u00e7ois V\u00e9zier dit Laverdureren alarguna senarra hil eta hiru astera berriro ezkondu ondoren, Quebec hiriko jendeak zintzarrots zaratatsua egin zuen ezkondu berrien aurka bere etxean-\nIpar Amerikan xaribariak ez ziren Europako ohitura tradizionalak bezain zigortzaileak. Bakoitza bakarra zen, eta tartean zegoen familiaren jarrerak eragin handia zuen, baita nork parte hartzen zuen ere. Europako tradizio batzuekin edertuta egon arren, xaribari iparramerikar batean parte-hartzaileek errudunak zaldi-andeletan bota zitzaketen edo jendetzarentzako karameluzko barrak erostera behartu.\nKansasko zintzarrots amerikar baten kontakizun honek jarrera iparramerikarraren adibidea ematen du. Europako herri txikietan ostrazismoa kondenatzeko eta gaizkileak isolatzeko erabiltzen zen zigorrezko zintzarrotsaren kontrara, zintzarrots amerikarrak \"erritu bateratzaile\" gisa erabiltzen ziren, non okertzen zirenak komunitateari itzultzen zitzaizkion nobatada txiki baten baliokidea izan zitekeenaren ondoren. Komunitate batzuetan, erritualak iseka leun bat bezala balio zien ezkonberriei, martxan egon zitekeen edozein sexu-jarduera denbora batez eteteko asmoz. AEBetako mendebaldeko zenbait tokitan, Kansasen kasu, 1960-1970 erdialdera, \"shivaree\" ohiturek gustu oneko eztei-umore bat bezala jarraitu zuten, \"Oklahoma!\" musikalaren ildotik. Erritualak, andregaia gurdi batean eramatea edo zintzarriak ezkon-berrien ohe azpian lotzea izan zitezkeen. Gaur egun ere askotan egiten da AEBn ezkon-berrien autoan zarata sortzen duten latak jartzea, egile batzuen ustez \"shivaree\" honetan jatorria duen ohitura.\nTampan, Floridan, 1885eko irailean, \"shivaree\" handi bat ospatu zen James T. Magbee tokiko ofizialaren ezkontza zela eta. Kyle S. Vanlandingham historialariaren arabera, festa \"Tamparen historiako \"shivaree\" festa guztien artean basatiena eta zaratatsuena\" izan zen, \"ehunka gizon\" bertaratu ziren, eta \"ia egun-argira arte\" iraun zuen. Zintzarrotsan sortutako musika, esaten denez denez, \"izugarria eta naturaz gaindikoa zen deskribapen orotatik haratago\".\nAkadiako Tintamarre tradizioa zintzarrotsetan oinarritzen dela uste da.\nHarremanak boterearekin.\nAurkakotasuna eta debekuak.\nZintzarrotsek, bere forma ezberdinetan, debekuen historia luzea izan dute. 1337an Avignonen egindako ediktu batek dio \"kirol gorrotagarri\" bat direla eta Bezierseko estatutuak (1368) \"joko guztiz ez-morala\".\nOhiko aurkariak eliza zein herri agintariak izan ziren. Gauzak horrela, Juan Cruz Labeagak, Nafarroako antzerkiari buruz ari denean, Calahorrako 1539 eta 1545eko Sinodo Konstituzionalak aipatzen ditu, eta 1590ean Iru\u00f1ean izandakoak halaber, hala baitiote jarraian:\nPierre de Lancrek, XVII. mendearen hasieran \u20131610ean, hain justu\u2013 Bordeleko Parlamentuko epaile eta inkisidoreak gazte lapurtarrek edozein aukera baliatzen zutela esaten digu bere jolasetan Apezpiku edo Maogouverko Abadearena eginez:\nNafarroako Parlamentuak XVIII. mende osoan behin eta berriz ezarritako galarazpenak aipatzen dizkigu Caro Barojak, bide batez, horrelako fartsen indarra garbi utziz. Nafarroako Legeen Koadernoetan zintzarrotsak zein abesti desegokiak egitea debekatu zen 1724 eta 1726an. Jaungoikoaren aurkako ofentsatzat hartzen zen norbaitek ez zituen ezaugarriak aipatzea, irainduz. Lege hauetan debekatzen zen abesti zikinak edo lizunak abestea, edo biraoak egitea, bi urteko deserriarekin eta ehun kolperekin zigortua. Zintzarrotsak beraiek hilabete bateko gartzelarekin zigortzen ziren, edo bi urteko deserriratzearekin pobreak baziren; bigarren aldiz egitekotan lau urteko deserriratzea zegoen. Zimaurra etxeetako ateetan jartzea edo ateetan zuhaitzak jartzea ere zigortzen zen. Caro Barojaren arabera hiru elementu horiek (abestiak, zarata eta usaimena) zuzenki loturik daude. Legea, hala ere, inork gutxik bete zuen, izan ere 1743, 1744, 1780 eta 1781ean berriro ere landu zen zintzarrotsen arazoa Nafarroako Gorteetan. Azken bi urteetako eztabaidetan kezka zuten agintariek gero eta ohikoagoa zelako jendeak armak izatea. Hala ere, zintzarrotsek jarraitu zuten.\nEspainian ohitura handia egon zen \"cencerrada\"k antolatzeko, eta agintariek aurkako neurriak eman zituzten etengabe. Karlos II.ak lau urteko gartzela zigorra eta ehun dukatuko isuna ezarri zuen 1765eko irailaren 27ko legean. Badirudi lege hau gortean egindako \"cencerrada\" batean hildako bat egon ostean egin zela, baina ez zioten kasu handiegirik egin: 1815ean Parla herrian egin behar zen bat debekatzeko eskatu zuten. XVIII. mendeean egon ziren agintari gehienak, Despotismo Ilustratua deitzen den garaian, saiatu ziren lege bidez komunitateen bizitzak ordenatzen. Jovellanosek 1795ean egindako Nekazaritza Legean aipatzen du alkate gehienek legeak egiten zituztela musika eta zintzarrotsak mugatu edo debekatzeko. XIX. mendean zehar debekuek jarraitu zuten, adibidez 1870ko Espainiako Kode Penalak bere 589. artikuluan zintzarrotsak debekatzen zituen, bost eta hogeita bost pezeta arteko isunarekin.\nLebrunek, bere aldetik, Elizak XIV. mendetik XIX. mendera arte ezarritako zigorrak aipatzen ditu.\nErriberrin, 1570ean, mila gazte inguruk, mozorrotuta, zintzarriekin zarata eginez eta koplak abestuz, matraka bat antolatu zuten Jeronimo de Carrion eta Maria de Estradaren, ezkontzen ziren herriko bi alargunen, kontra. Sortutako istiluengatik salatuak izan zirenean gazteek esan zutenez, \u00abaspaldidanik eta urteetatik hona, Nafarroako erresuma honetan, Erriberriko hirian ohitura dago honen antzeko matrakak egiteko alargun batzuk ezkontzen direnean, koplak abestuz. Eta horiek jasotzen dituztenek onartzen dituzte herriko ohitura moduan\u00bb.\nOnarpena eta \"eskubidea\".\nGalarazpenak galarazpen, asto lasterrak \"droit de pilote\" haren hondartzat hartzen zituzten; eskubide hori gizonezko alargun orok ordaindu behar zuen bigarren ezkontzan. Zehapen herrikoi hau Roussillonen 1300ean debekatu zuen Jaime I.ak, eta Frantzia osoan galarazi zuten Frantziako Iraultzan zehar, baina hain indar handiko ohitura izanik, oso zaila zen festa hori beti ukatzea; honen lekuko dugu, esate baterako, Louis Napoleon Bonapartek 1848an Heletako gazteei emandako baimena, \u201comenduen\u201d kontura diberti eta barre egin zezaten nahi adina.\nHerri agintariek asto lasterrekin erakusten duten onarpen honek Erdi Aroan ditu sustraiak. Hala, Ives Renouardek argitaratutako \"R\u00f4les Gascons\" lanean irakur dezakegu Almariko Kredomiokoak, Baskoniako Dukerriko seneskala zenak, 1315ean, agindu zuela norbait adulterioan topatuz gero \"currant villam secundum quod est fieri consuetud...\", falta horretan aurkitutakoei asto lasterren bat sufriaraztea edo bestela hamar librako isun bat ordainaraztea; diru hau erregearen eta herriko jujeen artean banatzeko zen. Xaribaria egiten zutenen ustez, nolabaiteko eskubide bat zuten horrelakoak egiteko, errege batek edo agintari batek emana. 1928an, Frantzian, 1500 pertsonen aurrean Saint-Pierre-d'Entremonten (Savoia) norbait gurdi baten gainera igo zen esanez eskubidea zutela hori egiteko, baita jendarmeei aurre egiteko ere.\nRey Flauderen iritziz, asto lasterra pairatzen dutenen leihopean hasten den zeremonia gizon basatien aspaldiko ekintzen berritzea besterik ez da, basoko jaun haiek herrixka inguratu eta bertako gizonezkoak irendu ondoren bertako emakumezkoak bortxatu eta bahitzen zituztenekoa, alegia. Asto lasterren erritoa, beraz, historiatik haratago dagoen lege baten aztarna bat izango litzateke, gizonezko ehiztariek mugagabeko askatasuna zuten garaiko oroitzapena, alegia.\nEgiaztatzen zaila den eta susmoetan murgiltzeko oso bide aproposa dugun iragan horretaraino atzera egin gabe, egokiagoa litzateke asto lasterrak arautzat hartzea, hau da, emakumeen mugimendua murrizten eta leinuen jarraipena ziurtatzen zuen arautzat. Hala, Caro Barojak, irudimenaren gehiegikerietan aritzeko zaletasun gutxikoa izanik, uste du asto lasterrak eliz erritoen alderanzketa bat direla, hildakoen oroitzapenari eskainitako irainorde bat izateaz gain, inondik ere.\nDesplat eta Rey Flaud bat datoz, asto lasterrak idatzi gabeko legetzat interpretatzen dituztenean, herri-erakunde horientzat isileko akordio baten emaitza zirela; idatzi gabeko lege horrek, antzeko beste arau batzuekin batera, garaian garaiko gizarteari portaera eredu bat eta moraltasun publikoaren babes bat eskaintzen zion. Aspaldian sortuak izanik eta mendeetan zehar eraldatzen joanak, euskal nazio eta estatuaren beste arauek, ohitura, foru eta legeekin batera, nahikoa osatutako corpus legala osatzen zuten.\nAntzerki gisa.\nBeraz, bigarren aldiko ezkontzek, botere ofizialak halako tolerantzia batez onartzen bazituen ere, zigor gisako erantzuna jasotzen zuten fartsa horien bidez. Dena den, fartsak gozatuz joan ziren denbora igaro ahala. Ezkongaiak, eskandalua zein beronen ondorengo zigorra eragiten zutenak, nahiz ezin erosi moral publikoaren juje bihurtutako gazteen isiltasuna aurrez finkatutako zehapen bat ordainduz; Nenthwort Webster folkloristak dioenez, dagoeneko ez ziren fartsaren aktoreak, eta ez zituzten kaleetan barrena korritzen, jendaurrean lotsagarri jartzen astoen buztanei lotuta atzera begira, edo astoek zeramaten karroza batean bestela eta, herritik kanpora aterata, liturgia garbitzaile batean, egindako aztarnak lastoz ezabatu ere ez zieten egiten. Halakoa egin omen zioten Fernando erregeari Iru\u00f1ean 1477an. Ordurako horretan jarduten zuen aktore batzuk ziren eskandalua eragiten zuten ezkontza harremanen parodia egiten zutenak.\nGordetako testuak.\nKontuan hartuz gero fartsa hauek salaketak eta auzi aurreko epaiketak eragin zituztela eta hainbat mendeku odoltsu, halaber; hortaz, ez da harritzekoa horrelakoen egileek ezkutuan mantendu nahi izatea, are gehiago, irudikapenen oinarri izan ziren eskuizkribuak ere \u2013zati handi batean inprobisazioak ziren arren\u2013 sutara botatzea.\nEuskaraz.\nGutxi dira euskal literaturako kritikoen artean fartsa hauen sorburua aztertzen jardunikoak eta, esate baterako, Ithurriagak nahiko deritzo azalean geratzeari, esana baitu asto lasterren sorburua hain dela iragan urrunekoa, non ezinezkoa baita horrelakoen agerpenaren gutxi gorabeherako datarik ere ematea. Inauterietako pertsonaia batzuk jada agertzen dira Erdi Aroko frantziar literaturan. Adibidez, \"Sainct Pansart\" izeneko pertsonaia (ikus beherako inauterien eta zintzarrotsen inguruko atala) \"La Dure Et Cruelle Bataille et paix du glorieux sainct Pensart a l'encontre de Caresme\" lanean agertzen da, 1485an. Fran\u00e7ois Rabelaisen \"Gargantua eta Pantagruel\" lanean ere agertzen da \"Sainct Pansart\", beraz badirudi pertsonaia hau Erdi Aroan jada egonkortua zegoela.\nJon Juaristik zehaztasun gehixeagoz jardun du, eta haren iritziz \u201c\"seguruenik Zuberoako antzerki-tradizioa XVI. eta XVII. mendeetakoa da, baina XVIII. mendearen amaiera arte ez dugu horren inolako berririk izan\"\u201d. Baina hau guztia adieraztean garbi erakusten digu ez duela arretaz irakurri berak aipatzen duen bibliografia ere, zeren eta Charles Desplatek asto lasterrei eskainitako obraren lehenbiziko orrietan bertan Jacques Belarenaren (1586-1667) testu bat ematen baitigu; Mauleko abokatu protestante honek Donapaleun ospatutako asto laster bat salatzen du. Izan ere, horrelako ekitaldiek jujeen zigorra jaso behar zuten, ohitura paganoa eta moralaren kontrakoa zelako.\nJ. M. Lekuonak dioenez, obra idatzi gutxi gorde da, guztira 21; horietako bi, gainera, ez osorik. Egileak ez dira ezagunak, izan ere hitz iraingarri eta zantar franko zantarrak erabiltzen zenez, \u201comendutakoak\u201d haserretuko ziren beldurrez zeudekeen.\nLehenengoa 1766koa da, Otsamendi Arrosakoak egina Ortzaizen, eta galarrotsaren kantuko hamaika ahapaldi bakarrik heldu zaizkigu. \"\" izenarekin ezagutzen da bertso hori.\nPatri Urkizuk \"Zuberoako Irri-Teatroa\" izeneko bilduman jasotako 17 fartsaren izenburuak eta azalpenak:\nHauekin batera Urkizuk Etxahunen hiru kantu aipatzen ditu, segur aski galarrotsen sarrera kanta gisa hartu beharrekoak: \"\", \"Maria Solt eta Kastero\", \"Ahargo eta Kanbillu\".\nBadira, halaber, berriagoak, bertsolariek egindakoak. Makean 74 urteko gizona eta 24 urteko neskarekin ezkondu zen. Xetre bertsolariak alde eta Oxaldek aurka hitz egin zuen.\nHizkuntzaren erabilera.\nErabilitako hizkera normalki bihurria izaten zen, barre eginarazteko sortua. Bertsolarien papera garrantzitsua zen, baina askotan pertsonaia ezberdinen hizkera imitatu behar zuten. Zuberoan egiten ziren zintzarrotsetan hizkuntzak ere nahastea ohikoa zen: frantsesez aritzen ziren epaile, idazkari eta jendarmeak, adibidez, legearen aldekoak zirenak eta arrotzak; latinezko hitzak eta parodiak esaten zituzten apaizak eta elizarekin harremana zuten pertsonaiek; gaztelania pertsonaia arruntek erabiltzen zuten; bearnera hitz ilunak esateko erabiltzen zen, adibidez satanei lotuta; azkenik, euskaraz aritzen ziren beste pertsonaiak eta trama nagusia. Pierre Topet \"Etxahun\"ek \"Eiharte eta Mi\u00f1au\" testuaren hasieran hizkuntza guztiak nahasten zituen, adibidez:\nBeste testu batzuetan ere nahasten dira horrelakoak, eta badira ingelesezko hitzak ere dituztenak.\nBeste hizkuntza batzuetan.\nGaztelaniaz ez da testu asko gorde, baina literaturan ohikoa izan da zintzarrotsak salatzen zituzten gaiak agertzea, bereziki adin ezberdintasun handiko ezkontzak. Honela agertzen da Cervantesen El Celoso Extreme\u00f1o eta El viejo celoso entremesetan, adibidez. Fuencarraleko ezkontza dantzaren hasieran honako bertsoak agertzen dira:\nIngelesez ez da kontserbatu testu edo abestirik, agian modu errezitatiboan egiten zirelako. Frantzian badirudi inprobisatzaileak kontratatzen zirela, bertsolarien antzera. Balkanetan hau ohikoa zen eta Errumanian pertsonaia honi \"strigaturi\" izena ematen zitzaion.\nIngelesez ere gorde dira testu batzuk, adibidez honakoa:\nSouth Stoken beste hau gorde da:\nBeste ohitura batzuei lotuta.\nErrege-egun bezperari lotuak.\nHerri askotan zintzarrotsak inauterien zikloari edo Gabonetako zikloari lotuta egiten diren ohiturak dira. Bereziki Nafarroan \"cencerrada\" edo \"zintsarrots\" izenarekin ezagutzen diren jarduera hauek mantendu dira, folklorean umeek Errege Magoei bidea erakusteko egiten duten zintzar-jotze soinua. Jimeno Jurioren arabera Nafarroako iparraldetik Aragoi ibairaino herri askotan egiten zen ohitura zen, nahiz eta orain gutxi batzuetan iraun duen. Badirudi ohitura zaharra dela, izan ere 1765an Nafarroako Errege Kontseiluak ekimen bat abiatu zuen Errege eguneko bezperan eta egun osoan zehar Iru\u00f1ean eta bere auzoetan egoten zen zaratarekin amaitzeko, non suzko armak erabili eta su artifizialak ere botatzen ziren.\nBaztanen Arizkunen, Iruritan eta Lekarozen izan ezik, beste herri guztietan oraindik ere egiten da (Arizkunen udako jaietara pasa dute). Umeak korrika ateratzen dira zintzarri bat dutela, bideetatik korrika eta gabonsaria eskatuz (\"urtetx\" izenarekin ezagutzen da). Erratzun umeek etxeko leihotik egiten dute, korrika egin beharrean eta Arraioz, Gartzain eta Amaiurren Urte Berri eguneko abestia gehitzen da. Baztandik kanpo, berdina gertatzen da Beintza-Labaienen. Arraiozen umeek honako abestia kantatzen dute:\nZigan helduak ateratzen dira baserriz baserri kantatzera, eta umeak herrian geratzen dira zintzarriekin korrika egiten. Honakoa abesten dute:\nErronkaribarren herri guztietan egin da, baina batzuetan galdu da azken hamarkadetan. Erronkarin eta Burgin urtarrilaren 5ean umeak kantatzera ateratzen dira euren ezkilekin (\"truco\" deitzen dira bertan). Uztarrozen urtarrilaren 3 eta 4an ateratzen dira umeak, eta 5ean bi aldiz: arratsaldez Errotaren alboan sua egin eta patata erreak eta txokolatea jaten dute. Bidangotzen oraindik ere goiztiarragoa da ohitura, urtarrilaren 2tik 5era bitarte umeek zintzarrotsak egiten baitituzte. Erronkariko herrien artean, zintzarrotsen ostean, herriko mugaraino joan eta ondoko herriko umeekin jotzea ohitura zen ere.\nAltsasun, errege eguneko bezperan herriko umeak korrika ateratzen dira zintzarri bat bizkarrean dutela. Ondoren, opil bat ematen zaio bakoitzari eta baba bat aurkitzen duena zintzarrotseko erregea izango da, eta Errege Magoak lagunduko ditu. Zintzarria duten umeei \"farajole\" izena ematen zaie.\nIturen eta Zubietako inauterietako pertsonaia nagusia den joaldunak ere zintzarriak jotzen ditu Errege eguneko bezperan. Arratsaldean umeak ateratzen dira herritik eta gauean mendiko bideetatik ibiltzen dira helduak. Garaioan eta Aezkoan ere helduak ateratzen dira gauez zintzarriekin zarata egitera. Ameskoabarrena eta Imotzen ohitura zegoen ere gauez helduak ateratzeko. Umeak dira protagonista Orotz-Betelun, Ezkarozen eta Abaurrepean. Irunberrin helduak gauean ateratzen dira, baina zintzarrien ordez zarata egiten duten objektuak eramaten dituzte arrastaka.\nInauteri zikloari lotuta.\nInauterietako pertsonaia batzuk oso lotuta agertzen dira zintzarrotsetan agertutakoei, bereziki maskaradari. Europa osoko inauterietako ohitura askotan zintzarriak edo beste tresna batzuk erabiltzen dira zarata sartzeko, eta horrek lotura izango luke salaketa ekimen horiekin. Inauteriak ere agintariei trufa egiteko baliatu izan dira, eta horrek eragina zuen xaribarien errepresentazioetan. Zintzarrotsak urte osoan zehar egiten baziren ere, inauteri garaietan ohikoagoak zirela pentsatzen da, baina agian hori ere ezkontzak egiteko garaiarekin lotuta egongo litzateke. Hala ere, Gabonetan hasi eta Garizuman amaitzen den tartean ohikoa da jai askotan eskean edo puska-bilketan ateratzea (Euskal Herrian, adibidez, Olentzero, Errege egunaren bezperan, Santa Agata jaian eta inauterietan). Le Roy Laduriek eske hori inauteriek eta xaribariek kostatzen duten dirua ordaintzeko dela argudiatzen du:\nZintzarrotsen helburuetako bat izaten zen guztia ahazteko dirua edo edaria lortzea. Egunero gazteak zigortu nahi zuten pertsonaren atarian jartzen ziren zarata sartzen, eta posible zen jaia finantzatzeko nahikoa lortuz gero euren protesta bertan behera uztea. Badira inauteri tradizional asko eta zintzarrotsak elkartzen dituzten beste elementu batzuk ere: nabarmenean zintzarria bera da, baina errepresentazioetan, izan xaribaria edo maskarada tradizional bat, barbera pertsonaiak medezeak agindu dizkion botikak sartzen dizkio sendatu behar den gaixoari ipurtzulotik, heriotza barregarri bat eraginez. Caro Barojak zintzarrotsak zuzenki lotzen ditu inauteriekin, nahiz eta testuetan ez dagoen hain argi. Zaratak, zintzarriak, usain txarrak, erritual erlijioso batzuen parodia eta puska-bilketa horren adibide direla uste du. Desplaten arabera ere, inauterien zikloekin lotuta agertzen dira xaribariak egiteko garaiak; H\u00e9rellek ere azaltzen du xaribariak debekatuak zeudenean maskarada bat egiteko baimena eskatzen zela, eta maskaradan bertan txertatzen zela xaribariaren gaia, beste batzuen artean. I\u00f1aki Mozosen ustez, xaribariaren aurreneko arrazoia epaiketa morala bazen ere, inauteriaren ideiarekin batu eta kritika soziala eta entretenimendua nahasten ziren.\nTestu batzuetan jasotzen den Phantzart (adibidez, testuan) ez da benetako pertsonaia, baizik eta inauteriei lotutako izaki bat, jokaera aldrebesen arduraduna dena. Modu berberean lotuko litzateke Bak\u00fcs (ikusi ) eta bere barrikota, edo argia irudikatzen duten Phetiri Santz eta Hauster jauna, Garizumarekin lotzen direnak. Maskarada bateko testu tragiko baten erdian, baimenik gabeko eta gertaera errealetan oinarritutako testu komiko bat sartzea pizgarria izaten zen publikoarentzat, errazago jarraitzen baitzuten hori Inauteriaren eta Garizumaren arteko borrokaren gaia baino. Autoritateek, antza, ez-ikusiarena egiten zuten horrelako kasuetan, publikoak benetan maite zuelako xaribaria sartzea inauterietako antzezpen ofizialarekin batera.\nZintzarrotsetan hasieratik salatu nahi izan ziren ekintza nagusiak ezkontzekin loturik zeunden. Historikoki, Garizumaren aurretik ezkontzea ohikoa izan zen, eta inauterietan gezurrezko ezkontzak ospatzea, baita guztia iraultzen zutenak ere, oso arrunta zen. Oraindik ere ospatzen dira Euskal Herrian gezurrezko ezkontzak inauterietan, adibidez Altsasuko inauterietan. Epaiketa ere inauterietako errepresentazioetan ohikoa da, eta adibide onak dira Miel Otxin eta Zalduondoko Markitos. Epaiketa horietan pertsonaia sutan erretzera kondenatzen dute, herrian dauden ezinegonak eta arazoak konpontzeko asmoz.\nProtesta gisa.\nIkuspuntu politiko batetik, askotan zintzarrotsak ziren herri xeheak agintarien boterearen aurka protestatzeko zuten modu bakarra. Hipotesi baten arabera, gaur egun protesta gisa erabiltzen den \"kazerolada\"ren oinarrian zintzarrotsaren ohitura egongo litzateke."}
{"id": "294985", "revid": "17", "url": "https://eu.wikipedia.org/wiki?curid=294985", "title": "Xaribari", "text": ""}
{"id": "294986", "revid": "448", "url": "https://eu.wikipedia.org/wiki?curid=294986", "title": "Aleksandra Mijailovna Kollontai", "text": ""}
{"id": "294987", "revid": "448", "url": "https://eu.wikipedia.org/wiki?curid=294987", "title": "Pedrarias Davila", "text": ""}
{"id": "294988", "revid": "448", "url": "https://eu.wikipedia.org/wiki?curid=294988", "title": "Pedro Arias D\u00e1vila", "text": ""}
{"id": "294989", "revid": "512", "url": "https://eu.wikipedia.org/wiki?curid=294989", "title": "Jugoslaviako Erresuma", "text": "Jugoslaviako Erresuma ( / \u041a\u0440\u0430\u0459\u0435\u0432\u0438\u043d\u0430 \u0408\u0443\u0433\u043e\u0441\u043b\u0430\u0432\u0438\u0458\u0430; ) hego-ekialdeko eta erdialdeko Europako estatu izan zen, 1918-1941 bitartean iraun zuena, bi mundu gerren arteko garai gorabeheratsuan. Egungo Bosnia-Herzegovina, Serbia, Kosovo, Montenegro eta Ipar Mazedonia hartzen zituen, eta baita Kroaziaren eta Esloveniaren zatirik handiena ere.\nHistoria.\nLehen Mundu Gerraren ondoren, 1918an, sortu zen hegoaldeko eslaviarren estatu modernoa, Austria-Hungariako Inperioaren parte izandako Balkanetako lurraldea (Esloveniarren, Kroaziarren eta Serbiarren Estatua) Serbiako Erresumari batu zitzaionean. Serbiarren, Kroaziarren eta Esloveniarren Erresuma ( / \u041a\u0440\u0430\u0459\u0435\u0432\u0438\u043d\u0430 \u0421\u0440\u0431\u0430, \u0425\u0440\u0432\u0430\u0442\u0430 \u0438 \u0421\u043b\u043e\u0432\u0435\u043d\u0430\u0446\u0430; ) izen ofiziala hartu zuen, Petri I.a Karageorgevic errege zela. Neuillyko (1919), Saint-Germaingo (1919) eta Trianongo (1920) hitzarmenetan zehaztu ziren estatu berriaren mugak.\n1921. urtean. Alexandro I.ak hartu zuen Petri aitaren lekua, eta areagotu ziren serbiarren politika zentralista batetik, eta beste herrien asmo nazionalistak, bestetik. 1929an, Alexandro I.ak diktadura ezarri eta Jugoslaviako Erresuma izena eman zion estatuari. Garai hartan talde armatu eskuindarrak (ustatxa edo gerrilari kroaziarrak) eratu ziren Kroazian, Ante Pavelic zutela buru. 1934an hil zuten kroaziarrek Alexandro I.a Marseillan eginiko atentatu batean. Petri II.a erregearen aginpidea erregeordeen esku zen garaian, Italia, Alemania eta Bulgariaren aldera lerratu ziren Jugoslaviako erregeordeak (1937-1938ko akordioak). Kroaziak autonomia zabala lortu zuen, bestalde, 1939an.\n1941eko apirilaren 17an, Alemania Naziak Jugoslavia inbaditu eta zatitu zuen. Gerrako urteetan, faxista kroaziarrek hainbat sarraski egin zituzten (nazien babesa aprobetxatuz) serbiarren eta juduen aurka. 1944ko azaroaren 2rako, komunistek gidatutako milizia partisanoek naziak eta haien kolaboratzaileak kanporatzea lortu zuten. Orduan, erbesteko gobernu monarkikoarekin adostu zuten Jugoslavia Federal Demokratikoaren sorrera. Dena den, gerran lortutako ospea zela eta, Josip Broz Tito buruzagi komunistak hartu zuen agintea erreferendum bidez; ondorioz, Jugoslaviako Erresuma desagertu eta \"Jugoslaviako Herri Errepublika Federala\" aldarrikatu zen, 1953an Jugoslaviako Errepublika Federal Sozialista bihurtu zena."}
{"id": "294994", "revid": "7162", "url": "https://eu.wikipedia.org/wiki?curid=294994", "title": "Atxarre", "text": ""}
{"id": "294995", "revid": "105290", "url": "https://eu.wikipedia.org/wiki?curid=294995", "title": "1677 Tycho Brahe", "text": "1677 Tycho Brahe asteroide gerrikoan aurkitutako 1677. asteroidearen izena da. 1940ko irailak 6an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1940 RO zen. Bere izena Tycho Brahe astronomoagatik jasotzen du."}
{"id": "294996", "revid": "512", "url": "https://eu.wikipedia.org/wiki?curid=294996", "title": "1678 Hveen", "text": "1678 Hveen asteroide gerrikoan aurkitutako 1678. asteroidearen izena da. 1940ko irailak 28an aurkitu zuen Yrj\u00f6 V\u00e4is\u00e4l\u00e4k Turkutik. Bere behin-behineko izendapen zientifikoa 1940 YH zen. Bere izena Ven uharteagatik jasotzen du."}
{"id": "294997", "revid": "105290", "url": "https://eu.wikipedia.org/wiki?curid=294997", "title": "1679 Nevanlinna", "text": "1679 Nevanlinna asteroide gerrikoan aurkitutako 1679. asteroidearen izena da. 1941eko martxoak 18an aurkitu zuen Liisi Otermak Turkutik. Bere behin-behineko izendapen zientifikoa 1941 FR zen. Bere izena Rolf Nevanlinnagatik jasotzen du."}
{"id": "294998", "revid": "105290", "url": "https://eu.wikipedia.org/wiki?curid=294998", "title": "1680 Per Brahe", "text": "1680 Per Brahe asteroide gerrikoan aurkitutako 1680. asteroidearen izena da. 1942ko otsailak 12an aurkitu zuen Liisi Otermak Turkutik. Bere behin-behineko izendapen zientifikoa 1942 CH izan zen. Bere izena XVII. mendean Finlandiako gobernaria izan zen Per Brahegatik jasotzen du."}
{"id": "294999", "revid": "448", "url": "https://eu.wikipedia.org/wiki?curid=294999", "title": "Gregorio Hombrados O\u00f1atibia", "text": ""}
{"id": "295000", "revid": "1545", "url": "https://eu.wikipedia.org/wiki?curid=295000", "title": "Per Brahe gaztea", "text": "Per Brahe gaztea kondea (1602ko otsailak 18-1680ko irailak 2) suediar soldadu eta estatista bat izan zen. 1630etik Kontseilari Pribatu eta 1640tik Goi Ordezkari Sindikala.\nBrahe Rydboholm uhartean jaio zen (gaur egun \u00d6steraker udalerria), Uppland eskualdean. Gustavo Vasaren Kontseilari Pribatuetako bat zen Per Brahe zaharraren biloba izan zen, Erik IV.a Suediakoak konde bihurtu zuena, Peder Svartek Gustavori buruzko kronikari jarraipena eman ziona eta 1585ean nobleentzako gidaliburua zen Oeconomia izeneko lana idatzi zuena bezala ere ezaguna. Per Brahe gaztea, atzerrira zenbait urtez bidaiatuz bere heziketa amaitu ondoren 1626an Gustavo II.a Adolfo Suediakoaren txanbelan bihurtu zen, bere adiskidetasuna ere lortuz.\nPrusian nabarmendu zen Poloniar Gerrak iraun zuen hiru urteetan, baita, zaldun erregimentu baten buruzagi bezala Alemanian ere. Gustavo Adolfo 1632an hil ondoren armada utzi eta aktibitate politikora dedikatu zen. Riksdageko Lantmarskalk aukeratua izan zen 1629an eta hurrengo urtean Kontseilari Pribatu bihurtu zen. 1635ean Poloniarekin armistizio bat lortzeko negoziaketak gidatu zituen (Stuhmsdorfeko hitzarmena)."}
{"id": "295001", "revid": "880", "url": "https://eu.wikipedia.org/wiki?curid=295001", "title": "Farsi", "text": ""}
{"id": "295002", "revid": "448", "url": "https://eu.wikipedia.org/wiki?curid=295002", "title": "Pedro Fontecha Salazar", "text": ""}
{"id": "295003", "revid": "336", "url": "https://eu.wikipedia.org/wiki?curid=295003", "title": "Stuhmsdorfeko hitzarmena", "text": "Stuhmsdorfeko hitzarmena Polonia eta Suediaren artean 1635eko irailak 12an Stuhmsdorf herrian sinatu zen bake hitzarmen bat da, Prusia Errealean dagoen Sztum herritik gertu. Hitzarmen hau 1629an sinatu zen Altmarkeko hitzarmenaren ondoren lortu zen. Hitzarmen honek herrialde gudarien artean hogeitasei urte eta erdiko su eten bat inposatu zuen. Suedia ahuldua zegoen Hogeita Hamar Urteko Gerran parte hartu ondoren, eta Poloniari egin beharreko kontzesioak onartu zituen, baina Suediari lurraldeak mantentzea baimentzen dio, bere aliatuak ziren Frantzia, Ingalaterra eta Herbehereak konforme utzi zituena, nortzuk Suediak bere ahaleginak Erromatar-Germaniar Inperio Santuarekin zituen gatazketan kontzentratu behar zituela eskatzen zuten, Baltiko ertzean baino gehiago. Su etenak 1655 arte irauten du, Suediak poloniar-lituaniar batasuneko lurraldeak berriz inbaditzen dituenean, hala 1655 eta 1660 artean iraun zuen Iparraldeko Lehen Gerra piztuz."}
{"id": "295005", "revid": "69297", "url": "https://eu.wikipedia.org/wiki?curid=295005", "title": "1984ko Andaluziako Itzulia", "text": "1984ko Andaluziako Itzulia txirrindularitza itzuli honen 30. edizioa izan zen. 1984ko otsailak 7 eta 12 artean ospatu zen, sarrerako bat eta horietako bat bikoitza izan zen 5 etapatan banatutako 790,40 kilometroko ibilbidea eginez. Mijasen hasi eta \u00c1guilasen amaitu zen.\n72 txirrindularik parte hartu zuten 9 taldetan banatuta, eta proba 60k amaitu zuten.\nGarailea izan zen Julian Gorospek proba, batez beste, 34,648 kilometro orduko abiaduran bete zuen. Puntukako sailkapena Guido Van Calsterrentzat izan zen, mendikoa Felipe Y\u00e1\u00f1ezentzat, tarteko helmugena Alfonso Guti\u00e9rrezentzat eta taldekakoa Kelmerentzat."}
{"id": "295006", "revid": "69297", "url": "https://eu.wikipedia.org/wiki?curid=295006", "title": "Felipe Y\u00e1\u00f1ez", "text": "Felipe Y\u00e1\u00f1ez de la Torre (C\u00f3zar, Ciudad Realgo probintzia, Espainia, 1953ko urtarrilaren 21a) txirrindulari ohia da, profesionala 1977 eta 1988 artean. Denbora horretan 21 garaipen lortu zituen. Espainian jaioa, Araban egin zuen bere karrera profesionala, eta geroztik Araban bizi da.\nProfesionaletan Kas gasteiztar taldean debutatu zuen, izatez, bere kirol baimena arabarra zen. Eskalatzaile handi bat izan zen, mendiko sailkapena irabazten espezialista, sailkapen hau Espainiako Vueltan bi aldiz irabaziz. Gainera, Espainiako errepideko txirrindularitza txapelketa irabazi zuen 1982an."}
{"id": "295007", "revid": "105290", "url": "https://eu.wikipedia.org/wiki?curid=295007", "title": "Bar\u00f3 de Viver", "text": "Bar\u00f3 de Viver Kataluniako Bartzelona hiriko Sant Andreu barrutian dagoen auzo bat da. 2009an 2.372 biztanle zituen. Bes\u00f2s ibaia eta Santa Coloma de Gramenet udalerriarekin muga egiten du. 1920ko hamarkadan eraiki eta Cases Barates izeneko lau multzoetako bat da. Auzoak bere izena Darius Rumeu i Freixari zor dio, hau Vivergo bigarren baroia eta 1924-1930 bitartean Bartzelona hiriko alkatea ere izan zen."}
{"id": "295008", "revid": "119347", "url": "https://eu.wikipedia.org/wiki?curid=295008", "title": "R. Orin Cornett", "text": "R. Orin Cornett (Driftwood, Oklahoma, 1913ko azaroaren 13a - Laurel, Maryland, 2002ko abenduaren 7a) Estatu Batuetako fisikaria izan zen.\nTexasko Unibertsitatean fisika eta matematikako ikasketak egin zituen. AEBetako Hezkuntza Bulegoan lan egiten zuenean pertsona gorrek haien inguruko hizkuntza ikasteko garaian zituzten arazoak ezagutu zituen. 1965an Gallaudet Collegen hasi zen lanean (gero Gallaudet Unibertsitatea izango zena). Hantxe ahots-hizkuntza era bisual bat adierazteko sistema berri bat hasi zen prestatzen, Cued speech alegia. Gaur egun sistema hori munduko 60 hizkuntzetan erabiltzen da."}
{"id": "295009", "revid": "9296789", "url": "https://eu.wikipedia.org/wiki?curid=295009", "title": "Kantabriako Itzulia", "text": "Kantabriako Itzulia () Espainiako zaletu mailako elite edo 23 urtez azpikoen txirrindularitza egutegiko proba bat da. Kantabrian egiten dute.\nProba hau 1925etik egiten dute, batzuetan bai eta beste batzuetan ez. Edizio askotan, Kantabriako Itzulia soilik profesionalentzat izan zen, baina 1963 eta 1970 artean zaletuentzat izan zen, eta 2003an berreskuratu zenetik zaletu mailako elite/23 urtez azpikoen proba bat da.\nItzulia Santanderren amaitzen da. Proba honetan garaipen gehien lortu dituena Francisco Galdos da, hiru aldiz irabazi zuena (1968, 1976 eta 1977)\nPalmaresa.\nHoriz: amaturrentzako edizioak"}
{"id": "295010", "revid": "69297", "url": "https://eu.wikipedia.org/wiki?curid=295010", "title": "Peter Hilse", "text": "Peter Hilse (Friburgo, 1962ko maiatzaren 8a) alemaniar txirrindulari ohi bat da, profesionala 1985 eta 1992 artean. Bere garaipenik handienak Espainiako Vueltan lortu zituen, 1989ko edizioan etapa bat irabaziz.\nPalmaresa.\n1985\n1986\n1987\n1988\n1989\n1990\n1991\n1992"}
{"id": "295011", "revid": "105290", "url": "https://eu.wikipedia.org/wiki?curid=295011", "title": "Fiore Sardo", "text": "Fiore Sardo Europar Batasuneko 1263/96 araudiak babestutako jatorrizko izendapena duen italiar gazta bat da. Sardinia uhartean egiten da.\nHistoria.\nIzenak \"Sardiniako Lorea\" esan nahi du. \"Fioretto Sardo\" ere deitzen zaio. Sardinian XIX. mendean erromatar pecorinoaren teknika sartu aurretik egiten zen gazta tradizional bat da. 1776ko \"Rifiorimento della Sardegna nel miglioramento della sua agricoltura\"n eta 1826ko \"Voyage en Sardaigne\" lanetan agertzen da.\nElaborazioa.\nMetodo tradizionalaren arabera eta artisau erara ardi esnearekin egiten da. Gazta freskoak arinki keztatzen dira, eta oliba olioarekin igurzten dira. Ondoren, 3 eta 6 hilabete bitartean heltzen uzten da. Urteroko ekoizpena 1000 tona inguruan dago.\nEzaugarriak.\nZilindro edo gurpil forma duen gazta bat da, edo oinarririk handienetik elkartutako bi kono sekzio forma duena. Azala naturala da, urre hori kolorekoa marroira iristen dena gaztak 6 hilabete baino gehiago baditu. Bere testura gogorra eta bikortsua da, erraz pirrintzen delarik. Orea horixka da. Usai heze eta garratz bat dario. Zaporea gozoa da, baina kutsu gazi batekin eta fruta itxura apur batekin. Freskoa denean mahai gazta bezala erabiltzen da. Heldua dagoenean birrindu egin daiteke pastari parmiggiano-reggiano edo Grana-Padano batek emango liokeena baino zapore gehiago emateko."}
{"id": "295012", "revid": "105290", "url": "https://eu.wikipedia.org/wiki?curid=295012", "title": "Koefiziente (matematika)", "text": "Matematikan, koefizientea zenbaki edo parametro bat da, monomio edo polinomio batean aldagai bat edo aldagai horren berretura biderkatzen duena. Koefizienteak konstanteak izan ohi dira. Adibidez, 9\"x\"2 adierazpenean, \"x\"2 -ren koefizientea 9 da.\nKoefizienteak biderkatzen duen objektua aldagai bat, bektore bat, funtzio bat, etab. Batzuetan, objektuak eta koefizienteak modu berean ordenatuta daude, honela:\nnon \"a\"\"n\" \"x\"\"n\" aldagaiaren koefizientea den \"n\" = 1, 2, 3, \u2026 bakoitzeko.\n\"P\"(\"x\") polinomioan , \"x\"\"k\"-ren koefizientea \"k\"-ren arabera ordena daiteke, adibidez:\n\"k\" balio handienerako, non \"a\"\"k\" \u2260 0, \"a\"\"k\"-ri \"P\"-ren koefiziente nagusia deritzo. Beraz, adibidez, honako polinomioaren koefiziente nagusia:\n4 da.\nMatematikaren zenbait koefiziente garrantzitsu koefiziente binomialak dira, binomioaren teoreman agertzen direnak. Horiek kalkula daitezke, neurri batean, Pascalen hirukia erabiliz.\nAljebra lineala.\nAljebra linealean, matrize baten errenkada baten koefiziente nagusia haren lehenengo sarrera ez nulua da. Hots, adibidez, emanda:\nLehenengo errenkadaren koefiziente nagusia 1 da; 2 bigarren errenkadaren koefiziente nagusia da; 4 hirugarren errenkadarena, eta azken errenkadak ez dauka koefiziente bat ere ez.\nOinarrizko aljebran askotan koefizienteak konstanteak direla esan arren, orokorragoan aldagaiak izaten dira. Esaterako, formula_5 \"v\" bektore (fisika) baten koordenatuak, formula_6 oinarria duen bektore espazio batean, oinarriaren bektoreen koefizienteak dira ondoko adierazpenean"}
{"id": "295013", "revid": "105290", "url": "https://eu.wikipedia.org/wiki?curid=295013", "title": "Celebrian", "text": "Celebrian Tolkienen legendarium ospetsuko pertsonaia bat da. Leinu altuko emakumezko elfo bat da, Lothlorieneko jaunak ziren Galadrielen (Noldor nobleen artean Erdialdeko Lurraldean bizi izan zen azkena) eta Celebornen alaba. Rivendeleko jauna zen Elronden emaztea izan zen, honekin hiru seme-alaba izan zituelarik: Elladan eta Elrohir semeak eta Arwen alaba.\nEguzkiaren Hirugarren Aroko 109. urtean Elrondekin ezkondu zen eta elkarrekin Rivendelen bizitzen hasi ziren. Euren seme bikiak ziren Elladan eta Elrohir Hirugarren Aroko 130. urtean jaio ziren, Arwen Hirugarren Aroko 241ean izan zuten bitartean.\nEguzkiaren Hirugarren Aroko 2509. urtean Celebrian Mendi Lainotsuetatik bere gurasoen Lothlorieneko etxera bidaiatzen ari zen orkoek harrapatu zuten arte. Orkoek pozoitu eta torturatu egin zuten. Bere semeek aurkitu egin zuten eta Elrondengana eraman zuten bere zauriak senda zitzan, baina Celebrian sekula ez zen oneratu, eta, horregatik, Ustelezinezko Lurretara joan behar izan zuen Hirugarren Aroko 2510ean.\nCelebrianen semeek denbora asko pasa zuten mendietan orkoak ehizatzen euren amarekin gertatutakoaren mendeku bezala. Ez da zehatz ezagutzen Elladanek eta Elrohirrek Erdialdeko Lurraldean bizitzen jarraitu ala euren amarekin Amanera joatea erabaki zuten.\nCelebrianen alaba zen Arwenek bizitza hilkorra eta Erdialdeko Lurraldean bere senar Aragornekin bizitzea erabaki zuen hil arte. Elrondek Erdialdeko Lurraldean jarraitu zuen Sauron erori arte. Hirugarren Aroko 3021. urtean Amanera abiatu zen Gandalf, Frodo Zorrozabal, Bilbo Zorrozabal eta Galadrielekin batera bere emaztearekin biltzeko."}
{"id": "295021", "revid": "1545", "url": "https://eu.wikipedia.org/wiki?curid=295021", "title": "Serbiar, Kroaziar eta Esloveniarren Erresuma", "text": ""}
{"id": "295022", "revid": "1545", "url": "https://eu.wikipedia.org/wiki?curid=295022", "title": "Jugoslaviako erresuma", "text": ""}
{"id": "295023", "revid": "1545", "url": "https://eu.wikipedia.org/wiki?curid=295023", "title": "Gernikako Batzar etxe", "text": ""}
{"id": "295024", "revid": "15795", "url": "https://eu.wikipedia.org/wiki?curid=295024", "title": "Bizkaiko Jaurerri", "text": ""}
{"id": "295026", "revid": "1545", "url": "https://eu.wikipedia.org/wiki?curid=295026", "title": "Hugo Gylden", "text": ""}
{"id": "295041", "revid": "1545", "url": "https://eu.wikipedia.org/wiki?curid=295041", "title": "Le Petit Vingti\u00e8me", "text": "Le Petit Vingti\u00e8me \"Le Vingti\u00e8me Siecle\" belgikar egunkariaren haur eta gazteentzako gehigarria zen. Batez ere, bertan Herg\u00e9k idatzi eta marraztutako Tintinen abenturak argitaratu zirelako da ezaguna.\nGehigarria, lehen aldiz, 1928ko azaroak 1ean kaleratu zen. Herg\u00e9 izan zen aldizkari honen zuzendaria, Le Vingti\u00e8me Siecle egunkariaren zuzendaria zen Norbert Wallez abadearen konfiantzari esker. Gehigarri honen orrialdeetan Tintinen lehen zortzi abenturak osorik argitaratu ziren (Tintin sobieten herrialdean, Tintin Kongon, Tintin Amerikan, Faraoiaren Zigarroak, Loto Urdina, Belarri Hautsia, Uharte Beltza eta Ottokarren Zetroa). Saileko 9.ena zen Urre beltzaren herrialdean izenburu zuen abenturaren argitalpena Bigarren Mundu Gerran Belgikak Alemaniaren partetik 1940an jasan zuen inbasioak geldiarazi zuen. Le Petit Vingti\u00e8me aldizkariaren azken zenbakia 1940ko maiatzak 8an argitaratu zen. Askatua izan ondoren, 1944an, Tintinen abenturak berriki sortu zen aldizkari batean argitaratzen hasi ziren, 1946an agertu zen Tintin izeneko aldizkarian.\nArgitalpenean serialak agertzeaz gain, Tintinen lehen hiru abenturak bilduman ere argitaratuak izan ziren \u00c9ditions du Petit Vingti\u00e8men eskutik (1930, 1931 eta 1932an hurrenez hurren). Alabaina, aurrerago, Herg\u00e9 Casterman argitaletxearekin akordio batera iritsi zen, argitaletxe hau izango zelarik, ordutik aurrera, Tintinen abenturak argitaratzeaz arduratuko zena.\nAipatu behar da egunkari honen izena Tintinek kazetari bezala lan egiten duenari buruz egiten duen aipamenarekiko alusiboa dela, honentzat Tintin sobieten herrialdean eta Tintin Kongon abenturak esklusibak eman dituelarik."}
{"id": "295042", "revid": "336", "url": "https://eu.wikipedia.org/wiki?curid=295042", "title": "KV51", "text": "KV51 Egiptoko Erregeen Harana izeneko nekropolian dagoen hilobi bat da. 1906an aurkitu zuen Edward Ayrtonek Theodore Davisentzat lanean ari zela, baina bere kokapena galdu egin da hondakin mordo baten azpian. Hala ere, KV50 eta KV52tik gertu dagoela ezagutzen da, hauek ere galduak KV35, KV36 eta KV49k osatzen duten hirukian.\n50 eta 52 zenbakidun bere bikiak bezala, KV51 \"Animalien hilobiak\" izeneko hilobi taldeko hiru hilobietako bat da, aurkitu zirenean, momifikatutako animalien hondakinak topatu ziren ez ohiko hilobiak. Baina hilobi hauei buruzko gauzarik bitxiena, euren benetako jabeak aurkitutako animaliak zirela da, horrek, garai hartako faraoiren batek bere maskotak biziki maite zituela esan nahi duena, beste mundura berarekin eraman nahi izateko haina, betiereko atseden toki pribilegiatu bat ere emanez. Gogoratu behar bait da Erregeen Haranean faraoiez gain beste batzuk ere hilobiratuak izan baziren ere, benetan ez ohikoa dela errege familiako ez zen norbaitek han bere hilobia izatea, are gehiago animali batek.\nDirudienez, KV51 da Animalien hilobien artean handiena, eta erabat zulatua dagoen eta hormak leunduak dituen bakarra. Hori bai, erregeei ez dagozkien gainontzeko hilobien kasuan bezala, honek ere ez du apaindurarik. Ayrtonen txostenaren arabera, hilobia sarrera putzu bat (A) da, honen jarraian hamasei metro karratuko azalera duen laukiluze formako gela batekin (B). Gela honetan aurkitu ziren hilobiaren jabe bitxiak: hiru tximu, hiru ahate, ibis bat eta babuino bat, guztiak bikain momifikatuak, baina euren estalkietatik aske. Dirudienez, babuinoaren ikuskaria kitzikagarria zen, bere kontserbazio egoera ona eta bere tamaina handia kontuan hartuta.\nAnimaliak euren hil hatu propioarekin lurperatuak izan ziren, baina, Erregeen Haraneko hilobi gehienak bezala, antzinaroan arpilatuak izan ziren. Hala ere, bere barnean ontzi kanopoak zituen iztukuzko kutxa baten zatiak eta oraindik momiaren batzuen gorpuen gainean zeuden bitxi txiki batzuk berreskuratu ahal izan ziren. Bere maskotetak batzuentzako halako hilobi bat egitea erabaki zuen faraoiaren nortasunari dagokionez, oraindik zalantza dago, ez baitago bere inongo aipamenik. Tokiaren estiloak Egiptoko XVIII. dinastiaren garaikoa dirudi, eta hautagairik zentzuzkoena Amenofis II.a da, honen hilobia Animalien hilobietatik metro gutxitara baitago."}
{"id": "295043", "revid": "69297", "url": "https://eu.wikipedia.org/wiki?curid=295043", "title": "1982ko Italiako Giroa", "text": "1982ko Italiako Giroa Itzuli Handi honen 65. edizioa izan zen. 1982ko maiatzak 13 eta ekainak 4 artean ospatu zen sarrerako bat eta 22 etapatan banatutako 4010 kilometroko ibilbidea eginez, garailea izan zen Bernard Hinaultek, batez beste, 36,447 kilometro orduko abiaduran bete zituenak.\nBernard Hinaultek bere bigarren Italiako Giroa irabazi zuen, sailkapen nagusian, hurrenez hurren, bigarren eta hirugarren izan ziren Tommy Prim eta Silvano Contini garaituz."}
{"id": "295044", "revid": "336", "url": "https://eu.wikipedia.org/wiki?curid=295044", "title": "1908ko Frantziako Tourra", "text": "1908ko Frantziako Tourra Itzuli Handi honen 6. edizioa izan zen. 1908ko uztailak 13 eta abuztuak 9 artean ospatu zen, 14 etapatan banatutako 4488 kilometroko ibilbidea eginez. Aurreko edizioetan bezala, sailkapen nagusia puntuen arabera egin zen denboraren arabera egin ordez. Garailea izan zen Lucien Petit-Bretonek proba, batez beste, 28,740 kilometro orduko abiaduran bete zuen. Txirrindulari independenteak oraindik gehienak ziren pelotoian, baina Peugeot eta Alcyon taldeak eratzen eta nabarmentzen edizio honetan hasi ziren."}
{"id": "295045", "revid": "200", "url": "https://eu.wikipedia.org/wiki?curid=295045", "title": "Elladan", "text": "Elladan Tolkienen legendarium ospetsuko pertsonaia bat da. Idazle honen lanik ezagunena den Eraztunen Jaunan agertzen da. Peredhil edo Elfo erdi bat da, Elrond eta Celebrianen semea, Elrosen iloba, eta, beraz, Galadriel eta Celebornen biloba. Elrohirren anaia bikia eta Arwenen neba zen. Bere izenak Elfo-Gizakia, edo, hobe esanda, Elfo-Dunadan (Edain) esan nahi du.\nEguzkiaren Hirugarren Aroko 130. urtean jaio zen.\nBere familiarekin Rivendelen bizi zen gerlari trebe bat zen. Orko talde batek bere ama Celebrian bahitu zuenean bere anaia Elrohir eta bera izan ziren salbatu zutenak, Celebrianek, ordutik, bizitzeko gogoa galdu zuelarik, Portu Grisetarantz abiatuz, bere hiru seme-alabak eta bere senarra Erdialdeko Lurraldean utziz.\n\"Iparraldeko Mendirakoien\" lagun eta burkidea, bere anaiarekin batera Arnorren hondakinak Etsaiagandik babesten lagundu zuen Iparraldeko Erresuma erori ondoren.\nEraztunaren Gerran, Elladan eta bere anaia Elrohir Konpainia Grisean doaz; bi anaiek Aragorni lagundu zioten azken guduetan (Pelennorreko Zelaietako gudua barne) Gerran, Legolasekin batera, elfoen ordezkari gutxietakoak izan zirelarik, liburuek argitzen ez duten arren, Tolkienen beste istorio batzuen bidez Sauronek Thranduil erresuma edo Lothlorien bezalako beste elfotar lurralde batzuk eraso zituela ezagutzen bait da.\nBere anaiak, arrebak, aitak eta osabak bezala, hilezkortasuna eta hilkortasunaren artean aukera zezakeen, bere aitarekin batera Eguzkiaren Hirugarren Aroaren amaieran Valinorrera joango zen ala ez erabakiz. Bere aita abiatu ondoren ere, oraindik denbora batez bere anaiarekin Erdialdeko Lurraldean geratu zela adierazten da, eta Portu Grisetara bidaiatzen du Celebornekin Eguzkiaren Laugarren Aroaren hasieran."}
{"id": "295048", "revid": "880", "url": "https://eu.wikipedia.org/wiki?curid=295048", "title": "Elebakar", "text": ""}
{"id": "295050", "revid": "105290", "url": "https://eu.wikipedia.org/wiki?curid=295050", "title": "Pianissimo", "text": "Pianissimo (italieraz \"oso leun\" esan nahi duena) musikan soinuaren intentsitate zehatz bat, hau da, \u00f1abardura zehatz bat, adierazteko erabiltzen den hitz bat da. Bere laburdura . Pianissimok adierazten duen intentsitatea oso baxua da, pianok adierazten duena baino baxuagoa.\nXIX. mendean zehar \"pp\" intentsitaterik baxueneko adierazpenen artean ohikoena da, eta \"ppp\" ahal den modurik leunenean jotzeko erabiltzen da.\nXX. mendean \"pppp\" edo gehiagoko adierazpenak daude. Musika tresnak, erabat mututu gabe uzten duen mugan jotzea eskatzen du. Konposatzaileren batzuk, Salvatore Sciarrino kasu, horrekin, harizko musika tresna batean arkuaren igaroera edo haizezko batean hatsaren igaroera adierazitako nota baino gehiago entzutea bilatzen dute.\nEdonola ere, beti laburdura bidez agertzen da, beti pentagramapean eta beti dinamika hori hasten den notapean. XVIII. mendearen bigarren herenean, garai horretan dinamikaren adierazpena oso salbuespenekoa zelarik, soilik dagokion esaldi edo gaiari eragiten dio. Baina, XVIII. mendearen amaieratik egundaino, interpreteak mantendu egin behar du dinamika adierazle berri bat agertu arte."}
{"id": "295051", "revid": "336", "url": "https://eu.wikipedia.org/wiki?curid=295051", "title": "Maniobra-funts", "text": "Enpresa batean, maniobra-funtsa edo laneko kapitala epe laburreko aktiboa ken epe laburreko pasiboa da, enpresari epe laburrera izan ditzakeen ordainketen gorabehera eta ustegabekoei aurre egitea ahalbidetuko diona.\nKudeaketa finantzarioan, maniobra-funtsa (baita ere, lan kapitala, kapital zirkulatzailea, kapital korrontea, errotazio fondo edo kapital errotazioa izendaten da) aktibo zirkulatzailearen zatia izango balitz ulertzen da, non hau, izaera iraunkorra duten baliabidez finantzatua dagoen. Enpresa batek duen kapazitate neurri bat da, non beraiek erabiltzen duten hauen epe laburreko aktibitateak normalki burutu ahal izateko."}
{"id": "295052", "revid": "6327", "url": "https://eu.wikipedia.org/wiki?curid=295052", "title": "Laneko kapital", "text": ""}
{"id": "295053", "revid": "105290", "url": "https://eu.wikipedia.org/wiki?curid=295053", "title": "Zortzapen-printzipio", "text": "Kontabilitatean, zortzapen-printzipioa sarrerak eta gastuak horiek sortu dituzten egitate ekonomikoak gertatzen direnean kontabilizatu behar direla xedatzen duen Orokorki Onartutako Kontabilitate-Printzipio bat da. Horren arabera, sarrerak fakturak kobratu direnean soilik kontabilizatu beharko lirateke; gastuak, berriz, horiek sorrarazi dituen egitatea gertatzen denean."}
{"id": "295055", "revid": "17", "url": "https://eu.wikipedia.org/wiki?curid=295055", "title": "Orokorki Onartutako Kontabilitate-Printzipio", "text": ""}
{"id": "295058", "revid": "201", "url": "https://eu.wikipedia.org/wiki?curid=295058", "title": "Borroka-arte", "text": "Borroka-arteak \u2014\"arte martzialak\" ere deituak\u2014 borrokako praktika eta tradizio kodetuen sistema zabalak dira, hainbat arrazoiz praktikatzen direnak: autodefentsa, lehia, osasun fisikoa edo garapen fisiko eta espirituala.\n\"Arte martzial\" terminoa Ekialdeko Asian sortutako hainbat borroka arteri lotuta ageri da askotan, baina jatorriz Europan erabili izan zen XVI. mendetik aurrera, bertan garatutako borroka sistemak izendatzeko. Terminoa latinetik dator (euskaraz \"Marteren artea\") eta erromatarren gerra jainkoa zen Marteren omenezkoa da.\nBorroka arte batzuk tradizionaltzat hartzen dira eta etnia, kultura edo erlijio bati lotuta daude; beste batzuk elkarte edo pertsonaren batek sortutako sistema modernoak dira.\nArte martzialen hainbat estilo eta eskola daude, suzko armak eta bestelako armamentu modernoak erabiltzea baztertzen dutenak. Gaur egun arte martzialak kirola, osasuna, babes pertsonala, garapen pertsonala, diziplina mentala, izaera lantzea eta autokonfiantza bezalako arrazoiengatik praktikatzen dira. Gainera, esanahi zorrotza \"arte militarrena\" denez gero, gorputzez gorputz borroka mota guztiei eta arte militar historikoei aplikatzen zaie. Borrokarekin eta armekin duen lotura hori dela-eta, kirol-modalitatetzat hartzen diren sistemei buruzko ezagutzak biltzen ditu (adibidez, boxeoa, esgrima, arkuteria eta borroka askea), baina horien jatorri historikoa arlo militarrean egon zen.\nHelburua.\nArte Martzial baten lehen helburu nagusia entrenamendu diziplinatu baten bidez nortasunaren garapen integrala lortzea izan behar da, non oinarri moralak, arte horien oinarrizko zutabeak, sendotuko diren eta hezkuntza-metodo gisa duen balioa ematen dioten. Gazteen artean garapen harmonikoa lortzea, ahalegin psikofisikoa erregulatzea eta adinaren benetako aukerekin bat datorren eskakizuna da, eta helduenetan, berriz, artean mantentze fisikoa, bizi-kalitate hobea emango diena. Izan ere, diziplinaren oinarri teknikoen barruan, autodefentsarako ahalik eta \u00a0 \u00a0 gaitasun onena eta kirol-arloa garatzea da, betiere aurreko hiru helburuen osagarri gisa \u00a0 izanda.\nArte martzialen irakasketari dagokionez hezkuntza-orientazioarekin batera, borroka-arteetara egokitutako askotariko jolasak egitea dute helburu, hau da, tradizionalen jatorriari eta bilakaera historikoari, esanahiari, espazioaren kokapenari eta denborari hurbiltzea. Jokoa eta ariketa fisiko ez-lehiakorra sustatzea. Hari beretik, haurrek eskubidea dute txapeldun izateko eta ez izateko. Ikasleen arteko harremana erraztea eta ikasle guztiak taldean integratzea, mugimen-ezaugarriak edozein direla ere, eta baztertze-egoerak eta egoera konplexuak ezabatzea garrantzitsua da. Ondorioz, kirol-ohituren finkapena bultzatzea, lankidetzan, elkartasunean eta tolerantzian heziz, bai eta aurkariarekiko errespetua ere, jokabide oldarkorrak saihestuz. Gizarteko, higieneko, nutrizioko eta ariketa fisikoko ohiturak indartzea. Ikasleengan gertuko ingurune fisiko eta naturalarekiko errespetuzko jarrera sortzen laguntzea. Denek parte hartuz eta irabaziz, gainditzeko espiritua sustatzea.\nHistoria.\nMartzialtasun hitzak Marte zen erromatar kulturaren Jainko Gerlariari zor dio jatorria. Horregatik, gaur egun, martzialtasunak diziplina militarrari, armadari edo gerrari buruzko guztia esan nahi du. Bestalde, artea hitzak gizakiak emozio edo sentimendu bat modu ederrean adierazteko duen aukerari egiten dio erreferentzia. Horrela, esaten da \u00abarte martzialak\u00bb gizakiak sortutako sistemen izen generikoa dela, diziplina militarreko eta defentsa pertsonaleko teknikarik onenak adierazteko eta irakasteko helburuarekin.\nIzan ere, borroka-arteak eta agresibitatea indarkeria fisikoarekin bereizten dituena teknikak sistema koherente batean antolatzea eta metodo eraginkorrak kodetzea da. Hala, ekialdeko herrialde nagusiek beren defentsa pertsonaleko sistema garatu zuten, beren kultura- eta erlijio-tradizioen eta ezaugarri fisiko eta etnikoen arabera. Japonia Karate taldearekin, Txina Kung-fu taldearekin eta Korea Taekwondo taldearekin.\nArte martzialen jatorria oso urrutikoa da, Kristoren jaiotza baino 2.000 urte lehenago ere praktikatzen zirela uste da; historialarien arabera, monje budisten irakaspenei esker zabaldu ziren Ekialde osoan, bidelapurren eta animalia basatien bidaietan babesteko defentsa pertsonaleko sistema bat asmatu baitzuten.\nBodhidarma edo Daruma Taishi monje budistari egozten zaio, bereziki, ekialdeko arte martzialen lehen sistematizazioa; monje hindu horrek, bidaia bat egin zuen Txinako Honan probintziara, non Shaolinen tenpluan Zen Budismoairakasten zuen, diziplina fisiko, mental eta borrokako ariketez gain; borroka sistema horri, berriz, wudista deitu zioten.\nEgipto, Grezia, Afrika eta Erroma.\nEz dago arte martzialak noiz sortu ziren zehatz-mehatz kokatzen laguntzen duen dokumenturik, horrek garapen-prozesu luzea baitakar. Hala ere, esan daiteke borroka dela zibilizazio ezberdinetan ezagutzen den borroka-metodorik zaharrena.\nBeni Hassanen hilobietan, Egipton, 2000. urtean datatutako pinturak daude. C. Horietan, borrokalariak agertzen dira, eta hainbat mugimendu egiten dituzte, hala nola jaurtiketak eta sumisioak. Afrikako Nubiako borrokalariak estimu handitan zituzten beren trebetasunagatik. Amarnako Egiptoko hilobietan, K.a. 1350. urtekoak. K. a. Egiptoko borrokalariak makila laburrekin borrokatzen, besaurreetan babesak egiten eta borrokaz gain, borrokatzen erakusten dituzten pinturak agertzen dira. Mesopotamiako artearen horma-irudietan, pertsonen irudiak agertzen dira, baita hura praktikatzen dutenak ere.\nAfrikako hegoaldeko gudari zuluek garrotea, lantza eta ezkutua bezalako armekin borrokatzeko taktikak eta teknikak garatu zituzten. Shaka gerlariak (XVIII. eta XIX. mendeak) masako gerra-teknikak irauli zituen, assagaia gehituz (sastakatzeko lantza bat, helduleku laburrago batekin), baita bere armada entrenatzeko modua eta Afrikako beste tribu batzuen aurka eta ondoren ingelesen aurka erabilitako taktikak ere.\nGrezian, Olinpiako jokoetan parte hartzeaz gain, hiritarren egoera fisikoa mantentzeko eta gerrarako prestatzeko ere balio zuten hiru borroka-sistema mota praktikatzen ziren: boxeoa, borroka eta pankrationa, guztiak borroka-metodoak. Greziako adierazpen artistikoetan borroka-teknika desberdinak ikusten dira, teknika \u00abzikinak\u00bb erabiltzea barne, hala nola begiei egindako erasoak eta haginkadak. Aldi berean, armak erabiltzeko teknikak garatu behar izan zituzten. Espartan, berriz, gerra-praktika nabarmendu zen txikitatik. Bere aplikazioaren adibide gisa, falangearen erabilera dago, borroka formazio bat, greziar armadari bere inperioaren hedapenerako balio izan ziona. Alexandro Handia enperadorearen aldetik , borroka grekoko teknikak teknika indiarretan xurgatu ziren, eta teknika horiek, aldi berean, Txinan sartu zituen Bodhidharma monjeak. Hala ere, hipotesi horiek orain arte ez dute inolako euskarri historiko seriorik.\nAntzinako Erroman borroka zegoen, armekin ere egiten zena, besteak beste, Erromako Koliseoko gladiadoreen borroketan. Erromatar armadak taldekako borroka azpimarratzen zuen, gladiadoreak banakako borrokan trebatzen ziren bitartean. Gudari hauek esklaboak ziren, arma kopuru handi baten erabileran eta esku hutsezko borrokan eraginkorrak izan behar zutenak. Bi gladiadore mota ospetsu dira trazioa eta retiariusa. Lehenengoari sika bat (traza-ezpata), kasketa bat eta ezkutu laukizuzen txiki bat (parma) ematen zitzaizkion, eta entrenamendu-eskuliburuak argitaratu ziren. Retiariusari hiruhortzeko edo arpoi bat, sare bat eta daga bat eman zizkioten. Aldi berean, gladiadoreak boxeoan (kaestusa erabiltzen zuten) eta borrokan adituak izan ziren.\nTxina, Korea eta Japon.\nArte martzialak Txinan.\nTxinako arte martzialei buruzko erreferentziek K.a. 2100. urtean kokatzen dute beren jatorria. Arte martzialen biziraupenaren arrazoia borroka fisikoetan defentsa eta eraso metodoak garatzea izan da, gorputzaren, ukabilen, eskuen, ukondoen, belaunen eta abarren erabilera nagusituz, gatazka belikoetan duen adierazpen gorenarekin. Txinan, esaterako, metodo eta filosofia erlijiosoekin elkartzea Ming dinastiaren amaieran gertatu zen, suzko armak agertu zirelako, eta, horren ondorioz, arma zuriak erabiltzeko teknikak, bai eta armekin borrokatzeko teknikak ere, gerraren antzerkian garrantzia galtzen hasi ziren.\nMing dinastiaren amaieran eta Qing dinastian, Txinako arte martzialak osasuna hobetzeko metodo gisa ikusten hasi ziren, eta kalisteniar praktika taoistekin (daoyin) konbinatzen hasi ziren, argiztapena lortzeko modu gisa ikusteaz gain.\nShoubo (\"borroka teknikak\"), wuji (\"gerra teknikak\") eta ji ji (\"borroka trebetasuna\") hitzak agertzen dira jada, shaolin monasterioa eraiki eta Bodhidharmak Txinara egindako ustezko bisitaren aurretik. Gerran monje budisten parte-hartzearen lehen aipamena Wang Shichongen iloba harrapatzen lagundu zuten hamahiru monjeek egin zuten. Ondoren, Li Shimin, Tang dinastiako lehen enperadorea, monasterioa saritu zuen. Hala eta guztiz ere, ez dago monje horiek egindako estilo berezirik aipatzen duen erreferentziarik.\nMonje budistak.\nMonje budistek gerra-jardueretan parte hartzeak pentsarazten du ez zirela monjeak hitzaren zentzu hertsian. Irakaskuntza budisten arabera, beste gizaki bat hiltzea da irainik serioena eta karmarik txarrena duena. Zingirako bidelapurrak edo Ur-bazterra eleberriak Lu Zhishen (\"Lu, Sagaz\") izeneko pertsonaia aipatzen du, edo Monje Eroa, gizon bat hil izanagatik Wutai mendiko monasterioan ezkutatzera behartuta egon zen armadako ofiziala. Hala ere, ardoa edaten zuen, haragia jaten zuen eta borrokatzea gustatzen zitzaion \"monje\" hori beste monasterio batera bidali zuten, bere portaera txarragatik. Budismoa Indian sortu zen K. a. VI. eta IV. mendeen artean. Izan ere, Asiako ekialdearen zati handi batera hedatu zen, eta Erdi Aroan bere praktika jatorrizko herrialdean bertan behera utzi zuen. Horrelako \u00abmonjeak\u00bb agertzen dira beste literatur lan batzuetan, Ji Dian-en kasuan bezala (\u00abEl Loco Ji\u00bb). Era berean, XVII. mendean, shaolin monasterioaren inguruan bizi ziren \"monje\" asko aipatzen dira, budisten arau eta doktrinak urratuz. Horrek azal lezake zergatik \"monje\" batzuek ez zuten inolako eragozpenik bizitza bat hartzeko edo monje budista baten aurka jokatzeko. Japoniako piraten aurkako kanpainetan edo \"Wako\" Ming dinastian, shaolin monasterioan sortutako borroka sistema baten lehen aipamena egiten da. Makila-teknikak Qi Jiguang jeneralak aztertu zituen, eta Yu Dayou jeneralak (Qi jeneralaren armakidea), berriz, kritikatu egin zituen, monje talde txiki bat erreklutatu eta makilarekin borrokatzeko teknika propioak erakutsi baitzizkien, bere kideei erakusteko.\nMing dinastia.\nMing dinastian, Qi jeneralak, Ji xiao xin shu (Diziplina eraginkorraren liburua) liburuan, esku biluziz borrokatzeko teknikak armekin borrokatzeko tekniketarako prestaketa direla aipatzen du. Liburu honetan, Qi-k bi eskuei makilarekin eta ezpatarekin egindako borrokari buruzko atalak eskaintzen ditu, pirata japoniarrek erabilitako armetatik kopiatu zituztenak, eraginkortasun hilgarriz erabili zituztenak. Beste atal batzuen artean, lantza, hiruhortza, sablea eta armarria, su-armak, besteak beste, daude. Qik esku biluziko tekniken idatzizko lehen errutina sortu zuen. Bere garaian ezagutzen ziren beste dozena bat sistemen teknikak konbinatu zituen. Mandarin ahatea ere asmatu zuen, buruzagi bat, sableez eta ezkutuz armatutako bi soldadu, banbuzko lantza puntadun bi (langxian), lau lantza luzeekin, bi esku biko hiruhortzekin edo sableekin, eta sukaldari bat. Unitateko buruzagia hiltzen bazen, unitate osoko soldaduak exekutatzen zituzten. \nBorroka-arteak Japonian.\nJaponiako arte martzialen bilakaeraren historia urria da; erregistro zaharrenak Txinako iturrietatik datoz.\nWeizhiren erregealdiaren historian, 297. urtean. K. a. 18- 19- Japoniako uharteetan bakean bizi diren ehunka herri aipatzen dira. Hanen Historian (Hou Hanshu), aldiz, ezegonkortasun eta gerra handiko garai bati buruz irakurtzen da.\nKoreako borroka-arteak.\nKoreako penintsulan, borroka praktikaren ebidentziarik zaharrena Txinako ipar-ekialdeko mugatik gertu dauden hilobietan agertzen da, Koguryo erresuman. Korea kolonizatua izan zen eta txinatarren kontrolpean geratu zen K. a. 108 bitartean. K. a. eta abenduaren 313an . Fresko batzuetan borroka-eszenak antzematen dira (jueli, txineraz; kajko, koreeraz).\nSunjo erregeak (1567-1608) Qi Jiguang jeneral txinatarrak idatzitako liburua aztertzeko agindu zien bere ofizialei, eta antzeko liburu bat prestatzeko, Ming dinastiako soldaduen metodoak kopiatuz. Jungjo erregeak (1776-1800) armadak erabilitako eskuliburua zabaltzea agindu zuen, japoniarren borroka-teknikak barne hartzeko. Liburu honen izenburua Muye Dobo Tongji da (Arte martzialen eskuliburu ilustratua). Liburu honen sarreran, Jungjo erregeak idatzi zuen Kwanhaekun erregearen erregealditik (1608tik 1623ra) borroka-sistema ofizial bakarra arku-tiroaren praktika zela.\nKoreako borroka-sistemek, hala nola tang soo do (Tang dinastiaren eskutik), hwa rang do, taekkyon, neikung, kumdo, kuk sool won, besteak beste, erabat korearrak direla diote, eta ehunka urte daramatzatela. Hala ere, Muye Dobo Tongjik kontraesanean jartzen ditu, gaur egungo arte martzial korearren sorrera txinatarren edo japoniarren eraginpean dagoela kontuan hartuta.\nBeste herrialde batzuk.\nInperioen eraketan ere lagundu zuten, beste borroka sistema batzuen adibide bat nazio mongoliarraren b\u00f6kh borroka metodoa da. \nArmada mongoliarrek borroka, zaldi-jolasak eta arku-tiroaren eskumenak erabili zituzten tropak sasoi fisiko onean mantentzeko. Gaur egun, naadama izenez ezagutzen den udako festibalean praktikatzen dira oraindik trebetasun horiek.\n1295ean, Alemanian, ezagutzen den eskulibururik zaharrena argitaratu zen. Bertan, ezpata eta ezkutu bidezko borrokarako teknikak jasotzen dira, Europan argitaratutako mota horretako lan askoren artean. Erdi Aroan Europan borroka-eskuliburuak argitaratu ziren, hala nola Flos duellatorum (batailaren lorea), 1410ean, non armak dituzten eta ez dituzten teknikak deskribatzen diren. Bikingoen sagetan, bestalde, borrokarako taktikak eztabaidatzen dira, estrategiaz gain.\u00a0 Thailandian eta Kanputxean sortu ziren gaur egun Thailandiako muay thai edo boxeo eta Bokator izenekoak. Hala ere, ez dago borroka-metodo honen jatorria adierazten duen iturri fidagarririk. Thailandiako jatorria partekatzen duen beste borroka mota bat krabi krabong da, besteak beste, makila, armarria edo sable bikoitzak erabiltzera bideratuta dagoena.\nIndian bi tradizio martzial dira garrantzitsuenak. Tamila (dravidiana) eta Dhanur-veda sanskritoa (arkuaren gaineko egia). Lehenengoan, K.a. 400 urteen artean idatzitako poemak daude. K. a. eta 600. K. a. herrialdearen hegoaldeko gatazka belikoak aipatzen dira. Gudariak lantza (vel), ezpata (val) eta ezkutua (kedaham) erabiltzen trebatzen ziren. Bestalde, tradizio sanskritoan, arkuaren eta geziaren erabilera jotzen zen garrantzitsuentzat, Majabharata eta Ramaianaren idazki indiarretan irakur daitekeen bezala. \nErrusian, klima eta lur baldintza txarretan etsai ezberdinei aurre egin beharrak, kosakoek borroka teknika moldakor eta instintiboak garatzea ekarri zuen. Horrela hasi zen, XX. mendearen lehen erdian, borroka ezagueren pilaketa bat, samboa metodoa sorrarazi zuena.\nEra berean, orain dela gutxi zabaldu diren beste borroka-sistema batzuk ere badaude, hala nola Kali/Arnis/Eskrima (Filipinetan) eta Silat (Indonesian). Sistema horiek oraindik ez dira zabaldu, ez dira sakonki egituratu edo sustatu mendebaldeko borroka-kirol gisa, estilo ugari dituztelako, eta haien ikuspegi nagusia defentsa pertsonala eta borroka armatuan erabiltzea delako.\nKlasifikazioa.\nArte martzialen sailkapen orokorretako bat armarik gabeko sistemen eta armadun sistemen arteko banaketa da. Arte martzial gehienak arma mota batean edo esku hutsezko teknika mota batean espezializatuta daude (armarik gabe). Hala ere, batzuk sistema osoak dira armekin eta armarik gabe. Horien adibide dira Txinako arte martzial klasiko gehienak, hala nola shaolin motako kung-fu edo estilo taoistak; Japoniako arte martzial batzuk, ninjutsua adibidez, eta baita arte modernoak ere, Hapkido kasu. Armak dituzten sistemek honako hauek hartzen dituzte arma nagusitzat: Arkua, Lantza eta Ezpata.\nLuzera, lodiera eta material desberdinetako makila. Era berean, bigarren mailako arma ugari daude, hala nola kateak, mazoak, aizkorak eta aiztoakArmarik gabeko sistemetan garatutako teknikak hauek izan daitezke: ukabilkadak, esku irekiko kolpeak, ostikoak edo borroka-teknikak, hala nola heldulekuak, luxazioak, itotzeak, proiekzioak eta ibilgetzeak, eta kontuan har dezakete aurkariak armadura duen ala ez.\nMetodoak.\nEntrenamendu-prozedura komun bat serie batean kateatutako eta kodetutako teknika-multzo bat praktikatzea da. Egitura edo, ezagunago, forma bezala ezagutzen da (kata, poomse, chuan tao, kuen, tao lu, hyung edo tul). Formak praktikatzea teknikak ikasteko eta entrenatzeko metodo bat da, aplikazio espezifiko batekin.\nBeste entrenamendu-sistema bat ikaskide batekin edo binakako ariketekin (sparring, randori, kumite, tui shou, rou shou, chi sao, san shou) simulatutako borroka-sistema da, non borroka-teknikak entrenatzen diren ikaskide batekin ikasteko helburuarekin, borroka edo lehiaketa ez bezala, non helburua garaipena den.\nOnurak eta kalteak.\nBorroka-arteek hobeto borrokatzeko eta defendatzen jakiteko baino balio ez dutela uste dutenak oso oker daude. Beste edozein kirolek bezala, onura handiak ekartzen dituzte maila psikikoan zein fisikoan. Arte martzialak ariketa egiteko gero eta modu ezagunagoa dira adin eta sexu guztietako pertsonen artean. Egia da horiek praktikatzeko arintasuna, erresistentzia eta batzuetan indarra eskatzen direla, baina borroka-arteen irakaskuntza askok adimen-egonkortasuna, kontzentrazioa eta kontrola bilatzen dute meditazioaren bidez. Alde horretatik, hona hemen diziplina horien onurak ikuspegi psikikotik:\nEstresa ezabatzen laguntzen du\nEstresa osasun-arazo nagusietako bat bihurtu da herrialde askotan. Urduritasuna, suminkortasuna edo nekea ez dira sortzen dituen arazo bakarrak. Estres-egoera luze batek bihotz-erasoak, antsietatea eta buruko min kronikoak izatera eraman dezake, besteak beste. Arte martzialek maila fisiko ona eta kontzentrazio bikaina eskatzen dute, eta horrek estresa murrizten eta tentsioa alde batera uzten laguntzen du. Bestalde, borroka-arte ugarik arnasketa-ariketak, meditazio-teknikak eta, oro har, diziplina eta beste emozio batzuen kontrola sustatzen dituzte.\nEndorfinak eta dopamina isurtzea\nJarduera fisikoa lagungarria da hobeto aurkitzen laguntzen diguten substantzia kimikoen ekoizpena handitzeko. Hona hemen adibide bat: endorfinak, garunak sintetizatutako elementu naturalak, mina arintzen dutenak eta, batez ere, ongizate-sentsazioa ematen dutenak. Horrek lasai egoten eta eguneroko errutinatik deskonektatzen lagun dezake.\nDopamina ekoizten ere laguntzen du, gogo-aldartea hobetzen laguntzen baitu. Bere eginkizunen artean daude muskulu-mugimendu jakin batzuen koordinazioa, memoriaren erregulazioa, ikaskuntzari lotutako prozesu kognitiboak eta, are gehiago, ikusi da zeregin garrantzitsua duela erabakiak hartzeko garaian.\nAmorrua ezabatzen du\nArte martzialek haserreari irtenbide bat ematen diote. Kirol horiek eginez gero, dena kanpora ateratzeko aukera dago borroka batean. Borroka horrek abantaila bat du: arauak betez eta irakasleek gainbegiratuta egiten da, eta horrek kalte fisikorik ez eragitea eragiten du.\nAutoestimua eta konfiantza hobetzen ditu\nHainbat ikerketen arabera, arte martzialetan trebatzen diren pertsonek gehiago garatzen dute beren barne-boterea, eta ez diete hainbeste eragiten beren emozioen eta kanpoko zirkunstantzien eraginei. Edozein ariketa modu bezala, praktikatzen dutenek sentitzen dute helburu batzuk betetzen dituztela eta arrakasta dutela ahalegintzen direnean. Borroka-arteek, bereziki, konfiantza sustatzen dute, oso erraza baita bakoitzak bere forma fisikoaren eta gaitasunaren hobekuntza eta garapena ikustea. Gainera, emaitza fisikoak ere norberaren ahaleginen eta lorpenen froga dira.\nErlaxatzen eta kontzentratzen laguntzen dute\nArte martzialek erlaxatzeko aukera ematen dute, meditazioaren eta arnasketa-tekniken bidez. Mugak gainditzeko kontrol mentala izateko trebetasuna ere ikas daiteke.\nHorren harira, kirol horiek egitearen beste abantailetako bat zera da, gauza zehatz batean zentratzea eta kontzentratzea ahalbidetzen dutela. Borroka batean oso kontzentratuta egon behar da, kontrakoak jo ez zaitzan. Era berean, arte martzialetako klaseek hobeto kontzentratzeko pentsatutako lasaitasun-uneak dituzte. Ohikoak dira arnasketa-ariketak eta meditazio-uneak. Bi jarduerek gorputza eta burua hobeto sinkronizatzen laguntzen dute.\ntxura fisikoan (azken finean, kirolak dira eta, beraz, sasoi hobean egoteko aukera ematen digute) arte martzialek abantaila asko dituzte. Diziplina guztiak ez dira berdinak, eta egiten denaren arabera, gorputzaren zati bat edo bestea gehiago landuko da. Hala ere, guztiek dituzte onura komun batzuk.\nOsasun kardiobaskularra\nMunduko heriotza-kausa nagusietako bat bihotzeko gaixotasunak dira, dieta osasungarria eta ariketa asko barne hartzen dituen bizimoduarekin saihestu daitezkeenak. Borroka-arteen klase batean dagoen ariketa-erritmoa bihotza osasuntsu mantentzeko egokiena da.\nMuskuluen tonua eta indarra\nArte martzialak ikastean, gorputzaren muskulu-masa asko hobetzen da. Zenbat eta muskulu-masa handiagoa izan, orduan eta handiagoa da eskari metabolikoa, eta, ondorioz, kaloria gehiago erretzen dira egunetik egunera. Horrela, obesitatea prebenitzen laguntzen da, eta, aldi berean, pisua galtzea sustatzen da. Muskulu-masaren maila altuek ere bizkortasuna areagotuko dute, adinagatik erortzea saihestuz pertsona zaharrenen kasuan.\nOreka\nTeknika perfektuak gauzatzeko beste funtsezko trebetasun bat oreka ona da. Oreka egokiarekin batera, koordinazio ona ere behar da. Oreka eta koordinazioa ez dira gauza naturala, trebetasun horiek praktikatu eta garatu behar dira. Arte martzialek oso modu bizian garatzen dituzte bi gaitasun horiek. Oreka eta koordinazioa hobetzeak karateka edo judoka hobea izateko ez ezik, beste jarduera batzuetarako ere balio dezake.\nOspetsuenak (Mistak).\nArte martzial mistoak (ingelesez MMA, Mixed martial arts) borroka-arte desberdinetatik eta borroka-kiroletatik datozen tekniken konbinazioa dira. Oro har, borroka-kirolean lehiatzeko erabiltzen da, baina baita defentsa pertsonalerako ere.\nKick boxing: Kyokushinkai Osamu Noguchi karateko maisu japoniarrak sortutako borroka-kirola, kick boxing-a ukabilak eta oinak erabiltzen dituen borroka-kirola da. Boxeoaren eta karatearen tekniken nahasketa bat da, muay thai-aren izterretako ostiko baxuak barne. Azken horren aldean, ezin du ukondoekin jo, belaunekin kolpe batzuk ditu, ez du ebakirik edo eskobadarik oinetan eta guardia-posizioak aldatzen ditu.\nBrasilgo jiu-jitsu: Japoniako judoaren lurrean borroka edo newazaren aldaera bat da, Brasilgo Gracie familiak moldatua. Giltzaduretarako giltzen teknikak ditu ezaugarri nagusi. Bere armategiaren artean, errenditzeko, luxatzeko eta itotzeko teknikak daude, baita ibilgetzeak ere. MMAko borrokalari profesional gehienek Brasilgo jiu-jitsu jakintzaren bat dute, lurreko arte martzialik eraginkorrena dela uste baita.\nMuay thai: artista martzial mistoek praktikatzen dute, kolpatze eta ostikatze lanerako aproposa delako; izan ere, erasoan espezializatzen da ukondoekin, belaunekin eta oinekin kolpatuz; enborrarekin, buruarekin eta aurkariaren izterrekin. Bere ostikatze-sistema beste borroka-arte batzuena baino hobesten da, kontaktu osoan oinarrituta baitago, eta bere teknikak aurkaria hankarekin \"zeharkatzea\" aurreikusten du, gorputzeko pisu guztia bertan deskargatuz, beste borroka-kirol batzuen teknikaren aurka, hala nola taekwondoa edo \"Koreako karatea\"; bertan, zangoak jotzen du; hau da, eraso egiten duen gorputz-adarra (oina) abiapuntura itzuli behar da kolpatu ondoren.\nBorroka askea edo greko-erromatarren borroka: buruz buruko borrokarako, eraiste eta jaurtiketa ugari aurreikusten ditu. Kirol honetan, bi aurkarik, arau batzuei jarraituz, buruz buru borrokatzen dute, aurkaria lurrera bota eta immobilizatzeko asmoz, segundo batzuez bizkarra lurrean ukitzeko moduan. Garaipena kontrarioaren utzikeriaz edo epaileen erabakiz ere lor daiteke. Borrokaldiak 6 \u00d7 6 m-ko tapiz batean jokatzen dira (8 \u00d7 8 m-koa olinpiadetan eta mundukoetan) eta 10, 12 edo 20 minutu irauten dute, bi zati berdinetan banatuta. \"Borroka kirol olinpiko zaharrenetako bat da\".\nSan Da: kung fu edo wushu arte martzial tradizionalaren teknika eraginkorrenetan oinarritutako estiloa da. Txinan ofizial militarrek garatu zuten, eta borrokarako edo defentsa pertsonalerako sistema hau borroka errealistarako trebetasunean oinarritzen da. Chino-mongola edo shuai jiao borrokaren proiekzioak, iparraldeko boxeo txinatarraren ostikoak edo changquanak, hegoaldeko boxeo txinatarraren edo nanquanen esku-kolpeak eta hainbat estilo klasikotan dagoen chin naren luxazioak erabiltzen ditu, eta, horrela, ohiko kung fu edo wushu estiloen onena berreskuratzen du, borroka-diziplina moderno oso eraginkorra sortzeko. Praktikatzaile ospetsu batzuk Cung Le (MMA Strikefmudeko antolakuntzako txapelduna) eta Liu Hailong dira, \"Sandako Errege\" titulua eta \"Conquistador del muay thai\" titulua lortu zituena. \nJujutsu tradizionala: Japoniako edo samuraiko gerlari feudalen gorputzezko borroka-sistema, estiloetan edo \"Ryu\" en banatua. Judoaren eta aikidoaren gerra-artearen aita da. Zutik zein lurrean borrokatzen da, eta luxazio artikularrak, jaurtiketak, itotzeak eta sumisioak askotarikoak direlako nabarmentzen da, bai eta arma tradizional batzuk erabiltzeagatik ere.\nJudoa: Japoniako jujutsu tradizionaletik sortutako kirol olinpikoa. Batez ere, itotzeetan, luxazioetan (batez ere ukondoan, kirol-araudiaren arabera), ibilgetzeetan eta, bereziki, jaurtiketetan oinarritutako sistema da, eta emaitza oso erabilgarria eta ondo kulunkatua da zutik eta lurrean borrokatzearen artean. Borroka-sistema eraginkorrenetakotzat jotzen da.\nBoxeoa: Mendebaldeko boxeoa artista martzial mistoek praktikatzen dute ukabilak lantzeko eta distantzia ertaina erabiltzeko aproposa delako,Gizateriaren Kultural Inmateriala, Unescoren eskutik, 2014ko azaroaren 26an.\nTxapelketak.\nArte martzialeko txapelketa guztietan arau berdinak dituzte, pi\u0219u kategorietan banatzen dira eta arauak \nPisu kategoriak:\nHonako egintza hauek lehia batean edo arte martzial mistoen erakustaldi batean egindako hutsegiteak dira, eta, arbitroaren nahierara, zigorrak eragin ditzakete, egiten badira:\nIkuspuntua 21. mendean.\nGaur egun, arte martzialak hainbat arrazoirengatik praktikatzen dira, hala nola kirola, osasuna, babes pertsonala, garapen pertsonala, diziplina mentala, izaeraren forja eta autokonfiantza; gainera, arte militarren esanahi hertsia denez, gorputzez gorputzeko borroka mota guztiei eta arte militar historikoei aplikatzen zaie. Hitz sinpleetan, borroka-arteak antzinako armekin edo arma gabe borrokatzeko estiloak dira; arte guztiak bezala, gizakiaren adierazpen ere badira, eta ez dira nahitaez sistematikoki edo zientifikoki ulertzen."}
{"id": "295068", "revid": "1545", "url": "https://eu.wikipedia.org/wiki?curid=295068", "title": "Frans De Mulder", "text": ""}
{"id": "295073", "revid": "105290", "url": "https://eu.wikipedia.org/wiki?curid=295073", "title": "1681 Steinmetz", "text": "1681 Steinmetz asteroide gerrikoan aurktitutako 1681. asteroidearen izena da. 1948ko azaroak 23an aurkitu zuen Marguerite Laugierrek Nizatik. Bere behin-behineko izendapen zientifikoa 1948 WE zen. Bere izena, asteroide honen aurkikuntza egiaztatu zuen Otto Kippesen proposamenaren arabera, Gerolfinenengo Julius Steinmetz astronomo zaletuagatik jasotzen du."}
{"id": "295075", "revid": "105290", "url": "https://eu.wikipedia.org/wiki?curid=295075", "title": "1682 Karel", "text": "1682 Karel asteroide gerrikoan aurkitutako 1682. asteroidearen izena da. 1949ko abuztuak 2an aurkitu zuen Karl Wilhelm Reinmuthek Heidelbergetik. Bere behin-behineko izendapen zientifikoa 1949 PH zen."}
{"id": "295076", "revid": "512", "url": "https://eu.wikipedia.org/wiki?curid=295076", "title": "1683 Castafiore", "text": "1683 Castafiore asteroide gerrikoan aurkitutako 1683. asteroidearen izena da. 1950eko irailak 19an aurkitu zuen Sylvain Arendek Uccletik. Bere behin-behineko izendapen zientifikoa 1950 SL zen. Bere izena Tintinen abenturetako pertsonaia bat den Bianca Castafioregatik jasotzen du."}
{"id": "295078", "revid": "1982", "url": "https://eu.wikipedia.org/wiki?curid=295078", "title": "Borroka arte", "text": ""}
{"id": "295080", "revid": "105290", "url": "https://eu.wikipedia.org/wiki?curid=295080", "title": "1684 Iguass\u00fa", "text": "1684 Iguass\u00fa asteroide gerrikoan aurkitutako 1684. asteroidearen izena da. 1951ko abuztuak 23an aurkitu zuen Miguel Itzigsohnek La Platatik. Bere behin-behineko izendapen zientifikoa 1951 QE zen. Bere izena Iguazu ibaiarengatik jaso du."}
{"id": "295086", "revid": "512", "url": "https://eu.wikipedia.org/wiki?curid=295086", "title": "Otto Kippes", "text": "Otto Kippes (Bamberg, 1905eko uztailaren 23a - W\u00fcrzburg, 1994ko otsailaren 2a) alemaniar apaiz katoliko eta astronomo zaletu bat zen. Bereziki asteroideen orbitei buruz egin zituen kalkuluagatik errekonozitua da, honen ondorioz 1991n Ozeano Bareko Astronomia Elkartearen Zaletuen Lorpenen Saria jaso zuelarik. Asteroide gerrikoko 1780 Kippes asteroidea bere omenez izendatu zen. Kippesek asteroide askorentzako bere lagunak ziren astronomo zaletuen izenak oso modu egokian proposatu zituen."}
{"id": "295091", "revid": "1545", "url": "https://eu.wikipedia.org/wiki?curid=295091", "title": "Edward Van Dyck", "text": ""}
{"id": "295100", "revid": "536", "url": "https://eu.wikipedia.org/wiki?curid=295100", "title": "\u00d1ora", "text": "\u00d1ora landatutako piper mota bat da. Murtzian eta Alacanten, hango jatorrizkotzat jotzen dena, \"bola\" deitzen zaio. Txikia, borobila eta gorri kolorekoa da, eta eguzkitan lehortzen uzten da. Zapore gozoa du eta Espainiar Sortaldeko gastronomian asko erabiltzen da, batez ere Katalunia, Murtziako Eskualdea eta Valentziako Erkidegoan.\nHistoria.\n1493ko martxoak 22an Kristobal Kolon Palosera iritsi zen eta berehala Errege-Erregina Katolikoei konkista errenditzera joan zen. Audientzia honen aurretik, Indietan gertaturiko arrisku larri baten ondorioz egin zuen botu bat betetzera joan zen. Horren ondoren Guadalupeko Andre Maria Birjinarengana doa kandela bat jartzera esker emate ekintza bezala. Oso litekeena da Kolonek espezia berri honen haziak monasterioan utzi izana. Aklimatazioaren ondoren, piper deritzon espezia berria Yusteko monasteriora pasa zen. Yusteko jeronimoek piperraren ezagutza Murtziako La \u00d1orako Jeronimoen monasteriora, \"Murtziako Eskoriala\" bezala ezagutzen dena, pasa zuten, eta hortik Alacantera.\nErabilera.\nErreak laguntza gisa zerbitzatzen dira, eta batez ere piperrautsa egiteko erabiltzen da, zenbait plater ontzeko erabiltzen dena. Ohikoa da arraultza erreen laguntza edo entsalada batzuen ongailu bezala erabiltzea, baita, Alacanteko probintziako iparraldean \u00f1oran oinarritutako plater goxo bat egiteko ere, pericana deritzona.\nAlacant eta Murtziako arrozei kolore eta zapore bereizgarri bat ematen diote (gorria eta laranja. Asko gomendatzen da gainontzeko osagaien aurretik \u00f1ora arinki frijitzea eta alde batera uztea jalkitzen, edo bere haragia probestea haziak eta txortena ateraz, eta uretan hamar minutuz sueztituz bere haragia laban batekin atera eta olio errera gehitu aurretik.\nKatalunian ere olio erretan eta arrozetan erabiltzen da, baina, batez ere, romesko saltsaren osagai nagusi eta bereizgarria da, xat\u00f3 izeneko entsalada tipikoa gozatzen duena, eta alioliarekin batera kataluniar barbakoetan sekula falta ez den eta haragi, arrain eta barazki mota orokin hain ondo konbinatzen duena. Cal\u00e7otadetan prestatzen den salvitxada izeneko saltsaren osagai bereizgarria ere bada.\nCartagenan soilik bola deitzen zaio, eta hiriko platerik adierazgarriena den Calderoa.\nSukaldaritzan bere erabilera gozagarri gisa geroz eta baloratuagoa dago, eta geroz eta gehiago aurki daiteke Espainiako sukalde modernoetan, bere txirikorda bereizgarrietan zintzilikatuak. Bere zapore boteretsu eta apartekoak, arrozei, gisatuei eta saltsei ematen dien koloreaz gain, oso postu mesedegarria ematen diote sukaldaritza herrikoian.\nPrestaketa.\n\u00d1ora eguzkitan lehortzen uzten da zelai eremu handietan, hala, \u00f1ora txirikordak, espainiar sukalde eta jatetxeetan sarri apaindura gisa erabiltzen diren baratxuri txirikordekin batera lehortzen doaz.\nBitxikeriak.\nEsaten denez, \u00f1orak ezin du piper txorizeroa ordezkatu, ezta alderantziz ere."}
{"id": "295101", "revid": "105290", "url": "https://eu.wikipedia.org/wiki?curid=295101", "title": "Murtziako piperrauts", "text": "Murtziako piperrautsa, bola bezala ezagutzen diren \u00f1ora motako piper erabat gorriak txikituz lortzen den Jatorrizko Izendapendun produktua da. Amerikatik iritsi zen piper mota hau, garai hartan luzea eta mina zen, eta, espainiar hegoekialdeko inguru honen baldintza klimatikoen ondorioz (mediterranear klima azpitropikala, euri gutxirekin eta tenperatura altuekin, lurzoru gaziekin eta ur baliabide eskasekin) eta landatze tekniken ondorioz, bere forma biribilduz joan zen eta bere zaporeak bere izaera mina galdu zuen, gozoa izateko.\nBere ezaugarri organoleptikoen artean, erabat gozoa izatea nabarmentzen da, usai indartsu eta sarkor bereizgarriarekin, koloratze ahalmen handiarekin, gantztsua eta zaporetsua. Bere kolorea gorri dizdiratsua da. Kolore eta lurrin egonkortasun handia du.\nGune geografikoa.\nJatorrizko Izendapenaren gune geografikoa Murtziako Eskualde osoari dagokio. Ekoizpen gunea honako udalerrien lurretan dago: Alhama de Murcia, Beniel, Cartagena, Fortuna, Fuente \u00c1lamo, Librilla, Lorca, Molina de Segura, Murtzia, Puerto Lumbreras, San Javier, Santomera, Torre Pacheco eta Totana. \"Murtziako piperrautsa\"ren elaborazio eta potoratze guneak Murtziako Eskualdeko udalerri guztiak hartzen ditu.\nLorpen metodoa.\nNekazarien euren hazitokietan hazten da aurreko uztaren lehen hartzetik eta eguzkitan lehortutako fruituetatik eurek propio aukeratutako haziekin. Apiril hasieratik behin betiko lurrera birlandatzen da, lur honi koxkorrak kentzeko, leuntzeko, hanpatzeko eta ongarri mineralak eta simaurra gehitzeko prestakuntza lanak egin zaizkiolarik. Hiru modutan landatu daiteke: plastikozko bigungarriarekin, ildoetan edo tokiko ureztatze bidez. Edonola ere, ureztatzeak ez dira putzuak sortzeraino iritsi behar, landareen erroak horren ondorioz erraz ito baitaitezke. Izurri eta gaixotasunen aurkako tratamenduak nagusiki borroka integratu eta nekazaritza ekologikozko metodo bidez aplikatzen dira.\nFruitua, behin heldua, eskuz eta modu mailakatuan biltzen da eta eguzkitan zenbait egunez lehortzen uzten da, edo aire beroko lehortokietan. Azalaren hezetasun portzentaiak prozesu hori amaitu ondoren, gehienez ere %14koa izan behar du. Ondoren, txikitu egiten da fintasun egokia lortu arte, potoratu eta etiketatu egiten da."}
{"id": "295102", "revid": "90204", "url": "https://eu.wikipedia.org/wiki?curid=295102", "title": "Bahlul ibn Marzuq", "text": "Bahlul ibn Marzuq (La Puebla de Castro, Huesca, ? - ?, 802) baskoi jatorria zuen muladia izan zen, Waixqako \"wali\" izandakoa.\nAita Monzongo jauna zen Marzuq ibn Uskara zuen. 797an Zaragozan Al-Andalus gobernatzen zuten arabiar-musulmanen aurka matxinotu. Urte berean, Gilen I.a Tolosakoak Alfontso II.a Asturiaskoa eta Bahlul ibn Marzuq bilerara deitu zituen Luis Errukitsuaren izenean \"al-Tagr al-Ala\" edo goialdeko marka konkistatzeko asmotan. Ordurako Banu Salama leinuaren eskuetan zegoen Huesca konkistatuta zuen.\n800. urtean, emirarrekin harreman onean zegoen eta Tortosa okupatu zuen. Hala ere, hurrengo urtean Al-Hakan I.ak Amrus ibn Yusuf bidali zuen Zaragoza eta Huesca berreskuratzeko. Bahlulek Pallarsera ihesi arren bere teniente eta Barbitaniako (Barbastro) \"wali\" zen Jalaf ibn Rashidek 802an hil zuen."}
{"id": "295103", "revid": "1545", "url": "https://eu.wikipedia.org/wiki?curid=295103", "title": "Al Hakan I.a", "text": ""}
{"id": "295104", "revid": "1545", "url": "https://eu.wikipedia.org/wiki?curid=295104", "title": "Al-Hakan I.a", "text": ""}
{"id": "295105", "revid": "688", "url": "https://eu.wikipedia.org/wiki?curid=295105", "title": "La Verako piperrauts", "text": "La Verako piperrautsa Ocales, Jaranda, Jariza, Jeromin eta Bola barietateetako piper gorriak txikituz lortzen den Jatorrizko Izendapendun produktua da. Extremadurako Caceresko probintziako La Vera eskualdean landatu eta elaboratzen da. La Verako piperrautsa, piperren ke bidezko lehortze prozesuaren ondorioz keztaturiko zapore eta lurrina duen produktua da. Bere kolorea gorria da, apur bat dizdiratsua. Koloratze ahalmen handia du, Ocales barietatean Bolakoan baino handiagoa. Zaporea, lurrina eta kolorea egonkorrak dira bere elaborazioan erabiltzen den deshidratazio prozesu motela kontutan hartuta.\nTipologia.\nZaporearen arabera, La Verako piperrautsaren hiru barietate bereizten dira:\n\"Piment\u00f3n de la Vera\" Babestutako Jatorrizko Izendapenaren Kontseilu Erregulatzaileak olio begetalaren gehikuntza, gehienez ere, produktu lehorraren masaren %8ko proportzioan onartzen du.\nGune geografikoa.\nLa Verako piperrautsa izen bereko eskualdean ekoizten da, Cuacos de Yuste, Jara\u00edz de la Vera, Aldeanueva de la Vera, Jarandilla de la Vera, Losar de la Vera eta Madrigal de la Vera udalerrietan. Jatorrizko Izendapenaren Kontseilu Erregulatzailearen egoitza jara\u00edz de la Veran dago."}
{"id": "295107", "revid": "69297", "url": "https://eu.wikipedia.org/wiki?curid=295107", "title": "1985eko Andaluziako Itzulia", "text": "1985eko Andaluziako Itzulia txirrindularitza itzuli honen 31. edizioa izan zen. 1985eko otsailak 2 eta 7 artean ospatu zen, sarrerako bat eta horietako bat bikoitza izan zen 5 etapatan banatutako 853,1 kilometroko ibilbidea eginez. Itzulia \u00c1guilasen hasi eta Granadan amaitu zen.\n80 txirrindularik parte hartu zuten 10 taldetan banatuta, proba 57k amaitu zutelarik.\nGarailea izan zen Rolf G\u00f6lzek proba, batez beste, 35,556 kilometro orduko abiaduran bete zuen. Erregulartasunaren sailkapena ere irabazi zuen. Mendiko sailkapena Mariano S\u00e1nchezentzat izan zen, tarteko helmugena Eddy de Bierentzat, eta taldekakoa Tekarentzat."}
{"id": "295108", "revid": "512", "url": "https://eu.wikipedia.org/wiki?curid=295108", "title": "Muhammad al-Tawil", "text": "Muhammad ibn Abd al-Malik al-Tawil (, ?- 913 edo 914) IX. mendeko amaiera eta X. mendeko hasieraren Huescako \"w\u0101li\" muladia izan zen. Emirerritik autonomoa izan zen, inguruko jaun kristau zein musulman borrokatuz. Bere leinua, Banu al-Tawil (\u0628\u0646\u0648\u00a0\u0627\u0644\u0637\u0648\u064a\u0644) izenekoa, sortu zuen, hurrengo mendean Huesca, Barbastro eta Lleida noizbehinka kontrolatuko zuena.\nMuhammad al-Tawilek Azeari II.a Garindoitz eta Oneka Gartziaren alaba ezkondu zuen. Antsa Aznarrek bost seme-alaba izan zituen:"}
{"id": "295109", "revid": "69297", "url": "https://eu.wikipedia.org/wiki?curid=295109", "title": "Rolf G\u00f6lz", "text": "Rolf G\u00f6lz (Bad Shussenried, 1962ko irailak 30a) alemaniar txirrindulari ohi bat da, profesionala 1985 eta 1993 artean. Bere garaipenik handienak Frantziako Tourrean lortu zituen, 2 etapa irabaziz.\nBere lorpenik handiena 1984ko Los Angeleseko Udako Olinpiar Jokoetan banakako 4000 metroko jazarpen proban zilarra eta taldekakoan, Reinhard Alber, Roland G\u00fcnther eta Michael Marxekin batera brontzea irabazi izana da.\nErretiratu ondoren Gerolsteiner taldearen kirol zuzendaria izan zen."}
{"id": "295110", "revid": "105290", "url": "https://eu.wikipedia.org/wiki?curid=295110", "title": "Florentzia-Pistoia", "text": "Florentzia-Pistoia Pistoiako probintziako Prato eta Quarrata udalerrien artean erlojupean ospatzen zen italiar txirrindularitza lasterketa bat zen.\n1985ean sortua, 2005ean UCI Zirkuitu Kontinentalak sortu zirenetik UCI Europe Tourren zati izan zen, 1.1 mailan. 2006ko edizioa antolakuntza arazoengatik bertan behera utzi zen, eta, behin betiko, 2009tik aurrera ospatzeari utzi zitzaion."}
{"id": "295111", "revid": "512", "url": "https://eu.wikipedia.org/wiki?curid=295111", "title": "Elrohir", "text": "Elrohir Tolkienen legendarium ospetsuan agertzen den pertsonaia bat da. Idazlearen lanik ezagunena den Eraztunen Jaunan agertzen da. Peredhil edo Elfo erdi bat da, Elrond eta Celebrianen semea eta, beraz, Celeborn eta Galadrielen biloba. Elladanen anaia bikia eta Arwenen neba ere bazen. Bere izenak Elfo-Zalduna esan nahi du, ziuraski bere zalduntza dohain bikainengatik.\nBere familiarekin Rivendelen bizi zen gerlari trebea zen. Orko talde batek bere ama Celebrian bahitu zuenean bere anaia Elrohir eta bera izan ziren salbatu zutenak, Celebrianek, ordutik, bizitzeko gogoa galdu zuelarik, Portu Grisetarantz abiatuz, bere hiru seme-alabak eta bere senarra Erdialdeko Lurraldean utziz.\n\"Iparraldeko Mendirakoien\" lagun eta burkidea, bere anaiarekin batera Arnorren hondakinak Etsaiagandik babesten lagundu zuen Iparraldeko Erresuma erori ondoren.\nEraztunaren Gerran, Elladan eta bere anaia Elrohir Konpainia Grisean doaz; bi anaiek Aragorni lagundu zioten azken guduetan (Pelennorreko Zelaietako gudua barne) Gerran, Legolasekin batera, elfoen ordezkari gutxietakoak izan zirelarik, liburuek argitzen ez duten arren, Tolkienen beste istorio batzuen bidez Sauronek Thranduil erresuma edo Lothlorien bezalako beste elfotar lurralde batzuk eraso zituela ezagutzen bait da.\nBere anaiak, arrebak, aitak eta osabak bezala, hilezkortasuna eta hilkortasunaren artean aukera zezakeen, bere aitarekin batera Eguzkiaren Hirugarren Aroaren amaieran Valinorrera joango zen ala ez erabakiz. Bere aita abiatu ondoren ere, oraindik denbora batez bere anaiarekin Erdialdeko Lurraldean geratu zela adierazten da. Batzuk, hilkortasuna erabaki zuela uste dute."}
{"id": "295112", "revid": "336", "url": "https://eu.wikipedia.org/wiki?curid=295112", "title": "KV52", "text": "KV52 Egiptoko Erregeen Harana deritzon nekropolian dagoen hilobi bat da. 1906an aurkitu zuen Edward Russell Ayrtonek Theodore Davisentzat lanean ari zela, baina bere kokapena gaur egun ez da ezagutzen. Hala ere, KV50 eta KV51tik gertu dagoela ezagutzen da, hauek ere KV35, KV36 eta KV49 hilobiek osatutako hirukian galduak.\nHilobiak ez du inongo misteriorik egiturari dagokionez. Sarrera putzu txiki bat (A) du, honek tximu baten momia aurkitu zen 3,6 metro karratuko azalerako ganbera bakar batera daroalarik. Egiptoko XVIII. dinastiako erregeenak ez ziren hilobi guztietan bezala, ez du apaindurarik, eta oso modu trauskilean landua dago harrian. Alabaina, harrigarriena hilobiaren jabea izango zen, tximu bat. KV52 \"Animalien Hilobiak\" deritzon taldeko Haraneko hirugarren hilobia bihurtu zen, KV50 eta KV51rekin batera.\nTximu bakar bat lurperatzearen zergatia (beste animalien hilobietan animali bat baino gehiago dago) eta gainera Erregeen Harana bezalako toki sakratu batean, misterio bat da. Uste denez, Amenofis II.a izan zen bere animaliarik gogokoenak hilobiratzea erabaki zuena, bere hilobia oso gertu baitago, bera izan zela frogatzen duen ezer ez dagoen arren. Hala ere, faraoia jada historiara pasa da \"faraoi kirolaria\" bezala, benetako atleta bat, gimnasia ariketen, eta, jakina, animalien maitale. Eta ziuraski hala izango litzateke KV52 eraikiaraztea berak agindu izan balu, itxuraz, KV52ko tximua zein beste bi hilobietako animaliak bitxiak ere bazituen hil hatu aberats batekin lurperatuak izan baitziren. Ayrtonek, animaliaren ondoren ontzi kanopoen kutxa bat baino ez zuen aurkitu: tokia erabat arpilatua izan zen."}
{"id": "295114", "revid": "15795", "url": "https://eu.wikipedia.org/wiki?curid=295114", "title": "Pikillo", "text": ""}
{"id": "295115", "revid": "1545", "url": "https://eu.wikipedia.org/wiki?curid=295115", "title": "Pecorino", "text": "Pecorinoa ardi-esnez (\"pecora\" hitzak ardia esan nahi du italieraz) eginiko italiar gazta ondu barietate bat da.\nLau Pecorino barietate nagusietatik, guztiek Europar Batasunak Babestutako Jatorrizko Izendapen estatusa dutelarik, Erromatar Pecorinoa da ziur asko Italiatik kanpo ezagunena, bereziki Estatu Batuetan, XIX. mendetik gaztarentzako esportazio merkatu garrantzitsu bat izan dena. Erromatar Pecorino gehiena Sardinia uhartean egiten da, gazta honen ekoizpena Lazion eta Toskanako Grossetoko probintzian ere baimenduta dagoen arren.\nBabestutako Jatorrizko Izendapenaren beste barietateak Sardiniako Sardiniar Pecorinoa, Toskanar Pecorinoa, hau Sardiniar Pecorinoaren toskanar barietatea delarik (ia soilik Toskanara euren artaldeekin 1950eko hamarkadan joan ziren sardiniarrek egina) Siziliako Siziliar Pecorinoa (Picurino Sicilianu sizilieraz) eta Basilicatako Pecorino di Filiano dira. Barietate guzti hauek zenbait estilotan topa daitezke heltze denboraren arabera. Gaztarik helduenak, \"stagionato\" deituak (onduak, helduak) gogorragoak dira, baina testura hauskor bat mantentzen jarraitzen dute, eta gurin eta intxaur zapore argi bat dute. Beste bi motak, \"semistagionato\" (erdionduak) eta \"fresco\", testura samurrago bat eta esne eta esnegain zapore leunagoak dituzte.\nHegoaldean ohikoa da Pecorinoari piperbeltz aleak edo piper gorri ezkatak gehitzea. Gaur egun beste osagai ugari gehitzen zaizkio, intxaurrak, errukula edo boilur zuri edo beltzezko zati txikiak kasu. Sardinian, nahita, gaztaren euliaren larbak sartzen dira casu marzu izeneko tokiko gutizia lortzeko.\nPecorino stagionato on bat, sarritan bazkari bateko postrea da, udare eta intxaurrekin zerbitzatua edo gaztainondo ezti gogorrez bustia. Pecorinoa sarritan pasta plateretan ere erabiltzen da, italiar eskualde gehienetan lehen aukera delarik, Unbriatik hasi eta Siziliaraino, askoz garestiagoa den Parmiggiano-reggiano gaztaren ordez. Gaur egun, nahiago da Erroma eta Lazioko pasta errezetetarako, esate baterako, pasta sugo all'amatricianarekin, pasta cacio e pepe eta pasta alla gricia kasu."}
{"id": "295116", "revid": "69297", "url": "https://eu.wikipedia.org/wiki?curid=295116", "title": "1983ko Italiako Giroa", "text": "1983ko Italiako Giroa Itzuli Handi honen 66. edizioa izan zen. 1983ko maiatzak 12 eta ekainak 2 artean ospatu zen, horietako bat bikoitza izan zen 22 etapatan banatutako 3922 kilometroko ibilbidea eginez, garailea izan zen Giuseppe Saronnik, batez beste, 38,937 kilometro orduko abiaduran bete zituenak.\nGiroan erabat nagusitu zen edizio honetako garailea izan zen Giuseppe Saronni, eta soilik Roberto Visentinik eman zizkion arazoak azken etapetan."}
{"id": "295117", "revid": "1545", "url": "https://eu.wikipedia.org/wiki?curid=295117", "title": "1907ko Frantziako Tourra", "text": "1907ko Frantziako Tourra Itzuli Handi honen 5. edizioa izan zen. 1907ko uztailak 8 eta abuztuak 4 artean ospatu zen, 14 etapatan banatutako 4488 kilometroko ibilbidea eginez, garailea izan zen Lucien Petit-Bretonek, batez beste, 28,470 kilometro orduko abiaduran bete zituenak. Uztailak 26an, ordura arte liderra izan zen \u00c9mile Georget bizikletaz aldatzeagatik zigortua izan zen, lidertza Lucien Petit-Bretonentzat izan zelarik. Tourra Parisko Parc des Princesen amaitu zen. Gainera, edizio honetan lehen aldiz igaro zen itzulia Frantziakoa ez zen herri batetik: Metzetik, une horretan Alemaniar Inperioaren eskuetan zegoena."}
{"id": "295118", "revid": "1545", "url": "https://eu.wikipedia.org/wiki?curid=295118", "title": "Murtziako piperrautsa", "text": ""}
{"id": "295121", "revid": "1545", "url": "https://eu.wikipedia.org/wiki?curid=295121", "title": "La Verako piperrautsa", "text": ""}
{"id": "295127", "revid": "1545", "url": "https://eu.wikipedia.org/wiki?curid=295127", "title": "Emmental gazta", "text": ""}
{"id": "295132", "revid": "119347", "url": "https://eu.wikipedia.org/wiki?curid=295132", "title": "2009ko Gizonezkoen Munduko Eskubaloi txapelketa", "text": "2009ko Gizonezkoen Munduko Eskubaloi txapelketa Gizonezkoen Munduko Eskubaloi txapelketaren 21. edizioa izan zen. 2009ko urtarrilak 18 eta otsailak 1 artean ospatu zen Nazioarteko Eskubaloi Federakuntzak (IHF) eta Kroaziako Eskubaloi Federakuntzak antolatuta.\n24 herrialdetako eskubaloi selekzio nazionalek parte hartu zuten txapeldun bihurtzeko asmoz, aurreko edizioko garailea Alemaniako eskubaloi selekzio nazionala zelarik. Frantziako eskubaloi selekzio nazionala izan zen edizio honen garailea, hirugarren aldiz bere historian, finalean etxeko taldea, Kroaziako eskubaloi selekzio nazionala garaituz 24-19ko emaitza batekin.\nLehen Fasea.\nTalde bakoitzeko lehen hirurak fase nagusira pasatzen dira. Gainontzekoek 13.etik 24.erarteko postuengatik jokatzen dute.\nAzken fasea.\nLauko kopa.\nFinalerdiak\nFinala\nHirugarren postua"}
{"id": "295134", "revid": "201", "url": "https://eu.wikipedia.org/wiki?curid=295134", "title": "Hazi (botanika)", "text": ""}
{"id": "295138", "revid": "1545", "url": "https://eu.wikipedia.org/wiki?curid=295138", "title": "Bihi", "text": "Bihi izan daiteke:"}
{"id": "295140", "revid": "512", "url": "https://eu.wikipedia.org/wiki?curid=295140", "title": "Alberto Ca\u00f1ada Juste", "text": "Alberto Ca\u00f1ada Juste (1931) nafar ingeniari eta historialaria da, Iru\u00f1eko Erresumaren sorreran eta Banu Qasi leinuaren historian aditua.\n2003an Nafar Ateneoaren idazkari izendatua izan zen.\n1976an Angel J. Mart\u00edn Duquerekin batera \"\" liburua idatzi zuen, Vianako Printze Erakundeak argitaratua.\nGainera hainbat aldizkaritan artikuluak ere idatzi ditu:"}
{"id": "295141", "revid": "1545", "url": "https://eu.wikipedia.org/wiki?curid=295141", "title": "Exar Kun", "text": "Exar Kun, Sithen Dark Lorda Star Warsen unibertso hedatuko pertsonaia bat da. Lehen aldiz Kevin J' Andersonen Jedi Academy lanean agertzen da.\nPertsonaiaren biografia.\nExar Kunek indarraren botere oso handia du. Biziki harroa zen, ezaugarri arriskutsua eta oso gaizki ikusia Jedi batentzat, baina bikaina sith batentzat. Botereaganako tentazioak Kun gainditu zuen debekatutako sith holokroi bitxi bat une batean ikusi zuenean, hain zuzen ere bere maisu Vodo-Siosk Baasena zena. Baas maisua nahigabetua sentitu zen bere ikaslearen jakin-mina ikusi zuenean, alde ilunaren ezagutza arriskutsua zen nondik joko zuen jakiterik ez zegoen halako pertsona baten eskuetan. Hain zuzen ere, Baasentzat oso argi geratu zen Kunen harrokeria eta anbizioa Kun bera usteltzen ari zirela. Kunek, usteldu gabe, alde iluneko maisu bihurtu eta aurkitutako Jedi ordenari erakusteko gai izango zela uste zuen. Baas bere ikaslea salbatzen saiatu zen, soilik bere irakaskuntzak entzuteko eta alde ilunaren tentazioa eragozteko abisatuz. Bere maisua borroka batean garaitu ondoren, Kunek bere jakin-minari jarraitu zion eta gerrak suntsitutako Onderon planetara bidaiatu zuen. Han, Freedon Nadd Sith Lordaren hil hondarrak gordetzen zituen hilobi bat aurkitu zuen. Jediek Mandaloriar altzairuz eginiko hilobi batean itxi eta deabruzko Dxun ilargiko toki urrun batean ezkutatu zuten. Oztopo hauek ez ziren nahikoa izan Jedi gaztea geldiarazteko. Hilobira iritsi zenean, Sith Lordaren izpiritua Kunen aurrean agertu zen, eta jedi gaztearen jakin-mina eta anbizioa bere alde erabiliz, sith mitikoak Kuni bere misioa Korriban izeneko sith mundu-hilobian jarraitzeko agindu zion.\nKorribanen, Kun sakon jaitsi zen lurrazalean jarrita zeuden mausoleoetan. Freedon Nadden eta beste Sith Lord batzuen izpirituek Jedia proban jartzea erabaki zuten. Indarra kendu zioten eta kobazulo batean giltzaperatu zuten. Sithek Kuni, handik soilik alde iluna erabat onartzen bazuen ihes egitea eskaini zioten. Berak proposamena arbuiatu zuen, baina bere burua usteldu zuen bere ihesaldi arrakastatsuan haserrea eta gorrotoa sentituz.\nSithen Dark Lorda.\nAlde iluna erabat onartu aurretik, Exar Kun Yavin IV planetako ilargira bidalia izan zen, galaxian oraindik existitzen ziren azken sith tenpluetako bat zegoen tokia. Freedon Naddek han Naga Sadowk utzi zituen altxor guztiak ezkutatu ondoren ere, oraindik Exar Kunen arreta piz zezakeen gauza ugari zegoen. Han aurkitu zituen Naga Sadow Sith Lordak egindako esperimentuaren hondakin primitiboak, Massassi arraza beldurgarria. Argiaren botereak arbuiatuz, baina, aldi berean, alde iluna onartzeari uko eginez, bertakoek Kun erraz harrapatu zuten. Hil zorian zegoen Kun izaki erraldoi batek zanpatzen zuen bitartean, Freedon Naddek berriz eten zituen bere ikaslearen aldarriak. Alde ilunak erabat usteldu aurretik Kunen azken uneak izango zirenetan, Naddek bere ikasle berriari bere ihesbide bakarra berriz bere barneko iluntasunean bilatzea zela erakutsi zion. Sith kuttun bat hartuz, Kunek bere izaera iluna erabateko konbentzimenduz onartu zuen. Iluntasunaren agente bihurtuz, bere bahitzaileengandik askatu zen, ezertxo ere sentitu gabe hilez. Nadd bere ikaslearen indar berriaz harro zegoen arren, Jedi iluna jada kokoteraino eginda zegoen Sith mitikoak jarritako horrenbeste proba eta jokoz. Exar Kunek Freedon Nadd suntsitu zuen, honek, era berean, hil aurretik madarikazio bat bota zuelarik, bere beste babestuak Kunen ekintzei buruz ere abisatuz.\nAlde ilunean murgildua, Kunek bere burua jainko baten tamainara igo zuen. Massassi herria esklabo bihurtu zuen, eta Sith zeremonia eta erritu zaharretan erabiltzen ziren tenpluak eraikitzera behartu zituen. Magiari buruzko sith irakaskuntzekin txunditua eta orain behar zuen ekipo guztia bere eskura zuela, Kunek alde ilunerako joera zituen izakiak sortzea lortu zuen, Terentatek deiturikoak. Kunek Yavineko laugarren ilargia ere konkistatu zuen.\nKunen anbizioak urrunago eraman zuen. Alde ilunaren beste erabiltzaile batzuk bilatzen hasi zen (bere Sithen Dark Lord estatusarentzat mehatxua zirenak). Krathen gurtzan aurkitu zituen, Aleema Ketok eta eroritako beste jedi bat zen Ulic Qel-Dromak zuzenduak, azken hau, Kunek, erronka jotzeko bezain indartsutzat jo zuen bakarra zelarik. Cinnagar izeneko munduan, eroritako bi jedien arteko duelu gupidagabean, gerlari bakoitzak zituen kuttunek, bat-batean bizidun bihurtu ziren. Gerlariek askatutako sith energiari esker, kuttunek mila urte iraganean existitu zen Sith inperio loriatsu baten ikuskaria erakutsi zuten. Sith izpiritu talde batek, horien artean boteretsuena Marka Ragnos zelarik, biak, Kun eta Qel-Droma, Sith inperio berriko lider izendatu zituzten. Exar, bietan boteretsuena zena, Sithen Dark Lord izendatua izan zen, eta Ulic bere ikasle. Lidertzagatik lehia erabaki ondoren, Sith gerra handia hasi egin zen.\nGerra kontu handiz planeatu zen, bi etsai erasotzeko: Kunek Ossuseko Jedi instalakuntzetara bidaiatu zuen, non, Sith holokroi baten laguntzarekin etorkizunik handieneko Jedi zaldun eta padawanak usteldu zituen. Hauek euren maisuak hiltzeko agindua jaso zuten, maisu horietako asko Jedi zaldunak zirelarik, Jedi ordenari berebiziko kaltea eraginez eta beldurra sortuz galaxian zehar. Ulic Qel-Dromaren betebeharra zuzenean errepublika erasotzea zen; alabaina, Mandaloriarren ustekabeko eraso batek geldiarazi zuen. Hauen liderra zen Mandalore ez ohiko duelu batean garaitu ondoren, Qel-Droma teknologikoki aurreratuak ziren mandaloriar gerlarien leialtasuna ziurtatzeko gai izan zen.\nQel-Dromak, bere mandaloriar tropekin errepublikaren instalakuntzak eraso zituen, hala, errepublikaren armada galaxiaren erdigunetik aldentzen saiatuz. Hau Foerosten egin zuen garaipenezko erasoari esker lortu ondoren, Coruscant berak propio erasotzeko bezain gai ikusi zuen bere burua, eta galaxian zehar ordura arte sekula ikusi ez zen bezalako suntsipena eragin zuen. Aldi berean, Kunek bere ezagutza eta botere berria lehen laser ezpata bikoitza egiteko erabili zuen.\nAsaltua Coruscanten.\nCoruscanteko asaltua erabateko arrakasta izan zen. Mandaloriarrek eta Tetanek, euren etsaiak Aleemak deitu eta Qel-Dromak zuzendutako amets masiboen bidez entretenituak, garaipen asko lortu zituzten. Jedi talde batek Ulicen aurka borrokatu zuenean, Aleemak Qel-Droma traditu zuen beldurra eta jelosiaren ondorioz. Aleemak tropak erretiratzea agindu zuen, Qel-Dromaren jarraitzaile leial bihurtu ziren mandaloriarren ezezkoa kontutan hartu gabe.\nQel-Droma harrapatua eta hau traizioagatik epaitua izango zela jakin zuenean, Kunek parte hartu zuen eta Qel-Droma epaitzeko ardura zuen kontseilu osoa geldiarazi zuen, Sith magiari buruz zuen ezagutzari esker. Soilik bere maisua zen Baas izan zen sorginkeria jasateko gai. Kunek Baasi bere ondoan toki bat eskaini zion. Baasek eskaintzari uko egin zion eta elkarren aurka borrokan hasi ziren. Kunek boteretsuegia zela frogatu eta bere maisua garaitu zuen. Hilketa honek Kunen inguruko guztiei begiak ireki zizkien, ordurarte Kun alde ilunera pasa zela ohartu ez zirenak.\nBere lidertzapean, Sithak Jediak geldiarazteko gai izan ziren, hauek euren baseetako asko baztertzera behartuak izan zirelarik.\nAnaitasun zurrunbilotsua.\nOssusen egin beharreko misio batean zehar, Ulicek bere anaia Cay Qel-Droma aurkitu zuen, eta biek gudu gupidagabe bat hasi zuten. Ulic izan zen garailea eta Cay hil zuen. Hilketak alde ilunak beragan zuen eragina hautsi eta argira itzuli zen. Ikaratua, Nomi Sunrieder jediak indarra kendu zion. Kunek ikasle bezala hartu zuen eroritako jedia alde ilunaren eraginpenan egon zen bitartean egin zituen akats guztiez ohartu zen. Bizitzeko inongo arrazoirik ez zuen gizona, Qel-Dromak errepublika lideratu zuen Yavin IVn zeuden Kunen tenpluetara. Ilargian, Kunek errepublikaren erasotik bizirik ez zela irtengo sentitu zuen. Sith idazkunen ezagutzarik ezkutu eta boteretsuena erabiliz, Massassi herriaren bizi indar guztia drainatu zuen, bere izpiritua berarentzat eraikiak izan ziren tenpluekin batuz. Exar Kun lotan geratu zen eta mendeen igaroan ahaztua izan zen.\nIratzartze berria.\nIa 4000 urte beranduago, Kunentzat eraikitako tenpluetako batzuk aliantza errebeldeak erabili zituen operazio base gisa. Tenplu hauek Luke Skywalkerren Jedi Praexuma bihurtu ziren, Jedi Ordena berreraikitzen hasi zen eskola bat. Kunen presentzia Skywalkerrek bere Praexuma ezarri ondoren sentitu zen. Izpiritu eran, Kun Gantoris Jedi gaztearen aurrean agertu zen. Esperientziarik gabeko ikaslea ez zen usteldua izatea eragozteko gai izan, eta Kunek hil zuen. Duela milaka urtetik bere lehen jedia hil ondoren, Kunek bere haserre iluna hedatzeko zuen gosea handitu egin zen. Kyp Durron gazte bikaina usteldu eta honen gorputza bereganatzeko gai izan zen.\nKunek Kyp Durron Luk Skywalkerren izpiritua honen gorputzetik kanporatu eta honen gorputza bereganatzeko erabili zuen, eta Kunek bere gorputza erabili zuen, nahasmen eta kaos handia eraginez ikasle berrien artean. Halako batean, Kunen izpiritua bere ezkutalektuk irtetera behartua izan zen. Jedi ikasleen ahalegin bateratuekin, Luken izpirituarekin eta Kunen maisu zaharra zen Vodo-Siosk Baasen izpirituarekin, Kun Luken gorputzetik kanporatua izan zen eta Lukek suntsitu zuen."}
{"id": "295142", "revid": "105290", "url": "https://eu.wikipedia.org/wiki?curid=295142", "title": "Santa Klara komentua (Tolosa)", "text": "Santa Klara komentua klaratar ordenako moja etxea da, Gipuzkoako Tolosa herrian dagoena. Eraikin barrokoa da, XVII. eta XVIII. mendeetan eraiki zena.\nOria ibaiaren albo batean dago, Tolosako alde zaharretik metro gutxi batzuetara. Udaletxeko plaza zaharretik abiatzen den Naparroko zubia igaro eta bertan dago eraikia; leku estrategikoa zen eraiki zen garaian, Tolosatik atera edo Tolosara sartzen ziren pertsonak bertatik pasatzen baitziren."}
{"id": "295143", "revid": "1545", "url": "https://eu.wikipedia.org/wiki?curid=295143", "title": "Antonio Ubieto", "text": "Antonio Ubieto Arteta (Zaragoza, 1923ko martxoaren 31 - Valentzia, 1990eko otsailaren 1a) bereziki Erdi Aroa ikertu duen historialari eta hizkuntzalaria izan zen.\nBiografia.\nJos\u00e9 Mar\u00eda Lakarraren jarraitzailea, Valentziako Unibertsitatean (1958-1977) katedraduna izan zen, Zaragozakoan izan arte. Agust\u00edn Ubieto Arteta bere anaiak bere lana jarraitu zuen."}
{"id": "295144", "revid": "1545", "url": "https://eu.wikipedia.org/wiki?curid=295144", "title": "Antonio Ubieto Arteta", "text": ""}
{"id": "295146", "revid": "1545", "url": "https://eu.wikipedia.org/wiki?curid=295146", "title": "Agust\u00edn Ubieto Arteta", "text": ""}
{"id": "295147", "revid": "40778", "url": "https://eu.wikipedia.org/wiki?curid=295147", "title": "Carlos Aurensanz", "text": "Carlos Aurensanz S\u00e1nchez (Tutera, 1964ko uztailaren 23a) nafar idazlea da.\nBiografia.\nZaragozako Unibertsitatean Abeltzaintza ikasi eta osasun munduan lan egiten du. Ibn Hayyanen \"Muqtabis\" irakurri ondoren, eleberri-historikoak idazteari ekin zion \nLanak.\nBanu Qasi leinuari buruz hiru liburu argitaratu ditu:\nHorrez gain, ondoko eleberri historikoak idatzi ditu: "}
{"id": "295148", "revid": "1545", "url": "https://eu.wikipedia.org/wiki?curid=295148", "title": "Felix Urabaien Guindo", "text": ""}
{"id": "295149", "revid": "1545", "url": "https://eu.wikipedia.org/wiki?curid=295149", "title": "Francisco Xavier Goienetxe Balantza", "text": ""}
{"id": "295151", "revid": "56334", "url": "https://eu.wikipedia.org/wiki?curid=295151", "title": "Muhammad ibn Lubb", "text": "Muhammad ibn Lubb ibn Musa al-Qasaw ibn Musa ibn Furtun ibn Qasi (844 - Zaragoza, 898) Zaragozako \"wali\" musulmana izan zen.\nBiografia.\nLubb bere aitak bitartekotza egin zuen Musa ibn Musa bere aitona eta Muhammad emirra berriro adiskideak izan zitezen. Horri ezker, 859an Lubb Toledoko \"wali\" izendatu zioten. Kargua hartu eta berehala, Clavijon musulmanek porrot handia izan zutenez, Lubbek Ordo\u00f1o I.a Asturiasko erregearen alde egin zuen: Ituna 866an Asturiasko erregea hil eta Alfontso III.a bere oinordekoarekin jarraitu zuen.\n871n Banu Qasitarrek bere gotorlekuetatik altxatu ziren Kordobako emirraren aurka. Kordoban berehala antolatu zen \"razzia\" bat Muhammad emir berak zuzenduta eta Banu Tujibien laguntza zuena baskoi muladiak menperatzeko.\nEmirrak lehendabizikoz Toledon sartu eta gero Zaragozan. Orduan gaztea zen Muhammad ibn Lubbek hiria utzi zuen Huescan aurpegia emateko. 875ean Lubb ibn Musa oreinak ehizatzen hil zenean, Muhammadek leinuaren buruzagi nagusi bilakatu zen. Emirerriaren barneko tirabirak aprobetxatuz hurrengo urteetan muladiak bere aitonaren lurrak berreskuratu zituen, baita Toledo ere, Lope bere semearen eskuetan geratu zena.\n882an, emirraren agindupean, Muhammadek Ismail ibn Musa bere osaba preso hartu zuen, baina Ismail laster egon zen aske berriro. Egoera aprobetxatuz, bere familiaren aurka oldartu eta Zaragoza, Valtierra, Tutera eta Deioko Donezteberaino handitu zituen bere jabetzak. Iruindarren eremuetan sartu eta Gartzea Enekoitz erregearen aurka borrokatu zen. 882. urtean, Oibarko gaztelua suntsitu egin zuen, eta gaur egun gotorlekutik ezer ez da geratzen, gaztelua zegoen lekuari \"inguraketa\" deritzo.\nFamilia eta seme-alabak.\nMuhammad ibn Lubbek aita Lubb ibn Musa Banu Qasitar buruzagia eta ama Ajab al-Balatiyya izan zituen. Emakume ezezagun bat edo gehiagorekin, gutxienez, zazpi seme izan zituen:"}
{"id": "295152", "revid": "512", "url": "https://eu.wikipedia.org/wiki?curid=295152", "title": "\u00c9variste L\u00e9vi-Proven\u00e7al", "text": "\u00c9variste L\u00e9vi-Proven\u00e7al (arabieraz: \u0644\u0627\u0641\u064a \u0628\u0631\u0648\u0641\u0646\u0633\u0627\u0644 \u0625\u0641\u0627\u0631\u064a\u0633\u062a) (Constantine, 1894ko urtarrilaren 4a - Paris, 1956ko martxoaren 23a) frantziar historialari, idazle eta orientalista izan zen.\nAljeriako familia juduan jaioa, Lehen Mundu Gerran Dardanelotan zauritua izan zen. Arjel eta Sorbonako unibertsitateen irakaslea, bere garaietako Frantziako orientalistarik nagusiena izan zen, Al-Andalusean aditua. Arabiar iturriak itzuli zituen, askotan Emilio Garc\u00eda G\u00f3mezekin batera."}
{"id": "295153", "revid": "63274", "url": "https://eu.wikipedia.org/wiki?curid=295153", "title": "Kipu", "text": "Kipua (kitxuaz \"khipu\" edo \"kipu\"; gaztelaniaz \"quipu\") Hego Ameriketako Andeen eskualdean kontuak egiteko eta gertaerak adierazteko erabiltzen zituzten lokarri korapilodunen multzoa da. Batez ere Inka Inperioan datu estatistikoak (zergak, errolda, uztak) gorde eta igortzeko baliatzen zituzten.\nIzena.\nKhipu hitzak () ahoskatuta) \"\u00abkorapilo\u00bb\" esan nahi du Cuscoko kitxuaz. \"Kh\" hotsa \"k\" hasperendua da. Kitxuaren gehiengo dialektoetan \"kipu\" esaten da, hasperendu gabea.\nErabilera.\nLlama edo alpaka artilezko lokarri txirikordatu koloredunak ziren. Kotoizkoak ere baziren. Lokarri hauek, zenbakizko edo bestelako balioak zituzten kodetuak, korapiloak erabiliz. Kipuak zenbat lokarri zituen, lokarrien luze-laburrak, koloreak, zenbat korapilo, eta korapilo horien kokaguneak eta bihurrikadurak gauza desberdinak adierazten zituen; koloreek gauzak, eta korapiloek zenbakiak adierazten zituzten. Kipuek hari gutxi batzuetatik 200era izan zezaketen. Kipua interpretatzeko prestakuntza berezia zuten adituak (\"quippucamayoc\") izaten ziren.\nFroga arkeologikoen arabera, kipuen antzeko sistema erabili izan da Andeetako eskualdean K.a. 3000 ingurutik. Baina garrantzi paregabea hartu zuten Inka Inperioko lau lurraldeak (\"Tahuantinsuyu\") administratzeko moduan, batez ere 1450etik 1532ra. Espainiar Inperioak eskualdea konkistatu zuenean, kipuen erabilera guztiz ahuldu zen, europar idazketa sistemak ordezkatua. Hala ere, herrixka askotan kipuek garrantzia izaten jarraitu zuten, baina erabilera erritualarekin eta ez datuak jasotzeko sistema bezala.\nEgun, kipuen esanahia ez da guztiz ezaguna, jatorrizko erabilera galdu baitzen. Hala ere, adituen arabera, soken koloreek sailak edo gauzak adierazten dituzte eta korapiloek kopuruak, zeroa barne."}
{"id": "295154", "revid": "59723", "url": "https://eu.wikipedia.org/wiki?curid=295154", "title": "Claudio S\u00e1nchez-Albornoz", "text": "Claudio S\u00e1nchez-Albornoz y Mendui\u00f1a (Madril, 1893ko apirilaren 7a \u2013 \u00c1vila, 1984ko uztailaren 8a) espainiar historialari eta politikaria izan zen.\nBiografia.\nMadrilgo Unibertsitatean 1913an Filosofia eta Letren lizentziatura eta 1914an doktoretza lortu ondoren, Bartzelona, Valentzia, Valladolid eta Madrilgo Unibertsitateen katedradun bilakatu zen.\nAcci\u00f3n Republicana eta Izquierda Republicana alderdien kide, Espainiako Bigarren Errepublikan politikan sartu eta ministro bihurtu zen. Espainiako Gerra Zibilan Argentinan erbesteratu zen. Errepublikaren Gobernuaren presidente erbestean izan zen, 1976an Espainiara itzuli zen."}
{"id": "295155", "revid": "1545", "url": "https://eu.wikipedia.org/wiki?curid=295155", "title": "Claudio S\u00e1nchez Albornoz", "text": ""}
{"id": "295156", "revid": "1545", "url": "https://eu.wikipedia.org/wiki?curid=295156", "title": "Nicol\u00e1s S\u00e1nchez Albornoz", "text": ""}
{"id": "295157", "revid": "1545", "url": "https://eu.wikipedia.org/wiki?curid=295157", "title": "Julio Valde\u00f3n Baruque", "text": ""}
{"id": "295165", "revid": "1545", "url": "https://eu.wikipedia.org/wiki?curid=295165", "title": "Kenzaburo Oe", "text": ""}
{"id": "295166", "revid": "98220", "url": "https://eu.wikipedia.org/wiki?curid=295166", "title": "Boomerang", "text": "Boomerang antzina arma modura erabili eta kurba itxura duen makil hegalari bat da. Bere itxura eta jaurtiketa teknika bereziari esker behin jaurti ezkero jaurtitze lekura itzuli ohi da. Jendea konorterik gabe utzi, abere txikiak hil edota gudu batean etsaiak zirikatzeko erabili ohi zen.\nMunduan leku ugaritan erabili izan da, adibidez Antzinako Egipto edota Historiaurreko Europan, halere mundu mailan ospetsuenak australiako aborigenek erabilitakoak oso ospetsu bialaktu dira.\nGaur egun hainbat materialez ekoiztu ohi dira: zura, plastikoa, kartoia, karbono zuntza, aluminioa eta abar."}
{"id": "295167", "revid": "105290", "url": "https://eu.wikipedia.org/wiki?curid=295167", "title": "Avinguda del Paral\u00b7lel", "text": "Avinguda del Paral\u00b7lel (euskaraz \"Paralelo etorbidea\") Kataluniako Bartzelona hiriburuko etorbide bat da. Hain zuzen ere, Bartzelonako Errege Ontziola eta Espainiako enparantzaren artean luzatzen da. Etorbide honek obertan antzoki eta barietate areto ugari daudelako ospe handia du, horien artean Teatre Apolo antzokia dagoelarik.\nEtorbide honek Sants-Montju\u00efc barrutiko El Poble-sec auzoa, Ciutat Vella barrutiko El Raval auzoa eta Eixample barrutiko Sant Antoni auzoak banatzen ditu.\nHistoria.\nOfizialki 1894ko urriaren 8an inauguratua izan zen. Ordudanik izen asko izan ditu:\nIzena.\nParalelo etorbideak izena lurreko iparraldeko 41\u00ba22'34\" paraleloarekin batera doalako du."}
{"id": "295171", "revid": "12788", "url": "https://eu.wikipedia.org/wiki?curid=295171", "title": "Kharkov", "text": ""}
{"id": "295172", "revid": "56334", "url": "https://eu.wikipedia.org/wiki?curid=295172", "title": "Ezpain irakurketa", "text": "Ezpain irakurketa entzun gabe besteen ezpainei begira esaten ari direnak ulertzeko teknikari deritzogu. Egiten diren soinuek ezpainetako eta ahoaren artikulazio zehatza eskatzen dute; bokalen artikulazioa oso garbi ikus daiteke ezpainetan, kontsonanteena, duten artikulazio konplexutasuna dela medio, ez hainbeste. Teknika hau bereziki garrantzitsua gorrentzako da ezen honen bitartez hizlarien taldetan integratzeko aukera gehiago baitute.\nNahiz eta historikoki betidanik ezagutu, ezpain irakurketak ikasketa oso antolatua eskatzen du eta, ondoren, erabiltzeko garaian, oso baldintza egokiak bestela entzuten ez duten pertsonek elkarrizketaren zentzua galtzen dute. Besteak beste, beharrezkoa da:\nNahiz eta baldintza hauek guztiak ondo bete horrek ez du diskurtsoaren ulermen osoa ematen. Kasu onenean ezpainetan irakurtzen dutenek %35 uler dezakete; gainontzeko informazioa galdu egiten da.\nUrtetan gorren irakaskuntzan hauxe zen inposatu egiten zen komunikazio mota nagusia. Metodo hauen defendatzaileak oralistak edo ahozko hizkuntzaren aldeko bezala identifikatzen ziren eta zeinu hizkuntzaren aurkako jarrera aktiboa zuten. Gaur egun, zeinu hizkuntzaren gizarte onarpenarekin batera, jarrera horiek bigundu dira eta ezpain irakurketa haur gorren hezkuntzaren beste alderdi bat besterik ez da. Prozesu horretan R. Orin Cornett irakasleak asmatutako Cued speech bezalako sistema osagarriak erabiltzen dira, antzekoak diren fonemak hobeto bereizteko. Espainiaren kasuan orolessia izeneko sistema osagarria erabiltzen da."}
{"id": "295173", "revid": "201", "url": "https://eu.wikipedia.org/wiki?curid=295173", "title": "Olinpia", "text": "Olinpia (grezieraz \"\u039f\u03bb\u03c5\u03bc\u03c0\u03af\u03b1\") Antzinako Greziako Elis barrutian zegoen santutegi bat izan zen. Kronio mendiaren oinean eta Alfeo ibaiaren ertzean kokatzen zen. Bere ospea antzinaroan bertan Olinpiar Jokoak ospatzeari zor dio.\nBestalde, Olinpia greziar munduko erlijio gune garrantzitsua izan zen, hirian santutegiaz gain Munduko Zazpi Mirarietako bat zen Zeusen Olinpiako estatua ere kokatu baitzen.\nHistoria.\nOlinpiako lehen aztarna arkeologikoak K.a. laugarren milurtekoko zeramika zatiak dira, neolitoaren amaieran. Brontze Aroaren kokalekuen aztarnak aurkitu dira, horien artean, Pelopioren beheko geruzetan aurkitutako hilobi bat. Ziur asko, toki honetan, jada bazegoen santutegi bat, Mizenasko aldiaren amaieran, K.a. X-XI. mendeetan sortzen hasi zen arren. Eta tokian aurkitutako Zeus irudikatzen duten lehen estatuak, aro geometrikokoak dira.\nGarai klasikoan, Zeusen tenplua eraiki zen, Zeusen urre eta bolizko estatu erraldoi bat, Fidiasek egina, Munduko Zazpi Mirarietako bat zena. Zeusen tenplutik gertu, indusketa arkeologikoek, Fidiasen tailerra aurkitu dute, eskultorearen tresna ugarirekin.\nK.a. 342tik Alexandro Handiaren protektoratua izan zen, Olinpia erabili zuen erbesteratuei buruzko bere Erabakia iragartzeko.\nErromatar dominazioan, Olinpia aberastu egin zen, bereziki perimetro sakratua, Altisa, non Neronek jauregi bat eraikitzea agindu zuen. Adriano hil ondoren hiria gainbeheran sartu zen eta azken jokoak 393an ospatu ziren. Barbaroen inbasioek santutegia suntsitu zuten. Handik gutxira herrixka txiki bat sortu zen, Fidiasen tailerra basilika peleokristau bihurtu zen bitartean. Hala ere, 522 eta 521n gertatutako bi lurrikarak, tokia suntsitu eta uztea eragin zuten, Alfeo eta Kladeo ibaietako harrabotsek eta Kronio mendiko lur-irristatzeek estali zutena.\nOlinpiar Jokoak.\nOlinpia, antzinatik ospetsua izan zen, lau urtean behin ospatzen ziren Olinpiar Jokoen egoitza izan zelako, eta Delfosen ospatzen ziren Pitiar Jokoen pareko garrantzi zute. Lehenbizikoak Olinpiar Jokoak K.a. 776.urtean ospatu ziren, azkenekoak aldiz 394. urtean, Teodosio I.a Handiaren ustez antzinako paganismoarekin lotura zutelakoan debekatu egin zituenean. Denera, aro hartan 1.169 urtez ospatu ziren.\nOndoren.\nBarbaroen Inbasioek hiria arpilatu zituzten, ondorioz herrixka gisa biziraun zuen. Azkenean bertako biztanleek herrixka hustu eta Alfeo ibaiko alubioiek lurperatu zuten arte.\n1829. urtean frantziar espedizio batek toki honetan indusketak hasi zituen, XIX. mendearen amaieran alemaniar espedizioak betebehar horretan jarraitu zuen, azken hauek Praxiteles eskultoreak eginiko Hermes jainkoaren estatua topatu zutelarik. XX. mendearen erdialdera estadioa lurpetik atera zuten."}
{"id": "295174", "revid": "880", "url": "https://eu.wikipedia.org/wiki?curid=295174", "title": "Alemaniako Inperio", "text": ""}
{"id": "295175", "revid": "42829", "url": "https://eu.wikipedia.org/wiki?curid=295175", "title": "Doktrina", "text": "Doktrina arlo batean aditu diren batzuen aldetik ezartzen diren eta gizarteak onartzen dituen irizpide multzo bat da arlo juridiko, ekonomiko edo politikoan.\nDoktrinak dira honakoak:"}
{"id": "295176", "revid": "42829", "url": "https://eu.wikipedia.org/wiki?curid=295176", "title": "Dotrina (argipena)", "text": ""}
