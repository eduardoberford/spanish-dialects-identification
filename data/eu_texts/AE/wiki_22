{"id": "1055646", "revid": "119347", "url": "https://eu.wikipedia.org/wiki?curid=1055646", "title": "Koloreen teoria (Goethe)", "text": "Koloreen Teoria () Johann Wolfgang von Goetheren liburu bat da, koloreen izaerari eta gizakiok hauek hautemateko dugun moduari buruz hitz egiten duena. Alemanez argitaratu zen 1810ean eta ingelesez 1840an. Kolore-itzalak, errefrakzioa eta aberrazio kromatikoa bezalako fenomenoen deskribapen zehatzak biltzen ditu liburuak.\nLanak badu zerikusia Goetheren pintore fazetarekin eta batez ere arteetan izan zuen eragina (Philipp Otto Runge, J. M. W. Turner, Pre-Raphaelites, Hilma af Klint, Wassily Kandinsky). \"Optikari ekarpenak\" bi saiakera laburren ondorengoa da liburua.\nZenbait fisikarik Goethe-ren lana baztertu bazuten ere, filosofo eta fisikari batzuen interesekoa izan da. Besteak beste, Thomas Johann Seebeck, Arthur Schopenhauer (ikus: On Vision and Colors), Hermann von Helmholtz, Rudolf Steiner, Ludwig Wittgenstein, Werner Heisenberg, Kurt G\u00f6del eta Mitchell Feigenbaum.\nGoethe-ren liburuak koloreari buruzko katalogo bat eskaintzen du, era askotako inguruabarrak kontuan hartzen dituelarik. Isaac Newtonen oharrak kasu berezitzat hartzen ditu. Newtonek ez bezala, Goetheren kezka ez zegokion hainbeste kolorearen tratamendu analitikoari, fenomenoak hautemateko moduari baizik. Filosofoek Goethek aurkeztu bezala ulertu dute espektro optikoaren (Newtonek ikusten duen bezala) eta giza kolorearen hautematearen fenomenoaren arteko bereizketa. Wittgenstein-ek luze eta zabal aztertu zuen gai hori \"Remarks on Color-\"eko Goetheren teoriari buruzko iruzkinetan.\nAurrekari historikoak.\nGoetheren garaian, Isaac Newtonek bere Opticksen (1704) eginiko proposamena onartzen zen: oro har, kolorerik gabeko argia (zuria) berau osatzen duten koloreetan banatzen dela prisma baten bidez zuzentzen denean.\nGoetheren abiapuntua Newtonek esperimentu prismatikoan nola huts egin zuen aurkitzea izan zen. 1793rako Newtonen aurkako argudioak eman zituen \"\u00dcber Newtons Hypothese der diversen Refribilit\u00e4t\" (\"Newtonen askotariko errefrangigarritasunaren hipotesiari buruz\") saiakeran. Hala ere, 1794rako, koloreen itxura fisiologikoaren garrantzia gero eta gehiago nabaritzen hasi zen Goethe.\nBere lanaren atal historikoan dioenez, Louis Bertrand Castelek kritika bat argitaratu zuen Newtonen kolore prismatikoaren espektro-deskribapenari buruz 1740an. Han ikusi zuen prisma batek zatitutako kolore-sekuentzia prismaren distantziaren araberakoa zela, eta Newton kasu berezi bati begira zegoela.\n\"Newtonek prismatik urrun, horma batean proiektatutako kolore-espektroari behatzen zion bitartean, Goethek prismatik pixkanaka urruntzen zen txartel batean espektro iragazia ikusi zuen... Txartela urrundu ahala, proiektatutako irudia luzatu egiten zen, eta pixkanaka forma eliptikoa hartzen zuen. Irudi koloreztatuak handiagotu egin ziren, eta azkenean erdigunean bat egin zuten berdea sortzeko. Txartela urrunago mugituz irudiaren tamaina handitzen zen, azkenean Newtonek Optick-etan deskribatutako espektroa gertatu zen arte... Igorritako irudia ez zen finkoa, beraz, prismatik gero eta distantzia handiagoarekin garatua baizik. Ondorioz, Goethek Newtonek \"Optics\"en bigarren proposamena frogatzeko modu apetatsuan aukeratu zuen distantzia\". (Alex Kentsis, argiaren eta begiaren artean)\nTeoriaren hitzaurrean, Goethek polaritatearen printzipioa aplikatzen saiatu zela azaldu zuen. Obra hau, bere lehen uste sendoen proposamena, Goetheren naturaren azterketa osoaren oinarrietako bat zen.\nGoetheren teoria.\nZaila da Goetheren \"teoria\" aurkeztea, ez baitu teoria errealik ezartzen; honela dio: \"bere asmoa erretratua egitea da, azaldu beharrean\" (Azterlan Zientifikoak). Ereduak eta azalpenak ezarri ordez, Goethek espezimenak jaso zituen \u2014bera zen Jena Unibertsitateko metereologia-bildumen arduraduna. Hil zenean, 17.800 mineral baino gehiago zituen bere bilduma pertsonalean, Europako handiena. Koloreei dagokionez, ikuspegi bera hartu zuen: \"experimentum crucis\" bakar batera (edo bere teoria frogatu edo ezeztatuko lukeen esperimentu kritikora) gauzak estutu eta isolatu ordez, ahalik eta zabaltasun handiena lortu nahi izan zuen, kolorearen funtsezko izaera agerian uzten duen erakusketa zabal baten bidez, \"uhin-luzera\" edo \"partikula\" gisa hautemandako fenomenoei buruzko azalpen eta teorietara jo gabe.\n\"Kolorearen teoriaren quid-a bere iturri enpirikoa da: baieztapen teorikoak ezarri ordez, Goethek argia eta kolorea esperimentu-serie antolatu batean erakustea ahalbidetu zuen\". (Seamon, 1998). Goetheren arabera, \"Newtonen akatsa... begien sentsazioak azaltzeko matematikan konfiantza jarri izana\". (Jonah Lehrer, 2006).\nAzalpenera jo gabe pertzepzioari leial eustea izan zen Goetheren metodoaren funtsa. Berak eman zuena ez zen teoria bat, kolorearen \"deskribapen arrazionala\" baizik. Goetheren aburuz, \"egitate oro benetan teoria dela ulertzea da garrantzitsuena. Zeruko urdinak kolorearen oinarrizko legea ematen digu. Ez bilatu fenomenoak baino zerbait gehiago, haiek dira teoria\".\nGoethek bere metodoa deskribatzen du \"Esperimentua subjektuaren eta objektuaren arteko bitartekari gisa\" (1772) saiakeran. Bere ikuspuntu enpirikoa azpimarratzen du. \"Gizakia bera, zentzumenak ongi erabiltzen dituen neurrian, izan daitekeen aparatu fisiko zehatzena da\". (Goethe, Scientific Studies)\nArgia eta iluntasuna.\nBere garaikideek ez bezala, Goethek ez zuen ikusten iluntasuna argirik eza balitz bezala, honen polarra eta argiarekin elkarreraginean baizik; kolorea argiaren eta itzalaren arteko interakzio horren ondorioa izan zen. Goetheren aburuz, argia \"\"ezagutzen dugun izaki sinpleena eta homogeneoena\" da. \"Honen aurka borrokan iluntasuna dago\" (Gutuna Jacobiri).\nIngurune ilunekin egindako esperimentuetan oinarrituta, Goethek kolorea iluntasunaren eta argiaren interakzio dinamikoaren ondorio gisa definitu zuen. Rudolf Steinerrek, Goetheren lanen editore zientifikoak, analogia hau eman zuen:\nGoethek laburki adierazten du hori:\nBestela esanda: horia iluntasunak kondenatutako argia da; urdina argiak ahuldutako iluntasuna da.\nIngurune arreekin esperimentuak.\nGoetheren koloreen azterketak esperimentuekin hasi ziren, eta ingurune arreen efektuak aztertu zituzten, hala nola airea, hautsa eta hezetasuna argiaren eta iluntasunaren pertzepzioan. Poetak ikusi zuen ingurune ilun batetik ikusten den argia horia, eta ingurune argiztatu batetik ikusten den iluntasuna urdin agertzen direla.\nOndoren, esperimentu ugarirekin jarraitzen du, eta modu sistematikoan behatzen ditu hautsaren, airearen eta hezetasunaren eragina, kolorearen pertzepzioan.\nMugetako baldintzak.\nPrisma baten bidez behatzen denean, argi eta ilunaren arteko mugak prismaren ardatzarekiko duen orientazioa esanguratsua da. Zuria ertz ilun baten gainean dagoenean, argia ilunerantz zabaltzen ikusiko dugu, ertz urdin bioleta baten bidez; argi-muga baten gaineko iluntasuna, berriz, argi eremurantz zabaltzen den ertz gorri horian bihurtuko da.\nGoetheren ustez, argiaren eta iluntasunaren arteko mugetan ematen den kolore agerpena funtsezkoa zen espektroa sortzeko, zeina fenomeno konposatutzat jotzen duen.\nGris-tonu desberdinak erabiliz, kondizio esperimental ezberdinak sortzean, muga-kontrastearekin ertz koloreztatuen intentsitatea handitu egiten dela ikusten da.\nArgi- eta iluntasun-espektroak.\nKolorearen fenomenoa argiaren eta iluntasunaren gertutasunaren araberakoa denez, bi modu daude espektroa sortzeko: gela ilun batean argi-sorta batekin eta gela argi batean sorta ilun batekin (itzal bat, adibidez).\nGoethek prisma batetik distantzia batera proiektatutako koloreen sekuentzia erregistratu zuen bi kasuetan. Bietan, ertz horiak eta urdinak alde argitik hurbilago daudela ikusi zuen, eta ertz gorri eta moreak alde ilunetik hurbilago. Distantzia jakin batera, ertz horiek gainjarri egiten dira, eta Newtonen espektroa lortzen dugu. Ertz horiek argi-espektro batean gainjartzen direnean, berdea gertatzen da; espektro ilun batean gainjartzen direnean, magenta ateratzen da.\nArgi-espektro batekin (esate baterako, argi-izpi bat inguruko iluntasunean) kolore gorriak ikusiko ditugu goiko ertzean, eta kolore urdin moreak beheko ertzean. Goetheren ustez, erdian berdea duen esprektroa, ertz urdin moreak ertz gorri-horiari gainjartzen zaizkionean soilik agertuko da. Zoritxarrez, urdinaren eta horiaren arteko nahaste optikoak zuria ematen digu. Beraz, Newtonen espektroari buruzko Goetheren azalpenak huts egin zuen.\nEspektro ilun batekin (argiz inguratutako itzala, adibidez), goiko ertzean urdina eta morea aurkituk ditugu eta gorria eta horia behean. Ertz horiek gainjartzen diren tokian, magenta (extraespektrala) dugu.\nOlaf M\u00fcller-ek honela aurkeztu zuen auzia: \"Newtonen arabera, espektro-kolore guztiak eguzki-argi zurian daude, Goetheren arabera, kontrakoa esan daiteke: espektro osagarriko kolore guztiak ilunpean daudela\". \nGoetheren kolore-gurpila.\nEwald Heringen aurkariaren prozesuaren teoria aurreratuak gurpil simetriko bat proposatzen du. Honela idazten du: \"Zirkulu kromatikoa... orokorrean, ordena naturalaren arabera antolatuta dago... diagrama honetan diametralki kontrajartzen diren koloreek, begian elkar gogorarazten dutelarik. Hala, bada, horiak morea eskatzen du, laranjak urdina, purpurak berdea, eta alderantziz. Horrela... tarteko gradazio guztiek ere, batak bestea gogorarazten dute; kolorerik sinpleenak konposatua eskatzen du, eta alderantziz (50. paragrafoa).\nArgi-espektroek eta iluntasun-espektroek urdinaren eta horiaren nahasketarekin berdea eragiten zuten Goetherentzat eta kolorearen gurpil osatu bat egin zuen, magentari bere garrantzia emanez, adibidez. Honen aurka, \"Newtonen aburuz, espektro-koloreak baino ez lirateke funtsezkoak. Goetheren ikuspegi enpirikoenak, aldiz, kolore osoko zirkulu batean magentak duen funtsezko papera onartzera eraman zuen, kolore-sistema moderno guztietan oraindik duen papera\".\nKolore osagarriak eta koloreen psikologia.\nGoethek ezaugarri estetikoak ere sartu zituen bere kolore-gurpilean, \"kolorearen erabilera alegorikoa, sinbolikoa, mistikoa\" izenburupean (Allegorischer, simbolischer, mystischer Gebrauch der Farbe), eta kolorearen psikologia moduko bat ezarri zuen.\nGorria eder denarekin lotu zuen, laranja noble denarekin, horia on denarekin, berdea erabilgarri denarekin, urdina arrunt denarekin eta morea alferrikakoarekin.\nSei kualitate horiek giza ezagutzaren lau kategoriari esleitu zizkion: arrazionala (\"Vernunft\") eder denari eta nobleari (gorria eta laranja), intelektuala (Verstand) onari eta erabilgarritasunari (horia eta berdea), sentsuala (\"Sinnlichkeit\") baliagarritasunari eta arruntari (berdea eta urdina), eta, zirkulua itxiz, irudimena \"(Phantasie)\", alferrikakoari eta ederrari (morea eta gorria).\nItzulpenari buruzko oharrak.\nMagenta kolore terminoa XIX. mendearen erdialdean agertu zen, Goetheren ondoren. Hala, Goetheren magentari buruzko erreferentziak interpretazioz josita daude. Ingeles batek Alemanez \"Purpur\" deitzen zaion kolorea ulertuko du magenta gisara. Hala ere, koloreak prisma batetik irteten beatu ezkero, autorearen intentzioa ulertzeko modukoa da.\nHala ere, itzulpen literala zailagoa da. Esate baterako, Goethek \"laranja\" eta \"bioleta\" bezalako ohiko koloreen terminoak erabiliko ditu, tonu mistoak (tartekoak) izendatzeko.\nEz dago argi Goetheren Rot, \"Purpur\" (berdearen osagarriari emandako izena) eta \"Sch\u00f6n\" (kolorearen sei sektoreetako bat) nola lotzen diren elkarrekin eta espektro ikusgaiaren punta gorriarekin. \"Physical\" izeneko kapituluan, interferentziari buruzko testu bat dago eta bertan ez du \"Rot\" eta \"Purpur\"ren ez dira sinonimo gisa tratatzen. Gainera, \"Purpur\" eta \"Blaurot\" ezberdinak dira, \"Purpur\"rek \"Blaurot\" eta \"Gelbrot\"en artean dagoen kolore bat ziendatzen baitu (476. paragrafoa), nahiz eta, seguruenik, ez dagoen Blaurot-en ondoan. Artikulu honek aurreko taulako ingelesezko itzulpenak erabiltzen ditu.\nNewton eta Goethe.\nErnst Lehrsek honela idatzi zuen: \"Hauxe da Goetheren kolorearen teoriaren eta, aldaketa guztiak gorabehera, Newtonen garaitik zientzian nagusitu de teoriaren arteko funtsezko aldea: Newtonen eta haren ondorengoen teoriek begiaren kolorea ikusteko ahalmena baztertzean oinarritu ziren, Goethek, aldiz, begiaren kolorearen esperientziari buruzko teoria sortu zuen\".\n\"Bizitzari eta berehalakotasunari uko egitea izan zen zientzia naturalaren aurrerapenaren premisa, Newtonez geroztik. Hau izan zen Goethek Newtonen optika fisikoaren aurkako borrokaren oinarria. Borroka honen garrantzia aipatzekoa da, gizon garrantzitsuenetako batek, optika newtondarraren garapenaren aurka borrokatzeko ahalegin guztiak zuzentzen baititu\".(Werner Heisenberg, Goetheren urtebetetzea ospatzen den hitzaldi batean)\nGai komun bati buruzko ikuspegi desberdinak medio, gaizki-ulertu ugari sortu dira Newtonen optikaren ulermenaren matematikoaren eta Goetheren ikuspegiaren enpirikoaren artean.\nNewtonek argi zuria banakako kolorez osatuta dagoela ulertzen duenez, eta Goethek argiaren eta iluntasunaren arteko elkarreraginetik sortzen den kolorea ikusten duenez, hainbat ondoriotara iristen dira galdera honi buruz: espektro optikoa fenomeno primario edo konposatu bat da?\nNewtonen aburuz, prismak ez du kolorearen existentziarekiko inplikazioarik, kolore guztiak jadanik existitzen baitira argi zurian..Goethek erakutsi nahi izan zuen prisma faktore integrala zela kolorearen sorreran.\nNewtonek argi sorta estutu zuen fenomenoa isolatzeko, baina Goethek ikusi zuen irekidura zabalago batekin ez zegoela espektrorik. Ertz gorrixka-horixkak eta ertz urdin-moreak baino ez zituen ikusi haien artean, eta espektroa ertz horiek gainjartzeko behar adina hurbiltzen ziren tokian sortu zen. Harentzat, ertz argi eta ilunen elkarreraginetik sortzen da kolorearen fenomenoa, eta horrela azal liteke espektroa.\nNewtonek ertz koloreztatuak dituen zuriaren itxura azaltzen du, eta esaten du errefrakzio kantitate oso desberdina duenez, izpiak nahasi egiten direla zentrorantz zuri oso bat sortzeko; ertzak, berriz, ez dira nahasketa oso horretaz baliatzen eta osagai gorri edo urdin handiagoekin agertzen dira. Newtonen esperimentuen kontakizunerako, ikusi haren \"Opticks\" (1704).\nEzberdintasunen taula.\nFisika modernoak Goetheren iluntasunaren berrantolaketa baztertu du. Newtonek eta Huygensek iluntasuna argi-gabezia gisa definitu zuten. Young-ek eta Fresnel-ek erakutsi zuten Huygensen uhinaren teoriak (Argiaren Tratatuan) azal zezakeela kolorea argiaren uhin-luzeraren agerpen ikusgarria dela. Gaur egungo fisikariek izaera korpuskularra eta izurtzailea ematen diote argiari, uhinen eta partikulen arteko dualtasuna kontuan hartuta.\nHistoria eta eragina.\n\"Farbenlehre\"ren lehen edizioa Cotta\u2019schen Verlagsbuchhandlungen argitaratu zen, 1810eko maiatzaren 16an. 250 ale paper grisean eta 500 ale paper zurian imprimatu ziren. Hiru atal zituen: i) Goethek bere oharrak aurkezten zituen atal didaktiko bat, ii) Newtonen aurkako atal polemiko bat, eta iii) atal historiko bat.\nNewtonen aurka agertu izanak, polemika gehitu zion argitarapenari..Charles Eastlakek ingelesera itzuli zuenean 1840an, Goethek Newtonen aurka egindako polemikaren edukia alde batera utzi zuen.\nArteetan duen eragina.\nPinturan tonalitateari buruz sortutako galderek bultzatu zuten Goethe kolorea aztertzera. \"Italiara egin zuen lehen bidaian (1786\u201388), artistak pintura eta marrazketako elementu gehienentzat arauak ezartzeko gai zirela konturatu zen, kolorearentzat izan ezik. 1786-88 urteetan, kolorearen erabilera artistikoa gobernatzeko arauak zehaztu ote zitezkeen ikertzen hasi zen Goethe\".\nHelburu hori zenbait artista piktoriko, batez ere Philipp Otto Runge, beren kolore-estudioetan interesatu zirenean bete zen. 1840an Charles Eastlakek ingelesera itzuli ondoren,artearen munduan onartutako teoria bihurtu zen, bereziki Aurre-Raphaeliten artean. J. M. W. Turnerrek sakon aztertu zuen eta hainbat pinturen izenburuetan aipatu zuen. Wassily Kandinskyk \"obra garrantzitsuenetakotzat\" jo zuen.\nLatinoamerikako banderetan duen eragina.\n1785eko neguan Weimarren izandako festa batean, Francisco de Miranda iraultzaile hegoamerikarrarekin elkarrizketa bat izan zuen Goethek. Mirandak Semyon Romanovich Vorontsov kondeari idatzitako gutun batean (1792), Goethek hala esan ziola kontatzen du: \"Zure patua kolore primarioak desitxuratuta ez dauden leku bat sortzea da\". Esan nahi zuena argitu zuen:\n\"Hasteko, irisak argia hiru kolore primarioetan eraldatzen duen modua azaldu zidan... gero, hala esan zidan: \"Zergatik den horia beroena, nobleena eta argi distiratsutik gertuen dagoena; zergatik den urdina eszitazio- eta lasaitasun-nahasketa hori, itzalak gogora ekartzen dituena; eta zergatik den gorria horia eta urdina gorestea, sintesia, itzaletan argi distiratsua desagertzea\"\".\nFilosofoen gaineko eragina.\nXIX. mendean, Goetheren teoria On Vision and Colors liburuan hartu zuen Schopenhauer-ek, eta erretinaren ekintzaren fisiologia aritmetiko antzeko batean garatu zuen, bere idealismo adierazgarriarekin oso bat etorriz [\"Mundua nire irudikapena edo ideia da\"].\nXX. mendean, Wittgensteinek teoria filosofiara eraman zuen eta, hil aurretik zenbait ohar eskaini zizkion gaiari. Behaketa horiek \"Koloreari buruzko ohar\" gisa jasotzen dira (Wittgenstein, 1977).\nWittgensteini interesgarria iruditu zitzaion koloreari buruzko proposamen batzuk itxuraz ez direla enpirikoak, ez eta a priorizkoak ere, tarteko zerbait baizik: fenomenologia, Goetheren arabera. Hala ere, Wittgenstein-ek hala esan zuen: \"Ez dago fenomenologia bezalako gauzarik, nahiz eta arazo fenomenologikoak egon\". Goetheren oharrak logikatzat edo geometriatzat hartzearekin konformatzen zen. Wittgensteinek bere adibideak hartu zituen \"Farbenlehre\"n aurkitzen den \"Runge\" gutunetik. \"Zuria kolorerik argiena da\", \"Ezin da zuri garden bat egon\", \"Ezin da berde gorrixka egon\", etab. Proposizio horiek Wittgensteinen ikerketan duteniizaera logikoa, fisikarekin duten erlazioa barne, eztabaidatua izan da Jonathan Westphalen \"Kolorea: sarrera filosofiko bat\" (Westphal, 1991) lanean.\nZientzialarien harrera.\nZientzialari eta matematikari ugarik, Goethek kolorearen teorian Newtonei eginiko kritika komentatu zuten berrikuspenetan, liburuetan, liburuetako kapituluetan, orri-oineko oharretan eta gutun irekietan. Horietako asko (erdia baino zertxobait gutxiago) Goetheren aurka agertu ziren, bereziki Thomas Young, Louis Malus, Pierre Pr\u00e9vost eta Gustav Theodor Fechner. Natur zientzien adierazpenen herena Goetheren aldekoa zen, bereziki Thomas Johann Seebeck, Johann Salomo Christoph Schweigger eta Johann Friedrich Christian Werneburg, eta bostenak anbibalentzia adierazi zuen.\n1853an, Hermann von Helmholtzek Goetheren lan zientifikoei buruz emandako hitzaldian \u2014Goetheren lanak hautemandako fenomenoak deskribatzen dituela zioen\u2014 hala adierazi zuen: \"zirkunstantzialki, naturari hertsiki leial, eta ikasteko ordena atsegin batean jartzen ditu, eta hemen, gertaeren erreinuan bezala, erakusketaren maisu handia dela frogatzen du\" (Helmholtz, 1853). Azkenean, baztertu egiten du Goetheren teoria, poeta baten lana den aldetik, baina bere harridura adierazten du, auziaren egitateei buruz hain ados egon daitezkeelako, baina haren esanahiari buruzko kontraesan bortitzean. \"Eta nik, batetik, ez dakit nola inork, koloreei buruz dituen iritziak edozein direla ere, ukatu dezakeenik teoria bera guztiz kontsekuentea dela, bere suposizioek, landutako egitateak modu osatu eta sinplean azaltzen dituztela. (Helmholtz, 1853)\nGoetheren behaketen zehaztasunak kritika asko onartzen ez dituen arren, bere ikuspegi estetikoa ez zaie egokitzen zientzia modernoan nonahi erabiltzen diren analisi analitiko eta matematikoaren eskaerei.\nEztabaida handia argia eta kolorea ikertzeko bi modu desberdinetatik dator. Goethek ez zuen interesik Newtonen kolorearen tratamendu analitikoan, baina giza kolorearen pertzepzioaren \"deskribapen arrazional\" bikaina aurkeztu zuen. Kolore-behaketen bilduma bat da, eta horixe ikusi behar dugu liburu honetan.\nMitchell Feigenbaum: \"Goethek arrazoi zuen koloreaz!\"\nEgungo egoera.\n\"Newtonek uste zuen, prismarekin egindako esperimentuen laguntzaz, eguzki-argia askotariko argi-izpiz osatuta zegoela froga zezakeela. Goethek erakutsi zuen behaketatik teoriarako urrats hori Newtonek onartu nahi zuena baino arazotsuagoa dela. Teoriara igarotzeak fenomenoak ez dituela behartzen esatean, Goethek eraikuntza teorikoari egiten dion ekarpen libre eta sortzailea erakutsi zuen. Eta Goetheren ikuspegia oso adierazgarria da, ondo esan baitzuen Newtonen prismako esperimentuen emaitza guztiak bat datozela aukera teoriko berdin batekin... Duhemek eta Quinek azpideterminaziorako emandako argudio ospetsuak baino mende bat lehenago\".\n\"Goethek Newtoni egindako kritika ez zen arrazoiari edo zientziari egindako erasoa izan, nahiz eta askotan horrela islatu den... Kritikak zioenez, Newtonek nahasi egin zuen irudimen matematikoa zentzumenen ebidentzia huts gisa... Irudimenaren funtzio zientifikoa definitzen saiatu zen Goethe: fenomenoak zehaztasunez ekoitzi, deskribatu eta antolatu ondoren elkarrekin lotzea... Newtonek... dogma sartu zuen kolorearen zientzian, kolorea izpien funtzio batera murritz zitekeela esatean\". (Dennis L. Sepper, 2009)\n\"Laster Newtonen errefrangigarritasun diferentziala baztertu zuen arren, Goethek beti baieztatu zuen mekanika newtondarra. Ez zen azterketa matematikoaren aurkako aurreiritzi poetikoa, teoria errefusatzera eraman zuten esperimentuak egitea baizik... Goethek berehala ondorioztatu zuen ezen, kolorea azaltzeko, batek, argiari buruz ez ezik, begi-funtzioari eta ikuseremuaren bidez argian dauden desberdintasun erlatiboei buruz jakin behar duela\". (Sepper, 2009)\nBehaketen katalogo gisa, Goetheren esperimentuek giza kolorearen pertzepzioaren konplexutasunak aztertzen dituzte. Newton, argiaren portaerarako eredu matematiko bat garatzen saiatu zen; Goethe, berriz, baldintza-sorta zabal batean kolorea nola hautematen den ikertzen aritu zen. Garunak koloreak nola interpretatzen dituen ulertzeko garapenak, hala nola kolorearen konstantzia eta Edwin H. Landen retinexaren teoriak, antzekotasun harrigarriak ditu Goetheren teoriarekin.\nDennis L. Sepperrek Goetheren liburuaren tratamendu moderno bat argitaratu du \"Goethe - Newton: Polemics and the Project for a New Science of Color\" (Cambridge University Press, 2003) liburuan."}
{"id": "1055647", "revid": "1545", "url": "https://eu.wikipedia.org/wiki?curid=1055647", "title": "Kristen Faulkner", "text": "Kristen Faulkner (Homer, ) estatubatuar txirrindulari profesionala da. Gaur egun Team BikeExchange\u2013Jayco taldean lasterka egiten du. Gainera Silicon Valleyko Threshold Ventures arrisku-kapital enpresan lan egiten du.\n2022ko Euskal Herriko Emakumezkoen Itzuliaren hirugarrena eta 2022ko Emakumeen Nafarroako Klasikoan laugarrena izan zen.\nPalmaresa.\n2020"}
{"id": "1055649", "revid": "56334", "url": "https://eu.wikipedia.org/wiki?curid=1055649", "title": "2022ko Emakumeen Nafarroako Klasikoa", "text": "2022ko Emakumeen Nafarroako Klasikoa emakumezkoen txirrindularitza lasterketa horren laugarren edizioa izan zen. 2022ko maiatzaren 10ean egin zuten. 1.WWTren parte izan zen eta Sarah Gigante australiarrak irabazi zuen."}
{"id": "1055651", "revid": "1545", "url": "https://eu.wikipedia.org/wiki?curid=1055651", "title": "2021eko Emakumeen Nafarroako Klasikoa", "text": "2021eko Emakumeen Nafarroako Klasikoa emakumezkoen txirrindularitza lasterketa horren hirugarren edizioa izan zen. 2021eko maiatzaren 13an egin zuten. 1.WWTren parte izan zen eta Annemiek van Vleuten herbeheretarrak irabazi zuen."}
{"id": "1055653", "revid": "1545", "url": "https://eu.wikipedia.org/wiki?curid=1055653", "title": "2020ko Emakumeen Nafarroako Klasikoa", "text": "2020ko Emakumeen Nafarroako Klasikoa emakumezkoen txirrindularitza lasterketa horren bigarren edizioa izan zen. 2020ko uztailaren 22an egin zuten. 1.WWTren parte izan zen eta Annemiek van Vleuten herbeheretarrak irabazi zuen."}
{"id": "1055654", "revid": "1545", "url": "https://eu.wikipedia.org/wiki?curid=1055654", "title": "2019ko Emakumeen Nafarroako Klasikoa", "text": "2019ko Emakumeen Nafarroako Klasikoa emakumezkoen txirrindularitza lasterketa horren lehenengo edizioa izan zen. 2019ko uztailaren 30ean egin zuten. 1.WWTren parte izan zen eta Ashleigh Moolman hegoafrikarrak irabazi zuen."}
{"id": "1055655", "revid": "1545", "url": "https://eu.wikipedia.org/wiki?curid=1055655", "title": "Sarah Gigante", "text": "Sarah Gigante (Melbourne, ) australiar txirrindulari profesionala da. Gaur egun Movistar Team taldean lasterka egiten du.\nPalmaresa.\n2022"}
{"id": "1055656", "revid": "1545", "url": "https://eu.wikipedia.org/wiki?curid=1055656", "title": "Movistar Team", "text": "Movistar Team izan daiteke:"}
{"id": "1055657", "revid": "1545", "url": "https://eu.wikipedia.org/wiki?curid=1055657", "title": "Movistar Team (emakumezkoen taldea)", "text": "Movistar Team, emakumezkoen txirrindularitza talde profesional nafarra da; UCI Women's World mailakoa. Bere babesle nagusia Movistar telekomunikazioen enpresa espainiarra da."}
{"id": "1055664", "revid": "88969", "url": "https://eu.wikipedia.org/wiki?curid=1055664", "title": "Trinidad Gallego Prieto", "text": "Trinidad Gallego Prieto (Madril, 1913ko urriaren 28a - Bartzelona, 2011ko azaroaren 9a) erizain eta emagina izan zen, unibertsitateko tituluduna, militante komunista eta errepublikanoa, diktadura frankistak gehien jazartzen zuen emaginetako bat. Belaunaldi berrietako gazteei beren esperientzia transmititzeko eta historia ahaztuta gera ez zedin laguntzeko, 1997 urtean \"36ko Emakumeen Elkartea\" osatu zuten emakumeen taldeko kide izan zen. Ahozko testigantza Bartzelonako Artxibo Historikoan gordetzen den \"Fondo oral Mujeres del 36\" izeneko bildumaren parte da.\nBiografia.\nTrinidad Gallego Prieto Madrilen jaio zen 1913ko urriaren 28an, Serrano kaleko (Madril) etxe batean, non, auzotarren etxebizitzez gain, bi eskola zeuden, bat pribatua lehen solairuan eta bestea publikoa, Udalaren menpekoa, bigarrenean. Trinidad, \"haien gainean\" bizi izan zen, ama jostunarekin eta amonarekin. Amonak, Trinidad Mora Fr\u00edasek, eskilara horretako ardura zuen eta atezain-zerbitzuari zegokion etxebizitza-gelan bizi ziren Eskolaren ondoren, takigrafia, mekanografia eta frantsesa ikasi zituen Madrilgo Udaleko Akademia batean. \nIbilbidea.\nIngalaterrako Merkataritza Ganberan eta te-areto dotoreenetako batean lan egin zuen. Erizaintza modalitate librean ikasi zuen, eta 1934an lortu zuen unibertsitateko titulua. 1935ean PCEn afiliatu zen. 1936an Erizaintza Laikoen Batzordea osatu zuen, eta harekin protesta egin zuen emakumeen erlijio-aginduek ospitaleko plazak esleitzeko zuten monopolioaren kontra.\n1936ko uztailaren 18an, PCEk Madrilgo San Carlos Ospitale Klinikoko Fronte Popularreko batzorde bat, eta odol-ospitale bat antolatzeko agindu zion. Gerran, ebakuntza-gela batzuetan lan egin zuen bere alderdiak behar izan zuen tokian, 1938an, alferezekin parekatu zutela.\nGerra amaitzean, atxilotu eta kartzelaratu zuten Las Ventas kartzelan amarekin eta amonarekin. Familia-taldeak atxilotzea zen garaipenaren biurtekoaren emakumezkoen atxiloketen ezaugarrietako bat. Matxinada militarrari atxikitze delituagatik heriotzara kondenatuta, zigorra 30 urteko espetxeratzearengatik trukatu zitzaien.\nEspetxeko garbitasun- eta osasun-baldintzen aurrean, eta nahiz eta alderdiak kartzelan ez lan egiteko jarraibideak eman, erizaintzan, sukaldean eta abarretan trebatutako presoen taldeak antolatu zituzten. Era guztietako trikimailuekin, osasun- eta higiene-baldintzak hobetzea lortu zuten, eta, bide batez, heriotza-tasa murriztea.\nEmagin tituluduna zenez, amarekin eta amonarekin Zornotzako espetxera eraman zuten Trinidad.\n1941ean bere epaiak berrikusi ziren, eta hirurak aske utzi, Alacantera erbesteratuta. Han, Trinidad G\u00f3mez berriro atxilotu zuten 1936an egindako delitu batengatik. Las Ventas espetxean bete zuen kondena, eta handik Madrilgo Ama Birjina Kartzelara eraman zuten, non emagin lan egin zuen. 1943an askatu eta 1946an berriz atxilotu zuten. Jaenen bete zuen zigorra .\n1949an atera zen aske. Amona eta ama hilda zeuden.\n1969ra arte ez zizkioten aitortu erizain eta emagin tituluak.\n1996an, gerran eta diktaduran Errepublika defendatzeko borrokatu ziren beste emakume batzuekin batera, \"Libreria de Mujeres de Madrid/Madrilgo Emakumeen Liburutegiak\" Bigarren Errepublikaren aldarrikapenaren 65. urteurrena ospatzeko antolatu zuen omenaldia jaso zuen.\n'36ko emakumeak' elkartea.\n1997an, Trinidadek, 80 urtetik gorako emakume-talde batekin batera, \u201cMujeres del 36\u201d elkartea sortu zuen, belaunaldi berriei gogorarazteko, emakumeak lortu dituen aurrerapen politiko eta sozialak, 1931n Errepublikaren etorrerarekin agerian geratu zen borroka baten ondorio direla. Eta, era berean, historia ahanzturan ez erortzeko. Elkarteak iraun zuen hamar urteetan, 179 hitzaldi egin zituzten institutuetan, 35 unibertsitateetan, 185 elkarrizketa pertsonal, eta irrati- eta dokumental-programetan ere parte hartu zuten.\nElkartea 2006an desegin zen, elkartekideen adina zela eta.\nHaren testigantza jasota geratu zen.\nAhozko funtsa.\nMercedes Vilanova historialariak eta Mercedes Fern\u00e1ndez-Martorell antropologoak jaso zuten Trinidaden ahozko testigantza, beste zortzi emakumerekin batera. Materiala, 1997an, Bartzelonako Artxibo Historikoari eman zioten, eta, harrezkero, \"Fondo oral\" atalean gorde eta kontsulta daitekeen bildumetako bat da, zehazki, \"Fondo oral 36-ko Mujeres\" bilduma."}
{"id": "1055665", "revid": "58701", "url": "https://eu.wikipedia.org/wiki?curid=1055665", "title": "Th\u00e9odore Tissier", "text": "Th\u00e9odore Richard Tissier (Paris, 1866ko martxoaren 26a-Hendaia, 1944ko urriaren 10a) frantses legelari eta politikaria izan zen. Kargu politiko ugari izan zituen, tartean Frantziako Gobernuko ministroa. Erretreta hartuta, Lapurdin hil zen.\nBiografia.\nTissierrek lehen ardura politikoa krisialdi baten erdian eskuratu zuen. 1899ko Laikotasunari buruzko Legearen aplikazioaren ondorioz, Saint-Vincent-de-Paulen ahizpak eta Bagneux udalerrian eskolak zituzten Lazaristak kanporatuak izan ziren. Kongregazio horiek udalerriaren aurkako epaiketa hasi zuten orduan. Jean Baptiste Derviaux alkateak dimisioa eman zuen 1888an. Hauteskunde berrietarako, 1899ko ekainaren 4an, Th\u00e9odore Tissier hautatu zuten. 1900eko maiatzaren 6ko hurrengo hauteskundeetan Defentsa Errepublikanoaren zerrenda bat osatu zen eta zerrenda osoa lehen itzulian aukeratua izan zen, botoen % 48,69rekin.\nBagneuxeko alkatea izango zen 1900-1935 bitartean, eta bertako bizitza politikoa menderatu zuen aldi horretan. Urte horietan hirirako aldaketa handiak bultzatu zituen: telefono sarea, liburutegi herrikoi, e.a. \nTh\u00e9odore Tissierrek bere karrera osoa Estatu Kontseiluan egin zuen, eta bertako lehendakari izan zen 1928tik 1937ra. 1921eko urtarrilaren 17tik 1922ko urtarrilaren 15era, Aristide Briand gobernuan Kontseiluaren Lehendakaritzarako estatu-idazkariorde izendatu zuten. Goi funtzionarioa, Th\u00e9odore Tissier ere Pariseko eskualdeen arteko harremanaren figura ezinbesteko bat izan zen. \nTh\u00e9odore Tissier Hendaiara erretiratu zen, 1937an, eta bertan hil zen, bere \"Sesketan\" etxean, 1944ko apirilaren 28an, 78 urte zituela. Bere gorpua Bagneuxko hilerrira eraman zuten 1950ko apirilaren 28an."}
{"id": "1055666", "revid": "56334", "url": "https://eu.wikipedia.org/wiki?curid=1055666", "title": "Psikologia humanista", "text": "Psikologia humanista gizakiaren ikuspegi positiboan oinarritutako psikologiaren korronte bat da. Gainera, pertsonaren berezko joeran oinarritzen den psikoterapia eredua da, hau da, nork bere burua garatzeko nahia duela kontsiderarzen du, posible delakoan norberaren hazkunde psikologikoaren indarrak mobilizatu eta nork bere potentziala garatu. \n izenarekin 1940ko hamarkadatik aurrera agertu zen Estatu Batuetan, batez ere Abraham Maslow -en bultzadaz. Korronte horri deitzen zaio halaber hirugarren indarra ( ), psikoanalisiaren (1.a) eta konduktismoaren (2.a) beste bi mugimendu nagusien jarraipena delakoan. Laugarren korronte batek jarraitzen dio : psikologia transpertsonalak. Maslowren ekarpenetako bat bere piramide ezaguna da, gizakiaren premia psikologikoen eskala bat marrazten duena."}
{"id": "1055668", "revid": "65203", "url": "https://eu.wikipedia.org/wiki?curid=1055668", "title": "Elio de Angelis", "text": "Elio de Angelis (Erroma, 1958ko martxoaren 26a - Marseilla, 1986ko maiatzaren 15a) italiar 1 Formulako gidaria izan zen.\n1980tik 1986ra Shadow, Lotus eta Brabham taldeetan lehiatu zen lasterketetan eta bi garaipen lortu zituen Txapelketan. 1986ko maiatzaren 15ean hil zen istripu batean, BT55 autoa probatzen ari zela, Paul Ricard zirkuituan, Marseillan.\nGainera, piano-jotzailea zen, eta 1 Formulako azken zaldun gisa ezagutu zuten."}
{"id": "1055669", "revid": "1519", "url": "https://eu.wikipedia.org/wiki?curid=1055669", "title": "Psikologia humanistiko", "text": ""}
{"id": "1055670", "revid": "56334", "url": "https://eu.wikipedia.org/wiki?curid=1055670", "title": "Kunstareal", "text": "Municheko Arte Barrutia edo Kunstareal alemanez, Bavariako hiriburuaren erdialdean dagoen auzo bat da eta hiriko hiru arte galeriek (Alte Pinakothek, Neue Pinakothek eta Pinakothek der Moderne), Gliptotekak, Staatliche Antikensammlungenek edo antzinateen Estatu Bildumak (biak greziar, etruriar eta erromatar artean espezializatutako museoak), Lenbachhaus, Brandhorst Museum (arte modernoaren bilduma pribatua) eta inguruko hainbat arte galeriek osatzen dute. Eraikin horiez gain, Egiptoko Artearen Estatuko Museoa (\"\u00c4gyptische Staatssammlung\") eta Lenbachhaus-en handitzea (2012an amaitzea aurreikusita) aurreikusten dira.\nPinakothek der Moderne-tik hegoaldean \"D\u00fcrckheim\" jauregi neoklasikoa dago (1842-1844 bitartean eraikia) bisitariak artearen mundura hurbiltzeko erabiltzen dena. \"T\u00fcrkentor\" (1826) kuartel militar baten atea izan zen eta geratzen zaion aztarna bakarra da. Arte garaikidearen aldi baterako erakusketak bertan erakustea aurreikusi da. Kunstareal-ek natur zientzietako beste museo batzuk ere baditu, hala nola, \"Pal\u00e4ontologisches Museum\" (Paleontologia Museoa), \"Museum Reich der Kristalle\" (Kristalen Erreinuaren Museoa) eta \"Geologisches Museum\" (Geologia Museoa)."}
{"id": "1055672", "revid": "96586", "url": "https://eu.wikipedia.org/wiki?curid=1055672", "title": "Isabel Olesti", "text": "Isabel Olesti i Prats (Reus, Tarragona, 1957ko apirilaren 12a) dantzari ohia, idazlea eta kazetaria da. 1988ko Andr\u00f2mina saria jaso zuen \"Desfici\" lanarekin eta 1995ean Josep Pla saria \"Dibuix de dona amb ocells blancs\" ipuin bildumarekin\".\"\nIbilbidea.\n1995 arte profesionalki dantza garaikidean aritu zen. \"Desfici-\"k, bere lehen ipuin-liburuak, 1988ko Andr\u00f2mina saria jaso zuen. Ondoren, \"Dibuix de dona amb ocells blancs\" argitaratu zuen, Josep Pla 1995 saria irabazi zuen ipuin-bilduma, eta \"L'aire groc, El marit invisible, El fest\u00ed de N\u00e0pols, La muntanya dels secrets eta La pell de l'agua\" eleberriak. Prentsan kolaboratu ohi du iritzi-artikuluekin eta kronikekin. El Temps, Diari de Tarragona, El Observador, Reus Diari, Diari de Barcelona, Pres\u00e8ncia, Avui, Intervi\u00fa eta El Pa\u00edensen idatzi du. Germanes Quintana taldeko kidea zen. Gero literatura-proiektuak kudeatu ditu, hala nola Taca d'oli poesia-jaialdia, Reusen (eta, gero, Vila-secan), Racons de Poesia, Contes de nit (Dibuix de dona... liburuko ipuin-irakurketa, musikarekin batera), Una tarda amb Ferrater (Ferrater al Mas Picarany de l'Almosterren inguruko topaketa), Hotel Paris (Estell\u00e9sen poema-errezitaldia BCNko Paris hotelean) edo La lluna de la Mussara (abuztuko lehen larunbatean poesia eta natura inguruan Baix Camp-eko Mussara izeneko herri abandonatuan), egun bat ... (egun bat idazle batekin Arts Santa M\u00f3nican, BCN). Kritika literarioa da Diari de Tarragonan."}
{"id": "1055676", "revid": "119347", "url": "https://eu.wikipedia.org/wiki?curid=1055676", "title": "Lise London", "text": "Lise London, ezkondu aurretik \u00c9lisabet Ricol, (Montceau-les-Mines, Borgoina, 1916ko otsailaren 15a - Paris, Frantzia, 2012ko martxoaren 31) erresistentzia frantseseko aktibista izan zen, nazien kontzentrazio-eremuetatik bizirik atera zena. \nBiografia.\nFrantzian bizi ziren emigratzaile espainiarren alaba, Aragoiko lurrak utzi eta etorkizun hobearen bila joandakoak. Hamabost urte zituela, Gaztedi Komunista frantsesetan sartu zen, eta hemezortzi urterekin Kominternen lanean hasi zen, Moskun. Hantxe ezagutu zuen Artur London. Ordutik, ibilbideak ez ziren bereizi. Biak Espainiako errepublikanoei laguntzera etorri ziren, Erresistentzian parte hartu zuten eta kartzela eta kontzentrazio-eremu naziak ezagutu zituzten, eta, geroago, errepresio estalinista. \nKartzela.\nNazioarteko Brigadetan parte hartu ondoren, Lise London frantziar erresistentzian borroka egin zuen. 1942ko abuztuan atxilotu zuten arte, nazi okupatzaileen aurkako mitin batean hitza hartzen zuen bitartean. Erresistentzia-ekintza horrek betiereko lan behartuak egitera eta alemanak Ravensbr\u00fccken kontzentrazio-eremura deportatzera kondenatu zuen. \nMemoriak.\n\"Roja primavera/ Udaberri gorria\" izan zen \"La madeja del tiempo\" izenburu komunarekin Lise Londonek bere bizitza kontatzeko erabili zituen bi memorietako lehena, Artur Londonen bizitza, \"La confesi\u00f3n\" (makina estalinisten gaizkile engranajeak munduari ezagutarazi zizkion liburua) autorea eta bere bizitza Saturnok bezala semeen idealaren mesedetan eman zuen belaunaldi batena. Bigarren liburukiak, \"Memoria de la Resistencia/ Erresistentziaren Oroimenak\", Errepublikaren porrotetik nazien kontzentrazio-eremuetara arteko aldia jasotzen du. Jean Ferratek \"Le bilan\" abestian aipatu zuen, eta Simone Signoret Lise London izan zen, Artur Londonen memorietan oinarritutako Costa-Gavrasen filmean (1970) ."}
{"id": "1055677", "revid": "56334", "url": "https://eu.wikipedia.org/wiki?curid=1055677", "title": "Reissner-Nordstr\u00f6men zulo beltz", "text": "Reissner-Nordstr\u00f6men zulo beltza zulo beltz estatiko bat da, hau da, ardatz batekiko errotatzen ez duena. Honez gain, simetria esferikoa dauka eta M masa eta Q karga elektrikoa ditu parametro nagusi bezala. Honen soluzioa Hans Reissner matematikariak eta Gunnar Nordstr\u00f6m fisikari teorikoak aurkitu zuten Einstein-Maxwellen erlatibitate orokorreko ekuazioak ebatziz momentu angeluarrik gabeko elektrikoki kargatutako gorputz masadun baten kasurako. \nHistoria.\nHans Reissner (1874-1967) eta Gunnar Nordstr\u00f6m (1881-1923) zientzialarien omenez eman zitzaion izen hau zulo beltz mota honi, 1916 urtean lehenengoak eta 1918 urtean bigarrenak zulo beltz honen portaera deskribatzen zuen metrika aurkitu baitzuten: Reissner-Nordstr\u00f6men metrika. Modu berean eta era idependientean, 1917 urtean Hermann Weyl (1885-1955) fisikariak ere deskubritu zuen metrika hau Einstein-Maxwellen ekuazioak ebatziz. Honako hau, Karl Schwarzschild (1873-1916) fisikariak bere izena daraman metrika aurkitu ostean lortu zuten. Azken honek ekuazio berdinak ebatzi zituen, baina karga elektrikorik eta momentu angeluarrik gabeko gorputz masadun baten kasurako. \nDeskribapen geometrikoa.\nReissner-Nordstr\u00f6men zulo beltza eskualde isotropo bat da, hau da, propietate fisiko berdinak izango ditu norabide guztietan. Eskualde hau bi horizontez mugatuta dago: kanpokoa gertaeren horizontea izango da eta barnekoa aldiz, Cauchyren horizontea. Momentu angeluarra ez izatean, eskualde hauek esfera perfektuak osatzen dituzte, non beraien erdian singularitatea aurkitzen den. Beraz, Reissner-Nordstr\u00f6men zulo beltzen kasuan singularitatea espazio-denborako puntu zehatz bat da, Kerr-Newmanen zulo beltzetan ez bezala, non eraztun itxurako singularitateak dauden. \nMota honetako zulo beltz baten eraketaren konpresio prozesuan zeinu berdineko kargen arteko alderapen elektromagnetikoa erakarpen grabitazionala baino askoz handiagoa (gutxi gorabehera 40 magnitude orden handiagoa) denez, oso zaila da Unibertsoan elektrikoki kargaturiko zulo beltzak aurkitzea. Horregatik, Reissner-Nordstr\u00f6men zulo beltzak aurkitzeko zailak dira eta ohikoagoak dira elektrikoki neutroak direnak: Schwarzschilden zulo beltzak (soilik masa dutenak) eta Kerren zulo beltzak (masa eta momentu angeluarra daukatenak).\nMetrika.\nEskualde hauek deskribatzeko ezinbestekoa da Reissner-Nordstr\u00f6men metrika erabiltzea. Einstein-Maxwellen erlatibitate orokorreko ekuazioen soluzio estatikoa dena. Metrika hau ondorengo eran adierazten da: \nformula_1\nMetrika hau erabiliz Einstein-Maxwellen ekuazioak ebatziz zulo beltzaren bi erradio nagusiak lor daitezke, hau da, singularitatearen eta horizonte bakoitzaren arteko distantziak. Hauek lortzeko formula ondorengoa da: \nformula_25\nM masaren eta Q karga elektrikoaren arteko erlazioa.\nReissner-Nordstr\u00f6men zulo beltzaren portaera eta propietateak aztertzeko orduan oso garrantzitsua da bere masaren eta karga elektrikoaren arteko erlazioa ezagutzea, honek emango baitu horizonteen inguruko informazioa. Honen arabera, hiru erlazio mota existitzen dira:\nAzken kasua ezin daiteke Unibertsoan existitu Roger Penrose matematikariak 1965 urtean proposaturiko zentsura kosmikoaren hipotesiarekin kontraesanean dagoelako, honen arabera singularitate biluziak ez baitira existitzen. \nZulo beltza eta supersimetria.\nTeoria supersimetriko bat erabiliz gero, korden teoria edo supergrabitatea esate baterako, zulo beltz baten masa eta karga Bogomol'nyi-Prasad-Sommerfield desberdintzarengatik erlazionatuta daude. Ezberdintza honek ondorengoa adierazten du:\nHonek singularitate biluzien existentzia deuseztatzen du. Masa eta karga berdinak direneko kasuan zulo beltzak izan dezakeen masa minimoa izango du, eta kasu honetan zulo beltz kritikoa daukagu. Hala ere, nahiz eta supersimetria oso elementu garrantzitsua izan fisika teorikoaren hainbat arlotan, oraindik ez da esperimentalki frogatua izan, beraz, ezin daiteke zulo beltz supersimetrikoak existitzen direla aurresan ziurtasun osoz. "}
{"id": "1055680", "revid": "56334", "url": "https://eu.wikipedia.org/wiki?curid=1055680", "title": "Mikel Aurrekoetxea", "text": "Mikel Aurrekoetxea G\u00f3mez (Bilbo, 1981eko urriaren 5a - ) euskal herritar futbolari ohia da, atezain lanetan aritzen zena."}
{"id": "1055681", "revid": "56334", "url": "https://eu.wikipedia.org/wiki?curid=1055681", "title": "Psikologia humanistikoa", "text": ""}
{"id": "1055692", "revid": "201", "url": "https://eu.wikipedia.org/wiki?curid=1055692", "title": "HSV kolore-eredua", "text": "HSV eredua (ingelesezko \"Hue, Saturation, Value\" \u2013 Tonua, Asetasuna, Balioa), halaber HSB eredua (\"Hue, Saturation, Brightness\" \u2013 Tonua, Asetasuna, Distira), kolore-eredu bat da, definitzen dituen hiru osagaiekin izendatua eta batez ere informatikan erabilia.\nRGB kolore-ereduaren ordezko adierazpena da, 1970eko hamarkadan ordenagailu bidezko grafikoen ikertzaileek diseinatua, giza ikuspegiak koloreak hautemateko modutik hurbiltzeko. Eredu honetan, tonu bakoitzeko koloreak biribilean antolatuta daude, kolore neutroko ardatz zentral baten inguruan, behean beltzetik hasi eta goian zuriraino doana.\nOsagaiak.\nTonua.\nTonua \"zirkulu kromatikoan agertzen den angeluaren arabera definitzen da:\nAsetasuna.\nAsetasuna kolorearen \"intentsitatea \" da : \nDistira.\nDistira edo balioa kolorearen \"bizitasuna\" da:\nErabilera.\nOhikoa da programa edo aplikazio baterako kolore egokia aukeratu nahi izatea, eta, hala bada, oso erabilgarria da HSV kolore-ereduko zirkulu kromatikoa. Bertan, tonua zirkulu batez irudikatzen da; eta hiruki bereizi bat kolorearen asetasuna eta balioa adierazteko erabil daiteke. Normalean, hirukiaren ardatz horizontalak asetasuna adierazten du, eta ardatz bertikalak, berriz, kolorearen balioa. Horrela, kolore bat aukeratu daiteke lehenik zirkulu baten tonua hartzean, eta, ondoren, hirukian nahi den kolorearen asetasuna eta balioa hautatzean.\nHSV eta RGB arteko aldatzea.\nnon \"r\", \"g\", \"b\" RGB ereduaren koordenatuak dira,\nnon \"t\", \"s\", \"v\" HSV ereduaren koordenatuak dira.\n\"max\": \"r\", \"g\" eta \"b\" arteko balio handiena; eta \"min\" txikiena."}
{"id": "1055693", "revid": "15795", "url": "https://eu.wikipedia.org/wiki?curid=1055693", "title": "HSV", "text": ""}
{"id": "1055695", "revid": "15795", "url": "https://eu.wikipedia.org/wiki?curid=1055695", "title": "HSV kolore", "text": ""}
{"id": "1055696", "revid": "1519", "url": "https://eu.wikipedia.org/wiki?curid=1055696", "title": "Ana T\u0103taru", "text": "Livia Ana T\u0103taru doktorea, batzuetan deitura T\u0103tar idatzia baina nagusiki Ana T\u0103taru izenez ezaguna (Bistrita, Errumania, 1927-2018), fonetikan, fonologian eta lexikologian espezializatutako irakasle eta hizkuntzalaria izan zen. Errumaniako eta Alemaniako herritartasuna izan zuen.\nBiografia.\nAna T\u0103taru Bistri\u021ban hazi zen, eta bertan alemaneko eskolan ibili zen hainbat urtez, batxilergoa N\u0103s\u0103uden egin zuelarik.\nFilologia ikasi zuen Clujeko Unibertsitatean errumaniera eta ingelesa espezialitate nagusiekin. 1946an Clujeko Unibertsitateko Letren Fakultateko errumaniar-frantses atalean matrikulatu zen eta gro errumaniera-ingeles sailera pasatu zen. Laugarren urtean, ikasketetatik kanporatua izan zen, erregimen errumaniar komunista aita \u00abklase etsai gisa\u00bb atxilotu izanagatik. 1950ean estatuko azterketa egin zuen eta Arad hiriko baztertutako auzo bateko eskola batean irakasle lana esleitu zioten. 1951-1957 bitartean errumaniera eta ingeleseko irakaslea izan zen Bistritako institutuko alemaniar atalean.\n1957. urtearen ondoren, Clujeko Hizkuntzalaritza Institutuan ikertzaile postu bat irabazi zuen lehiaketa baten bidez (gehieneko notarekin). Hala ere, lehiaketara aurkeztu ez zen gazte bati esleitu zitzaion kargua, eta Akademiako saileko idazkari nagusiak esan zion: \u00abAkademia ez da apaiz baten alabarentzako ongintzazko postua\u00bb. Urte berean ingeleseko prestakuntza postua lortu zuen Clujeko Unibertsitatean, lehiaketa bat irabazi ostean. Bertan 1957 eta 1970 artean aritu zen prestatzaile gisa, gero irakasle laguntzaile eta ingeles saileko irakasle gisa.\n1970ean Alemanian errefuxiatu zen, eta doktoradutzarako prestatu zen, Heidelberg -eko Springer Verlag medikuntza argitaletxean lan egin bitartean. 1975ean hizkuntzalaritzan doktoretza lortu zuen Bonneko Unibertsitatean eta 1995ean filologian doktoreyzaa Cluj-Napocako (Errumania) Babe\u0219-Bolyai Unibertsitatean.\nArgitalpenak.\nAlemanian argitaratzen hasi zen bere lanik inportanteenak, errumanieraren hizkuntzalaritzarekin erlazionatuak."}
{"id": "1055697", "revid": "512", "url": "https://eu.wikipedia.org/wiki?curid=1055697", "title": "Jenara Vicenta Arnal Yarza", "text": "Jenara Vicenta Arnal Yarza (Zaragoza, 1902ko irailaren 19a - Madril, 1960ko maiatzaren 27a) kimikaria, ikertzailea eta Espainiako Zientzia Kimikoetako lehen emakume doktorea izan zen.\nBiografia.\nJenara Vicenta familia apal batean jaio zen. Aita Luis Arnal Foz izan zuen, Zaragozakoa, langilea, baina gero pianoak konpontzen aritu zen; ama, Vicenta Yarza Marquina, Brean (Zaragoza) jaio zen. Bi neba-arreba zituen: Pilar piano-jole handia izatera iritsi zen, Parisen ikasi zuen eta Madrileko Teatro Realen kontzertuak ematera iritsi zen; eta Pablo Fisika eta Kimikako katedraduna, Ikerketa Zientifikoen Kontseilu Goreneko kidea, baina oso gaztea zela hil zen.\nBere bokazioak Zaragozako Eskolan Irakasle-ikasketak egitera eraman zuen, eta Lehen Hezkuntzako Irakasle titulua 1921eko abenduaren 3an lortu zuen. Baina jakin nahian zebilela, 1922-1923 ikasturtean Zaragozako Unibertsitateko Zientzia Fakultatean matrikulatu zen, Kimika adarrean, ikasle ez-ofizial gisa. Karrerako gainerako urteetan ikasle ofizial gisa arituz, irakasgai guztietan bikain kalifikazioa eta ohorezko matrikula lortuz. Lizentziadun titulua Zaragozako Unibertsitateko Errektoretzak eman zion 1927ko martxoaren 12an.\nUnibertsitate bereko Kimika Saileko Zientzia Fakultateko Doktore Gradua lortzeko ikasten jarraitu zuen, eta hori 1929ko abenduaren 13an lortu zuen titulua ematean. Hala, Jenara Vicenta Espainiako Zientzia Kimikoetako lehen emakume doktorea izan zen, eta ondoren \u00c1ngela Garc\u00eda de la Puerta eta Mar\u00eda Antonia Zorraquino katedradunak.\nIkerketa ibilbidea.\nIkasketak amaitu ondoren, 1926an, Zaragozako Unibertsitateko Zientzia Fakultateko Kimika Teorikoko laborategietan hasi zuen ikerketa-lana. Baina haren ikerketak beste zentro publiko zein pribatu batzuetan lan egitera eraman zuen, honako hauek azpimarratuz: hiri bereko Industria Eskola, Madrilgo Goi Mailako Lan Eskola, Basileako Anstalt f\u00fcr Anorganische Chemie Unibertsitatea (Ikasketak Zabaltzeko Batzordeko pentsiodun gisa), eta Madrilgo Fisika eta Kimikako Institutu Nazionala (Suitzan eta Alemanian hasitako lanekin jarraitu eta zabaldu zuen, non Elektrokimika ikertzera joan baitzen, JAEko pentsiodun gisa).\n1929an Espainiako Fisika eta Kimika Elkartean sartu zen, Espainian eta atzerrian ikerketa-lan nabarmena egin zuelako.\nAnstalt f\u00fcr anorganische Chemie laborategietan egon zen bitartean, zink eta lantano persulfatoen lorpen elektrolitikoa ikertzen aritu zen, eta haren lanaren emaitzak Suitzako \"Chimica Acta\" aldizkarian argitaratu ziren labur-labur. Fluorrak gas-korrontean eragindako oxidazio kimikoei buruz ere ikertu zuen. Dresdeko Technische Hochschule-n ikasten eman zuen denbora bat, 1932an eskatu zuen bekaren bi seihilekorako handitzeari esker.\nEspainiako Bigarren Errepublikan, Jenara Vicenta Fisika eta Kimikako Institutu Nazionalean aritu zen lanean elektrokimikari buruzko atalean.\nGerra piztu zenean, Madrilen zegoen eta 1937an Espainiatik atera eta Frantzian egon zen, handik itzuli eta berriz eremu nazionalean sartzeko. Gerraren ondoren, zigorrik jaso gabe jardun ahal izan zuen.\nFrancoren garaian ikerketa zientifikoan interesatuta jarraitu zuen, eta hainbat lan egin zituen Ikerketa Zientifikoen Kontseilu Gorenarentzat (CSIC). Horrez gain, Calasanzeko San Jos\u00e9 Pedagogia Institutuko kide izan zen eta CSICeko Aldizkari Bibliografikoan kolaboratu zuen. Bere pentsamendu zientifikoak aztarna handia utzi zuen eta liburutegiaren bidez, Lehen Hezkuntzako irakasle eta ikuskatzaileentzako argitalpenetan agerian geratu zen.\n1947ko maiatzean, baimena lortu zuen Royal Societyren Lehen Mendeurrenera eta Londresen urte horretako uztailean egin zen Kimika Puru eta Aplikatuari buruzko Nazioarteko XI. Biltzarrera joateko. Abenduan, Irakaskuntza Ertainetako Zuzendaritza Nagusiak baimena eman zion Japonian misio bat egiteko, CSICeko Truke Ataleko ordezkari gisa. Espainiara itzuli zenean, Jenara Vicenta Arnalek hitzaldiak eman zituen, eta CSICen argitalpenen eta Japoniako unibertsitate eta goi-mailako ikerketa-zentroen arteko trukea erraztu zuen (bi urte geroago Japoniako herrialde batera joan zen, eta hantxe zabaldu zituen kimikako ikasketak).\n1953ko uztailean, bidaia bat egin zuen Stockholmen eta Upsalan egin zen Kimika Hutsaren Nazioarteko XIII. Biltzarrera joateko; eta urte horretan bertan, irailean hasi zen Europarako ikerketa-arrazoiengatiko azken bidaia, Termodinamikaren eta Zinetika Elektrokimikoen Nazioarteko Batzordearen bilerara joateko, irailaren 28tik urriaren 5era Vienan egin baitzen.\nIkerketarekiko grina eta irakaskuntzarekiko grina zuen, eta azken horri eskaini zion bere bizitzaren zati handi bat.\nIrakasle gisa egindako ibilbidea.\n1926an hasi zen irakasle lanetan, Zaragozako Unibertsitateko Zientzia Fakultateko Kimika Analitikoko katedrarako klase praktikoetako laguntzaile gisa, 1927ko maiatzaren 4ra arte, eta orduan utzi egin zuen. Aldi berean, Kimika ez-organikoa irakasgaiaren lehen mailako arduraduna izan zen, katedraduna legez kanpo baitzegoen. 1927an bertan, Elektrokimika eta Fisika Handitze katedrako aldi baterako laguntzaile gisa kontratua lortu zuen fakultate berean, eta 1930eko apirilaren 9an utzi zuen. Une horretatik aurrera, institutuko katedradunaren oposizioak gainditu ondoren, Espainiako hamaikagarren emakumea bihurtu zen horixe lortzen, eta zientzietako bigarren katedraduna, \u00c1ngela Garc\u00eda de la Puertaren atzetik, bigarren hezkuntzako institutuetan aritu zen .\nLehen destinoa Bartzelonako Infanta Cristina Emakumeen Institutu Nazionala izan zen, 1930etik 1931n desagertu zen arte. Han, bitarteko katedraduna izan zen. 1933an, Calatayudeko Bigarren Hezkuntzako Institutuko katedradun numerario izendatu zuten. Gero, Bilboko Institutuko Fisika eta Kimika katedra lortu zuen, eta handik Madrilera pasatu zen lekualdatze-lehiaketa bidez, eta Vel\u00e1zquez Institutuari atxikita egon zen, 1935etik 1936ra.\nEspainiako Gerra Zibila hasi zenean, Errepublikako gobernuak eskuragarri izan zuen, soldataren bi heren kobratuta, eta Instrukzio Publikoko Ministerioko langileen arazketa egin zen. Jenara Vicentak ez zuen bi alderdiekiko joera politikorik, eta, horri esker, ez zen errepresaliatua izan, eta Madrildik irtetea lortu zuen, eta Frantzian denboraldi bat igaro ondoren, berriz eremu nazionalera etortzeko. Han aurkeztu zen Estatuko Batzorde Teknikoko Kultura eta Irakaskuntza Batzordean, eta Bilboko katedrara itzuli zuen. Jenara Vicentak irakasle gisa lan egin nahi zuenez, Beatriz Galindo Emakumeen Institutura pasatzea eskatu zuen, eta hori irakaskuntzaren beharrengatik eman zitzaion, eta behin-behinekoz, 1939an, nahiz eta Fisikako eta Kimikako katedradun gisa Bilboko Institutuan jarraitzen zuen. 1940an, Madrilgo Arazketa Batzordeak Madrilgo Beatriz Galindo Institutuko katedradun gisa onartu zuen, zigorrik gabe, eta zentroko zuzendaritza-taldean karguak bete zituen.\nIrakasle gisa, Natur Zientzien eta Fisika eta Kimikaren irakaskuntzari buruzko planteamendu pedagogikoengatik nabarmendu zen. Planteamendu horiek Bord\u00f3n aldizkariaren ale monografiko batean jaso zituen, 1953an argitaratua, Natur Zientzien irakaskuntzari buruzkoa.\nArgitalpenak.\nAipatzekoa da 1930ean Antonio Rius Mir\u00f3rekin eta \u00c1ngela Garc\u00eda de la Puertarekin kloratoen oxidazio elektrolitikoari buruz egindako ikerlanak, \"Helv\u00e9tica Chimica Acta\" aldizkarian eta 'Transactions of the \"American Chemical Society'n\" argitaratutakoez gain, 1933an berriro argitaratu zuen Antonio Rius Mir\u00f3rekin \"\u201cEstudio del electrodo de cloro y sus aplicaciones al an\u00e1lisis\"\u201d, Anales de la Sociedad Espa\u00f1ola de F\u00edsica y Qu\u00edmica eta, 1935ean, \"\u201cLa oxidaci\u00f3n electrol\u00edtica\u201d\". Beste argitalpen batzuk ere egin zituen, hala nola:\nGainera, Alcal\u00e1 de Henaresko Bigarren Hezkuntzako Institutuko In\u00e9s Garc\u00eda Escalera irakasleari liburu hauek lagundu zion:\nHugo Bauer-en \"Kimikaren Historia\" bezalako liburu espezializatuen itzulpenak ere egin zituen."}
{"id": "1055698", "revid": "201", "url": "https://eu.wikipedia.org/wiki?curid=1055698", "title": "HSV eredua", "text": ""}
{"id": "1055701", "revid": "8939314", "url": "https://eu.wikipedia.org/wiki?curid=1055701", "title": "Arina Surkova", "text": "Arina Aleksandrovna Surkova, , (Novokuznetsk, Errusia, 1998ko uztailaren 17a) errusiar igerilaria da. Crawl eta tximileta estiloko igeriketan espezializatua da. 2018an Igerileku Laburreko Munduko Igeriketa Txapelketan brontzezko bi domina irabazi zituen."}
{"id": "1055703", "revid": "96586", "url": "https://eu.wikipedia.org/wiki?curid=1055703", "title": "Jelena Psariova", "text": "Jelena Ivanovna Psariova, , (Kuibyxev, Sobietar Errepublika Sozialisten Batasuna, 1921eko maiatzaren 16a - Omsk, Errusia, 2004ko apirilaren 28a) sobietar eta errusiar aktorea izan zen. Errusiako Sobietar Errepublika Sozialista Federatiboko Herri Artista izendatu zuten 1980an."}
{"id": "1055704", "revid": "8939327", "url": "https://eu.wikipedia.org/wiki?curid=1055704", "title": "Kuibyxev (argipena)", "text": "Kuibyxev izenak hainbat adiera ditu:"}
{"id": "1055707", "revid": "1519", "url": "https://eu.wikipedia.org/wiki?curid=1055707", "title": "Livia Ana T\u0103taru", "text": ""}
{"id": "1055708", "revid": "1519", "url": "https://eu.wikipedia.org/wiki?curid=1055708", "title": "Ana Tataru", "text": ""}
{"id": "1055709", "revid": "1519", "url": "https://eu.wikipedia.org/wiki?curid=1055709", "title": "Livia Ana T\u0103tar", "text": ""}
{"id": "1055710", "revid": "1519", "url": "https://eu.wikipedia.org/wiki?curid=1055710", "title": "Livia Ana Tataru", "text": ""}
{"id": "1055711", "revid": "8939639", "url": "https://eu.wikipedia.org/wiki?curid=1055711", "title": "Neue Pinakothek", "text": "Neue Pinakothek (ahoskera: [\u02c8n\u0254\u026a\u032f\u0259 pinako\u02c8te\u02d0k], euskaraz: \"Pinakoteka Berria\") Alemaniako Munichen dagoen arte museo bat da.\nXIX. mendeko Europako artea du ardatz, nahiz eta XVIII. mende amaierako adibideak ere baditu. XIX. mendeko arte museorik garrantzitsuenetakotzat hartzen da, Van Gogh, Paul Gauguin eta Gustav Klimt-en margolanengatik famatua.\nAlte Pinakothek eta Pinakothek der Moderne-rekin batera, Municheko Kunstareal-en (\"Arte Barrutia\") parte da.\nHistoria.\nMuseoa Luis I.a Bavariakoa erregeak sortu zuen 1853an. 1905 eta 1914 artean, \"Tschudi Contribution\" deritzonak bilduma inpresionista apartak bidali zituen museora. Hugo von Tschudi, \"Estatu bildumazale\"-ko zuzendariak, berrogeita lau koadro, bederatzi eskultura eta hogeita bi marrazki eskuratu zituen, gehienak artista frantses berriek egindakoak.\n1915ean museoa Bavariako estatuaren parte bihurtu zen. 1930ean aldi baterako erakutsi zuen, mundu mailaan lehenbiziko aldiz, gaur egun ezaguna den Thyssen-Bornemisza bildumako 400 margolan inguruko nukleoa.\nJatorrizko eraikina Bigarren Mundu Gerran suntsitu zuten, baina 1981ean Alexander Freiherr von Brancak diseinatutako eraikin berria ireki zuten."}
{"id": "1055713", "revid": "129250", "url": "https://eu.wikipedia.org/wiki?curid=1055713", "title": "\u00c1ngela Garc\u00eda de la Puerta", "text": "\u00c1ngela Garc\u00eda de la Puerta (Soria, 1903ko abenduaren 26a - 1992ko apirila) Espainiako Fisika eta Kimika Institutuko lehen katedraduna izan zen eta Zaragozako Unibertsitateko Zientzietako lehen doktorea.\nBiografia.\nBatxilergoa ikasi zuen bere jaioterrian, eta sari berezia lortu zuen Letren atalean. Geroago, Maistren Eskola Normalean ikasi zuen, 1920-22 promozioko kide zela. Ikasketekin jarraitu zuen eta Kimika Zientzietan lizentziatu zen. Lizentziadun graduan aparteko saria lortu zuen, eta 1927ko martxoaren 12an lortu zuen titulua.\nZaragozako Unibertsitatean Zientzia Kimikoetan doktoratu zen, eta unibertsitatean bertan laguntzaile eta laguntzaile gisa hasi zen lanean. Ondoren, institutuko katedradun izatea lortu zuen, plaza Ciudad Realeko Institutu batean zuela. Fisika eta Kimikako Institutuko lehen katedraduna izan zen (1928. urtean irabazi zuen oposizioa), eta Zaragozako Unibertsitateko Zientzietako lehen doktorea. Tesiaren izenburua \"Oxidazio-potentzialen azterketari egindako ekarpena\" izan zen.\nZerbitzu-eginkizunetan Madrilgo Emakumeen Institutu sortu berrian egon zen, eta, geroago, 1932an, zerbitzu-eginkizunengatik Zaragozako Miguel Servet Institutura lekualdatzea lortu zuen (1973an erretiroa hartu zuen arte lan egin zuen han). Klaustroak proposatuta, idazkari izendatu zuten, eta 1936ra arte bete zuen kargua. Urte horretan, Zaragozako Unibertsitateko errektoreak zuzendari izendatu zuen, 1942ra arte. Hala, \u00c1ngela Garc\u00eda izan zen Espainiako Institutuko lehen emakumezko zuzendarietako bat, eta Miguel Servet emakume-institutuko emakume bakarra 2000. urtera arte, urte horretan hautatu baitzuten Marina Sanz.\nIrakasle gisa lan egiteaz gain, Angelak Zientzia Fakultateko Kimika Teoriko eta Elektrokimikako Laborategietan eta Zaragozako Industria Eskolako Elektrokimika Laborategian ere lan egin zuen 1926tik 1928ra bitartean. 1930ean eta 1931n Madrilgo Goi Mailako Lan Eskolako Elektrokimika Laborategian lan egin zuen eta 1932an JAE beka bati esker Dresdeko Technische Hochschule delakoan lan egin zuen.\n1992an hil zen, 89 urte zituela.\nAintzatespenak.\n1928an, Kimika Fakultateko lagunek omenaldia egin zioten Jenara Vicenta Arnal Yarzaren ondoan. Institutuko katedradun izateko oposizioa irabazi eta lortu zuen lehen emakumea izan ondoren, Zaragozako Diputazio Probintzialak udalbatzaren domina eman zion, "}
{"id": "1055714", "revid": "8939372", "url": "https://eu.wikipedia.org/wiki?curid=1055714", "title": "Sofia Sidorova", "text": "Sofia Petrovna Sidorova, , (Jakutsk, Errusiar Inperioa, 1904ko abuztuaren 7a - \"ibidem\", Sobietar Errepublika Sozialisten Batasuna, 1951ko urtarrilaren 23a) sobietar politikaria izan zen. Sobietar Batasuneko Alderdi Komunistako kide zela, Jakutiako Sobietar Errepublika Autonomo Sozialistako Sobiet Goreneko Presidiumaren lehendaria izan zen 1938 eta 1947 bitartean.\nLanaren Bandera Gorriaren Ordena eman zioten egindako lanagatik."}
{"id": "1055716", "revid": "42829", "url": "https://eu.wikipedia.org/wiki?curid=1055716", "title": "Batuz Aldatu, Hizkuntza-politiketan eragiteko adostasun soziala", "text": "Euskalgintzaren Kontseiluak martxan jarritako hizkuntza-politiketan eragiteko adostasun sozialen ekimena, hizkuntza-eskubideen alde, gizarte-kohesiaren alde eta euskararen alde egiteko. 2021ko ekainaren 19an aurkeztu zuen Donostiako Kursaal jauregian egindako ekitaldian hizkuntza-politika berrirako bide-orria izan nahi duen dokumentua eta askotariko 103 eragilek sinatu zuten, bat eginez.\nHelburu nagusia euskararen erabilera erosorako baldintzak sortzea da eta, horretarako, hizkuntzaren ezagutzaren unibertsalizazioa bultzatu eta euskara eroso erabiltzeko eremuak sortu, garatu eta elkarlotu nahi dira."}
{"id": "1055717", "revid": "129250", "url": "https://eu.wikipedia.org/wiki?curid=1055717", "title": "Mar\u00eda Antonia Zorraquino", "text": "Mar\u00eda Antonia Zorraquino (Zaragoza, 1904 -ib., 1993ko azaroaren 22a) biokimikaria eta ikertzailea izan zen.\nBiografia.\nBere familiak txokolate-fabrika bat zuen eta aita emakumeen hezkuntzaren alde zegoen. Mar\u00eda Antonia hiru urtetik Se\u00f1oritasko Goi Mailako Eskolara joan zen, eta hantxe ikasi zituen, besteak beste, frantsesa eta matematika. Beste eskola batzuetatik igaro ondoren, batxilergoa Zaragozako Institutu Orokorrean eta Teknikoan egin zuen.\nHasieran, zientziak gehiago interesatzen zitzaizkion, baina, aitaren lagun Rocasolano doktorearen laborategian mikroskopioaren bidez 'begiratu' zuenean, argi izan zuen kimika ikasi nahi zuela, elkarrizketa batean azaldu zuen bezala.\n1930ean doktoratu zen Zaragozako Unibertsitateko Zientzia Fakultatean, \u00ab\"Koloideen egonkortasunari eta karga elektrikoari buruzko ikerketak\"\u00bb tesiarekin, eta hogeita hiru gizon zituen promozio horretako emakume bakarra izan zen.\nIkerketa Biokimikoen Laborategian lan egin zuen, Gregorio Rocasolanoren zuzendaritzapean. 1931n, Juan Mart\u00edn Sauras Zaragozako Unibertsitateko Kimikako katedradunarekin ezkondu zen, eta harekin hiru seme-alaba izan zituen: Juan, 1932an jaio zena, Mar\u00eda del Pilar, 1933an jaio eta hil zena, eta M. Antonia, 1948an jaio eta Zaragozako Unibertsitatean Espainako Hizkuntza katedraduna dena.\nKimikako Laborategian lanean jarraitzea nahi zuen arren, ezin izan zuen, senarrak ez baitzuen egokitzat jo emakume ezkondu batek etxetik kanpo lan egitea. 1993ko azaroaren 22an hil zen."}
{"id": "1055719", "revid": "56334", "url": "https://eu.wikipedia.org/wiki?curid=1055719", "title": "Un\u00edos Hermanos Proletarios", "text": " \n\"UHP\" ( , UHP ) Asturiasko Federazio Sozialistak, Uni\u00f3n General de Trabajadores (UGT) eta Asturiasko, Leongo eta Palentziako Lan Konfederazioko Eskualdeko Lan Konfederazioek ( CNT ) sinatutako lan aliantzan sinbolizatutako leloa izan zen. Langile eta Nekazari Blokea eta Espainiako Ezker Komunista 1934ko otsailean 1934ko martxoaren 28an Asturiasko CNT-UGTren artean sinatutako agiri bat egon zen. \nHistoria.\nHasiera batean, \"UHP\" akronimoa sortu zen, berez, beste esanahi bat zuten talde sindikalen oinarrien artean: \"Union Horse' Power\". Izan ere, garai hartan erabiltzen zituzten makina gehienak fabrikazio ingelesekoa ziren, eta haren gaitasunetatik zetozen identifikazio teknikoko plakek eta legendak zuten potentzianabarmentzen zuten. Hortik sortu zen \"Un\u00edos Hermanos Proletarios\" eslogana, Amador Fern\u00e1ndezek egina.\nUHP, Asturiasko Federazio Sozialista, Langileen Batasun Orokorra (UGT) eta Asturiasko, Leongo eta Palentziako Eskualdeko Lan Konfederazioak, (CNTk), Langileen eta Nekazarien Blokea eta Espainiako Ezker Komunista. Irailean, Espainiako Alderdi Komunistak atxikimendua eskatu zuen. Hala ere, hori ez zen onartu harik eta bere eskaeratik antitrotskirekin zerikusia zuen guztia kendu zen arte; izan ere, sozialistek eta anarkistek ulertu zuten ekintza-batasuna funtsezkoa zela eta ez zela barne-alderdirik egongo.\nIraultzaileek Asturiasko Iraultzan hartu zuten eslogana 1934ko urrian, Asturiasko proletalgoaren ekintza-batasuna eta haren joerak ordezkatuz.\nGeroago, Espainiako Gerra Zibilean errepublikarren eta haien aldekoen aldarrikapen erregularra izan zen. \"\"El Siglo Futuro\" \" egunkarian agertu zen aipamen hau: \"Elkar agurtzen dute ukabil itxi baten agurrarekin, eta susmagarriak atxilotzeko \"gelditu\" hitzaren ordez, abangoardian \"PHU\" pasahitza erabiltzen dute, \"UHP\" hitzarekin erantzuten dena. Badirudi hasierako horiek \"Uni\u00f3n Proletaria Hispana\" hitzei dagozkiela\". \nArgitalpena.\n\"UHP\"k egunkari bat argitaratu zuen Guadalajaran, UHP izenekoa, \"Milicias\" \"Alcarre\u00f1as Antifascistas\". Geroago, \"UHP\" Guadalajarako Poloetako Armada deitzen zen. Lehen alea 1936ko abuztuaren 12an argitaratu zen eta 1937ko urtarrilera arte iraun zuen. Guztira 24 zenbaki atera ziren, eta haien prezioa 10-15 zentabo bitartekoa izan zen."}
{"id": "1055720", "revid": "6950", "url": "https://eu.wikipedia.org/wiki?curid=1055720", "title": "UHP", "text": ""}
{"id": "1055722", "revid": "56334", "url": "https://eu.wikipedia.org/wiki?curid=1055722", "title": "Sukaldeko hornigai", "text": "Sukaldeko hornigai edo goarnizioak jaki edo osagai nagusiaren lagungarri moduan erabiltzen diren prestaketei esaten zaie. Prestaketa hauek plateraren osagarriak izan behar dute, zapore, nutrizio eta estetika aldetik. Hornigai batzuk osagai nagusiarekin batera prestatzen dira; kasu gehienetan, aldiz, aparte kozinatu eta platera muntatzeko garaian gehitzen dira.\nHornigai ohikoenak.\nGoian aipatutako baldintzak beteko balira, sukaldeko edozein prestaketa izan daiteke hornigaia; hala ere, badira ohikoagoak diren goarnizioak.\nPatata hornigaiak.\nHornigaietan ohikoenetako eta merkeenetako bat da, frijituta, egosita, labean, pure eginda, gorrituta...modu eta forma ugaritan presta daiteke.\nPatata frijitua..\n150\u00baC-180\u00baC artean dagoen koipe ugaritan, patata zatitua edo moztua murgilduz kozinatzeari esaten zaio. Kanpotik zarakar gorritua sortu, eta barrutik bigun eta heze mantentzean datza. Patata zatia zenbat eta lodiagoa izan, orduan eta olioaren tenperatura baxuagoa erabiliko dugu. Normalean haragi plateretan erabiltzen da. Patatak platerari itxura hobeagoa emateko forma desberdinetan mozten dira.\nMozketak frijitzeko.\nLasto itxurako patatak: Karratu luze oso finak. Mandolina beharko genuke horrela mozteko. Olio oso beroan; normalean frijitualdi motzak izaten dira. Paper xurgatzaile batera atera eta gazitu.\nPospolo-itxurako patatak: Hauek ere mandolinarekin moztea komeni da, lastoa baino pittin bat lodiago; frijitualdi motza beharko du honek ere. Paper xurgatzaile batera atera eta gazitu.\nMakila-itxurako patatak: Hau mandolina edo labanarekin moztu dezakegu, pospolo itxurakoa baina pittin bat lodiagoa oraindik. Paper xurgatzaile batera atera eta gazitu.\nPatatak espainiar erara: Makila itxurakoa baino lodiagoa; jeneralean, mozketa klasikoa izaten da patatak frijitzeko. Tenperatura apalagoan frijituko ditugu hasieran, eta amaieran gorritu egingo ditugu. Paper xurgatzaile batera atera eta gazitu.\nPatatak karratu luze lodietan. \u201cPuentenuevo\u201d: Patata karratu luze nahiko lodiak dira. Lehenik, olio ez horren berotan egosialdi bat emango diegu; eta amaieran txigortuko ditugu. Paper xurgatzaile batera atera eta gazitu.\nPatatak karratuetan: Patatak karratu ez horren handietan moztu eta frijitualdi bat eman. Paper xurgatzailea duen erretilu batera atera eta gazitu.\nPatata xerratua: Panadera moduan moztuta, olio berotan frijitu. Paper xurgatzailea duen erretilu batera atera eta gazitu.\nPatata xafletan. Souffl\u00e9 eran prestatzeko. Urteko kalitateko patata mandolinarekin 3mm-ko xafletan mozten da. Lehenik, oliotan egoste baxu bat ematen zaio eta ondoren oso olio berotan sartzen da, patata puztea lortuz. Paper xurgatzailea duen erretilu batera atera eta gazitu. Mota guztietako haragientzat.\nSareta itxurako patatak: Mandolinarekin, patata jiratuz, xafla saretu baten forma emango diogu. Ondoren olio berotan frijitu, paper xurgatzailea duen erretilu batera atea eta gazitu.\nPatata juliana erdian: Patata luzeran erditik moztu; hori berriro ere luzeran erditik moztu eta xafla finetan egin. Patata purea egiteko edo bere horretan frijitu eta lagungarri moduan erabil daiteke.\nPatata erreak.\nOsoak eta azal eta guzti, metalezko paperean, gatzetan bildua edo zatitua, labean erretzen dira, ondoren oliba olio, gatz eta piper-hautsarekin lagunduta. Hustuta eta betegai batekin... Jeneralean, parrilan erretako haragien osagarri izaten da.\nPatata egosiak.\nPatata ur edo salda baten irakinaldiari esker egosteari esaten zaio, eta egokien egosteko ur hotzetatik abiatzea izaten da onena. Patata, osoan azal eta guzti, zuritua eta zatitua egos daiteke. Lurrunetan ere egostea badago patata.\nPatata egosi eta sueztituak.\nPatatak forma desberdinetan ( bola, torneta, karratuan...) moztu ondoren ur hotzetan jarri eta egosi, ondoren oliotan, baratxuri, perrexila, tipula edo bestelako osagai batekin gorrituz.\nPatata egosteko eta sueztitzeko mozketak.\nPatata osoa: Garbitu eta zuritu gabe egosten dira; jeneralean, patata osoa jarri behar badugu lagungarri moduan txikiak aukeratuko ditugu. Zatituak, moztuak, edo beteak prestatu behar baditugu, handiagoak aukera ditzakegu.\nPatata, kraskatua: Labaina sartu patari eta guztiz ebaki aurretik, hautsi egingo dugu indarrez. Modu honetan, patatak fekula gehiago ateratzen omen du eta zapore gehiago xurgatzen. Denbora luzez egosi behar diren prestaketetan, gisatu eta barazki ugariren lagungarriak izan ohi dira.\nPatata zatitua: Normalean, kraskatuak baino txikiagoak izaten dira; denbora gutxiago behar duten prestaketetan erabiltzen da. Gisatu motzak, barazkiak...\nPatata bola edo noissete: Husteko gailuarekin patata bolak egingo ditugu, hauek gero egosi, salteatu... Arrain, haragi eta barazkietan erabiltzen dira bereziki.\nPatata torneatua: Muturzorrotzarekin patatari forma obalatua edo baratxuri alearena ematen zaio. Ondoren egosi, gorritu edo sueztitzeko.\nPatata pureak.\nPatatak zurituak eta zatituak, ur hotzetatik abiatuta egosten dira. Egosita ditugunean, ura kendu eta puregailuarekin desegin. Gurina, oliba olioa, piper-hautsa, gatza edo bestelako ongailuekin nahastuta amaitzen da.\nParmantiere purea.\nPatata egosia, gurina, esnea eta gatza ditu osagaiak. Pure mehe edo saltsa moduko bat izaten da. Haragi erreentzat erabiltzen da.\nDukesa patata.\nPatata egosia, gorringoa, gurina, gatza eta espeziekin nahasten da. Mahukarekin forma eman eta labean egosten da. Haragi mota desberdinen goarnizio moduan erabiltzen da normalean.\nDelfin patatak.\nPatata purea choux orearekin nahastua. mahukarekin forma desberdinetan zabaldu eta frijitu egiten da. Haragi desberdinen edo arrainen lagungarri. Mahuka batekin iruditxoak bota labeko erretilu batean, arrautzarekin margotu ondoren labean edo grillean amaitu hornigaia. Haragi edo arrain desberdinekin aurkezteko erabiltzen da.\nPatata gorrituak.\nForma desberdinetan moztutako patatei zuritze teknika aplikatuko diegu lehenik, hau da, ur hotzetatik abiatuta egoste denbora labur bat emango diegu. Ondoren, gurinetan edo oliba oliotan sueztitu denbora batez, eta azkenik, labean gorritu bat emango diegu.\nArroz hornigaiak.\nArroz zuria.\nUr irakin ugaritan egosten da arroza normalean arroz indikoa edo luzea. Egositakoan, ur hotzetan freskatu. Bere horretan olio eta gatzarekin edo beste osagai batzuekin nahastuta erabiltzen da goarnizio moduan. Haragi, arrain, itsaski edo barazkietarako balio dezakeen hornigaia da.\nPilaf arroza.\nJeneralean, tipula, baratxuria eta perrexila gurin edo oliotan sueztitzen da; ondoren, arroz \u201cindikoa\u201d edo luzera ere. Jarraian, egosi egiten da. Prestaketa honetan arroza ez da freskatzen eta limoi zuku pittin bat bota ondoren, prestaketa labean amaitu daiteke. Haragi, arrain, itsaski edo barazkietarako balio dezakeen hornigaia da.\nBarazki hornigaiak.\nGordinak.\nEntsalada mota desberdinak, osagai batekin edo ugarirekin, haragi eta arrainen lagungarri moduan.\nEgosiak.\nBarazki bat edo barazki ugari egosi, eta bere horretan olio gordinarekin edo salteatua. Arrain eta haragien hornigai moduan.\nSalteatuak.\nJeneralean, fruitu barazkiak salteatzen dira, kuia, kuiatxoa, piperrak... olio gutxirekin su bizian salteatu ondoren, haragi eta arrainen hornigai moduan.\nFrijitua.\nKuiatxoa, alberjinia, tipula, azenarioa, azalorea, orburu batzuk lehenik egosita eta zati txikiagoetan moztuta. Normalean, estalki batekin ( tenpura, orly, arrautzeztatua ) bildu ondoren, frijituak. Haragi eta arrainen hornigaiak.\nErreak.\nPiperrak, alberjiniak, tipulak, kuiak, tomateak, kuiatxoak... ondo garbitu eta gazitu eta oliotan busti ondoren labean, plantxan edo parrilan erreko dira. Haragi mota desberdinen eta arrainen hornigai bikaina.\nPasta italiar hornigaiak.\nPasta italiarra eta patata \u00f1okiak ere sar ditzakegu talde honetan. Normalean, barazki edo ontzeko osagai salteatuekin eta saltsarik gabe. Haragi plateren lagungarri, zopa eta salda desberdinen goarnizio moduan.\nArrautza hornigaiak.\nArrautza frijitua, plantxan, galdarraztatua edo labean kokote eran egina, asko erabiltzen dira hornigai moduan. Besteak beste, arroz, barazki, haragi edo arrainen lagungarria izan daiteke.\nMundu mailan izen propioa duten hornigaiak..\nHaragi prestaketak hornitzeko..\nAfrikako eran. Alsaziako erara. Antzinako erara. Aranjuezko erara. Aljeriarako erara. Arlesiar erara. Berrichonne erara. Bohemiako erara. Bordeleko erara. Borgoinako erara. Bretainiako erara. Bruselako erara. Bourgoise erara. Katalan erara. Landaise erara. Cyrane erara. Gaztelako erara. Choiseul. Choron. Chipolata. Clamart. Dauphine erara. Demidoff.Dukesa. Dubarry.Henri IV.Favorite. Flamande. Florentziako erara. Fontainebleau. Forestier. Gran duc. Champenoise. Helder. Ingeles erara. Jardinera erara. Loreto. Mascotte.Massena. Ni\u00e7oise. Nivernoise. Oriental. Paysanne. Okin edo panadera erara. Portugaldgo erara. Printanier. Printzesa. Rechelieu. Rossini. Saint Germain. Tiroleko erara. Vert pr\u00e9Vichy erara. Wellinton. Ijito saltsa.\nArrain prestaketak hornitzeko.\nAlmirante. Borgoinako erara. Cardinale. Chambord. Diplomatique. Doria. Duglere. Florentziako erara. Joinville Gran duc. Grenobleko erara. Marinel erara. Mirabeau. Murat. Ni\u00e7oise. Normandiako erara. Opera. Printzesa erara. Sullivan. Walewska.\nSalda prestaketak hornitzeko.\nHegaztiena. Brunoise. Celestina. Madrilgo erara. Royal. Udaberrikoa. Colbert. Profiterolekin. G\u00e9l\u00e9e. Vermicelle. Oportoko erara, edo jerez erara.\nHegazti prestaketak hornitzeko.\nBonne femme. Ehiztari erara. Chipolata. Financiere. Loreto. Ni\u00e7oise.. Amerikar parrilla.. Printanier.. Regence."}
{"id": "1055724", "revid": "119550", "url": "https://eu.wikipedia.org/wiki?curid=1055724", "title": "Bearnoko saltsa", "text": ""}
{"id": "1055726", "revid": "9134757", "url": "https://eu.wikipedia.org/wiki?curid=1055726", "title": "Veloute saltsa", "text": "Veloute saltsa edo krema saltsa Roux (gurin eta gari-irina minutu batzuetan egosia) zuri edo ilun bati salda zaporetsu bat gehituz lortzen den saltsa. Sukaldaritza Frantziar klasiko bat da eta aldaera desberdin asko ditu. \nVeloute saltsa edo krema saltsaren prestaketa.\nVelute saltsaren erabilerak.\nBarazki, arrain edo haragi prestaketa desberdinen saltsa moduan erabiltzeko"}
{"id": "1055727", "revid": "336", "url": "https://eu.wikipedia.org/wiki?curid=1055727", "title": "Beurre blanc", "text": "Beurre blanc saltsa ozpin eta ardo zuri lurrina duen tipulatxa, gurin eta esne gainez emultsionatutako saltsa da. Frantziako sukaldaritza klasikoan garrantzi handikoa izan da.\nSukaldeko prestaketa.\nBeurre blanc saltsaren erabilerak.\nArrain eta barazkietan saltsa moduan erabiltzen da.\nBeurre blanc saltsatik eratorritako saltsak.\nChoron saltsa, Foyot saltsa."}
{"id": "1055729", "revid": "56334", "url": "https://eu.wikipedia.org/wiki?curid=1055729", "title": "Wishmaster (filma)", "text": "Wishmaster (euskaraz \"Desioen Jauna\"), 1997ko Robert Kurtzman estatubatuarrak zuzenduta fantasia eta beldurrezko film bat da. Tammy Lauren, Andrew Divoff, Kane Hodder, Tony Todd eta Robert Englund aktoreek antzeztu zuten.\nWishmaster film saileko lehen atala da eta ' (1999), ' (2001) eta \"\" (2002) jarraipenak ditu.\nArgumentua.\nAspaldi, Jainkoak Zerua eta Lurra sortu zituenean, Djinn izeneko deabruzko izakiez beteriko leku bat ere sortu zuen. Orain, Djinnek gizakien desioei erantzuteko beren bizilekutik ihes egin dute. Gizakien ametsak bihurrituz, Djinnek buruak odol eta hilketa arrastoa uzten doa, bitartean gure munduan sartzeko aukeraren zain dadoela... berau aske uzten duen gizakiak haren hiru desioak erabiliz gero iritsiko den aukera. "}
{"id": "1055735", "revid": "56334", "url": "https://eu.wikipedia.org/wiki?curid=1055735", "title": "Gure aitak", "text": "Gure aitak amari edo Nire aitak amari euskal kantu herrikoia da eta jatorrizko izenburua Gure aitak da. Doinuaren eta hitzen sortzailea ezezaguna den arren, Resurrecci\u00f3n Maria de Azkuek Oiartzungo inguruetan bildutako obra da. Autore berak bildutako bertsioan, lehen bertsoa soilik aurki daiteke, ahozko tradizioan ordea, zenbait bertsok osatzen dute abestia. Azkuek berak, abestiaren lehen argitalpena 1935-1947 urte bitartean burutu zuen, Euskalerriaren yakintza liburuan. Abestia 1947an argitaratu zen, \"Euskalerriaren yakintza\" bildumaren laugarren liburukian..\nGure aitak.\nEgile herrikoia duen Gure aitak, Resurrecci\u00f3n Mar\u00eda de Azkuek bilatutako abestiak, Gure aitak amari, edota Nire aitak amari izenburua ere jasotzen du. \nEzaugarriak.\nAbesti honen genero artistikoa, folk musika da eta euskarazko kantua da.\nArgitalpena.\nAzkue, Euskalerriaren yakintza-IV. Erri-otoitzak.Erri-olerkiak. Ostagikindea. Erriaren sendakuntza. Aurren jolasak\nBildumaren argitaratze urteak: 1935-1947 (IV. liburukia 1947an argitaratu zen)\nKantuaren jatorria eta hedapena.\nEuskalerriaren Yakintza IV liburuan Azkuek dioen gisan, Salvadora Zapiraini entzun zion kantua lehen aldiz, Oiartzunen. Azkuek aipatzen du, nolabaiteko solezismo-akatsa duela jatorrizko kantuak, \u201cmaite izanen du aita!\u201d esamolde zuzenaren ordez, \u201cnaiko dio aitari!\u201d ageri baita. Egun zabaldua dagoen bertsioan \u201cmaiteko dio aitari\u201d esamoldea kantatu ohi da. Delako solezismoagatik eta erritmoagatik, bildu zen garaiaren gertukoa dela azpimarratzen du Azkuek; beraz, kronologikoki 1935-1947 ingurutik hamarkada gutxi batzuk atzera eginda kokatu genezake kantuaren sorrera-data.\n\u201cLo aprend\u00ed de Salvadora Zapirain, de Oyarzun. \u00a1L\u00e1stima de solecismo naiko dio aitari, por el castizo maite izanen du aita! Parece por lo mismo y aun por su ritmo nada antigua esta cancioncita.\u201d\nAipatu moduan, kantua Azkuek Oiartzunen jaso izan arren, zabalkunde handia izan du kantuak, Euskal Herri mailara hedatu baita. Horregatik, euskal kantu herrikoia bilakatu da Gure aitak kantua.\n1994-1995 inguruan hainbat grabaketa egin zituen Fernando Aranberri filologo ermuarrak, Ermuko euskara jasotzeko asmoz eta lan horren emaitza Ermua eta Eitzako euskara lanean jaso zuen 1996an. Bildu zituen ahotsen artean, Irene Aldalur ermuarrak, Gure aitak amari kantua abesten du. Orain arte entzuna izan ez den doinua erabiltzen du Irene Aldalurrek grabaketan.\nTestuinguru historikoa.\nResurrecci\u00f3n Maria de Azkuek bildua izan zenez, Euskal Pizkundean kokatu genezake, 1876tik 1936ko denbora artean, hain zuzen ere. Karlistaldien amaierarekin batera, Euskal Herriak aldaketa sozial ugari jasan zuen garai hartan eta esan genezake, tradiziotik modernitate batera transizio bidean aurkitzen zela. Euskalerriaren Yakintza liburuak, data zehazten laguntzen du, izan ere, 1945 eta 1957 artean bilduak izan baitziren liburuko orrialdeetan daude kantuan. Arestian aipatu bezala, Azkuek zioenez Gure aitak kantua garairako ez zen antzinakoa, horregatik, ondorioztatu daiteke XX. mendearen hasieran sortua izan zela doinua.\nGaraian musika biltzen eta dokumentatzen aritu ziren zenbait idazle aurkitzen dira, hauetan, Resurreccion Maria de Azkue. Espainiako Errepublikak gerra garaiko eta ondorengo desolazioa ekarri zuen; dena den, herri musikak, bizirik iraun zuen. Esanak esan eta biltzailea kontuan izanda, esan genezake Euskal Herriko XIX. mende bukaerako eta XX. mende hasierako musika garaikidearen barne dela Gure aita kantu herrikoia.\nGrabatutako bertsioak.\nEgun, kantu herrikoi honen bi bertsio gailentzen dira: Kepa Junkera trikitilariarena eta Oskorri euskal folk taldearena. Bi kasuetan, letraren bertsio berbera mantendu da.\nPirritx, Porrotx eta MariMotots pailazo taldeak, letraren bertsio berria plazaratu zuen 2017an, Borobilean izeneko liburu-diskan, hain zuzen ere. Bertan, genero ikuspegi berria eskaintzen diote kantuari. Letra sortzerakoan, kontuak izan dituzte azken boladan pedagogiaren gainean irten diren gaiak."}
{"id": "1055737", "revid": "129250", "url": "https://eu.wikipedia.org/wiki?curid=1055737", "title": "Maria Bigord\u00e0 Montmany", "text": "Maria Bigord\u00e0 Montmany (Ullastrell, Bartzelona, Katalunia, 1916ko irailaren 21a - Terrassa, Bartzelona, 2009ko irailaren 8a) emakume langile errepublikarra izan zen, frankismoak erreprimitua eta langile klasearen lan baldintza eta gizarte aldarrikapenekin konprometitua. Kataluniako Alderdi Sozialista Batuan (PSUC) eta Langile Komisioetan jardun zuen.\nIbilbidea.\nLehen urteak.\nUllastrellen jaio zen, eta nekazari pobreen familia baten lehen alaba zen. Haren ama Tekla Montmany Carreras zen eta aita Pedro Bigord\u00e0 Fuente, mahasti batzuen errentariak. Sei urte zituela, Mariak lagundu egiten zien edo olibak biltzen zituen jornal baten truke. Ama katoliko praktikantea zen eta katixismora joaten zen; aita, berriz, Esquerra Republicana de Catalunyako (ERC) eta Uni\u00f3 de Rabassaireseko militantea zen, eta txikitatik eramaten zuen Terrassako mitinetara. Gerra zibilean aguazil izan zen. Eskolara gutxi joan zen arren, katalanez irakurtzen ikasi zuen, etxean \"La tierra\", el diario de la Uni\u00f3n de Rabassaires irakurtzen baitzen. Lau neba-arreba izan zituen, Angela, Valent\u00edn, Amadeu eta Jos\u00e9 (1926), zeinen amabitxia izan zen eta etorkizunean apaiz ezagun bihurtu zen.\nHamar urte betetzear zela, etxeko lanetan hasi zen. Geroago, lanbide bat ikasi nahi izan zuen eta Can Arrufat-en fabrikan hasi zen ehule lana ikasten. Han, ideario anarkistarekin harremanetan jarri zen, Federica Montsenyren eta Frederic Uralesen \"La Novela Ideal\" (La Revista Blanca) emakume librearen irudiak transmititzen zituztenak, literatura-bildumako idazkien irakurketak eraginda.\nEhule lana ikasi ondoren, 1931. urtearen inguruan La Tela lantegian aurkitu zuen lana, eta bertan buru-belarri aritu zen lanean baldintza gogorretan. Handik gutxira, Dom\u00e8nec Domingo enpresara aldatu zen, non ehungailu baten arduradun zen eta flanela zuria egiten zuen. Terrassara joan zen bizitzera, eta ehungintza lanaz gain, neskame lana ere egiten zuen janaria eta aterpearen truke..\n1933aren hasieran, hamasei urterekin, Jos\u00e9 Portero Serrano senarra ezagutu zuen, 29 urtekoa, Vallhonrat fabrikako ehulea. Handik laster, zibiletik ezkondu ziren Terrassako Bake Epaitegian. Bi alaba izan zituzten, baina Mariak salaketa jarri zuen Terrassako epaitegian, tratu txarren ondorioz, batere emaitzarik gabe.\nGerra zibila.\nGerra Zibilaren hasieran, Jose parte hartzera deitu zuten, baina ezkutatu egin zen. Mariak Andorrara Carmen alabarekin joateko asmoa zuen, baina ezin izan zuen, haurdun zegoelako. Bigarren alaba jaio ondoren banandu egin zen, eta muturreko pobrezian erori zen. Hala, gosearen eta laguntza medikorik ezaren ondorioz, haren alaba txikia difteriaz hil zen hogei hilabeterekin. Garai hartan, Uni\u00f3n General de Trabajadores (UGT) sindikatuaren eta, ondoren, Lanaren Konfederazio Nazionalaren (CNT) laguntza bilatu zuen Can Vallhonraten lantegian onartua izateko.\nPorrota eta errepresioa.\nGerra amaitu ondoren, lege frankista berriak emakumeek Errepublikan eskuratutako eskubideak indargabetu zituen, eta 1939ko Corpus egunean, poliziak alaba kendu egin zion aitari emateko. Mariak bere zaintza galdu zuen. \nMariaren aita epaiketarik gabe kontzentrazio-eremu batean sartu zuten. Maria senarrak eta lankide batek salatu egin zuten, eta uztailaren 3an atxilotu egin zuten. Hamar egun geroago, gerra-kontseilu baten mende jarri zuten, eta Terrassako Ingeniaritza Eskolan ezarritako Auzitegi Militarrak epaitu zuen, 11.736 zenbakiko premiazko prozedura sumarioan, eta 12 urte eta egun bateko zigorra kondena jarri zioten \"Matxinadari laguntzeagatik.\"\nHilabete batzuk eman zituen kartzelan Terrassan. 1940ko martxoaren 10ean Bartzelonako Les Corts espetxera eraman zuten. Han ezagutu zituen, besteak beste, Adelaida Abarka Izquierdo eta Mar\u00eda del Carmen Cuesta Rodr\u00edguez militante komunistak. Bere oroitzapenetan adierazten zuen lankide haien maila kulturalak behin betiko eragina izan zuela kontzientzia politikoaren eraketan. Handik denbora batera, lanaren truke zigorra arintzeko aukera izan zuen eta monjen garbitzaile bihurtu zen. \n1941eko irailaren 18an baldintzapeko askatasuna eman zioten, baina ezin izan zuen etxera itzuli. Madrilera erbesteratu zuten, eta espetxeko lankide baten senideek hartu zuten. Urriaren 16an gurasoen etxera itzuli zen, zaintzapeko askatasunean.\nDiktadura eta auzo eta lan aldarrikapenak.\n1946an indultua iritsi zitzaion, eta, aurrekari penalen ondorioz gizarteratzeko zailtasunak zituen arren, bere bizitza normalizatu eta alaba berreskuratzeko itxaropena izan zuen. Neskame lana egin zuen 12 urtez, baina etxeko lanak ez zion inolako lan-eskubiderik bermatzen, ez eta gizarte-estaldurarik ere, eta, beraz, berriro ekin zion ehule-lanari. \n1953an, alaba, 20 urte zituela, berarekin bizitzera joan zen. Sukalde eskubidea zuen gela bakarra ordain zezaketen. Aurrerago, etxebizitza prekarioak izan ondoren, San Lorenzo auzoko \"Etxeko Lan Sindikaleko\" etxebizitza-bloke batera bizitzera joateko eskaera egin zuten.\nInmigrazioa gehitzeak neurrigabeko eraikuntza eta azpiegitura eta zerbitzurik gabeko auzoak sortzea ekarri zuen. Etxebizitza duinen beharrak eraginda, Mariak konpromisoa hartu zuen bizilagunek espekulazioaren eta txabolismo bertikalaren kontra borrokatzeko, eta San Lorentzo auzoa izan zen borrokalarietako bat. Langile-apaiz gazteak auzoetara iritsi zirenean, ideia berritzaileak zituzten eta klase-borrokarekin konprometituta zeuden. Hala, parrokia berri asko antifrankismoaren babesleku bihurtu ziren, eta liderrak izan ziren Can Boada, Egara, Areeta eta San Lorentzo.\nMilitantzia politiko eta sindikala.\n1976an jubilatu zen eta azkenean PSUCko eta Langile Batzordeetako militante txartela lortu zuen. Maria katolikoa zen, praktikantea, baina eurokomunismoarekin identifikatzen zen, Alfonso Carlos Com\u00ednen liburuen irakurketaren eraginpean. Alderdiaren barruan, tokiko batzordeko kide izan zen lau urtez. Luis Maria Xirinachs-ek Model Kartzelaren aurrean egindako gose-grebei laguntzeko ekitaldi politikoetan eta Askatasuna, Amnistia eta Autonomia Estatutuaren pean egindako adierazpenetan ere parte hartu zuen.\nMaria 2009ko irailaren 8an hil zen, 93 urte betetzear zela."}
{"id": "1055738", "revid": "6950", "url": "https://eu.wikipedia.org/wiki?curid=1055738", "title": "Nicolas Chauvin", "text": "Nicolas Chauvin legendazko soldadu frantziar ausarta da, heroia. Ziur aski fikziozko soldadua historialariek ez dutelako inoiz benetan existitu zela frogatzen duen ebidentziarik. Dena den, patriota frantsesaren ikur bilakatu zen batez ere Napoleon Bonaparteren garaian. Ustez Frantziako Errepublikako Lehen Armadan eta geroago Napoleonen La Grande \"Arm\u00e9e-n\" zerbitzatu zuen eta behin eta berriro zauritu zuten arren, beti kementsu atera zen. Haren izena chauvinismoaren eponimoa da, gaur egun gehiegizko sukar nazionalista izendatzeko erabiltzen den terminoa, askotan fanatismo nazionalista edo abertzalekeria adierazteko.\nHari buruz garatu ziren istorioen arabera, Nicolas Chauvin Rocheforten jaio zen XVIII. mendearen amaieran, 1780 inguruan edo 1790 inguruan. 18 urterekin sartu omen zen Frantziako armadan, boluntario, eta ohore handiz eta bikain egin zuen lan. Esaten da 17 aldiz zauritu zutela bere nazioaren zerbitzuan, eta desitxuratu eta mutilatu ere egin zutela... Bere leialtasun eta dedikazioagatik, Napoleonek berak \"Ohorezko Sabre\" bat eta 200 frankoko pentsio bat esleitu omen zizkion soldaduari.\nChauvinen zerbitzu-historiala eta Napoleonekiko maitasuna, leialtasuna eta debozioa garai batean heroi eredugarri bilakatu zuten baina esaten da barregarri geratu zela beste garai batean bonapartismoak bere itzala galdu zuenean.\nHistorikotasuna.\nIkerketa historikoak ez du benetako Nicolas Chauvin baten xehetasun biografikorik identifikatu inon eta inoiz, eta horrek esan nahi du ziur aski fikziozko heroi bat izan daitekeela. G\u00e9rard Puym\u00e8ge ikertzaileak ondorioztatu zuen Nicolas Chauvin ez zela inoiz existitu, kondaira bat besterik ez zela, Uztaileko Berrezarkuntzaren eta Monarkiaren azpian gauzatu zena, konpositore, vaudeville eta historialarien lumatik abiatuta pertsonaia herrikoia bihurtu arte. Chauvinen irudiak antzinako antzoki erromatarreko soldadu mitologiko edo \"milia\" gloriotsuaren (\"soldadu aspergarria\") tradizio luzeari edo antzinako komedia grekoaren aldarteari jarraitzen diola argudiatzen du Puym\u00e8gek. Chauvin soldadua Cogniard anaiek bihurtu omen zuten heroi herrikoia, \"La Cocarde Tricolorek\" (1831) antzezlanean. Bertan, protagonista Napoleonen beterano bat izan beharrean, soldadu gazte xelebre bat zen, 1830eko Aljeriako kanpainan patriotismo oldarkorra erakutsi zuena.\nIdazle eta historialari askok Chauvini egozten dizkiote beste bonapartista batzuen pasadizorik xelebreenak. Esaten da Guardia Zaharrean Waterlooko Batailan lan egin zuela, eta hori posible dela adina kontuan hartuta. Guardia Zaharra inguratuta zegoenean eta La Belle Alliance-n bere azken eztanda egin zuenean, ustez, oihu errime egin zuen, eta dei bati aurre egin zion: \"Guardia Zaharra hil egin da, baina ez du amore ematen! \". Herri xeheak (edo beste erreferentzia-talde batek) inoiz erakusten duen debozio itsu eta eztabaidaezinaren ikur bilakatu zen Nicolas Chauvin. \"Guardia Zaharra hil egin da, baina ez du amore ematen! \" esaldi apokrifoa Guardia Zaharreko komandanteari, Pierre Cambronneri, egotzi zioten, baina Cambronneren erantzun erreala beste iturri batzuek berretsi zuten, eta benetan \"\"Merde\"!\" izan omen zen. (Kaka zaharra!\")."}
{"id": "1055739", "revid": "336", "url": "https://eu.wikipedia.org/wiki?curid=1055739", "title": "John Jay", "text": "John Jay (New York, 1745eko abenduaren 12a - Bedford, New York, 1829ko maiatzaren 17a) estatubatuar politikari, epaile eta diplomazialaria izan zen.\nAbokatu lanbidez, Estatu Batuetako erresistentzia antolatu zuen bidegabetzat jotzen zituzten britainiar legeen aurka. Lehen Kontinental Biltzarreko kide hautatu zuten, eta Kontinental Elkartea sinatu zuen. Bigarren Kontinental Biltzarreko kide ere izan zen, eta bertako lehendakari izan zen. 1779tik 1782ra enbaxadore izan zen Espainian eta Espainiako finantza-laguntza lortu zuen. Estatu Batuen independentzia onartu zuen Parisko Itunaren negoziatzaileetako bat ere izan zen. Gerra amaitu ondoren, Kanpo Arazoetako idazkaria izan zen.\nGobernu indartsu eta zentralizatu baten aldekoa izan zen, eta Estatu Batuetako Konstituzioa New Yorken onartzearen alde lan egin zuen. 1789tik 1795era Estatu Batuetako Chief Justice izan zen eta 1795etik 1801era New York estatuko gobernadorea. Gobernadore gisa esklaboak emantzipatzeko legedia onartu zuen, nahiz eta esklaboen jabe izan zen gutxienez 1800 arte."}
{"id": "1055749", "revid": "1519", "url": "https://eu.wikipedia.org/wiki?curid=1055749", "title": "13ko errugbi", "text": ""}
{"id": "1055752", "revid": "137486", "url": "https://eu.wikipedia.org/wiki?curid=1055752", "title": "Ignacio Bol\u00edvar Urrutia", "text": "Ignacio Bol\u00edvar Urrutia (Madril, 1850eko azaroaren 9a - Mexiko Hiria, 1944ko azaroaren 19a) naturalista eta entomologoa izan zen, Espainian Natura Zientzien bultzatzaile nagusietako bat. \n1850-1866: gaztaroa.\nFamilia.\nAita Mungiakoa zuen, militarra, Madrilera destinatua. Beste iturrien arabera, ordea, gurasoak (Jos\u00e9 Bol\u00edvar eta Ana Mar\u00eda Urrutia) madrildarrak ziren baina euskal jatorrikoak (Ignacioren aitaren aita Euskal Herrian jaioa). Hita kalean, 4 zenbakian bizi ziren, eta hantxe jaio zen Ignacio. Haurtzaroa eta gaztaroa etxe honetan eman zituen; XX. mende hasieran kalea Gran Via eraikitzeko suntsitu zen arte (gaur egun, Miguel Moya kalea dago han).\nBataioan ezarri zizkioten izenak hauek izan ziren: Ignacio de Loyola, Teodoro, Sotero, Francisco, Jer\u00f3nimo, Jos\u00e9, Melchor. Jos\u00e9k eta Ana Mar\u00edak beste bi haur izan zituzten: Jos\u00e9, Madrilgo udalean mediku izango zena; eta Ana, Jos\u00e9 Mar\u00eda Lluch-ekin ezkondu ostean (Espainiako kontsula Toulousen eta AEB-etako zenbait hiritan) atzerrian bizi izango zena.\nIgnaciok lehen ikasketak amaitu aurretik hil ziren gurasoak. Orduan bere osaba Cirilo Bah\u00eda-rekin bizitzera joan zen. Orduantxe hasi zitzaion natura zientziekiko zaletasuna, eta mineral eta intsektu bildumak abiatu zituen.\nNaturarekiko zaletasuna.\nNaturarekiko zaletasunean eragin handia izan zuten haurtzaroan irakurritako bidai-liburuak. Ignacioren beraren hitzetan, horien bidez, \"leku urrun eta magiko\"etara bidaiatzen zuen \"Robinson Crusoe bezala\". Eskola garaian beste haurrekin Madril inguruetan txangoak egin zituen, lehen landare, mineral eta intsektu bilketak eginez. Zahartzaroan, oraindik orduko pasarteak ongi gogoratzen zituen: \"\"Un hecho insignificante vino, siendo a\u00fan ni\u00f1o, a favorecer y orientar mi atenci\u00f3n hacia los insectos, y fue el haber encontrado en casa un insecto muy extra\u00f1o tra\u00eddo sin duda con la ropa de lavar, pues en aquella \u00e9poca el lavado se hac\u00eda en el r\u00edo por la escasez de agua en la Corte. Era, como m\u00e1s tarde supe, una larva de Empusa, m\u00e1ntido estrafalario que por sus movimientos y actitudes parec\u00eda imitar a una personita. Su cabeza terminada por una mitra c\u00f3nica dirig\u00eda sus miradas a uno otro lado, y sus dos patas anteriores replegadas como los brazos de un monje en oraci\u00f3n, se lanzaban como movidas por un resorte contra las moscas que se pon\u00edan a su alcance, fallando rara vez el golpe, y despu\u00e9s manten\u00edan su presa, como cogida por unas manos, al alcance de su boca que la iba devorando, manifestando con los graciosos movimientos de su cabeza la satisfacci\u00f3n que experimentaba. \u00a1Que espect\u00e1culo tan maravilloso!, y no es extra\u00f1o que quedara grabado en mi memoria con tanta claridad que a\u00fan en estos momentos me parece estar presenci\u00e1ndolo\"\u201d.\nGaztetan, Ignaciok denboraldi luzeak egin zituen Baionan, han bere osaba Javier bizi baitzen. Javier hau karlistadetan ofizial izandakoa zen, Bergarako Hitzarmena ez onartzean erbesteratua.\nBatxilergoa Madrilgo eta Valladolideko \"Instituto de Noviciado\" ikastetxean egin zuen, 1866ean amaituz.\n1867-1874 : goi mailako ikasketak, elkarte zientifikoak.\nIkasketak aukeratzerako orduan, Zientzietan eta Zuzenbidean eman zuen izena; lehena bere gustukoa zelako, eta bigarrenean familiak derrigortuta. 1867-1870 artean, Ignaciok Natura Zientzien Museoa eta Errege Lorategi Botanikoa ezagutu zituen, Zientzia fakultateko ikasgai asko bertan ematen baitziren. Irakasleen artean Juan Ch\u00e1varri (mineralogia), Juan Vilanova (geologia eta paleontologia), Lucas de Tornos (ornogabeak) eta Mariano de la Paz Graells (ornodunak eta anatomia konparatua) izan zituen. Lorategi Botanikoan, Miguel Colmeirok organografia, landare-fisiologia eta fitografia ematen zieten. Laureano P\u00e9rez Arcas zoologia katedraduna ere irakasle izan zuen, bere bizitza zientifikoan eragin handia izan zuena; besteak beste, zenbait kualitate barneratuz: lanean seriotasuna, jakintza-alardeak ez egitea, eta zalantzazkoa jakintzat ez ematea. Ikastetxe hauetan motibazio giroa handia zen: Ignacio Bol\u00edvarrek berak kontatua da, batzuetan, irakasleen azalpenak entzutera kanpoko jende gehiago joaten zela, matrikulatuak zeuden ikasleak baino.\n1868ko Iraultzak Espainian gizarte aldaketa sakonak ekarri zituen; horren ondorioetako bat izan zen \"Real Sociedad Espa\u00f1ola de Historia Natural\" sortzea. Elkartea egiteko ideia P\u00e9rez Arcasen etxean egin ohi zituzten naturzale-bileretan garatu zen. 1871eko otsailaren 8an eratu zuten, \"Instituto Industrial\"-eko irakasle gelan, 14 pertsonen artean; besteak beste Colmeiro, Gonz\u00e1lez Hidalgo, Jim\u00e9nez de la Espada, Mart\u00ednez y S\u00e1ez, Paz y Membiela, P\u00e9rez Arcas, Jose Maria Solano Eulate, Serafin Uhagon, Vilanova y Zapater eta Ignacio Bol\u00edvar; Ignacio, oraindik ikasketak amaitu gabea, haietatik gazteena zen, eta lehen urtean idazkariorde lana hartu zuen. Lehen argitalpena egiteko behar ziren 3000 pezetak denen artean jarri zituzten, eta urte amaierarako 240 sozio ziren. Denborarekin handituz joan zen, 1920ko hamarkadarako Espainiako elkarte zientifiko garrantzitsuena bihurtuz; eta Ignaciok bere lanik garrantzitsuenetako batzuk bertan burutuko zituen, diruzaintzaz eta argitalpenez arduratuz eta elkartearen eusle nagusia bihurtuz.\nRSEHNak zientifiko helduak bildu bazituen ere, \"Ateneo Propagador de las Ciencias Naturales\" izeneko erakunde paralelo bat sortu zen urte berean (1871). Dibulgaziora zuzendua, afizionatu gazteak eta naturzaleak biltzen zituen eta Bol\u00edvarrek hor ere parte hartu zuen, bertako kideak adinez hurbilago baitzituen: Calder\u00f3n, Bosc\u00e1, Quiroga, Sanz de Diego anaiak (Jos\u00e9 eta Maximino), Mazarredo, L\u00f3pez Vidaur... Helburuak SEHNren antzekoak ziren: bilera periodikoak egitea komunikazioak aurkezteko eta eztabaidatzeko; liburutegia, bilduma naturalistikoak sortzea. Bigarren urtean, APCNk 76 sozio biltzen zituen, eta 10 babesle (haien artean SCHNko zenbait \"aitabitxi\", besteak beste Colmeiro, Gonz\u00e1lez Hidalgo, Graells, Mart\u00ednez y S\u00e1ez, P\u00e9rez Arcas, Tornos eta Gonz\u00e1lez de Velasco). Zenbait argitalpen argitaratu zituen, babesleen diru laguntzei esker; haietakik lehena Bol\u00edvarren \"Apuntes para la caza y conservaci\u00f3n de los insectos\". Memorietan, berriz, artikuluak biltzen ziren; haien artean Bol\u00edvarren lanak ere izan ziren, hala nola \"Sinopsis de los ort\u00f3pteros de Espa\u00f1a y Portugal\" artikuluaren lehen atalak, \"Clasificaci\u00f3n de los ort\u00f3pteros y su distribuci\u00f3n geogr\u00e1fica en la Pen\u00ednsula\" (besteak beste, Espainian izurriak sortzen zuten oti espezieari buruzkoa), eta bere lehen lan garrantzitsua: \u201cCuadro para facilitar la clasificaci\u00f3n de las especies espa\u00f1olas del g\u00e9nero Gryllus (Ort\u00f3pteros)\" 1873an.\n1873an amaitu zuen Zientzietako lizentziatura, eta RSEHNren aldizkarian \"Ort\u00f3pteros de Espa\u00f1a nuevos o poco conocidos\" artikulua argitaratu zuen, zortzi espezie berri deskribatuz, Espainian ordura arte aurkituak ez ziren beste askorekin batera. Natur Zientzietan doktoratu zen, \"Apuntes para la clasificaci\u00f3n de los ort\u00f3pteros y su distribuci\u00f3n geogr\u00e1fica en la Pen\u00ednsula\" tesiarekin; Zuzenbidean, ordea, lizentziatura amaitu zuen bakarrik. Halere, denborarekin Zuzenbide Doktore honoris causa titulua eskuratuko zuen (1910eko hamarkadan Pittsburgh-eko Unibertsitateak emana, bere ibilbide zientifikoarengatik).\n1875-1900: lehen lanpostuak, ezkontzak, kanpo lanak.\n1875ean Natura Zientzia Museoan zoologia laguntzaile postua eskuratu zuen; Museoa 1771ean sortua zen, Carlos III. Espainiako erregearen aginduz, eta hasiera batean Alcal\u00e1 kaleko Goienetxe jauregian ezarri zen; hor ezagutu zuen Ignaciok, dekadentzia betean. Bere kide Jose Mar\u00eda Solanok idatzitako \"Gu\u00eda del Gabinete de Historia Natural\" argitalpenean museoaren instalakuntza xumeak ondo deskribatu zituen.\n1875ean, baita ere, Madrilgo Unibertsitate Zentraleko irakasle postua lortu zuen, eta 1877an Entomologiako katedra. Artean 27 urte bete gabeak zituen, eta lanpostu honetan jardungo zuen 1920an erretiroa hartu arte. Bartzelonako Unibertsitateko Zientzia Fakultatearen sorrera ere bultzatuko zuen geroago, mundu akademiko eta politikoko beste zenbait personalitateekin batera; Fakultate honetan sartuko zen Telesforo Aranzadi irakasle bezala.\n1877an lehen aldiz ezkondu zen, Pilar Pieltainekin (Antol\u00edn Pieltain generalaren alaba), baina emaztea denbora gutxira hil zen. Berarekin hiru haur izan zituen: Pilar, Ignacio eta Jos\u00e9.\nIkasketetan naturguneetara exkurtsioak egin bazituen ere, amaitu ostean are gehiago. Kanpo irteeretan, bereziki hiru lagunekin aritu zen: Laureano P\u00e9rez Arcas, Francisco Mart\u00ednez S\u00e1ez eta Seraf\u00edn Uhagon. Etxetik hurbil Gredos eta Guadarrama bisitatzeaz gain, udako oporretan Kantauri itsasoko ertzera joaten zen, bereziki Santander eta San Vicente de la Barquerara. Txangoetan Bol\u00edvarrekin aritutako beste lagun batzuk izan ziren Zapater, Carlos Mazarredo, Angel Larrin\u00faa, Calder\u00f3n, Sanz de Diego anaiak, Manuel Allendesalazar, Salvador Calder\u00f3n, Francisco Quiroga eta Augusto Gonz\u00e1lez de Linares. Euskal Herrian ere behin baino gehiagotan izan zen. Besteak beste, 1911an, C\u00e1ndido 14 urteko semearen laguntzarekin, Urdu\u00f1ako zenbait kobazulotan ere laginketan arituko zen; gerora, semeak lurpeko faunaren arloan sakonduko zuen, Mexikon ikerketa espeleologikoak abiatuz.\n1889an Ignacio bigarrenez ezkondu zen, Fermina Pieltainekin (C\u00e1ndido Pieltain lotinant orokorraren alaba).\n1901-1906: Museoaren berrantolakuntza, eta Zientzia Fakultatean dekanoa.\nXIX. mendeko azken urteak izan zituen Bol\u00edvarrek ikerkuntza aldetik produktiboenak: Zientzia Fakultatean, animalien bildumak estudiatzen eta tolesten egindako lan handia baliatuz, intsektuak eta krustazeoak batez ere. Halere, Natura Zientzien Museoan krisi aldi bat jazo zen: 1895ean instalakuntzak uztera behartu zituzten, bildumak modu txarrean (48 ordutan) \"Palacio de Biblioteca y Museos Nacionales\" eraikinaren sotora eramanez. Ikerlariek protesta handiak egin zituzten, aldaketaren prezipitazioarengatik eta esleitutako leku berriak ez zituelako baldintza minimoak betetzen; teknikoki lan egin ezinik geratu ziren. Urte batzuk horrela igaro eta gero, berrantolakuntza bat egin zen eta Ignacio Bol\u00edvar bera izendatu zuten zuzendari; zeregin hau 1901 eta 1934 artean beteko zuen. 1902an, bultzakada handia eman zion Museoaren baliabide urrien erabilpenari eta ikerlarien arteko koordinazioari; eta 1910ean, 15 urtez soto hartan egon ondoren, gaur egungo eraikinera aldatzea lortu zuen, museoak inoiz bizi izan duen garai oparoenetakoa abiatuz. \nBol\u00edvarrek garrantzi handia ematen zion erakusketei, kultura zientifikoa sustatzeko ezinbesteko baliabidea zirela iritzita. Hori dela eta, Museoan animaliak bere ingurumen naturalean irudikatzen zituzten instalazioak bultzatu zituen. Honetarako, Jose Mar\u00eda eta Luis Benedito anaien laguntza izan zuen, taxidermian eta diorama muntaketan lan esanguratsua egin zutenak.\n1904an, bost urtez, Zientzia Fakultatearen dekanoa izan zen; hori zela eta. garai horretan denbora gutxiago eskaini ahal izan zion ikerkuntzari.\n1907-1935: JAE, akademiak, jubilazioa, VI Entomologia Kongresua.\nKrausismoari lotua, 1907an Junta para Ampliaci\u00f3n de Estudios (JAE) erakundearen sorreran parte hartu zuen, bokal kargua betez, Santiago Ram\u00f3n y Cajalen zuzendaritzapean. \nEboluzioaren teoriaren jarraitzailea, 1909an Cambridgen Charles Darwini eginiko omenaldian parte hartu zuen, Espainiako ordezkari bezala.\n1915ean, Zientzia Zehatzen, Fisikoen eta Naturalen Errege Akademian ofizialki sartu zen. Izatez, akademiko izendapena 1898an jasoa zuen, baina Bol\u00edvarri bere burua nabarmentzea gustatzen ez zitzaionez, onarpen ofizialerako diskurtsoaren prestaketa \"sine die\" atzeratuz joan zen. Azkenean, lagunek konbentzituta, urte honetan egin zuen.\n1920an, 70 urte betetzearekin batera, erretiroa eman zioten; halere, beste 24 urtez, Ignacio Bol\u00edvarrek lan zientifikoarekin jarraituko zuen. Lana egiteko sasoi betean zegoela iritzita (erretiroa beharturik hartu zuen), Ramon y Cajalek Espainiako Hezkuntza Ministroari idazki bat zuzendu zion, espreski eskatuz Natura Zientzien Museoaren zuzendari eta Entomologia Sailaren arduradun postuetan berresteko; ministroak eskaria onartu zuen, eta horrenbestez Bolivarrek lan hauekin jarraitu ahal izan zuen. Ez hori bakarrik, gainera Errege Lorategi Botanikoaren zuzendari izendatu baitzuten; 1921etik 1930era beteko zuen kargua, Lorategian berrantolakuntza handia bultzatuz.\n1922an Museoko Entomologia Sailaren ardurari uko egin zion, bere zeregin guztiek lan hau behar bezala betetzea eragozten ziotela adierazita. Bere ordez, C\u00e1ndido semea sartu zen. Halere, Ignaciok sail honetan lanean jarraitu zuen eta, 1925ean, \"Eos\" aldizkaria sortu zutenean, haren zuzendari lana hartu zuen.\n1931ean gaztelera arautzen duen Espainiako Errege Akademian sartu zen. Bere sarrera diskurtsoan Natura Historiaren hizkuntzaz aritu zen, izakiak izendatzeko erabiltzen diren izenei buruz. Akademia honetan, zientziaren lexikoari buruzko fitxak egiteaz arduratu zen.\n1934ean, Ram\u00f3n y Cajal hil eta gero, JAEren zuzendaritza hartu zuen; bere bigarren eta azken lehendakaria izango zen, erakundea 1939an desegin aurretik.\n1935ean, Madrilen ospatutako VI Nazioarteko Entomologia Kongresuaren presidente izendatua izan zen, irekiera ekitaldian Espainiako lehendakari Niceto Alcal\u00e1 Zamoraren ondoan hitz egin zuelarik. 1936ko gerrak kongresuaren hitzaldi zientifikoen argitalpena geldiarazi zuen.\nIkerkuntza.\nIgnacio Bol\u00edvarren ikerketa arlo nagusia entomologia izan zen, nazioartean ospe handia lortuz. Bere garaian zientzia arlo honetan aditu nagusietako bat izan zen, bereziki ortopteroetan; hori dela eta, atzerriko elkarte entomologiko eta zoologiko nagusiek kidetzat hartu zuten, hala nola Belgikako, Frantziako, Erresuma Batuko, Suediako, Argentinako, Bostongo, Filadelfiako, Portugalgo edo Bohemiakoak. 300 liburu eta monografia baino gehiago idatzi zituen -asko, berak marraztutako ilustrazioekin-, 1000 espezie eta 200 bat genero berri aurkituz. Horrez gain, hainbat gazte entomologian ikertzera animatu zituen, hala nola gerora ospetsu izango ziren Jos\u00e9 Mar\u00eda de la Fuente, Eugenio Morales Agacino edo C\u00e1ndido semea.\nBere garaiko zenbait zientzialariren aldetik ere kritikak kaso zituen. Zehazki, zalantzan jartzen zuten Bol\u00edvarrek naturzale guztiak ordezkatzen zituenik; eta zientzialariei babesa emateko erabilitako irizpideak edo lehentasunak arbitrarioak zirela egozten zitzaion, edo botanika arloa ez zuela behar bezala sustatzen.\nOrtopteroak.\nEsan bezala, Ignacio Bol\u00edvarren ibilbide zientifikoan, ortopteroen ikerkuntzak (matxinsaltoak, otiak, txirtxirrak...) leku berezia hartu zuen. Natura guneetan eginiko lehen laginketek arlo honetako izakiekiko interesa piztu zioten, artean Espainian oso gutxi ikertua zena. Hurrengo urteetan taxonomia lan handia egin zuen (besteak beste, atzerriko museoetan zeuden bildumak aztertzen lagunduz: Lisboa, Paris, Oxford...), eta genero eta espezie berri ugari deskribatuz, ortopteroen ordena Europako ikertuena eta ugariena bihurtzeraino.\nBol\u00edvarrek 1876-78 artean publikatutako lan bat (\"Sin\u00f3psis de los Ort\u00f3pteros de Espa\u00f1a y Portugal\") iraultza izan zen, ordura arteko entomologo espainiarrek (P\u00e9rez, Graells eta Mieg) orden honi arreta gutxi eskainia baitzioten, eta kanpokoen artean ere Rambur eta Dufour-en ikerketak baino ez zeuden; artean Iberiar Penintsula osoan 50 espezie inguru baino ez ziren ezagutzen. Bol\u00edvarrek zailtasunak izan zituen ikerketa abiatzeko: liburu arraroak eta garestiak lortuz, eta atzerriko espezialistekin harremanetan jarriz: Brunner von Vattenwyl Vienan; St\u00e5l Stockholmen; Saussure Genevan; eta Selys Longchamps Bruselan. Azken honek, jada 1877an, Belgikako Elkarte Entomologikoaren aurrean Bol\u00edvarren lana goretsi zuen, etorkizunean ortopteroak ikertu nahi zituen edozeinek bere lanak kontsultatu beharko zituela iragarriz. Hain zuzen ere, hurrengo urteetan atzerriko museo askok Bolivarrengana joko zuten hainbat naturzaleren materialak ikertzeko eta argitaratzeko: bere eskuetatik pasatuko ziren, adibidez, Eug\u00e8ne Simonek Venezuelan eta Filipinetan jasotakoak, Alluaudek Assinian, Seychellen eta Reunionen, Grimaldik Madeiran eta Azoreetan, josulagunek Trichinopolisen eta Barroisek Sirian. \nBol\u00edvarrek eginiko lana Bruner, Saussure, Pictet eta Redtenbacher ikerlariek eginikoarekin kointziditu zuen eta, haiekin batera, ortopteroen sistema modernoaren sortzailetzat hartzen da.\nOzeanografia.\nBol\u00edvarrek itsasoko izadiaren arloan ere interesa zuen, eta hain zuzen ere, Espainiako lehen estazio ozeanografikoaren ezarpenean parte hartze oso aktiboa izan zuen: Santanderko Itsas Biologia Estazioa, 1886ean. Estazio hau Augusto Gonz\u00e1lez de Linares kantabriarrak bultzatu zuen, atzerriko hainbat esperientzia ozeanografiko ezagutu eta gero (Wimereux, Concarneau, Marseilla, Napoli). Espainian arlo hau landu gabe zegoenez, biologia estazio bat egiteko proiektua garatu zuen, Hermenegildo Giner de los Riosen (Espainiako jaurlaritzaren babesa lortuz) eta Bol\u00edvarren laguntzarekin, Santanderren ezartzea lortu zuena. 1908an Balearetako Itsas Biologia Laborategiaren ezarpena ere babestu zuen. Baina 1914ean bere ikasle izandako Odon de Buen-ek Espainiako Ozeanografia Institutua eratu zenean, laborategi hauek Natura Zientzia Museoaren kontroletik kanpo geratu ziren; honek Bol\u00edvar Buen bere ikasle ohiarekin haserretzea ekarri zuen. \nArlo berarekin lotua, zenbait argitalpen ere egin zituen Bol\u00edvarrek: 1891ean RSEHNeko aldizkarian Alberto I Monakoko printzearen \"Hirondelle\" yatean erabiltzen ziren arrantza tresnei buruz idatzi zuen, eta sasoi bertsuan, Espainiako eta Portugaleko krustazeoei buruz, 300 espezie baino gehiago aipatuz. \nAfrikako ikerketak.\nAfrikan ere ibili zen Bol\u00edvar. Lehen kontaktua 1881ean izan zuen, \"Assotiation Fran\u00e7aise pour l'Avancement des Sciences\" elkartearen kongresua Aljerian ospatu zenean. Espainiaren ordezkari bezala joan ziren Juan Vilanova, Ignacio Bol\u00edvar, Carlos Mazarredo eta Angel Larrin\u00faa. Kongresuaren ostean, azken biekin Oranen eta Aljeriako hegoaldean denboraldi bat egin zuen, basamortuaren mugetaraino lagin biologikoak jasoz. Handik gutxira Marokon izan zen, zenbait ikaslerekin Tangerretik Tetuanera bidaiatuz. XX. mende hasieran Ipar Afrikako fauna ortopterologikoan gero eta interes handiagoa erakutsi zuen. 1905ean \"Comisi\u00f3n de Estudios del Noroeste de \u00c1frica\" bultzatu zuen, eta bere lanari esker 1903-1910 artean RSEHN-aren Memorien I. tomoa argitaratu zen, Manuel Mart\u00ednez de la Escalerak Ekuatore Gineako Rio Munin jasotako bildumei buruzko monografikoa.\nEspainiako gerra zibila.\nErrepublikako gobernuarekin.\n1936ko estatu kolpearen ostean, JAEk Bol\u00edvar zuzendari bezala berretsi zuen, eta Espainiako II. Errepublikako Jaurlaritzak Natura Zientzia eta Antropologia Museoak eta Lorategi Botanikoa erakunde bakarrean bildu zituenean (\"Instituto Nacional de Ciencias Naturales\"), bera izan zen lehendakaria. J. B. S. Haldane biologoak Nature aldizkarian idatziriko kronikan kontatu zuenez, udazken horretako bonbaketen artean Museoak bere lanarekin jarraitzen zuen. Museoak berak zenbait obus inpaktu jaso zituen eta, azkenean, egoerari eutsi ezinik, 1936 urtearen amaieran ikerkuntza azpiegiturak Madrildik Valentziara ebakuatzea erabaki zen; langileak eta ikerlari batzuk hara mugitu ziren, baina beste batzuk Madrilen jarraitu zuten martxan zituzten laborategiko lanak zaintzen. 1937ko urrian Errepublikako Jaurlaritza Bartzelonara aldatu zenean, INCNaren zuzendaritza ere hara joan zen, zenbait ikerlarirekin batera. Halere, handik gutxira, Ignacio Bol\u00edvar senide batzuekin behin betiko Frantziara igaro zen, C\u00e1ndido semea bertan utziz (artean Aza\u00f1a lehendakariaren idazkaria baitzen). Lehenik denboraldi bat Saran (Lapurdi) egin zuten; eta 1939ko urtarrilean Vernet-les-Bains herrira aldatu ziren. Han errefuxiatuak hartzeko gune bat antolatu zen, eta Bolivartarrek pisu txiki bat konpartitzen zuten 15 pertsonaren artean.\nRSEHN elkartearen aktibitatea ere kaltetu zen; bertan gordetzen den dokumentazioaren arabera, Ignacio Bol\u00edvar aktibo mantendu zen kide gutxietako bat izan zen, eta 1937 eta 1938 urteetan bere kuotak ordaindu zituen bakarretakoa. Eos aldizkariaren XII tomoa ere 1936-37 artean argitaratu zuten.\n1938an, Ignacio Bol\u00edvar Unibertsitateko zerbitzu aktibora itzuli zen. Handik egun gutxira, otsailaren amaieran, beste hiru intelektualekin batera (Tom\u00e1s Navarro Tom\u00e1s filologoa, Juan Madinabeitia medikua eta Antonio Machado idazlea) manifestu bat sinatu zuen, Juan Negr\u00edn lehendakariari babesa publikoki emanez. Bertan adierazten zutenez: \"\u2026nosotros, hombres de ciencia, escritores y artistas, queremos reiterar p\u00fablica y solemnemente nuestra adhesi\u00f3n al Gobierno de la Rep\u00fablica espa\u00f1ola, nuestro decidido prop\u00f3sito de ayudarles a defender, hasta la victoria total, la independencia y la libertad de Espa\u00f1a. Nos dirigimos a los intelectuales de la Espa\u00f1a aherrojada por el fascismo, para que, conscientes de su deber y de los destinos de nuestro pueblo, se\u00f1alados por la historia, ayuden desde su campo a la victoria de la Rep\u00fablica, que ser\u00e1 la liberaci\u00f3n y el resurgimiento de nuestro pa\u00eds. Nos dirigimos, asimismo, a los intelectuales de todos los pa\u00edses para que laboren tenazmente a favor del pueblo espa\u00f1ol que combate no s\u00f3lo en su propia defensa, sino tambi\u00e9n por la libertad y la cultura universales\".\n\"Junta para Ampliaci\u00f3n de Estudios\" erakundearen amaiera.\nMatxinatuen aldean, Francisco Franco generalaren lehen gobernuak (Burgosko Jaurlaritza, 1938) Errepublikarekin lotutako erakundeak eta pertsonak ezabatzeari ekin zion. 1938ko maiatzean JAE desegitea agindu zuen. Dena den, JAEk Espainiako eremu errepublikanoan gerra amaitu arte funtzionatzen jarraitu zuen; gerra amaitu eta gero sortuko zuten irabazleek Ikerketa Zientifikoen Goi Kontseilua (CSIC), JAEren jardunetik geratutako egiturak biltzeko eta lan batzuk jarraitzeko.\nErbesteratzea.\n1939ko lehen hileetan, Errepublikako agintariak Frantziara ebakuatzearekin batera, C\u00e1ndido semea Vernet-les-Bainsen zegoen familiarekin bildu zen. Denek batera, hartu beharreko norabidea aztertu zuten. C\u00e1ndidok bi lan eskaintza jaso zituen, bata Turkiatik eta bestea Mexikotik; azken hau aukeratu zuten.\nFrankisten errepresaliak.\nEspainian, frankismo garaian, Ignacio Bol\u00edvarren aztarna ezabatzeko ahaleginak egingo ziren.1940ean VI Nazioarteko Entomologia Kongresuaren hitzaldi zientifikoen argitalpena berrabiatu zenean, autoritate frankistek Batzorde Antolatzaileari eginiko erreferentzia guztiak kendu zituzten, baita Juan Gil Collado, Dionisio Pel\u00e1ez, Federico Bonet, C\u00e1ndido Bol\u00edvar eta Ignacio Bol\u00edvarrek aurkezturiko komunikazioak ere (Ignaciok \"El g\u00e9nero Calliphona Krauss y sus afines (Orth. Tett.)\" aurkeztu zuen kongresuan). Zentsura horrengatik, Ignacio Bol\u00edvarrek kexa aurkeztu zuen Nazioarteko Entomologia Kongresuen antolakuntza batzordearen aurrean. \nBestalde, agintari frankista berriek Ignacio Bol\u00edvar elkarte zientifikoetatik egotzi zuten: RSEHNen baja eman zioten, \"ausente zegoelako\"; Zientzien Errege Akademian postua kendu zioten, bere ordez Luis Maria Unamuno botanikoa sartuz; espainiar hizkuntzaren Espainiako Errege Akademian baja eman zitzaion Niceto Alcal\u00e1 Zamora, Tom\u00e1s Navarro Tom\u00e1s, Enrique D\u00edez Canedo, Salvador de Madariaga eta Blas Cabrerarekin batera; halere Akademiak ez zuen agindua guztiz bete, eta denboraldi batean bere eserleku hutsa gorde zen. Argitalpenetan, berriz, bere erreferentzia bibliografikoak sistematikoki ezabatzen saiatu ziren.\nMexikoko garaia.\nIristea.\n1939ko uztailaren 26an, Bol\u00edvar familia Veracruzera iritsi zen Monterrey baporean. Itsasontzitik jeitsi zirenean, kazetari bat Ignacio Bol\u00edvarrengana jo zuen, eta bere adinean Mexikora zertara zetorren galdetu zion; haren erantzuna historiarako jasoa geratu da: \"Vengo a morir con dignidad\". Handik gutxira Mexiko Hirian bizitzen jarri ziren, Rio de Janeiro enparantzaren 56 zenbakian. Eraikin handia zen, \"Casa de las Brujas\" bezala ezaguna bere arkitektura porfirista bereziarengatik, eta bertan Espainiatik etorriko errefuxiatu asko instalatu zirenez, hiriko erbesteratuen bilgune ezagunenetako bat bihurtu zen. Senideek gogoratzen dutenez, aitonari Rio de Janeiro enparantzako eserlekuetan egotea gustatzen zitzaion; eserleku horietan hartzen zituen etortzen zitzaizkion bisitari ugariak, inguruan bilobek jolasten zuten bitartean. \nMexikon, Ignacio Bol\u00edvarrek aitortza asko jaso zituen: \"Casa de Espa\u00f1a\"-ren ohorezko kide izendatu zuten (erakunde hau gerraren ondorioz erbesteratutako irakasle, zientifiko eta intelektualak biltzeko sortua zen), eta Espainiako Natura Zientzia ikasketen egoerari buruzko memoria bat egitea enkargatu zioten. Handik gutxira, 1940ko urtarrilean, \"Sociedad Mexicana de Historia Natural\"-ek ere ohorezko kidetzat hartu zuen; eta uztailean Mexikoko Unibertsitate Autonomo Nazionalak ohorezko irakasle bezala hartzeaz gain, \"honoris causa\" doktore izendatu zuen. \nlan intelektualak etenik izan ez zezan, gerra aurretik Espainian unibertsitateko irakasle izandakoek \"Uni\u00f3n de Profesores Universitarios Espa\u00f1oles en el Extranjero\" (UPUEE) erakundea sortu zuten. Parisen eratu bazen ere, gero egitura Mexikora aldatzea erabaki zen, bertan zeuden kideak baitziren ugarienak eta aktiboenak; sail honen lehendakaria Ignacio Bol\u00edvar zen.\n\"Ciencia\" aldizkaria.\nMexikon, Ignacio Bol\u00edvarren inguruan, Latinoamerikako zientzialari ospetsuenak bildu ziren zientzia diziplina guztiei eskeinitako gaztelerazko aldizkari bat sortzeko. Aldizkariak \"Ciencia. Revista hispanoamericana de Ciencias puras y aplicadas\" izena hartu zuen. Lehen zenbakia 1940ko martxoaren 1ean argitaratu zen, eta laster aldizkariak inpaktu-faktore handia lortu zuen. Lehen denboraldietan Espainiara 500 ale bidali zituzten, eta harpidetza eskari asko jaso zituzten bertatik; baina laster autoritate frankistek aldizkariaren banaketa debekatu zuten; 3garren zenbakia atera zenerako, Mexikoko posta zerbitzuek Espainiako Correos-etik jasotako ukazioaren berri eman zieten, eta ezin izan zuten bidali.\nAldizkaria martxan hasi zenean, Ignacio Bol\u00edvarrek Indalecio Prietori laguntza eskatu zion \"Junta de Auxilio a los Republicanos Espa\u00f1oles\" erakundeak (JARE) bere babesa eman ziezaion, \"munduari erakusteko Espainiako zientzia ez zela desagertu, eta ez zela diktadoreen aginduetara makurtu\". Babes hori lortu zuten, eta JAREk 1944ra arte diruz lagundu zuen \"Ciencia\" aldizkaria, beste zenbait argitalpen bezala.\nBizi izan zen artean, zenbaki bakoitzaren aurkezpena Ignacio Bol\u00edvarrek egin zuen. 5. zenbakiaren aurkezpenean (1944ko ekainaren 20an), bakearen eta elkarlan zientifikoaren aldarria egin zuen: \"\"Expresamos nuestra firme esperanza de que al redactar las l\u00edneas de presentaci\u00f3n del pr\u00f3ximo volumen de Ciencia la guerra brutal que destroza a la Humanidad haya terminado, y puedan los pueblos oprimidos recobrar su libertad, y los cient\u00edficos de todas las naciones, que en la mayor parte de los casos son completamente ajenos a las causas determinantes de la contienda, comiencen a estimarse de nuevo y cooperen en la reconstrucci\u00f3n del Mundo\"\u201d. Ezin izan zuen hori ikusi ordea, handik gutxira hil baitzen, 1944ko azaroaren 19an; artean 94 urte zituela.\nOmenaldiak.\nBizi zela.\n1922an, 70 urte betetzearekin batera, bere lagun eta ikasleek \"Ignacio Bol\u00edvar y las Ciencias Naturales de Espa\u00f1a\" liburua argitaratu zioten omenaldi gisa. Bertan Ignacioren biografia, ordura arteko idazlanen zerrenda eta argazkiak publikatu zituzten.\n1928an Zientzia Zehatzen, Fisikoen eta Naturalen Errege Akademiak Jose Echegaray-en izena daraman domina nagusia eman zion. Urte berean, RSEHNeko kideek omenaldia egitea nahi izan zioten, elkartearen sortzaileetatik bizi zen bakarra bera baitzen; \"Memorias\" aldizkariaren zenbaki berezia prestatzea adostu zuten (XV. zenbakiduna, 896 orrialde, 2 tomotan) eta domina berezi bat sortzea: Miguel Blay eskultoreak diseinatua, urrezko ale bat egin zen Bol\u00edvarri emateko, eta beste kide guztiei kobrezko kopia bana eman zitzaien. Domina emateko ekitaldia txikia eta pribatua izan zen, Bol\u00edvarrek horrela eskatuta. Dominaren kopia bat Pradoko Museoan gordetzen da.\n1936ean, Antonio Machadok \"Juan de Mairena (sentencias, donaires, apuntes y recuerdos de un profesor ap\u00f3crifo)\" liburuan aipu txiki bat egin zion: \u201c\"\u2026insigne Bol\u00edvar, cazando saltamontes a sus setenta a\u00f1os, con general asombro de las \u00e1guilas, los buitres y los alcotanes de la cordillera carpetovet\u00f3nica\u2026\"\u201d.\nHil ostean.\n1945ko urtarrilaren 11an, UPUEEk omenaldi bat egin zion. Bertan Arthur C. Baker, Ignacio Gonz\u00e1lez Guzm\u00e1n eta Manuel M\u00e1rquez irakasleek hitz egin zuten, eta Hezkuntza Ministroa (Jaime Torres Bodet) eta Unibertsitate Autonomo Nazionalaren errektorea (Alfonso Caso) bertan izan ziren.\nEspainian, Ignacio Bol\u00edvarren heriotzaren aurrean isiltasuna izan zen nagusi. Halere, salbuespenak izan ziren: Azor\u00edn-ek artikulu bat argitaratu zuen 1944ko abenduko 14ko ABC egunkarian, biek Espainiako Errege Akademian izandako solasaldiak gogoratuz; gainera, Akademian bertan \"Akademikoen sentimentua\" aktan jasota geratu zen. Eta Ismael del Pan-ek, 1946ean, \"Anales de la Sociedad Espa\u00f1ola de Historia Natural\" aldizkarian, bere maisutasuna gogoratu zuen. \n2019ko urtarrilaren 30ean, Espainiako Jaurlaritzak Francoren diktaduran errepresaliatutako zazpi zientzialariren aurkako zigorren legezkanpotasuna aitortu zuen; haietako bat zen Ignacio Bol\u00edvar. Denei erreparazio omenaldi bat egin zitzaien, Francoren jaurlaritzak kendu zizkien Zientzia Akademiako diplomak eta kidetza itzuliz.\nJatorrizko \"Ciencia\" aldizkaria 1940-1975 artean argitaratu zen. 1980-1996 artean, bigarren aro bat izan zuen, \"Academia Mexicana de Ciencias\" elkartearen eskutik. Azkenik, 1996tik aurrera, hirugarren aroa abiatu zen; gaur egun, aldizkariaren direktorioan, oraindik Ignacio Bol\u00edvar Urrutiaren izena ageri da \"zuzendari sortzaile\" bezala.\nZoologian, \"Bol\u00edvar\" laburpena animalien deskribapenean eta taxonomian erabiltzen da, Ignacio Bol\u00edvar Urrutiaren autoritatearen adierazgarri bezala.\nGenealogia.\nNatura Zientzien aintzindari asko bezala, Ignacio Bol\u00edvar ere familia boteretsu batean jaioa zen. Haren kide izan ziren, besteak beste:\nHaren ondorengoen artean daude:\nIdazlanak.\nBere lanik garrantzitsuenen artean honako hauek aipa daitezke:"}
{"id": "1055754", "revid": "44278", "url": "https://eu.wikipedia.org/wiki?curid=1055754", "title": "Pinudi-onddo hori", "text": "Pinudi-onddo horia (\"Suillus flavidus\") \"Suillaceae\" familiako onddo espezie bat da. Jan daiteke, baina tamaina txikia, bakantasuna eta paper ekologiko ona duenez, komeni da desagertzetik babestea, eta ez da komeni biltzea.\nDeskribapena.\nKapela: 2 eta 7 cm arteko diametrokoa, gaztetan konikoa edo kanpai formakoa, ondoren zabaldu egiten da eta erdian titi bat geratzen zaio. Lehenik hori-limoi zurbil kolorekoa eta gero arre-horixka zikina. Azala likatsua da eta erraz zuritzen da.\nTutuak: Lehenik hori zikin kolorekoak, gero oliba-antzekoak, nahiko luzeak, dekurrenteak, bereizten zailak.\nTutu dekurrenteak: Hanka ukitzeaz gain, beherantz jarraitzen duten tutuak.\nPoroak: Zabalak, angelutsuak, lehenengo horiak, gero arre-olibara pasatzen dira.\nHanka: Luzea, mehea, bihurria, liraina, eraztun likatsua, hori zurbila eraztunetik gora eta pikor hori zurbilez apaindua, azpitik arre-horixka zikindua. Oinaren oinarria zurixka du, eta haragia irmoa eta haritsua.\nHaragia: Biguna kapelan, hori zurbil kolorekoa, arrosaz zikinduta azalaren azpian. Usaina ahula du eta zaporea pixka bat garratza.\nEtimologia: \"Suillus\" hitza, latinezko \u201csu\u201d, \u201csuis\u201d txerri-tik dator, bere zaporeari erreferentzia eginez, edo agian txapelaren izaera likatsuari erreferentzia eginez. \"Flavidus\" epitetoa latinetik dator, horia esan nahi duen \u201cflavus\u201d hitzetik. Bere kolore horixkagatik.\nJangarritasuna.\nNahiko kaskarra da sukalderako.\nNahasketa arriskua.\n\"Suillus elegans\" onddoarekin, baina hau handiagoa da, horia edo laranja kolore bizikoa. Eta alertzeetan (\"Larix decidua\") hazten da. \"Suillus tridentinus\" espeziearekin ere nahas daiteke, honek kapela eta tutuak laranja kolorekoak ditu.\nSasoia eta lekua.\nNahiko urria da, eta abuztuan eta irailean agertu ohi da koniferen goroldiotan.\nBanaketa eremua.\nJatorriz Europakoa.\nEspeziearen egoera.\nAranzadi Elkartearen arabera, pinudi-onddo horia desagertzeko arriskuan dauden onddoen eusko-kantauriar Zerrenda Gorrian dago. Azken urteotan mikologia adituek onddo batzuen beherakada kuantitatibo eta kualitatibo handia egon dela ohartarazi dute. Adituen esanetan, egoera honek hainbat eragile ditu, tartean klima aldaketa, pestiziden erabilera eta bilketa masiboak."}
{"id": "1055759", "revid": "96586", "url": "https://eu.wikipedia.org/wiki?curid=1055759", "title": "Kalush", "text": "Kalush Ukrainako rap musika talde bat da, 2019an sortua Kalux hirian, Ivano-Frankivskeko oblastan. Oleh Psiuk raperoak sortu zuen eta Ihor Didentxuk multriinstrumentista eta Vlad Kurotxka (MC KylymMen bezala ezaguna) dantzaria dire beste kideak. Didentxuk Go_A elektrofolk taldeko kide ere bada. \n2021ean Kalush Orchestra proiektu paraleloa sortu zuten, Timofii Muzitxuk, Vitalii Dujik eta Dzhonni Dyvnyy kideak gehituz. Proiektu nagusiak ez bezala, Kalush Orchestrak hip hopa folkarekin eta ukrainar musika tradizionalarekin uztartzen du. 2022ko Ukrainako inbasioa gertatzen ari zela, taldeak Ukraina ordezkatu zuen 2022ko Eurovision Abesti Lehiaketan \"Stefania\" abestiarekin, eta irabazi egin zuen, telebozketaren errekorrezko emaitza jasoz. Abestia, taldeko buruaren amari eskainia, Ukrainako erresistentziaren ikur bilakatu zen."}
{"id": "1055760", "revid": "56334", "url": "https://eu.wikipedia.org/wiki?curid=1055760", "title": "Jules Supervielle", "text": "Jules Supervielle (Montevideo, 1884ko urtarrilaren 16a - Paris, 1960ko maiatzaren 17a) uruguaiar frantziar olerkaria izan zen.\nBere gurasoak Jules txikitan hil ziren eta osaba-izebekin bizitzera joan zen. 1894an Frantziara joan ziren. Literaturan aritu zen eta Lehen Mundu Gerran borrokatzera joan behar izan zuen. Gerra amaitu ondoren olerkigintza argitaratu zuen berriro. Poesian surrealismoaren aurka agertu zen eta idazkera automatikoa baztertu zuen, baina poesia modernoaren beste teknika batzuk erabili zituen. 1940ko hamarkadako literatur mugimenduen eta Ren\u00e9 Char, Henri Michaux, Saint-John Perse edo Francis Ponge bezalako autoreen aitzindaria izan zen."}
{"id": "1055761", "revid": "20653", "url": "https://eu.wikipedia.org/wiki?curid=1055761", "title": "Italia Turrita", "text": "Italia Turrita Italiako pertsonifikazio edo alegoria nazionala da, bere jatorria Antzinako Erromaren garaian duena, eta bere ezaugarri nagusia, Goi Erdi Aroan eskuratua, horma-koroa da (hortik datorkio izena \"turrita\" edo \"dorreekin\" italieraz) Erdi Aroko jatorri komunaleko italiar heraldika zibikoaren tipikoa. \nItalia Turrita ohiko ezaugarri mediterraneoak dituen emakumea da, aurpegi irribarretsua, ile iluna eta edertasun dotore eta idealizatua dituena. Askotan galburu eskukada bat (emankortasunaren ikurra eta Italiako nekazaritza ekonomiaren erreferentzia), balantzadun ezpata bat (justiziaren metaforak) eta kornukopia (ugaritasunaren alegoria) ditu eskuetan. Faxismoaren garaian liktore sorta bat izan zuen .\nStella d'Italia.\nBere buruaren gainean sarritan bost puntako izar distiratsu bat irudikatzen da. Italiako antzinako ikur sekular bat da, nazioa babestu bide zuena, \"Stella d'Italia\" (Italiako Izarra) izenez ezagutzen dena. Italiaren Batasunaren ikonoa, 1870etik 1890era Italiako Erresumaren armarriaren gandorrean erabili zen eta 1948an Italiako Errepublika jaiotzean onartutako egungo Italiako armarriaren oinarrizko elementua da. ."}
{"id": "1055762", "revid": "58701", "url": "https://eu.wikipedia.org/wiki?curid=1055762", "title": "San Mames garajea", "text": ""}
{"id": "1055763", "revid": "512", "url": "https://eu.wikipedia.org/wiki?curid=1055763", "title": "Peter von Cornelius", "text": "Peter von Cornelius (D\u00fcsseldorf, Alemania, 1783ko irailaren 23a - Berlin, 1867ko martxoaren 6a) alemaniar margolari erromantikoa izan zen, nazarentar mugimendukoa. Cornelius eta Johann Friedrich Overbeck dira estilo horretako bi margolari nabarmenenak.\nBizitza.\nCornelius Aloys Cornelius margolariaren eta bere emazte Anna Cosseren semea zen. Bere aitarekin hasi zuen bere heziketa artistikoa, D\u00fcsseldorfeko Galeria edo Arte Ederren Akademiako inspektorearekin. Bere aita 1799an hil zen, eta horrek Kornelio gaztea lan gogorra egitera behartu zuen.\n1795etik 1809ra D\u00fcsseldorfeko Akademian ikasi zuen, non Jacques-Louis Daviden eskolaren eragina eta gero alemaniar primitiboen eragina ezagutu zuen. Cornelius Frankfurt am Mainen bizi izan zen 1809tik 1811ra.\nBere lehen lan garrantzitsua Neuss-eko (Ipar Renania-Westfalia) San Quirino elizako koruaren apainketa izan zen. Frankfurten, 1816an amaitu zen Goetheren \"Fausto I\"ri eskainitako marrazki-zikloa hasi zuen, eta horrekin hasierako klasizismo barrokoa alde batera utzi eta forma neogotikoetara jo zuen. Haren artean eragina izan duten margolarien artean Ernst Ludwig Riepenhausen eta Franz Pforr daude.\nSan Lukasen kofradia.\n1811ko irailean San Lucasen Kofradian sartzea erabaki zuen. 1811ko urriaren 14an iritsi zen Erromara. Han Overbeck-en adiskide egin zen, eta laster pinturaren ikasketa eta ikaskuntzarako sortutako kofradia honetako kide itxaropentsuenetako bat izan zen eta Schadow, Veit, Schnorr eta Ludwig Vogel kofradiakoak izan ziren besteak beste.\nPeter von Cornelius-en eragina nabaritu zen taldean, bere sormena Overbecken erlijiosoa baino errestaurazio laikoago batera bideratu baitzuen. Haren eraginez, fresko monumentalen lanketara jo zuen taldeak. Erroman, Korneliok parte hartu zuen, bere kofradiako beste kide batzuekin, Bartholdy Etxearen eta Villa Massimiren apainketan. Aldi berean, Korneliok marrazkiak egin zituen Nibelungoen kanta ilustratzeko."}
{"id": "1055764", "revid": "1519", "url": "https://eu.wikipedia.org/wiki?curid=1055764", "title": "Igotz Mendi itsasontzia", "text": "Igotz Mendi 1916ko urtarrilean Euskalduna ontziolan egin zen zamaontzia izan zen. Sota eta Aznar konpainiari eman zitzaion. Konpainia horrek bere ontziei Bizkaiko mendien izenak emateko ohitura zuen. Igotz mendia Aulesti eta Markina-Xemein artean dago. \nHistoria.\nOntziak lau soto zituen eta zama lehorra (ikatza) eramateko prestatuta zegoen. Mundu osoan ibili zen, ingelesen zerbitzuan, Lehen Mundu Gerran. 1917an Wolf alemaniar ontzi korsarioak harrapatu zuen Indiako ozeanoan eta haien agindupean jarri zuten. Bidai luze baten ondoren, Danimarkako itsasertzean hondoratu zen eta ihes egin lortu zuten. Portutik irten zenetik bederatzi hilabete geroago Santurtzira itzultzea lortu zuen. Espainiako Gerra Zibilean Igotz Mendia Euskal Gobernuaren agindupean lan egin zuen. Gerra bukatuta, 1939an, frankistek Monte Mulhacen izena ezarri zioten. 1953an Bizkaiko Labe Garaiak lantegiak erosi zuen, izen berri bat emanez: Jos\u00e9 Villalonga. Azkenik, 1969an, Bilbon, ontzia desegin zuten.\nOfizialak.\nLehen Mundu Gerraren garaian ofizialak hauek ziren:\nGerra-bahiketa.\nHorrela laburtu ditu gertaerak Hektor Ortegak: 1917ko irailak 23an Igotz Mendi zamaontzia Valentziatik atera zen, Indiako bidean. Azaroaren 10ean Sri Lankarako bidean zegoen, inguru hartan ziharduten ingeles gerra ontzietarako ikatza zeraman eta. Heldu baino lehen, Madagaskar inguratzen ari zenean, Wolf alemaniar ontzi kortsarioa agertu zen. Wolf, berez, merkantzia ontzia zen, baina gerrarako egokituta. Hidrohegazkina ere bazeraman ezkutatuta. Igotz Mendi ikustean, hegazkina aireratu eta Bilboko baporearen ondora hurbildu zen. Alemaniar ofizial bi ontzira igo ziren eta ontziaz jabetu ziren. Aginduak, handik aurrera, haiek eman behar zituzten. Bahiketa ziurtatzeko zortzi lehergailu jarri zituzten baporeko leku desberdinetan, ihes egiteko aukerak mugatzeko. \nBeraz, Wolf ontziaren atzetik joan behar zuen zamaontzia. Bost egun geroago, jenderik gabeko uharte batzuetan, Igotz Mendiko ikatz kargaren zati bat Wolfera eraman behar izan zuten, baita jakietako parte bat ere. Eskifaiakoei aske uzteko aukera eman zieten, baina ez zuten onartu. Ondoren, Bilboko baporeko kroskoa urdinez margotu eta, azkenik, euskal ontzira eraman zituzten 26 gerra gatibu, gehienak ingelesak. Handik elkarrekin bi ontzi abiatu ziren, hegoalderantz. Esperantza Oneko lurmuturra gainditu eta Atlantikoan murgildu ziren, Wolf aurretik eta Igotz Mendi atzetik, segika. Bitartean, Bilbon baporea galdutzat eman zuten. Igotz Mendi, aldiz, Brasil aldean zegoen. Ondoren Ekuatore zeharkatu eta Europarako bidea hartu zuten biek. Orduan Wolf aurreratu zen. 1918ko otsailak 3rean euskaldunek alemaniar ontzia azkenekoz ikusi zuten. Wolfek Alemaniara itzultzea lortu zuen, atzean txikizio handiak utziz.\nOndoren, Igotz Mendi bakarrik ibili zen, beti ere alemaniarren aginduetara. Lehenik, Islandia aldera iritsi ziren eta, ondoren, Norvegiako kostaldera hurreratu ziren. Handik Danimarkara jaitsi ziren, Baltikora sartzeko asmoz. Bertan, Skagen aldeko itsasartean, alemaniar ofizialen erabaki oker batek bidaiaren amaiera ekarri zuen. Otsailaren 24an Igotz Mendi daniar kostaldean hondoratuta gelditu zen. Ondoren, alemaniarrak baporetik atera ziren eta, lekukoen arabera, lehergailuak piztu zituzten. Baina ontziko kapitainak, Kintin Uraldek, eztanda egin aurretik, itsasora bota zituen . Beharrezko konponketak egin eta gero, Igotz Mendi Santurtzira heldu zen ekainaren 21ean. Bederatzi hilabeteko zeharkaldiaren ostean, milaka milia egin eta gero, baporeko eskifaia Bilbon zen berriro ere."}
{"id": "1055769", "revid": "119347", "url": "https://eu.wikipedia.org/wiki?curid=1055769", "title": "Izium", "text": "Izium (; ) \u2013kasu urritan, Izum edo Izyum bezala ere erromanizatua\u2013 Ukraina ekialdeko Kharkiv Oblasteko Donets ibaiaren arroan dagoen hiri bat da. Izium oblast-hiriburuaren \u2013Kharkiven\u2013 120 kilometrotara dago kokaturik, hego-ekialdean. Iziumek, gainera, 45,884 biztanle ditu 2021eko estimazioen arabera.\n2022ko apirilaren 1etik aurrera, hiria Errusiako okupazio militarpean dago."}
{"id": "1055770", "revid": "56334", "url": "https://eu.wikipedia.org/wiki?curid=1055770", "title": "Huliaipole", "text": "Huliaipole () Ukrainako Zaporizhzhia Oblasteko hiri bat da, Huliaipole Raioneko administrazio-zentro gisa balio duena eta Nestor Makhno ukrainar iraultzaile anarkistaren jaioterria dena. 2021eko estimazioen arabera, 13,070ko biztanleria du ere. \nErrusiako Indarrek 2022ko martxoaren 10a baino lehen eraso zuten Huliaipole, 2022ko Errusiako Ukrainako inbasioaren testuinguruan; ondorioz, hiriak kalte handiak jasan zituen. Egun, hiria Ukrainaren eta Ukrainaren lurralde okupatuaren arteko Donbasseko guduaren kontaktu-lerroan dago kokaturik."}
{"id": "1055771", "revid": "58701", "url": "https://eu.wikipedia.org/wiki?curid=1055771", "title": "Monte Mulhacen itsasontzia", "text": ""}
{"id": "1055772", "revid": "56334", "url": "https://eu.wikipedia.org/wiki?curid=1055772", "title": "Sukaldeko hornigaia", "text": ""}
{"id": "1055774", "revid": "56334", "url": "https://eu.wikipedia.org/wiki?curid=1055774", "title": "Veloute saltsa.", "text": ""}
{"id": "1055775", "revid": "6327", "url": "https://eu.wikipedia.org/wiki?curid=1055775", "title": "Gurin txuri edo Beurre blanc saltsa", "text": ""}
{"id": "1055778", "revid": "1519", "url": "https://eu.wikipedia.org/wiki?curid=1055778", "title": "Dora Yates", "text": "Dora Esther Yates (Liverpool, 1879ko azaroaren 26a \u2013 1974ko urtarrilaren 12a) bibliografo britainiarra izan zen, hizkuntzalari eta ikertzailea ijitoen erromaniera hizkuntzan. Judua jatorriz, ijitoen erromani kulturarekin lotura estua izan zuen bizitza guztian, eta Britainia Handiko ijitoen elkarteen partaide izan zen 20. mendean.\nBizitza.\nYates 1879an jaio zen Liverpoolen. Hannah (Keyser) eta George Samuel Yates-en zortzi haurretako bat izan zen. Ingelesa eta hebreera irakurtzen eta idazten ikasi zuen bere kasa bost urte bete baino lehen, eta 16 urte zituenean jada unibertsitatean zegoen. Arrakasta izan zuen unibertsitatean, eta han hainbat hizkuntzatako aditua bilakatu zen (gotikoa, alemana, anglosaxoia eta ingeles zaharra) eta erromani komunitatearen berri ere ikasi zen. \nIngalaterran gradu mailako unibertsitate titulu bat lortu zuen lehen emakume judua izan baitzen. Hitzez menderatzen zituen frantsesa, ingelesa, alemana eta erromanieraren dialekto nagusiak.\nJohn Sampsonek osatu zuen \"The Dialect of the Gypsies of Wales\" liburuan kolaboratzaile funtsekoa izan. Galesko erromanieran eta Ingalaterrako erromanieran aditua bilakatu zen."}
{"id": "1055779", "revid": "1519", "url": "https://eu.wikipedia.org/wiki?curid=1055779", "title": "Alan R. King", "text": ""}
{"id": "1055780", "revid": "1519", "url": "https://eu.wikipedia.org/wiki?curid=1055780", "title": "Alan King", "text": ""}
{"id": "1055781", "revid": "1545", "url": "https://eu.wikipedia.org/wiki?curid=1055781", "title": "Ryan Cochran-Siegle", "text": "Ryan Cochran-Siegle, RCS goitizenaz ere ezaguna, (Burlington, Vermont, 1992ko martxoaren 27a). Ameriketako Estatu Batuetako Munduko Kopako eski alpinoko lasterkaria eta Cochrans eskiatzaile familiako kide da Cochran-Siegle eslalom erraldoian eta Super G-n espezializatuta dago, eta, jaitsieran eta konbinatuan ere, lasterketak egiten ditu. 2011ko azaroaren 26an egin zuen debuta Munduko Kopan. Neguko Olinpiar Jokoetan, 2018an debutatu zuen, eta 2022an, Super Gn zilarrezko domina irabazi zuen Neguko Olinpiar Jokoetan.\nIbilbidea.\nCochran-Sieglek bi urte zituela ikasi zuen eskiatzen; bere amak, Barbara Cochranek, (1972ko Neguko Olinpiar Jokoetan, urrezko domina eslalomean, Sapporon, Japonia) irakatsi zion. 2010eko denboraldiaren ostean, AEBko Garapen Taldean sartu, eta, urtebete geroago, B Selekzio Nazionalera igo zen. Nor-Am Kopako Super Gko txapelduna izan zen 2011n, eta brontzezko domina lortu zuen AEBko txapelketa nazionaletan, Super Gn. Cochran-Sieglek 2011ko azaroan egin zuen debuta Munduko Kopan, Lake Louiseko jaitsieran, baina ez zuen amaitu. Astebete geroago, Coloradon, Munduko Kopako lehen puntuak lortu zituen Super G batean Beaver Creek-en, 29. postuan amaituz.\n2012an, Cochran-Sieglek Nor-Am jaitsiera eta Super G tituluak irabazi zituen, eta urrezko bi domina ere irabazi zituen Juniorren Munduko Txapelketan, jaitsieran eta konbinatuan. Hala ere, bere aurrerapena eten egin zen 2013an, aurreko lotailu gurutzatuan eta erdiko lotailu albokidean lesioak jasan zituenean Munduko Txapelketako konbinatuaren jaitsiera zatian. 2014ko denboraldian itzuli zen lehiara, Nor-Am Kopa orokorra irabaziz; bigarren izan zen jaitsierako sailkapenean, eta hirugarren, Super Gn eta eslalom erraldoian.\nCochran-Sieglek 2015eko denboraldia hartu zuen alboko menisko transplante batetik errekuperatzeko; gero, 2016ko denboraldian itzuli zen, Munduko Kopan eslalom erraldoian debuta egin zuenean eta GSn Munduko Kopako lehen puntua lortu zuenean Kranjska Goran 30. postuarekin. Emaitza onekin amaitu zuen denboraldia Idahoko Sun Valleyko txapelketa nazionaletan, non txapeldunorde izan zen Super G eta eslalom erraldoian eta laugarren konbinatuan. 2018an, Cochran-Siegle AEBko Olinpiar taldeko kide izan, eta lau probatan lehiatu zen; bere emaitzarik onena, hamaikagarrena izan zen eslalom erraldoian."}
{"id": "1055782", "revid": "1545", "url": "https://eu.wikipedia.org/wiki?curid=1055782", "title": "Komenentziako pabiloi", "text": "Komenentziako pabiloia itsasontzi batek jasota daraman bandera da, itsasontziaren jabearen estatukoa ez dena. Beste estatu bateko bandera erabiltzeko, arrazoi ekonomiko edo administratiboak izan ohi dira gehienetan. Herrialde horiek gutxieneko kontrolak dituen erregistro-sistema bat eskaintzen dute, baita jatorrizko herrialdearekiko abantaila ekonomiko garrantzitsuak ere. Horiei ere erregistro irekiak deitu zaie.\nEnpresa armadoreek komenientziazko banderak bilatzen dituzte kostu operatiboak murrizteko eta segurtasunari edo tasa fiskalei dagokienez erregulazio zorrotzak saihesteko, bestela ordainketa gehigarria bete beharko bailukete.\nEstatu askok kabotajean aritu nahi duten enpresei, hau da, herrialde bereko bi porturen arteko garraioari, trafiko horren eraginpean dauden ontziek bandera nazionala izan dezatela eskatzen diete, komenentziako pabiloi bat erabiltzeak ekarriko lukeen tranpa saihestuz."}
{"id": "1055784", "revid": "1545", "url": "https://eu.wikipedia.org/wiki?curid=1055784", "title": "Armadore", "text": "Armadorea itsasontzi baten jabea da, ontzia bere izenean erregistratua duena. Berak ustia dezake itsasontzia, hainbat zerbitzutarako erabiliz, edota akuratu egin dezake, era bateko edo besteko kontratua eginez (aldi batekoa, bidaiakakoa, eta abar).\nOntzia errentan hirugarren bati lagatzen dion ontziaren jabea ez da armadorea, hark eratu dezan haren armadore (ontzia ekonomikoki ustiatzeagatik).\nOntzi-ustiatzailea ere ez da armadorearen denboraren araberako pleitatzean ontzi bat hartzen duen ontzi-ustiatzailea, nahiz eta ustiapen ekonomikoaz arduratu, baita hirugarren batzuei zerbitzuak eman ere. Armadoreak bere kontura eta arriskuaren arabera nabigarazten du."}
{"id": "1055785", "revid": "1545", "url": "https://eu.wikipedia.org/wiki?curid=1055785", "title": "Denboraren araberako pleitatze", "text": "Denboraren araberako pleitatzea () denbora-bitarte jakin baterako pleitatzea da; bidaia bat baino gehiago egin daitezke denboraldi horretan. Pleitariaren kontrolpean geratzen da itsasontziaren merkataritza-kudeaketa, eta hark erabakitzen du jarraitu beharreko ibilbidea; itsasontzi-jabearen esku geratzen da, berriz, tripulazioaren kudeaketa eta ontziaren segurtasuna eta mantentzea. Formalki, poliza baten bidez egiten dute, ezagunenak baltime, liner-time (\"Deep Sea Time Charter\"), NYPE (\"New York Produce Exchange\"), Shelltime edo Texacotime... petroliontzientzat edo intertanktime direlarik."}
{"id": "1055786", "revid": "1545", "url": "https://eu.wikipedia.org/wiki?curid=1055786", "title": "Bidaiaren araberako pleitatze", "text": "Bidaiaren araberako pleitatzea () bidaia jakin baterako pleitatzea da. Pleitaria itsasontziaren karga-edukieraz arduratzen da: edukiera osoa har dezake bere salgaientzat, edo azpikotratatu egin ditzake edukiera-zatiak. Gainerako kudeaketa eta ardurak itsasontzi-jabearen esku geratzen dira. Formalki, poliza baten bidez egiten dute, ezagunena GENCON izenekoa delarik."}
{"id": "1055787", "revid": "56334", "url": "https://eu.wikipedia.org/wiki?curid=1055787", "title": "Armadorea", "text": ""}
{"id": "1055788", "revid": "1545", "url": "https://eu.wikipedia.org/wiki?curid=1055788", "title": "Pleitatze", "text": "Pleitatzea edo pleitamendua pleitari batek itsasontzi-jabe bati itsasontzi bat edo itsasontziaren parte bat akuran aldi baterako kontratatzea da; gehienetan, salgaiak garraiatzeko egiten da. Formalki, poliza baten bidez egiten dute eta honen arabera mota ezberdinak daude:"}
{"id": "1055789", "revid": "1545", "url": "https://eu.wikipedia.org/wiki?curid=1055789", "title": "Pleitamendu", "text": ""}
{"id": "1055790", "revid": "1545", "url": "https://eu.wikipedia.org/wiki?curid=1055790", "title": "Ontzi-krosko hutseko errentamendu", "text": "Ontzi-krosko hutseko errentamendua () pleitatze mota bat da. Pleitaria itsasontziaren karga-edukieraz gain itsasontziaren gainerako kudeaketa eta ardurak arduratzen da. Errentamendu orok bezala, tarifa bat du, \u00abpleit\u00bb izenekoa eta dolarretan kotizatu ohi dena. Pleitak ontziaren kapitalaren kostuak estali behar ditu."}
{"id": "1055791", "revid": "336", "url": "https://eu.wikipedia.org/wiki?curid=1055791", "title": "Pleit", "text": "Pleita () itsasontzi bat edo itsasontziaren parte bat aldi baterako akuratzeagatik jartzen den prezioa da. Oro har, salgaiaren bolumenaren, pisuaren eta entrega-punturainoko distantziaren araberakoa da prezioa.\nItsas garraioan bi kontratazio-modu daude, pleitariak (edo kargatzaileak) eta pleitatzaileak (edo garraiolariak, garraiolariak) salgaia garraiatzeko adosten dituzten baldintzen arabera."}
{"id": "1055793", "revid": "1545", "url": "https://eu.wikipedia.org/wiki?curid=1055793", "title": "Southeast Asia Treaty Organization", "text": ""}
{"id": "1055794", "revid": "1545", "url": "https://eu.wikipedia.org/wiki?curid=1055794", "title": "SEATO", "text": ""}
{"id": "1055795", "revid": "1545", "url": "https://eu.wikipedia.org/wiki?curid=1055795", "title": "Asiako Hego-ekialdeko Elkartea", "text": ""}
{"id": "1055796", "revid": "512", "url": "https://eu.wikipedia.org/wiki?curid=1055796", "title": "Franz Pforr", "text": "Franz Pforr (Frankfurt am Main, 1788ko apirilaren 5a - Albano Laziale, 1812ko ekainaren 16a), alemaniar margolari erromantikoa izan zen, nazaretar mugimenduari atxikia.\nBizitza.\nFranz Pforr Johann Georg Pforr-en eta Johanna Christiane Pforr-en (jaiotzez Tischbein) semea zen. Bere lehen irakaslea bere aita izan zen, Frankfurt am Main-eko margolari oso errespetatua, zaldietan espezializatua. Hamabi urte zituela, Franz Pforr-ek gurasoak galdu zituen eta, urtebete geroago, anaia bakarra. Bere osabak, JH Tischbein-ek, galerista batek, Kassel-en hartu zuen 1801ean, bere heziketa zaindu eta Vienako Arte Ederren Akademian onartzea lortu zuen.\n1805ean Vienako Akademian onartu zuten, Heinrich Friedrich F\u00fcger klasizista zorrotza buru zela. Beste lagun eta ikasle batzuen antzera, Johann Friedrich Overbeck, Konrad Hottinger eta Ludwig Vogel, besteak beste, ez zegoen akademiaren hezkuntzarekin pozik. Ikasleei kanpoko forma klasikotik harago pentsamendu sakontasun bat falta zitzaien. Norbere bidea bilatu eta iraganarekin lotuta aurkitu zuten. \u201cEgia esan, uste genuen zenbat eta gehiago urrundu akademiako printzipioetatik, orduan eta gehiago hurbiltzen ginela pintura modu zuzenera, antzinako margolarien ohikoa. \"\nAzkenik, akademiarekin izandako desberdintasunek harekin talka egitera eraman zituzten. 1809an kanporatu zituzten, baina artista gazteek 1809ko uztailaren 10ean sortu zuten San Lukasen Kofradia, lehen elkarte artistiko modernoa, pintura erlijioan eta eskulan onetan oinarritu nahi izan zuena.\n1810ean, Overbeck, Ludwig Vogel eta Johann Konrad Hottingerrekin batera, Erromara joan zen bizitzera. Bertan italiar primitiboak aztertuko zituzten eta galdutako espiritualtasun bat berreskuratuko zuten euren artearentzat. San Isidoro abandonatutako monasterioa okupatu zuten, baitaratze existentzia ia monastikoa burutzeko prest, naturarekin eta artisauen bizimoduarekin harreman sakonean.\nBertan, gero nazaretar artea bezala ezagutuko zen estilo bat sortu zuten eta XIX. mendearen lehen erdian eragin handia izango zuen arte erromantikoaren baitan mugimendu nagusi gisa. Pforr izan zen nazaretar mugimenduaren hasierako etapa honetan gehien eragin zuen margolaria. Erdi Aroko eszena zaldunen oroitzapenera jo zuen.\nNapolira eta Albano herrira bidaiatu zuen, tuberkulosiak 24 urterekin bere bizitzari amaiera eman zion, bere artea aintzat hartua ikusi gabe.\nLana.\nBere bizitza laburrean, Franz Pforr-ek pintura gutxi batzuk eta ehunka marrazki baino ez zituen egin. Hala ere, alemaniar erromantizismoko margolari garrantzitsuenetako bat da eta eragin erabakigarria izan zuen nazaretar mugimenduan. Albrecht D\u00fcrerren-ek oso eraginda, irudimentsua eta sutsua da.\nBereziki gai historikoak eta Erdi Aroko gaiak interesatzen zaizkio, abertzale kutsuak dituztenak. Bere estiloa artifizial samarra da, inozoa, kolore laukoa eta figura izugarri hieratikoekin. Lerro abertzale horren barruan Rudolf I.a Habsburgokoari eskainitako margolanak daude: \"Rudolf Habsburgokoa eta apaiza\" (1809) eta \"Rudolf Habsburgokoa Basilean 1273ko sarrera\" (1808-1810), biak ere Frankfurt am Maineko St\u00e4del Institutuan gordeak. 1923an, Pforrrek margotutako \"San Jorge\" bat aurkitu zuten.\nBere lanik ezagunena \"Sulamith eta Maria\" (1811) margo alegorikoa izango da ziurrenik. Nazaretarren arketipikoa da, Alemaniako erromantizismo erlijiosoa. Gai erlijiosoarekin batera, bere lagun Overbeck-en bizitzari, berezko bizitzari eta ezkontza-maitasunari buruzko aipamen ugari biltzen ditu.\nOverbeck-ek eta Pforr-ek gai bera margotzea erabaki zuten opari gisa koadroak trukatzeko: bi emaztegai kristau nagusiak, \"Shulamith\", Abestirik Ederrenaren emaztea eta \"Maria\". Bi artisten imajinariozko emazteak irudikatzen zituzten. Franz Pforr-ek \"Sulamith eta Maria\" margotu zuen diptiko moduan, bi emakume-irudi bereiziekin. Olio-pintura hori Schweinfurteko Georg Sch\u00e4fer bilduman gordetzen da. Adiskidetasunaren koadro horrek bere osagarria du Overbeck-ek Pforrrentzat margotutakoan: \"Italia eta Germania\" (1811-1828) bezain ezagunak."}
{"id": "1055800", "revid": "137486", "url": "https://eu.wikipedia.org/wiki?curid=1055800", "title": "Filfla", "text": "Filfla edo Filfola Malta artxipelagon dagoen uharte txikia da. Artxipelagoaren hegoaldean dago eta \u017burrieq udalerriaren barruan dago. Guztira 6 hektarea ditu. Ondoan, Filfoletta arkaitza dago. Debekatuta dago uhartean ibiltzea, hegatientzako babes-lekua baita. \nEtimologia.\nIzenaren jatorria ez dago garbi. Hipotesi baten arabera arabieratik etor daiteke, \"filfel\" hitzetik, euskaraz piperbeltz.\nHistoria.\nMendetan inor ez da bertan bizi izan. Bere lurrean eraikitako eraikuntza iraunkor bakarra, 1343an kobazulo baten barruan eraikitako kapera bat zen, baina 1856an lurrikara batek suntsitu zuen eta uhartearen zati bat ere hondoratu zuen. Bertan zeuden margolanak, eraikina txikitu baino lehen Zurriqueqera eraman zituzten eta han f+gordetzen dira. 1971ra arte, Royal Navy eta Royal Air Force britainiarrek tiro-poligono gisa erabili zuten uhartea. 1980an hegaztientzako babesgunea izendatu zuten.\nNaturgune babestua.\nErreserban espezie hauek aipa daitezke:\nKondaira.\nFilflaren sorrera istorioa Il-Maqluba dolinaren sorreraren inguruko kondairekin lotuta dago. Maltako kondairak kontatzen du gaur egun Il-Maqluba osatzen duen eremuan bizimodu libertino zeramaten pertsonak bizi zirela. Bizilagun batek beren bekatari-bideen aurka ohartarazi zien, haiek ohartu gabe. Jainkoak, beraz, bekatariak zigortu nahi izan zituen herrixka irentsiz, hurko jakintsua bakarrik salbatuz. Orduan, aingeruek herrixka zati bat itsasora bota omen zuten, horrela Filfla uhartea sortuz."}
{"id": "1055801", "revid": "8940029", "url": "https://eu.wikipedia.org/wiki?curid=1055801", "title": "Valentina Borisenko", "text": "Valentina Mikhailovna Borisenko, , (Txerepovets, Sobietar Errepublika Sozialisten Batasuna, 1920ko urtarrilaren 28a - San Petersburgo, Errusia, 1993ko martxoaren 6a) sobietar xakelaria izan zen.\nBost aldiz irabazi zuen Sobietar Batasuneko Emakumeen Xake Txapelketa: 1945ean, 1955ean, 1957an, 1960an eta 1961ean. Horrez gain, zazpi aldiz irabazi zuen Leningradeko Emakumeen Xake Txapelketa (1940, 1945, 1950, 1951, 1954, 1955 eta 1956) eta lau aldiz Errusiako Sobietar Errepublika Sozialista Federatiboko Emakumeen Xake Txapelketa (1956, 1957, 1958 eta 1960)."}
{"id": "1055802", "revid": "8940032", "url": "https://eu.wikipedia.org/wiki?curid=1055802", "title": "Nelli Feriabnikova", "text": "Nelli Vasilievna Feriabnikova, , (Vorkuta, Sobietar Errepublika Sozialisten Batasuna, 1949ko maiatzaren 14a) erruso-sobietar saskibaloi jokalari ohia da, pibot postuan jokatzen zuena. Naziorteko partidak jokatu zituen Sobietar Batasuneko emakumezkoen saskibaloi selekzio nazionalarekin, tartean 1976ko eta 1980ko Udako Olinpiar Jokoetan parte hartu zuen.\nSESBeko selekzioarekin urrezko domina olinpiko bana irabazi zituen 1976an eta 1980an. Horrez gain, munduko bi txapelketa irabazi zituen 1971n eta 1975ean, baita 1970 eta 1978 bitarteko Europako txapelketa guztiak ere (1970, 1972, 1974, 1976 eta 1978)."}
{"id": "1055803", "revid": "8940058", "url": "https://eu.wikipedia.org/wiki?curid=1055803", "title": "Zinaida Voronina", "text": "Zinaida Borisovna Voronina (jaiotzez \"Zinaida Borisovna Druzhinina\"), , (Joxkar-Ola, Sobietar Errepublika Sozialisten Batasuna, 1947ko abenduaren 10a - Balaxikha, Errusia, 2001eko martxoaren 17a) sobietar gimnasta artistikoa izan zen. Goi-mailako kirol-lehiaketetan aritu zen 1960ko hamarkadaren erdialdetik 1970eko hamarkadaren hasierako urteetara arte.\n1968an Mikhail Voronin sobietar gimnastarekin ezkondu zen."}
{"id": "1055806", "revid": "12788", "url": "https://eu.wikipedia.org/wiki?curid=1055806", "title": "Aaron Smith", "text": "Aaron Luke Smith (Palmerston North, Ipar uhartea, 1988ko azaroaren 21a) zeelandaberritar errugbilaria da, uztartze-erdilari postuan aritzen dena. 2024tik aitzina, Japoniako Errugbi Ligako Toyota Verblitzen jokatuko du. 2010ean egin zuen debuta Maori All Blacksekin, eta 2012an Zeelanda Berriko errugbi selekzioarekin. 2015eko Munduko Errugbi Kopan garaipena erdietsi zuen taldeko kidea izan zen."}
{"id": "1055812", "revid": "512", "url": "https://eu.wikipedia.org/wiki?curid=1055812", "title": "Genevi\u00e8ve de Gaulle-Anthonioz", "text": "Genevi\u00e8ve Germaine Marie Agn\u00e8s de Gaulle-Anthonioz (Saint-De-Val\u00e9riscle, Gard, 1920ko urriaren 25a - Paris, 2002ko otsailaren 14a) Frantziako Erresistentziako kide izan zen, 1944an Ravensbr\u00fcck-eko kontzentrazio-eremura erbesteratua, eta, geroago, 64 giza eskubideen ekintzailea. Ohorezko Legioko Gurutze Handia hartu zuen lehen emakumea. Parisko Panteoian sartu zen. \nBiografia.\nGenevi\u00e8ve de Gaulle 1920ko urriaren 25ean jaio zen Saint-Jean-de-Val\u00e9risclen. Germaine Gourdon eta Xavier de Gaulleren alaba izan zen, Charles de Gaulle jeneralaren anaia zaharrena. Aitak, meatze-ingeniaria zenak, Sarre administrazio-eremu frantsesean lana aurkitu zuenez, familia haraxe joan zen bizitzera. Ama septizemiaz hil zen haurdunaldi batean, Genevi\u00e8vek bost urte zituenean. Sarren bizitzen jarraitu zuen hamabost urte bete arte. Alemana ikasi zuen eta elebiduna zen. \nPlebiszitu baten ondoren Sarre eskualdea alemaniar lurralde bihurtu zenean, frantsesek 'herrialdea' kendu behar izan zuten. Familia Rennesen jarri zen, eta hantxe amaitu zuen eskola. 1939an Renneseko Unibertsitateko historia ikasteko izena eman zuen, \u00c9cole nationale des chartes-en sartu nahi baitzuen.\n1940an historiako ikaslea zen 'Germaine Lecomte' izenarekin Frantziako Erresistentzian sartu zenean. Lehen jarduerak hauexek izan ziren: Alemaniako afitxe edo kartelak suntsitzea, Lorenaren gurutzeak eraikitzea, nazien aurkako panfletoak inprimatu eta banatzea eta Vichyren erregimena.\nHistoriako ikasketak Sorbonan, Parisen, jarraitzea erabaki zuen, eta Gizakiaren Museoko Taldean sartu zen, eta, gero, Frantziako Defentsa Sarean. Han, taldeak osabari buruz idatzitako artikuluak idatzi zituen 'Gallia' izengoitiarekin.\nGestapo frantsesak atxilotu egin zuen 1943ko uztailaren 20an, bere benetako nortasuna agerian utzi arren. Sei hilabetez kartzelaratu zuten Fresnes-en, eta Royallieu-ra eraman zuten, gero Ravensbr\u00fcck-eko kontzentrazio-eremura eraman zuten hamahiru hilabetez. Hantxe ezagutu eta adiskidetu zen Jacqueline P\u00e9ry d'Alincourt, Suzanne Hiltermann, Anise Postel-Vinay eta Germaine Tillion erresistentziakoekin. Urrian bunker batean isolatu zuten, bizirik iraun zezan eta Gaulleko presidentearekin negoziatzeko erabilzeko. 1945eko apirilaren 25ean irten zen, armada gorriak eremua askatu zuenean.\nSuitzan osatzen, bere onera etortzen zegoen bitartean, Bernard Anthonioz arte-editore eta erresistentziakoarekin ezkondu zen. Lau seme-alaba izan zituzten.\nGenevi\u00e8ve de Gaulle-Anthonioz Association nationale des anciennes d\u00e9port\u00e9es et intern\u00e9es de la R\u00e9sistance (ADIR) elkarteko kide bihurtu zen, eta, gero, lehendakari. Nazien aurkako epaiketen ondoren, Klaus Barbieren aurkako epaiketaren lekuko izan zen.\n1958an, Andr\u00e9 Malraux kultura-ministroaren ikerketa zientifikoaren garapenerako estatu-idazkari izan zen. Joseph Wresinski apaiza, giza eskubideen aldeko ATD Cuarto Mundo mugimenduaren sortzailea, ezagutu zuenean, pobreziaren aurkako konpromisoa hartzea erabaki zuen. Frantziako Mugimenduaren ataleko lehendakari gisa aritu zen 1964tik 1998ra.\n1988an, Ekonomia eta Gizarte Kontseilurako izendatu zuten, eta hamar urtez bazterkeriaren eta pobreziarik handienaren aurkako lege bat izateko, 1998an bozkatu zuten legea lortzeko lan egin zuen, .\n2002ko otsailaren 14an hil zen, laurogeita bat urte zituela eta Saboia Garaian Bosseyko hilerrian lurperatu zuten.\nParisko panteoia.\n2015eko otsailean, Fran\u00e7ois Hollande presidenteak lau erresistentziako lekuz aldatu zituen Parisko Panteoira, eta 2015eko maiatzaren 27an sartu zen bertan. Familiak, ordea, ez zuen nahi senarragandik banantzerik.\nAutobiografia lana.\n1998an, askatu eta berrogeita hamar urtera, Ravensbr\u00fcck-en kontzentrazio-eremuan bizi izan zuen esperientzia \"La Travers\u00e9e de la nuit\" izeneko autobiografian kontatzea erabaki zuen. Autobiografia hori gaztelaniaz ere argitaratu zen, \"La travesia de la noche\" izenarekin."}
{"id": "1055816", "revid": "56334", "url": "https://eu.wikipedia.org/wiki?curid=1055816", "title": "Ronnie O'Sullivan", "text": "Ronald Antonio \"Ronnie\" O\u2019Sullivan (Wordsley, Midlands, 1975eko abenduaren 5a) snooker jokalari ingeles profesionala da. Munduko Txapelketa zazpi aldiz irabazita (2001, 2004, 2008, 2012, 2013, 2020 eta 2022), billar mota honetako aro modernoko jokalari onena izan da, Stephen Hendryrekin batera.\nBiografia.\nO'Sullivan jokalari profesionala oso gazte bilakatu zen, 16 urte zituela, eta joko-estilo bizkorragatik da ezaguna. Oso goiz irabazi zuen \"The Rocket\" goitizena (suziria). Lehen ranking-titulua irabazi zuen, 1993ko Erresuma Batuko Txapelketa, 18 urte bete baino astebete lehenago, bera delarik inoizko jokalaririk gazteena ranking profesionaleko txapelketa bat irabazi duena.\n2022an bere zazpigarren munduko snooker txapelketa irabazitakoan, bera da estatistikarik onenak dituen historiako jokalaria: 147 edo jokaldi perfektu gehien; ehuneko gehien, titulu gehien.\nPublikoak maitatua, baina baita sektore batzuek gaitzetsia, askotan zakar agertu izan delako jokatzean, errespetua galduta epaile edo kontrarioei. Depresiorako joera ere erakutsi izan du, jokoa utziko zuelako ohar etengabeak egiten urteetan. \nBizitza pertsonala.\nBizitza pertsonal konplikatuko gizona ere bada. Londresko Soho auzoan hazi zen, non bere aitak (Ronnie senior) sex shop kate bat kontrolatzen zuen. Pub bateko liskar batean gizon bat hil zuen aitak Ronnie nerabe zelarik, eta 18 urteko kartzela zigorrera zigortu zuten jokalariak 16 urte zituenean. \n1990etan izandako harreman baten ondorioz, alaba bat izan zuen Taylor-Ann Magnus, zeinarekin apenas izan duen harremanik urteetan: Magnus ama izan zen 2018an, eta O'Sullivan beraz aitona, baina ez du biloba hori ezagutu, eta alabak adierazi izan du ez duela nahi ezagutzerik. Beste bi seme-alaba ditu O'Sullivanek, 21. mendean jaioak, Lily eta Ronnie. Hauen ama Jo Langley da, zeinarekin harreman luzea izan zuen Ronniek (Narcotics Anonymous elkartean hasia, desintoxikatzen ari zelarik). \n2022an bere munduko zazpigarren txapela lortu zuenean, aita Ronnie eta Lily eta Ronnie seme-alabak bere ondoan egon ziren. "}
{"id": "1055817", "revid": "201", "url": "https://eu.wikipedia.org/wiki?curid=1055817", "title": "Distira", "text": "Distira zerbaitek berez ematen edo islatzen duen argi bizia da.\nEguneroko hizkeraz gain, beste hainbat alorretan erabiltzen da:"}
{"id": "1055818", "revid": "201", "url": "https://eu.wikipedia.org/wiki?curid=1055818", "title": "Zilarra", "text": ""}
{"id": "1055822", "revid": "119550", "url": "https://eu.wikipedia.org/wiki?curid=1055822", "title": "Almibarrak", "text": ""}
{"id": "1055826", "revid": "56334", "url": "https://eu.wikipedia.org/wiki?curid=1055826", "title": "Baum\u00e9 eskala", "text": "Baum\u00e9 eskalak elementu likido baten dentsitatea agertzen du.\nAlmibarretan, azukre kopurua edo dentsitatea neurtzeko modu bat da. Hau egiteko Baum\u00e9 gradua neurtzeko gailua dago."}
{"id": "1055828", "revid": "8940147", "url": "https://eu.wikipedia.org/wiki?curid=1055828", "title": "Antipaiuta", "text": "Antipaiuta () Errusiako Jamalia-Nenetsiako barruti autonomoko Tazovski raionan dagoen herria da. 2019ko erroldaren arabera 2.707 biztanle zituen.\nGeografia.\nKlima.\nAntipaiutak klima azpiartikoa du, \"Dfc\" K\u00f6ppen klima sailkapenaren arabera, negualdi luze eta hotzekin eta udaldi labur eta epelekin.\nGarraioa.\nHerrian aireportu bat dago. Jamal airelineak hegaldiak egiten ditu Tazovski raionaren erdialdera, Nakhodkara eta Gydara. Horrez gain, garai nabigagarrian, uztailaren erdialdea eta irailaren bukaera bitartean, bada ferri linea bat Salekhard eta Antipaiuta biztanleguneak bost egunean behin lotzen dituena. "}
{"id": "1055829", "revid": "56334", "url": "https://eu.wikipedia.org/wiki?curid=1055829", "title": "Gozogintzako bainuak eta estalkiak", "text": "Gozogintzako bainu eta estalkiak langintza desberdinak: tartak, opilak, pasta lehorrak , ... bainatzeko edo amaierako estalkia edo geruza emateko prestaketak dira. Geruza edo bainu horiek zaporea emateko, edertzeko edo prestaketa kontserbatzeko erabiltzen dira. Bainu mota franko aurki dezakegu.\nBainu motak.\nTxokolate bainuak.\nTxokolatea oinarri duten bainu edo estalkiak dira, gurinarekin, ur eta azukrearekin... Txokolate tartak, pastak, opilak, trufak... estaltzeko erabiltzen dira.\nAzukre bainuak.\nErrege bainua, merenge arin moduko bat da. Fondanta azukrea glukosarekin bola puntuan eta hotzean landutakoa dugu.\nAlmibar bainuak.\nAlmibarra ispilutxo puntuan. Argitasuna eman eta kontserbatzeko erabiltzen dira.\nGorringo bainuak.\nIngeles bainua, gorringo azukre pittin batekin nahastuari esaten zaio. Bainu hau opilei eman eta pittin bat egosi egin behar izaten dira.\nGelatina bainuak.\nFrutazko gelatinak edo gelatina gozoak. Hotzean ematen diren bainuak dira; zaporea eman eta prestaketa kontserbatzeko erabiltzen dira."}
{"id": "1055831", "revid": "56334", "url": "https://eu.wikipedia.org/wiki?curid=1055831", "title": "Gozogintzako kremak", "text": "Gozogintzako kremak erabilera ugari dituzten prestakinak dira. Betetzeko, estaltzeko edo beste prestakin batzuen oinarri moduan erabiltzen dira.\nSaltsa edo basiak, aldiz, jakiak edertzeko, hornigai moduan edo plater batzuen oinarri izan daitezke.\nEsnea oinarri duten kremak.\nIngeles krema.\nEsne, azukrez eta gorringoz osatutako krema da, eta gozogintzako oinarri ugaritarako erabil daiteke: izozkiak egiteko, mousseak prestatzeko, saltsa moduan erabiltzeko...\nPastel-krema.\nIngeles kremaren antzekoa da, baina honako honek arto-fekula edukitzen du.\nTxokolate-krema.\nPastel krema bati 40 g txokolate estalki gehituz lortuko dugu. Prestaketak mota desberdinak betetzeko.\nKafe krema.\nPastel krema bati kafe kikara bat edo kafe hauts disolbagarri zorro bat edo bi gehituz lortuko dugu. Hau ere betegai moduan erabiltzeko.\nKaramelu krema.\nKasu honetan, pastel kremari karamelua gehitu beharko zaio, prestaketa desberdinen betegai moduan erabiltzeko.\nLyongo krema.\nPastel krema gurin kremarekin nahastuta lortzen da.\nSaint Honor\u00e9 krema edo chiboust krema.\nPastel krema merenge suitzarra batuta lortzen den krema da. Krema hau Choux orearekin egindako Sain Honor\u00e9 pastela egiteko erabiltzen da. Saint Honor\u00e9 pastela egiten da galleta-oinarri borobil baten alboetan, choux pasteltxoak bata bestearen ondoan, eta gainean jarriz. Karamelua erabiltzen da opiltxoak bata bestearekin itsasteko. Pastelari kono forma edo saski forma emanez.\nEsne-gain eta gurinean oinarritutako kremak.\nChantilly krema.\nHainbat gozopil betetzeko edo edertzeko erabiltzen den banilla zaporeko esne-gain harrotua da.\nTrufa gordin krema..\nTxokolatea eta esne-gaina oinarri dituen betegaia. Biak ongi batu eta hoztu ondoren txokolate prestaketak betetzeko erabiltzen da.\nTxokolate ganatxea edo trufak egosia.\nKasu honetan esne-gaina egosi egiten da lehenik, eta ondoren, txokolatea gehitu. Trufak egiteko, txokolate betegai moduan edo prestaketa desberdinak edertzeko balioko du.\nGorringo krema.\nGorringo eta azukre ugarirekin egiten den krema da. Kontu handiz egin behar da, almibar bat egin ondoren gorringoarekin nahasi eta egosi egiten da, baina kontu handiarekin. San Markos pastela egiteko,ijito-besoa, edo gozogintzako prestaketa ugaritarako. Askotan amaieran, gainetik erre egiten da. Errezeta hau berau arto irin finduarekin ere prestatzen da; kasu horretan gorringo gutxiago erabiltzen da.\nGurin krema.\nGarai batean asko erabiltzen, baina gaur egun askoz gutxiago erabiltzen da. Izenak dioen moduan, krema honek gurina du oinarri. Almibar bat eta gorringoak ere izango ditu lagungarri. Bereziki pastelak estaltzeko eta mahukarekin edertzeko erabiltzen da. Banillazkoa edo kafezkoa ere egiten da. Fruta oinarri duten kremak\nLimoi krema.\nLimoi zukuak ez du esnekirik onartuko hau moztu egingo bailitzateke; beraz, gorringoarekin loditzen da. Fruta duten tartak edo tartaletak betetzeko erabiltzen da.\nLaranja krema.\nLimoi kremaren oso antzekoa, baina laranja zukua erabiliz, fruta duten tartak edo tartaletak betetzeko erabiltzen da.\nZuringoa oinarri duten kremak.\nItaliar merengea.\nZuringoa hari puntuan dagoen almibarrarekin harrotzen da. Pastelen estalki gisa edo betegai moduan erabiltzen da.\nSuitzar merengea.\nKasu honetan zuringoa azukre zuriarekin harrotzen da. Mila-orriak edo bizkotxoak betetzeko erabiltzen da.\nFruitu lehorrak oinarri dituzten kremak.\nHur edo arbendol pralinea.\nAzukrea eta limoiarekin karamelu alderantzikatu bat burutuko dugu eta bertan fruitu lehor pikortua eta pittin bat txigortua egosiko dugu. Ondoren, ongi birrintzeko, pasta bat sortu arte. Krema desberdinei gehitzeko, izozkiak burutzeko, bonboi betegaiak egiteko...\nGianduja krema.\nBonboiak betetzeko, txokolate estaldura %60 eta pralinea %40 nahasten dira."}
{"id": "1055832", "revid": "56334", "url": "https://eu.wikipedia.org/wiki?curid=1055832", "title": "Krema ingeles", "text": "Krema inglesa gozogintzako oinarri ugaritarako erabil daitekeen krema da. Izozkiak egiteko, mousseak, bavaroissak prestatzeko, saltsa moduan erabiltzeko... "}
{"id": "1055834", "revid": "336", "url": "https://eu.wikipedia.org/wiki?curid=1055834", "title": "Gozogintzako pasta lehor", "text": "Gozogintzako pasta lehorrak, pieza txiki gozoak eta lehorrak dira. Jeneralean, azkenburukoetan edo kafetan jaten dira. Pasta hauek egiteko orea, pastelen oinarriak egiteko ere erabil daiteke.\nIrina, arrautza, azukrea eta gurina edo esnekia dira pasten orea egiteko oinarrizko osagaiak. Oinarrizko osagai hauei pasta motaren arabera, beste osagai batzuk ere gehitzen zaizkie: fruitu lehorrak, fruitu azukreztatuak, txokolate estalkiak, koko birrindua, osagai lurrintsuak\u2026.. Pasta gozoek ez dute legamiarik eramaten.\nPastak egiteko irina ahula edo erdi mailakoa izango da, inoiz ez irin indartsua. Gehiegi oratzen ez denez, azukrea, jeneralean, hauts eginda gehitzen zaio. Pastak egiteko koipe gisa gurina edo txerri gantza erabili izan da. Arrautza osoak edo gorringoak bakarrik erabiltzen dira.\nPasta bigunak.\nMahukarekin edo koilare batekin zabaltzen diren oreak dira.\nKatu mingaina.\nPasta lehorrak dira, normalean, gorringo baino zuringo gehiago izaten dutelako.\nMahuka pastak.\nMahukarekin zabaltzen den pasta dugu eta modu askotara erabili daitezke.\nTeilak.\nArbendola oinarri duen orea da. Hoztu ondoren, oso hauskorra, eta horregatik, hoztu aurretik forma eman beharrekoa.\nTulipak.\nHabia forma duen pasta fina dugu. Beste prestaketa batzuetan oinarria izan daiteke, izozkiarena adibidez.\nZitriko pasta.\nZitrikoen zukua erabiliz, pasta hauek zapore oso berezia hartzen dute.\nPasta lehorrak.\nOre lehorrak eta gorputz handikoak izaten dira; arrabolarekin luzatu eta moztu daitezke.\nSableux pasta.\nSukaldaritzan pasta hau gazia erabil daiteke, bereziki tartaletak edo Quicheak egiteko, azken kasu horretan gozogintzarako azukrearekin onduta erabiltzen da. Testura trinkokoak eta hoztean gogorrak, arrabolarekin luzatzen dira. Te pastak edo pastelen oinarriak egiteko erabiltzen den gaileta ore lehorra.\nArbendola duen Sableux pasta.\nTestura trinkokoa eta hozterakoan gogorra geratzen da, arrabolarekin luzatu behar izaten da. Ohiko Sableux orearen berdina baina aldaketa bakarra arbendol hautsa gehitzen zaiola oreari. Erabilerak ere berdinak izango dira.\nFlora pasta.\nTestura trinkokoa eta hoztean gogorra geratzen den orea, arrabolarekin luzatu behar dena. Pastak, edo pastel desberdinen oinarriak egiteko erabiltzen den gaileta ore lehorra. Espainian du oinarri eta gurina erabili beharrean txerri gantza erabiltzen da. Hala ere, gaur egun, gurina ere erabiltzen da errezeta hau egiteko.\nCrumble pastak.\nPasta oso lehor bat da bi behatzekin indar eginez gero erraz desegiten dena. Bere horretan te pasta moduan jaten da edo deseginda azkenburuko platerak edertzeko ere erabil daiteke. Errezeta honetan kontraste puntu bat emateko Maldon gatza ere erabiltzen da.\nOlo gailetak.\nOloaren malutak erabiliz gero, ore honi testura oso kurruskaria emango dio."}
{"id": "1055835", "revid": "90609", "url": "https://eu.wikipedia.org/wiki?curid=1055835", "title": "Azovstal altzairutegia", "text": "Azovstal altzairutegia \u2013ofizialki, Azovstal Konbinazio Metalurgikoa ()\u2013 Ukrainako altzairu-ijezketan jarduten duten enpresa handienetako bat da.\nMetalurgia-lantegia ia erabat suntsiturik geratu zen Errusiaren bonbardaketen ondorioz Mariupoleko setioan zehar, 2022ko Errusiako Ukrainako inbasioaren testuinguruan; izan ere, \"Azovstaleko gudu\" bezala ezagutu zena bertan gertatu zen 2022ko martxoaren 18tik maiatzaren 16ra arte."}
{"id": "1055836", "revid": "90609", "url": "https://eu.wikipedia.org/wiki?curid=1055836", "title": "Azovstaleko gudua", "text": ""}
{"id": "1055837", "revid": "69477", "url": "https://eu.wikipedia.org/wiki?curid=1055837", "title": "Azovstal", "text": ""}
{"id": "1055838", "revid": "56334", "url": "https://eu.wikipedia.org/wiki?curid=1055838", "title": "Parkopresi", "text": "Parkopresia, gorotz-erretentzio psikogenoa ere deitua, nolabaiteko pribatutasunik gabe libratzeko ezintasuna da. Libratzeko behar duen pribatutasun-maila aldatu egiten da, gaixo batetik bestera. Heste (lodi) lotsati ere deitu izan zaio. Pertsona askok lotsa sentitzen dute eta lotsa horrek ezintasun fisikoa eragin dezake kaka egiterakoan. Jatorri psikologikoa duen gaitza da.\nParcopresia ez da mendebaldeko herrialdeetan medikuntzan aitortutako gaixotasuna. "}
{"id": "1055839", "revid": "6950", "url": "https://eu.wikipedia.org/wiki?curid=1055839", "title": "Parcopresi", "text": ""}
{"id": "1055841", "revid": "65203", "url": "https://eu.wikipedia.org/wiki?curid=1055841", "title": "Ru\u0111er Josip Bo\u0161kovi\u0107", "text": "Ru\u0111er Josip Bo\u0161kovi\u0107 (; ; Dubrovnik, 1711ko maiatzaren 18a - Milan, 1787ko otsailaren 13a) Ragusako Errepublikako fisikaria, astronomo, matematikari, filosofo, diplomazialari, olerkari, teologo, jesulagun, apaiz eta polimata izan zen.\nTeoria atomikoaren aitzindaria izan zen, eta ekarpen ugari egin zizkion astronomiari. Ilargian atmosferarik ez zegoela ere jakin zuen.\nDubrovniken jaio zen, aita kroaziarra eta ama italiarra zituela. Jesulagunekin hezi zen eta 1725ean Erromara joan zen. Ikasketak amaitu ondoren, irakaskuntzan eta ikerketa astronomikoan aritu zen. 1744an apaiz ordenatu zuten. \n1758an bere lanik ezagunena argitaratu zuen Vienan: \"Philosophi\u00e6 naturalis theoria redacta ad unicam legem virium in natura existentium\"."}
{"id": "1055843", "revid": "119347", "url": "https://eu.wikipedia.org/wiki?curid=1055843", "title": "Donetseko gudua", "text": "Donetseko gudua \u2013Siversky Donetseko gudu edo, zehatzago, Siversky Donetseko igarobideetako gudu modura ere ezaguna\u2013 2022ko maiatzaren 5\u201313 bitartean Donbasseko guduko Lyman\u2013Sievierodonetsk frontean izandako gudu bat izan zen. Ekialdeko Ukrainako ofentsiba zabalaren parte izan zena Ukrainako Ukrainako errusiar inbasioaren testuingurua.\nGuduan, Errusiako Indarrek \u2013zehazki, Arma Konbinatuen 41. Armadako Guardiako Errifle Motordunen 74. Brigadako kideek\u2013 Ukrainako Indar Armatuen 30. Brigada Mekanizatuko tankeen eta Tankeen 17. Brigadako artilleriaren aurrean galdu zuten, errusiarrak Donets ibaia zeharkatzen saiatu zirenean, Dronivka, Bilohorivka eta Serebrianka herrietatik gertu.\nUkrainako Indarrek, aurretik, Errusiako Indarren ibaia zeharkatzeko saiakera ugari uxatzea lortu zuten ere; hala ere, maiatzaren 10eko batailoi talde taktiko oso bat suntsitzea, \"[Errusiarentzat] gerrako gudurik hilgarriena\" zela eta Errusiako Armadarentzat \"hondamendia\" izan zela adierazi zuten.\nTestuingurua.\nDonets ibaia, Ukrainako laugarren ibairik luzeena, bai eta Ekialdeko Ukrainako luzeena; horren ondorioz, Donbasseko Gerran zehar Ukrainako Armadaren defentsa-lerro estrategikotzat hartua izan zen aspalditik. Eskualdeko ibairik luzeena izanik, Donets ibaiaren kontrolak mugimendu militarra askeak ahalbidetuko lituzke ibaiaren iparralde zein hegoaldeko ibaiertzetan, bai eta eskualdeko nekazaritzan eragiteko ahalmenean zein inguruko hiri nagusietako ur-horniduraren kontrolean; hala nola, Sievierodonetsk, Lysytxansk eta Kharkiv. \nDonbasseko guduan, Errusiako Indarrek aurrera egin zuten 2014tik izozturik zegoen kontaktu-lerrotik Lyman hirirantz, 40,000 soldadu ukrainar baino gehiago setiatzeko helburua zuten operazio baten barruan. Operazio horretan, Donets ibaia da Errusiak duen oztopo natural handiena; hala, Errusiak beste leku batzuetan ibaia zeharkatzen saiatu da \u2013zeinetatik, batzuk, arrakastatsuak izan ziren, pontoi-zubiak zabalduz eta ekipamenduak ibaian zehar garraiatuz\u2013.\nGudua.\nMaiatzaren 5eko goizaldean, Errusiako Armadak, artilleria-bonbardaketa baten ostean, Donets ibaia zeharkatzen saiatu zen Dronivka inguruan; aitzitik, Ukrainako tropa eta tankeek errusiar tropak geldiarazi zituzten. Horretarako, Ukrainaren 30. Brigada Mekanizatuaren parte diren bi tankek Errusiaren lauzpabost BMP infanteria-ibilgailu, bi ontzi eta bi infanteria-eskuadroien aurka jo zuten 1,200 metroko distantziara, errusiarren aurrerapena geldituz. Ostean, artilleria-dulu bat jarraitu zen bi alderdien artean, non errusiarrek beste hamar ibilgailu eta zubi-burua galdu zituzten.\u00a0\nMaiatzaren 8an, Errusiako Indarrek Donetsen bigarren zubi bat eraiki zuten, Bilohorivka inguruan. Bertan, milaka soldadu, tanke eta bestelako ibilgailu militar batzuk zeuden kokaturik, ibaiaren mendebaldeko ertzera igarotzeko eta, ostean, Lyman aldera, mendebalderantz, aurrera egiteko.\nEgun berean, Ukrainaren Tankeen 17. Brigadak errekonozimendu-talde bat bidali zuen mendebaldeko ibaiertzera, Errusiako aurrerapen-eremuan behatzeko. Errusiako tropek ke-granadak bota zituzten ingurura, ikuspenerako zailtasunak sortuz. Horri aurre egiteko, Ukrainako Indarrek droneak zabaldu zituzten, goizalderako errusiarren pontoi-zubia ongi ikustea lortuz. Informazio hori Ukrainako Aire Armadari eta eremu osoan kokatutako artilleria-taldeei helarazi zitzaien; hauek zubia kolpatu zuten aire- eta artilleria-bonbardaketa konbinatu batekin. Hala, maiatzaren 10erako, zubia suntsitu zela baieztatu zuten.\nAzken zubia Bilohorivka eta Serebrianka artean eraiki zen maiatzaren 12 inguruan, baita ere ere suntsitu zutena. Honen ondorioz, Errusiaren azken tropak ibaiaren albotik erretiratu ziren maiatzaren 13rako.\u00a0\nBiktima eta giza galerak.\nGerraren Azterketarako Institutuak (ISW) esan zuenez, Bilohorivkatik gertuko zeharkaldi-saiakeran parte hartu zuten 550 soldadu errusiar inguruetatik, 485 hil edo zauritu ziren, bai eta Errusiaren 80 ekipamendu-pieza baino gehiago suntsitu ere. \"The Times\"ek, bestalde, kalkulatu zuen guduan 1,000 soldadu baino gehiago hil zirela; \"Newsweek\"ek, berriz, Ukrainako iturriak aipatuz, 1,500 soldadu hil zirela.\nGuztira, lau zubi eraiki ziren, bai eta hiru zubi-buru ezarri ziren ere: bat Dronivkan, bi Bilohorivkan eta beste bat Serebriankan. Gudu osoak zortzi egun iraun zuen \u2013maiatzaren 5etik maiatzaren 13ra\u2013, zeinetan Ukrainako Armadak zubi eta zubi-buru guztiak suntsitu zituen. Era berean, guztira, Errusiaren bi BTG suntsitu zirela jakinarazi zen ere.\nSerhi Haidai-ren arabera, Luhansk Oblasteko Gobernadorea, guduan ukrainarrek errusiar tanke, ibilgailu blindatu, zubi-ekipo, helikoptero eta ontziak suntsitu zituzten. Haidaik esan zuenez, Ukrainako Indarrek bi BTG errusiar suntsitu zituzten; ia 1,000 soldadu denetara.\nBeste iturri batek, bestalde, hurrengo errusiar galerak izendatu zituen: gutxienez, sei tanke, hamalau BMP infanteria-ibilgailu blindatu, zazpi MT-LB ibilgailu anfibio, beste bost ibilgailu blindatu eta atoiontzi bat. Drone-irudietan oinarritutako kalkuluek, izan ere, errusiar galerak 73 ibilgailu eta ekipamendu-ekipotan kokatzen dituzte.\nGudu-ostea.\nIbaiaren zeharkaldiaren izaera odoltsu eta garestia zela eta, borrokak oihartzun handia izan zuen komunikabideetan. Modu harrigarrian, adibidez, guduaren ondorioz Errusiako Indar Armatuei kritika egin zitzaien Errusia-aldeko \"milblogger\" ezagunen aldetik. Halako blogari batek, Juri Podoliakak, hurrengoa idatzi zuen sarean: \"nire pazientziak gainezka egin du Bilohorivka inguruko azkeneko gertakari[ekin], non ergelkeriagatik \u2013azpimarratzen dut, Errusiako komandoaren ergelkeriagatik\u2013 batailoi talde taktiko bat gutxienez erretzeagatik, agian bi\". Podoliakak gaineratu zuen Errusiako Armadak borrokarako beharrezko armak eta ekipamendurik ez zuela, bai eta errusiar buruzagi militarrak ere kritikatu zituen inbasioan zehar akats berdinak errepikatzeagatik. \"Starshe Eddy\" izeneko beste blogari ospetsu batek komandanteen ekintzak \"ez ergelkeria, sabotaje zuzena baizik\" zirela esan zuen. Vladlen Tatarski izeneko hirugarren blogari bat ere oso kritikoa izan zen Errusiako komandanteekin eta haien taktikekin, hurrengoa idatziz: \"BTG bat ibai ondoan ezarri zuen jeinu militarraren [sic] abizena lortu arte, eta hark publikoki erantzuten duen arte, ez dugu aurrerapen militarrik edukiko\". ISWk adierazi zuen errusiar aldeko blogarien kritika zuzen horiek esanguratsuak izan zitezkeela; izan ere, honek errusiar herriak bere buruzagi militarrekiko zein gerraren inguruko zalantzak piztu ditzake.\nMendebaldeko analista militarrak, ere, zur eta lur geratu omen ziren ibaia zeharkatzeko saiakeren zentzu taktikoaren faltagatik. Analista hauen ustez, Errusiako komandanteek operazioa presaz burutu nahi izana gerta zitekeen, edozein aurrerapen militarra egiteko ahalegin etsi batean.\nISWk adierazi zuenez, amaitzeko, guduan izandako biktima handiak Errusiako Indarrak Sievierodonetsk eta Lysytxansk hiriak iparraldetik isolatzeko gaitasunean izugarrizko eragina izango du."}
{"id": "1055845", "revid": "56334", "url": "https://eu.wikipedia.org/wiki?curid=1055845", "title": "Baum\u00e9 gradua", "text": ""}
{"id": "1055846", "revid": "56334", "url": "https://eu.wikipedia.org/wiki?curid=1055846", "title": "Krema ingelesa", "text": ""}
{"id": "1055848", "revid": "56334", "url": "https://eu.wikipedia.org/wiki?curid=1055848", "title": "Ru\u0111er Bo\u0161kovi\u0107", "text": ""}
{"id": "1055849", "revid": "56334", "url": "https://eu.wikipedia.org/wiki?curid=1055849", "title": "Roger Boscovich", "text": ""}
{"id": "1055851", "revid": "1545", "url": "https://eu.wikipedia.org/wiki?curid=1055851", "title": "Aleksander Aamodt Kilde", "text": "Aleksander Aamodt Kilde (B\u00e6rum, Akershus, Norvegia, 1992ko irailaren 21a) Norvegiako Munduko Kopako eski alpinoko lasterkaria da. Lau modalitatetan lehiatzen da, Super G eta jeitsiera ardatz nagusi dituela. Kilde B\u00e6rum jatorrikoa da, eta Lommedalens IL kirol kluba ordezkatzen du.\nIbilbidea.\nKilde junior mailako munduko txapeldun izan zen eslalom erraldoian 2013an, Mont-Sainte-Annen, Quebec (Kanada), eta Europako Kopako titulu orokorra irabazi zuen denboraldi hartan. Norvegiako txapelketetako Super Gn ere, bigarren geratu zen, Aksel Lund Svindal irabazlearengandik 0,11 segundora. 2012ko urrian egin zuen debuta Munduko Kopan, eta, 2014ko denboralditik, zirkuituan lehiatu da.\nKildek Norvegia ordezkatu zuen 2014ko Neguko Olinpiar Jokoetan, Sotxin, Errusia, eta 13. izan zen Rosa Khutor-eko Super Gn, baina ez zuen, ez jaitsieran, ez konbinazioan amaitu, non laugarren postuan kokatu baitzen konbinatukoaren jaitsieran.\nMunduko Kopako lehen podiuma, Val Gardenan irabazi zuen, Super G batean, 2015eko abenduan. Hirugarren postua lortu zuen Norvegiak beretutako podiumean, Aksel Lund Svindal eta Kjetil Jansrud taldekideen atzetik.\nKildek 2019-2020ko Munduko Kopako titulu orokorra irabazi zuen, Marcel Hirscher, aurreko ondoz ondoko zortzien irabazle, erretiratu ostean. 2020ko abenduan, Val Gardenan bi lasterketa irabazi zituen arren, ezin izan zuen titulua defendatu, lesio baten ondorioz urtarrilean denboraldiari amaiera eman behar izan baitzion.\nHurrengo 2021/2022 denboraldian, ordea, Kilde denboraldi bakarreko podium-zenbaki onenak lortu zituen: zazpi garaipen eta bi 2. postu. Super G globoa ere irabazi zuen, bere ibilbidean bigarren aldiz, eta bere lehen Downhill globoa ere ospatu zuen. 2022ko Neguko Olinpiar Jokoetan, Kildek bi domina irabazi zituen, Super Gko brontzea eta sorpresa izandako zilarrezko bat konbinatu alpetarrean. Halaber, jaitsieran bosgarren egin zuen.\nBizitza pertsonala.\nBere bigarren izena amaren ezkongabeko izenetik eratorria bada ere, ez du Kjetil Andr\u00e9 Aamodt Norvegiako alpetar lasterketakidearekin zer ikustekorik.\nKilde Mikaela Shiffrin-ekin (Estatu Batuetako eskiatzaile alpetarra eta Munduko Kopako irabazlea) harremana du 2021eko hasieratik."}
{"id": "1055852", "revid": "119347", "url": "https://eu.wikipedia.org/wiki?curid=1055852", "title": "Federica Brignone", "text": "Federica Brignone (1990eko uztailaren 14a) Munduko Kopako alpetar eskiatzaile italiarra da. Alpetar diziplina guztietan lehiatzen da, slalom erraldoian eta super-G-an intentsitate gehiago jartzen badu ere. Brignonek Munduko Kopako titulu orokorra irabazi zuen 2020an, marka hori lortu zuen lehen emakume italiarra bihurtuz. Olinpiar Jokoetako eta Munduko Txapelketako domina ere bada. 2022ko Neguko Olinpiar Jokoetan parte hartu zuen, emakumezkoen slalom erraldoian, zilarrezko domina irabazita, eta emakumezkoen konbinatuan, brontzezko domina irabaziz. \nEski lasterketak.\nLombardiako Milanen jaioa, Brignonek 17 urterekin egin zuen debuta Munduko Kopan 2007ko abenduan, eta Munduko Kopako zirkuituan egin zuen lehen denboraldi osoa 2010ean izan zen. 2011n bere lehen Munduko Txapelketan Brignonek zilarrezko domina irabazi zuen slalom erraldoian . 2012ko abenduan, Brignoneri eskuineko orkatilan ebakuntza egin zioten kiste bat kentzeko, eta 2013ko gainerako denboraldia galdu zuen.\n2017ko martxoan, Aspeneko Munduko Kopako finaletan, Brignonek slalom erraldoia irabazi zuen, era honetan Sofia Goggia eta Marta Bassino taldekideekin podio guztiz italiar bat gidatuz. Italiarrez betetako beste bi podioren parte izan zen, biak jeitsieran : txapeldunorde izan zen Bad Kleinkirchheimen 2018an, eta hirugarren postu bat Banskon 2020an .\n2018ko Neguko Olinpiar Jokoetan PyeongChangen, Hego Korean, Brignonek bere lehen domina olinpikoa irabazi zuen, brontzea slalom erraldoian .\n2020ko martxoan, Brignonek kristalezko globo orokorra lortu zuen 1378 punturekin - Mikaela Shiffrin (1225) eta Petra Vlhovaren (1189) aurretik - Munduko Kopako titulu orokorra irabazten duen lehen emakume italiarra bihurtuz. Denboraldian bost garaipen eta hamaika podium lortuta, beste bi globo ere gehitu zituen: slalom erraldoi eta konbinatua probetan .\nBrignonek zilarrezko domina irabazi zuen emakumezkoen slalom erraldoian eta brontzezko domina emakumezkoen konbinatuan, Pekinen 2022ko Neguko Olinpiar Jokoetan. \n2022ko martxora arte, Brignonek Munduko Kopako 20 garaipen eta 49 podium lortu ditu, 26 slalom erraldoian, 13 super-G-n, 4 jeitsieran eta 6 konbinatuan.\nBizitza pertsonala.\nBrignone Maria Rosa Quarioren alaba da, 1970eko hamarkadaren amaieran eta 1980ko hamarkadaren hasieran, Munduko Kopako lau garaipen eta hamabost podium lortu zituena, guztiak slalomean . \nNicolas Raffort eskiatzaile frantziarrarekin ezkonduta dago. "}
{"id": "1055855", "revid": "56334", "url": "https://eu.wikipedia.org/wiki?curid=1055855", "title": "Zirto", "text": "Zirtoa, ateraldia edo ditxoa, esaldi edo erantzun barregarria da, edozein elkarrizketatan bat-batean erabiltzen dena. Halako esaldiak erabiltzen dituenari ditxolaria edo zirtolaria esaten zaio. Praktika aski zabaldua izanagatik Euskal Herrian, erantzun ezohikoenak eta barregarrienak ematen zituzten herritarrek baino ez zuten hartzen ditxolari izena. Erantzunak labur-laburrak izaten dira eta erriman oinarritzen dira nagusiki baina badira errimarik gabeko zirtoak ere. Txistearen antzera, zirtoan ere bukaeran dator kolpea eta harridura sortu behar du, ateraldia entzuten duenari harridura edo irria sortu behar dio. \nKomunikazioa eta ahozkotasuna oparoago ziren garaian, hizketaldiak biziak eta luzeak ziren garaian, ohikoa zen zirtoak sortzea. Baina baziren horretan nabarmentzen ziren batzuk, horiei esaten zitzaien ditxolari. Eta nola bazekiten abilak zirela horretan, jendeak tentatu egiten zituen, zirikatu. Horiek ezagunak izaten ziren, hizketarako dohaina ez ezik, azkar erantzuteko eta errimatzeko gaitasuna ere bazutelako. Herrian eta inguruan oso ezagunak ziren. Edonori ez zitzaion ditxolari esaten, bakan batzuk ziren horretarako erraztasuna eta zaletasuna zutenak.\nEgunerokoa.\nEgunero edo edozein egunetan gertatzen dira ahozko literaturaren perfomanceak, ez baitute zertan jendetzarik bildu ezta testu luzerik izan ere. Alde horretatik, zirtoek ez dute aparteko baliorik unean-unean, baina ahozko literaturaren dinamikaren baitako genero gisaz ulertuz gero, adierazpide txiki hauek hizkuntza baten balioa eta kalitatea islatzen dute.\nBeraz, zirtoak eguneroko generoen zerrendan sartzen dira, baina gutxien ezagutzen direnak eta gutxien aztertu direnak izan dira.\nAdibideak.\n\u00abErosi diat astoa\u00bb, \u00abhik beharko duk hik, lastoa\u00bb; \u00abNehork ez du hil nahi\u00bb, \u00abbaina zahartu bai!\u00bb; \u00abMihiak ez du hezurrik hausten\u00bb, \u00abbaina bai hautsarazten\u00bb; \u00abHorixe da txakurtxo polita... zer izen du?\u00bb, \u00abPitxita\u00bb, \u00abeta putzik egiten al du ipurdia itxita?\u00bb. \n\"Aiztondoren zirtotsa\" egitasmoa.\nHarituz Tolosaldeko Bertsozaleen Elkarguneko kideek Aiztondo bailarako zirtoak aztertu eta hezkuntzan irakastea helburu duen proposamena da."}
{"id": "1055856", "revid": "512", "url": "https://eu.wikipedia.org/wiki?curid=1055856", "title": "Oroimen (filosofia)", "text": "Oroimen edo memoria gure gogoan gordeta daukagun informazioari (egitateak, ezaguerak, gaitasunak eta oroimen episodikoa barne) esaten diogu. Memoriak garrantzi handia du filosofiaren arlo askotan. Ezinbestekoa da mundua oro har, eta, bereziki, iragan pertsonala ezagutzeko. Gure identitateak gizabanako gisa eta loturak beste pertsona batzuekin ahalbidetzen ditu. Memoriarekiko interes filosofikoa antzinatetik dator eta filosofiaren historian zehar nabarmen mantendu da. Gaur egun, oroimenak garrantzia handia eskuratu du filosofiaren barnean, eta, horren ondorioz memoriaren filosofia ikerketa-eremu berria sortu da.\nHistoria.\nBatzuetan oroitzapen eta oroimenaren arteko bereizketa egiten da. Lehena gogoratzeko ekintzatzat hartzen da, eta bigarrena, ordea, gaitasun, ahalmen, funtzio eta abartzat. Kasu honetan, oroitzapena \"errealitate psikikoa\u201d bat baino prozesu psikiko bat da. Aipatutako bereizketa antzinako jatorritik dator.\nPlatonek hitz egiten zuen oroimenaren (\u03bc\u03bd\u03ae\u03bc\u03b7) eta oroitzapenaren (\u1f00\u03bd\u03ac\u03bc\u03bd\u03b7\u03c3\u03b9\u03c2) arteko bereizketaz. Baina kasu honetan bereizketaren oinarria desberdina da. Alde batetik, oroimena sentigarria den oro gogoratzeko ahalmena litzateke, inpresioen eta pertzepzioen atxikipena. Beste aldetik, oroitzapena (erreminizentzia), gogo-ekintza izango litzateke, hau da, arimak sentigarria den horretan ulergarria dena ikusten duen ekintza, arima gorputzetik bananduta zegoenean ikusitako eredu edo arketipoen arabera. Beraz, erreminisentziaren teoriari jarraituz, gizakiak ez du ezer berririk ezagutzen, baizik eta, arimak berez zekiena gogoratzen du. Modu horretan, Platonek ezagutzaren eta oroimenaren arteko lotura ezartzen du.\nBorondateak oroimenean\u00a0 (oroimenaren kontzeptua edozein dela ere) esku hartzen duen edo ez eta horretan zenbateraino esku hartzen duen edo esku har dezakeen arazoa garrantzitsua izan zen Antzinaroan. Arazoa arimaren gaitasunen arteko oreka bilatu behar zen unean agertzen zen, eta oreka hori asaldatzen zen gaitasunetako bat besteen aurrean gehiegi nabarmentzen zen unetik.\nAgustin Hiponakoak bere lan askotan oroimena arima bera bezala kontsideratu zuen gogoratzen duen heinean: gogoratzea ez da gainerako gaitasunak bezalakoa, arimak den neurrian gogoratzen baitu. Baina memoria oro ez da berdina, bi memoria mota bereizten zituen. Alde batetik, memoria sentigarria eta memoria ulergarria ,eta, beste aldetik, memoria negatiboa eta positiboa. Bereizketa horiek eskolastikak hartu zituen eta, gainera, memoriaren objektuan bertan bereiz daitekeenaren azterketa ezarri zuen. Tomas Akinokoak argi eta garbi bereizten zituen, alde batetik, espezieen oroimen kontserbakorra, espezieen gaitasun ezagutzailea dena, gaitasun kognitiboa eta neurri batean intelektuala dena, eta, beste aldetik, oroimenaren objektua, iraganean dagoena, hau da, neurri batean bakarrik sentigarria dena. Bestalde, oroimenaren arazoak ideien arazoaren pean tratatutakoen antzeko gaiak dira; izan ere, kontua da argitzea oroimena ahalmen atxikitzaile hutsa den edo objektua oraingoa eta benetan gogoratua den heinean bakarrik agertzen den.\nAro modernoan, memoriaren egoitzaren arazoa jorratu eta eztabaidatu da. Badirudi bi ikusmolde daudela. Batetik, oroimena garuneko inpresioek utzitako eta elkartzeko legeen bidez erreproduzitu daitekeen aztarna psikofisiologiko gisa definitzen duena, eta, bestetik, \"fluxu psikiko huts\" gisa hartzeko joera duena. Descartesek bi memoria mota bereizi zituen. Alde batetik, \"gorputz-memoria\", hau da, burmuinean utzitako \"aztarnak\" eta, beste aldeik, \"memoria intelektuala\", espirituala eta gorpuzgabea dena. Era berean, oroimena iraganaren kontserbazio gisa eta oroimena iraganaren errekonozimendu gisa bereizi zituen (\"erreminiszentzia\").\nBereizketa horiek nahiko arruntak izan dira autore moderno askorengan. Oroimenaren arazoaz eta haren balizko formez arreta bereziz arduratu diren filosofoen artean, Bergson eta William James aipa daitezke. Bergsonen arabera, memoria izan daiteke memoria-ohitura edo errepikapen-memoria eta ordezkapen-memoria. Lehena, nolabait esatearren, oroimen psikofisiologikoa da; bigarrena, ordea, memoria hutsa da, kontzientziaren zerizan propioa osatzen duena. Azken memoria-mota horrek pertsonaren jarraitutasuna adierazten du, funtsezko errealitatea, iraupen hutsaren kontzientzia. Horregatik esaten da oroimena, zentzu honetan hartuta, gizakiaren esentzia dela entitate izpiritualari dagokionez, eta, beste izaki guztiak ez bezala, honela defini daiteke: \"Oroimena duen izakia\", bere iragana kontserbatzen duena eta orainaldi osoan eguneratzen duena; horregatik, historia eta tradizioa ditu. Horrela, memoria hutsa izango litzateke memoria psikologikoaren oinarria, hau da, iraganeko edukien atxikipenari, errepikapenari eta erreprodukzioari dagokien memoria. Baina, aldi berean, memoria horrek, iraganeko egitateen errekonozimendua ez ezik, berpizte efektiboa ere irudikatuko luke. Nahiz eta bere aurretiazkotasunaren kontzientziarik ez izan, bere baitan iraganaren zati bat edo guztia daraman egungo bizipen gisa ulertu behar da.\nWilliam Jamesen arabera, oroimena (oroitzapena) izan daiteke denbora tarte bat iraun duten gogo-egoera batzuk bakarrik (Jamesen egoerak horiei \"substantiboak\" deitzen die). Oroimena \"fenomeno kontziente\" bat da, aldi batez kontzientziatik desagertu zen iraganeko gogo-egoera baten kontzientzia den heinean. Ezin da, berez, \"memoriatzat\" hartu animo-egoera baten iraupena, haren berragerpena baizik. Oroimenak pertsona edukitzailearen iraganari buruzkoa izan behar du; gainera, sinesteko prozesu sentikor batekin batera joan behar du. Oroimena ez da ahalmen berezia; ez dago gauza bakarra. Objektu hori iraganean irudikatutako objektu bat baino ez da, \"sinesmenaren emozioari atxikitzen zaiona\". Oroitzapenaren ekintzak gogoratutako egitatea atxikipena eta gogoratzea suposatzen du. Atxikitzearen zein gogoratzearen kausa \"ideien elkarketan\" lan egiten duen nerbio-sistemaren ohituraren legeari lotzen zaio.\nAzken urteotan, filosofo batzuk memoriaz arduratu dira, \"iraganeko zerbait gogoratu\" adierazpenaren esanahiaren analisiaren ikuspegitik. W. von Leydenen arabera, bi joera zabaldu dira azterketa honetan. Horietako bati (Bertrand Russellek irudikatua) \"orainaren ikuspuntua\" dei dakioke, eta kontzientea da, funtsean, oroimena iraganeko esperientzia batera eramaten duen gertaera psikiko gisa ulertzean datza. Bestea (Gilbert Rylek irudikatua, besteak beste) \"iraganaren ikuspuntua\" deitua izan daiteke, eta kontzientea da, funtsean, oroimena \"ekintza\" edo \"eragiketa\" gisa ulertua, zeinaren bidez iraganeko esperientzia bati buruzko egiazko sinesmen bat mantentzen baita. Ikus daitekeenez, lehen aipatutako Jamesen kontzeptua, nolabait, bi joera horien konbinazio bat da, Jamesengan sinesmenaren elementua dagoelako, baita \"gertaera psikikoarena\" ere.\nMetafisika.\nBeste edozein arlo baino gehiago, memoriaren metafisikak diziplinartekotasunerako joera islatzen du, eta arlo honetako lana batzuetan psikologiaren filosofia \u00a0edo neurozientziaren filosofia bihurtzen da. Memoriaren metafisikari buruzko ikerketa konbentzionalaren helburu nagusia oroitzapenaren teoria bat garatzea da: norbaitentzat zerbait gogoratzea zer den azaltzeko deskribapen orokor baina informatzailea. Ikusiko dugunez, oroimen mota asko daude. Ez dago argi horiei guztiei aplikatuko zaien oroitzapenaren teoria bat garatzea posible den ala ez; azken finean, oroimenaren teoria ugari garatzea beharrezkoa izan daiteke, oroimen mota anitzei dagozkienak. Antzeko zerbait gerta daiteke memoriaren epistemologiarekin.\nMemoria mota partikularrak izendatu direla medio eztabaida berriak piztu dira memoriaren eremuan. Baina, Tulvingen terminologia psikologikoaz baliatuz, filosofoek gero eta gehiago aipatzen dute oroimen \"episodikoa\". Terminologia berria izan daiteke, baina ikuspegia ez da berria. Oroimen episodikoa, iragan pertsonaleko gertaeren oroimenari dagokio, eta, Aristotelesekin hasi zen eta lehen filosofo modernoekin jarraitu zuen. Filosofoek oroimen episodikoa nabarmendu dute, iraganeko gertakizunak ezagutzeko bide bakarra eskaintzen baita. Izan ere, batzuentzat, oroimen episodikoa da oroimen mota bakarra oroimentzat har daitekeena. Ikuspegi hori islatuz, hemendik aurrera filosofoek oroimen episodikoaren teoriez arduratuko dira nagusiki: norbaitentzat bere iragan pertsonaleko gertaera bat gogoratzea zer den.\nFilosofoek oroimen episodikoan duten ikuspegia dela eta, oroimena norbanakoek gauzatutako gaitasun gisa irudikatu dute. Baina diziplina ugaritan egindako azken lanaren ondorioz ikuspegi indibidualista zalantzan jarri da, eta oroimenaren metafisikak gizarte-zientzietan memoria kolektiboari buruz egindako ikerketa-tradiziotik sortutako gaiak gehitu ditu bere gaitegira. Horren ondorioz, duela gutxi Halbwachs-ek memoriaren gaineko ikerketak filosofiatik harantzagoko hainbat diziplinatara zabaldu ditu. Era berean, zientzia kognitiboan \u201ckanpoko memoriari\u201d buruzko ikerketan sortzen diren gaiak ere gehitu ditu, ikerketa hauek oroimena kognizioaren teoria banatuen edo hedatuen bidez ikusten dute.\nEpistemologia.\nMemoriaren metafisikan dituen inplikazioez gain, kanpoko eta kolektiboa den memoriak ondorio berriak izan ditzake epistemologian. Hala ere, memoriaren epistemologiari buruzko ikerketa gehienak epistemologia indibidualaren kezka tradizionalak islatzen ditu, teoria epistemologikoen familia zabalen memoriaren ezagutzari buruzko bideragarritasuna barne, hala nola internalismoarena eta externalismoarena, eta familia horien barneko teoria partikularrena, hala nola, fundazionalismoa, koherentismoa, eta bertutearen fidabilismoa eta epistemologia, baita eszeptizismoa eta zirkulartasun epistemikoa bezalako gaien memoriarako garrantzia ere. Memoriaren epistemologiari buruzko beste ikerketa batzuk memoriaren gai zehatzei buruzkoak dira. Frizek dioen bezala, konpondu gabeko eztabaidak daude ahaztutako ebidentziaren arazoari buruz, ahaztutako porrotaren arazoari buruz eta gordetako sinesmenen arazoari buruz. Halaber, testigantzaren eta memoriaren arteko ustezko analogiari buruzko eztabaidak daude eta memoria ezagutza sortzeko edo kontserbatzeko iturri hutsa ote den.\nOroimenaren taxonomia.\nFilosofoek, oro har, hiru oroimen mota nagusi bereizten dituzte. Lehen lanketetan, Bergsonek eta Russellek, besteak beste, ohituren memoria eta oroimen oroigarria bereizi zituzten; Broadek eta Furlongek, berriz, oroimen oroigarria eta proposamen-memoria. Bereizketa horiek bat datoz, arrazoiz, filosofia berrienean gero eta estandarrago bihurtu den taxonomiarekin.\nOroimen adierazgarria.\nTaxonomia horrek, Squirek xehetasunez garatu zuena, memoriaren kategoria orokorra banatzen du oroimen-adierazgarrian eta oroimen ez-adierazgarrian. Oroimen adierazgarria, era berean, oroimen episodikoan (gutxi gorabehera memoria oroigarriari dagokiona) eta memoria semantikoan (gutxi gorabehera proposamen-memoriari dagokiona) banatzen da. Lehen urrats bat egin daiteke oroimen episodikoa eta semantika bereizteko, lehenengoa norberaren iragan pertsonaleko gertaerekin lotzen dela ikusiz (adibidez, Budapesteko hitzaldi batean hitz egin izana gogoratzen dut), eta azkena, berriz, munduarekin lotzen da oro har (Budapest Hungariako hiriburua dela gogoratzen dut). Hala ere, funtsezkoa da oroimen semantikoa batzuetan iraganeko gertaerekin ere lotuta dagoela nabarmentzea. Norberak esperimentatu ez zituen gertaerei buruzko oroitzapenak izan ditzake (gogoan dut nire lankideak Erromako tailer batean hitz egin zuela, nahiz eta nik ez entzun); egiten duenean, semantikoki gogoratzen du, ez episodikoki. Era berean, esperimentatu zenituen gertaerei buruzko oroitzapenak ere izan ditzakezu, baina esperimentatu ez zenituen gertakizunak dira (gogoan dut CN Dorrea bisitatu nuela txikitan, baina gurasoek geroago istorioa kontatu zidatelako bakarrik); hori egiten duzunean, semantikoki ere gogoratzen duzu, ez modu episodikoan. Horrela, oroimen episodikoaren eta semantikoaren arteko lehen urratseko bereizketak ez garamatza oso urrun. Bereizketa egokiagoa ezartzea arazo nagusia da oroitzapen episodikoaren gaineko teorientzat.\nOroimen ez-adierazgarria.\nOroimen ez-adierazgarria, oro har, termino negatiboetan definitzen da: memoria-forma bat adierazgarria da, subjektuak, printzipioz behintzat, kontzientziara ekar dezakeen edukia kodetzea, biltegiratzea eta berreskuratzea badakar; ez da adierazgarria, hala egiten ez badu. Ezaugarri negatibo hori alde batera utzita, baliteke oroimen ez-adierazgarri mota desberdinek elkarren artean alderdi komunik ez izatea. Adibidez, memoria ez-adierazleak \u201cpriming\u201d-a barne hartzen du, eta hori gertatzen da subjektu batek estimulu jakin bati ematen dion erantzunak zerikusia duten estimuluen aurreko esposizioak eragina duenean (adibidez, \"Toronto\" hitza azkarrago aitortzen dut \"CN dorrea\" ikusi ondoren, \"koliseo\" ikusi ondoren baino). Prozedurazko memoria ere barne hartzen du, gutxi gorabehera ohituren memoriari dagokiona, laneko memoria mota, subjektu batek ekintza trebe bat egiteko gaitasuna adierazten duenean (gogoan dut bizikletan nola ibili).\nProzedurazko memoriari buruzko ikerketa filosofiko gutxi dago. Hala ere, interes filosofiko handiko auzia da. Epistemologiari dagokionez, memoria adierazgarria ezagutza-kategoriari dagokion bitartean, prozedurazko memoria beste ezagutza-kategoriari dagokio: batek jakin dezake edo gogoratu dezake zelan egin zerbait kontzienteki eduki garrantzitsurik aintzat hartu gabe. Beraz, prozedurazko memoriari buruzko etorkizuneko ikerketa lan klasikoan eta garaikidean oinarritu litzateke.\nIkerketa hori kognizio txertatuari eta enaktiboari buruzko azken lanetan ere oinarritu daiteke. Ikuspegi enaktibistak hemen gehiago eztabaidatuko ez badira ere, esan beharra dago ikuspegi horien eta memoriaren ikuspegi wittgensteiniar zaharrenen arteko konbergentzia potentziala dagoela. Wittgensteinek iradoki zuen, aztarnetan oinarritutako kontakizunen aurka, gogoratzeak, egoera jakin batzuetan, zerbait egitearen edo esatearen baliokidea izan daitekeela, gordetako edukia berreskuratu beharrean defendatu zuen. Hori korronte enaktibistaren kogniziorako ekintzaren zentraltasunean proposatzen da, baina Wittgensteinek memoriari buruz egindako irakurketa konexionistak ere proposatu dira.\nEtika.\nMemoriaren etika nahiko berria den arloa da, baina arlo honetako ikerketak hainbat gai desberdin aipatzen ditu.\nOroimena eta erantzukizun morala.\nOroitzapenaren gaineko ikerketak bidaia adimen-denboran gisa oroimen episodikoaren eta etorkizuneko pentsamendu episodikoaren arteko harremana azpimarratzen du, eta lotura potentzialak daude bidaia adimen-denboran eta erantzukizun moralaren artean. Levy, adibidez, argudiatu du oroimen episodikoko eskasiak eta psikopatiako etorkizuneko pentsamendu episodikoak psikopatek ezin dutela beste batzuk kaltetzeko benetako asmorik izan, eta, beraz, litekeena dela ez egitea. Craver-ek, ordea, argudiatu du memoria episodikoan eta etorkizuneko pentsamendu episodikoan eskasia duten subjektuek subjektu arrunten antzeko judizio moralak egiten dituztela, eta horrek iradokitzen du lan gehiago behar dela denboran egindako bidaia mentalaren eta erantzukizun moralaren arteko behin betiko lotura ezartzeko.\nGogoratzeko betebeharra.\nIkertzaile batzuek argudiatu dute gogoratzeko betebehar morala izan dezakegula. Margalitek, besteak beste, dio gaitz erradikalaren biktimak gogoratzeko betebeharra dutela. Blusteinek dioen bezala, betebehar hori maila indibidualean edo kolektiboan gerta liteke, eta koherentea litzateke egiaren eta adiskidetzearen batzordeen eta antzeko erakundeen atzean dagoen helburuarekin. Baina gogoratzeko betebehar baten existentzia eztabaidagarria da, eta batzuek diote iragana gogoratzeko betebehar orokorrik ez dagoela, eta kasu batzuetan ahaztu beharra ere egon daitekeela.\nMemoriaren aldaketaren eta hobekuntzaren etika.\nMemoria-sistemen funtzionamendua aldatzeko teknika berriak agertzearekin batera, adibidez, gordetako oroitzapen bat berreskuratzeak oroimena sendotzen dela esan daiteke, eta, aldi berean, berreskuratutako oroitzapena aldakorra da eta alda daiteke, eta horrek aukera ematen du oroitzapen traumatikoak aldatzeko eta esku-hartzeak egitea: oroimena aldatzeko hainbat modurekin lotutako auzi etikoak are premiazkoagoak bihurtu dira. Liaok eta Sandbergek memoria aldatzeko teknologiek planteatutako galdera batzuk identifikatu dituzte; lehen aipatutako memoriaren eta niaren arteko lotura estua dela ikusita, ez da harritzekoa horietako asko niaren memoriaren aldaketaren ondorioei buruzkoak izatea. Norbaiten oroitzapenak aldatzeak, hala nola, mugatu egin dezake bere autoezagutza, eta, horrenbestez, bere ekintzei buruz ikasteko aukerak kentzen dizkio, edo bere gogoa parte hartu zuen ekitaldiekien parte gisa ikusteko aukera kentzen diolako. Hala ere, Liaok eta Sandbergek argudiatzen dute, kasu batzuetan, memoriaren aldaketaren onurek beren ondorio txarrak gaindi ditzaketela, horren ondorioz, ez da beharrezkoa oztopo etiko orokor baten existentzia memoria aldatzeko. Orain arte eztabaidaren zati handi bat oroitzapen traumatikoak edo desiragarriak ezabatzeari buruzkoa izan da, baina galdera paraleloak sortzen dira, metodo berriak erabiltzen direlako memoriaren gaitasunak hobetzeko, farmazia-baliabideen eta bestelakoen bidez. Hala ere, memoriaren hobekuntzaren kritikoek argudiatu dute metodo garrantzitsuen eraginkortasunaren ebidentzia mistoa dela edo eztabaida askotan alde handiak daudela memoria moten artean.\nOroimen historikoa.\nHistoria bera memoriaren zientzia gisa defini daiteke (bada Txinako historiaren klasiko bat, Sima Qianen \u201cmemoria historikoak\u201d izenekoa, K.a. 100. urtearen inguruan) eta memoria egin, aztertu, kontserbatu eta iraunarazteko ardura duten erakundeak memoriaren instituzioak izango lirateke: historialariaren lanbidea bera, Akademiak, Unibertsitateko Sail eta Fakultateak, Artxiboak eta Liburutegiak, eta horien funtsezko euskarria, idatziak (liburuak, eta mota guztietako dokumentu-iturriak). Historiaren erabilera politikoa, oroimenaren termino politikoarekin ere ezaguna da, etengabea izan da oroimena existitzen denetik (gertaeren manipulazioak eginez, hala nola, Qadesh-eko batailaren kontaketa ospetsuan, edo Ren izenaren inskripzioan, hilezkortasuna lortzeko, bizirik dirauen etsaiarenak ordezkatzeko, hori guztia Antzinako Egipton). Erromatarrek Damnatio memoriae delakoa ere sartzen zuten kondena judizialetan, Estatuaren etsaiaren edozein aztarna edo oroitzapen suntsitzea bilatzen zuena, bere izena aipatzeko debekua aplikatzen zuten, besteak beste.\nMemoria historikoan funtsezkoak dira urteurrenak, oroitzapen-ekitaldiak, data sinbolikoak (batailak, legeak, jaiotzak edo heriotzak), batez ere mendeurrenak edo zenbaki biribilak ospatzea. Espazio sinbolikoek oso zeregin garrantzitsua betetzen dute (hala nola, Estatu Batuetan Gettysburg-eko guduaren lekua horren gaineko interes historikoa dela eta,\u00a0 Interes Historikoko Leku Nazionalean bihurtu zen, 2500 Interes Historikoko Leku Nazional inguru daude, esaterako, Frantzian Verdungo batailarena edo Normandiako lehorreratzearena, etab.). Leialtasuna edo anakronismoa ez da memoriaren eraginkortasunerako garrantzitsuena \u2014 Eric Hobsbawm-ek tradizioak asmatzeko mekanismoak aztertu ditu eta Jon Juaristi-k jatorrizko mitoak ikuspuntu nazionalista batetik nola manipulatzen diren erakusten du.\nHalaber, erabakigarriak dira oroitzapenaren funtzioak duen kultura materialaren elementuak: monumentuak, gertaera eta pertsonaia historikoak gogoratzeko izendatzen diren hiri-paisaiako elementuak (kaleak, plazak, parkeak, eskolak...), bereziki kultu erlijioso edo zibilari lotutakoak (elizak, eraikin publikoak, hala nola jauregiak, gazteluak, udalak eta parlamentuak) eta hilobi-espazioak, hilerrietatik hasita eta lurperatze ez-konbentzionaleko lekuak barne.\nMnenomeniko.\nEpisodikoa dena aztertzen duen irizpide bat dagoela ondorioztatuz gero, oraindik aurkitu behar da mnenomenikotasunak aztertzeko balio duen irizpide bat, gogoratu eta imajinatu gaitasunen arteko bereizketa egiteko balio duen irizpide bat, hain zuzen ere.\nGogoratu eta imajinatu.\nGogoratzea eta imajinatzea nola bereizi oso anbiguoa da. Alde batetik, batzuetan gogoratzen dugu, baina zentzu batean desegokia den modu batean egiten dugu; kasu horietan, berez, \"imajinatzen\" ari garela esaten dugu. Beraz, eztabaidaren oinarria egon daiteke subjektuak arrakastaz gogoratzen dituen kasuen eta arrakastarik gabe gogoratzen dituen kasuen arteko bereizketan. Bestalde, batzuetan iraganean pentsatzen dugu, inola ere gogoratzearen pareko ez den moduan; kasu horietan ere, naturalki esaten dugu \u00abimajinatzen\u00bb ari garela. Beraz, mnemikotasun-irizpide batek bereizi beharko luke, alde batetik, arrakastaz eta arrakastarik gabe gogoratzea, eta, beste aldetik, gogoratzea, ekintza horren arrakasta alde batera utzitza."}
{"id": "1055861", "revid": "90609", "url": "https://eu.wikipedia.org/wiki?curid=1055861", "title": "Limango raiona (Donetskeko oblasta)", "text": ""}
{"id": "1055862", "revid": "512", "url": "https://eu.wikipedia.org/wiki?curid=1055862", "title": "Intersubjektibitate", "text": "Intersubjektibitatea elkarrekiko prozesua gisa defini daiteke, zeinaren bidez pertsona baten eta bestearen kontzientzia eta ezagutza partekatzen diren. Intersubjektibitatearen kontzeptuak \u201cbesteen\u201d justifikazio eta balio ikuspegia eskaintzen du, pertsonen arteko sinkronia ahalbidetzen duena. Beste era batera esanda, alteritatea aitortzeko prozesu bat dakar.\nIntersubjektibotasuna eguneroko bizitzan eta gizarte-harremanetan gauzatzen da, eta horietan oinarrituta sortzen da errealitatearen pertzepzio-sare bat. Gaur egun, intersubjektibitatearen kontzeptuak zenbait esparrutan erabiltzen da, hala nola filosofian, psikologian, gizarte-zientzietan eta, oro har, zientzietan.\nDefinizioa.\nIntersubjektibotasuna zientzialari sozialek kodetutako termino bat da, giza elkarrekintza ezberdinen deskribapen labur bat bezala. Adibidez, Alex Gillespie eta Flora Cornish psikologo sozialek gutxienez zazpi definizio eman dizkiote intersubjektibitateari (eta beste diziplina batzuek definizio gehigarri eta ezberdinak dituzte):\nEra berean, Thomas Scheffek intersubjektibotasuna honela definitzen du: \"Estatu subjektiboak bi norbanako edo gehiagoren bidez partekatzea\".\nIntersubjektibotasuna zentzu arruntean ere erabili izan da, jendeak elkarrekintzan eraikitako esanahi partekatuei buruz aritzeko, eta eguneroko baliabide gisa erabili izan da bizitza sozial eta kulturaleko elementuen esanahia interpretatzeko. Jendeak zentzua partekatzen badu, egoeraren definizioa ere partekatzen du. \nKontzeptu hau modu esplizituan edo inplizituan aztertu zuten lehen autoreen artean, Edmund Husserl, Jacques Lacan, Heinz Kohut, Robert Stolorow, George E. Atwood, Jessica Benjamin, Estatu Batuetan, eta Silvia Montefoschi izan ziren.\nIntersubjektibitate filosofikoa.\nOrokorrean, elkarrekikotasuna da filosofiaren tradizio analitiko eta kontinentaletan topiko nagusia. Intersubjektibotasuna funtsezkoa da ez bakarrik maila erlatiboan (besteekiko harremana duena), baita epistemologikoan eta baita metafisikoan ere.\nIntersubjektibitatearen kontzeptua XIX. mendeko filosofia idealista alemaniarretik sortu zen. Edmund Husserl eta Max Weberren ekarpen teorikoetatik birplanteatu eta sakonduz joan zen, psikologia eta zientziaren esparrura zabalduz.\nEdmund Husserl 1905etik, \"Fenomenologia transzendental murrizketa\"ren gainean eta fenomenologia traszendentalaren proiektuaren gaineko ikerketetan aritu zen, non ezagutza eta kontzientzia subjektiboak, \u201cgure\u201d, izaera kolektibo baten murrizketa bat sortzen zuen. Husserlek murrizketa erabili zuen esperientzia subjektiboenganako hurbilketa izateko, non objektiboa zenaren eta \u201cgure\u201d subjektibitatearen artean lotura bat ebazten sahiatzen zen, hau da; \u201cizatez denaren\u201d eta \u201cguretzat denaren\u201d artean. Murrizketak naturalismo positiboa gainditzeko balio du baina ez da nahikoa. \nSubjektibitatea ezin zitekeen isolaturik mantendu, helburua oinarrizko \u201cobjektibitatea\u201d eskuratzea bazen, hau da helmuga edozein momentutan eta edozein pertsonan \u201ceskuraturiko kontzientzia/ezagutza\u201d baliogarria izatea zen. Objektibitatearen oinarria intersubjektibitatea bakarrik izan daiteke.\n1910/11tik aurrera Husserl \u201cintersubjektibitatearen murrizketaren\u201d gainean hedatzen saiatu zen.\nAipaturiko hedadura lortzeko, bestearen intentziozko kontzientziaren azterketari ekin zion, enpatiaren nozioa hartuz, \"alter ego\"-aren esperientzia edo bizipen intuitibo \"sui generis\" gisa hartuz, Theodor Lipps-engandik maileguan hartu zuen.\nHusserl \"intuitibo\" kontzeptuaren berrazterketa egin zuen, \u201cjatorrizkoak ez ziren intuiziozko bizipenak\u201d zeritzon bere teorian, eta baita gorputz-subjektuen testuinguruan ere, \"munduaren kontzeptu natural\" zeritzonean \u2014 kontzeptu horretan W. Diltheyren eragina ikusten da.\nBere behaketa eta azterketak batu eta zuzendu egin ziren, bere bizitzako azken egunak arte. Intersubjektibitatearen fenomenologiaren funtsezko bi problematika nabarmentzen ditu, biak teoria honen abiapuntu solipsistaren ondorio: (Ideia I) Husserl ez da gai erakusteko egoak nola esperimentatzen duen beste Ni bat, subjektu konstituziogile gisa, eta ez objektu eratu huts gisa; ( Ideia ii) bigarrenik, ikuspegi fenomenologikoak ez du lortzen mundu komun baten osaera ebaztea. \nHusserlen testurik ezagunena eta kritikatuena, bostagarren Meditazio Kartesiarrarena da. Testu hori ez da ondo ulertu ezta interpretatu, Husserl fenomenologia \"estatikotik\" heltzeko estrategia batekin hasten baita, eta estrategia \"genetiko\" batekin amaitzen du azterketa.\nIntersubjetibitate husserlianaren teoria ezaguna da \u201cTeoria monadologiko\u201d bezala. Monada gisa, Husserlek ego konkretua ulertzen du, hau da, subjektua bere determinazioen osotasunean: subjektu gorpuzdun eta transzendental, faktiko eta eidetikoa, bere esperientzia transzendental guztiekin eta bere korrelatu objektibo guztiekin, hau da, subjektua eta bere inguruko mundua (laugarren meditazio kartesiarra).\nInguruko mundu honek \"alter egoa\" barne hartzen du, zeinarekin subjektu transzendental bakoitzak nahitako korrelazioak sortzen dituen, eta, beraz, subjektu transzendental bakoitza \"besteen ondoan\" (beieinander) eta \"besteekin\" (miteinander) ez ezik \"besteetan\" (ineinander) dagoela ere esan daiteke. Husserlen teoriaren arabera, zentzuaren eta baliozkotasunaren osaera transzendentala modu mankomunatuan gauzatzen da, historikoki tradizioak sortu eta sortu dituen intersubjektibitatearen bidez.\nHona hemen \"monadologia\" husserldarrak jorratutako gaiak:\nAitzitik, intersubjektibotasuna ez da kontzientzian bakarrik adierazten, subjektuaren keinuetan eta gorputz-adierazpenean ere azaltzen da, eta hori guztia intersubjektiboki eraikitzen da, hau da, besteekiko harremanetan. Subjektibotasuna eraikitzen da intersubjektibotasunetik abiatuta.\nAzken 50 urteotako kontzientzia-ikasketetan kezka zentrala besteen adimena deritzona da. Nola jendeak gure antzeko adimena, pentsamoldea eta portaerak dauzkan eta nola garen norbanakoak beste sujektuak antzemateko eta ulertzeko kapaz. \nIntersubjektibitatea fenomenologia praktika korporizatu gisa defendatua izan dena, neurozientzia eta psikoanalisiaren garapenaren azterketen emaitzengandik babestua izan da. J.Bruner eta S. Gallagher autoreek, azalpenaren eta ulermenaren tradizioak integratzeko bide posibletzat hartzea proposatzen dute intersubjektibitatea.\n\"Intersubjektibitatearen arazoa\".\nEdozein fenomeno, egoera, gai, objektu eta abarri buruzko proposizioak formulatzen dituen subjektuarentzat bakarrik baliozkoak direla onartzen bada, solipsismoan erortzen da, hau da, proposizioen baliozkotasuna subjektu bakar bati buruzkoa den doktrinan. Egoera horretan ez dago ezagutza objektiboa izateko aukerarik, sujetuaren araberakoa izango baita ezagutza. \nSubjektuaren ikuspuntua alde batera utzi eta objektibismo erradikala defendatzen denean, ez dago ezagutza propiorik, baizik eta \"ezaguna den hori\" baino ez. Subjektuaren ikuspuntuari eusteko, hau da, ezagutza subjektuek duten jakintza delako ideiari eusteko eta, aldi berean, ezagutzaren balio objektiboari eusteko, \"intersubjektiboa\" ren ideia sortzen da. Intersubjektibitatea beraz, subjektibotasun hutsaren eta objektibotasun hutsaren arteko zubi gisa agertzen da.\n\"Intersubjektibitatearen arazoa\" deritzona, subjektua abiapuntu izan duten filosofia guztietan planteatu da, hala nola, filosofia \u201carrazionalistan\u201d, \u201cenpiristan\u201d, \u201cidealista\u201d... \u00a0\nPentsamendu idealistan zorroztasun bereziz planteatu da \u201cintersubjektibismoaren arazoa\u201d, Descartes, Berkeley, Kant, Mach, Schuppe, Schubert-Soldern\u2026 filosofoek problema eskuartean izanik. Kasu horietan helburua zen solipsismoa albo batean uztea.\nSolipsismo hori saihesteko moduetako bat, aipatzen den subjektua subjektu enpiriko bat izan beharrean, \"subjektu huts\" bat edota \"subjektu transzendental\" bat izatea litzateke. \"Subjektu hutsa\" eta \"subjektu transzendentala\", zentzu horretan, intersubjektiboak dira, ez baitira ezein subjektu determinatuari buruzkoak, baizik eta subjektuari buruzkoak, \"subjektu orokorra\" den aldetik.\nSolipsismoa saihesteko beste modu bat izan daiteke errealitate eta ezagutza objektibo eta subjektiboaren existentzia baztertzea. Hau da, \"subjektu\" eta \"objektu\" deiturikoak \"errealitate\" bakar baten \"alderdi\" lirateke, eta \u201cerrealitate\u201d hori \"neutrala\" litzateke.\nSubjektuak, subjektu huts edo transzendental gisa duen ideia idealismo forma jakin batzuen ezaugarria da. Aldi berean subjektiboa eta objektiboa den errealitatearen ideia positibismo eta \"sentsazionismo\" mota batzuen ezaugarria da.\nOro har \"Intersubjektibitatearen arazoa\" harturik, ez datza ezagutza objektiboa eskuratzean bakarrik, non subjektu indibidualek hori interpretatzeko gai diren, arazoa haratago doa. Interpretazio indibidualen oinarri objektiboaz gain, subjektuek haien artean ezagutza hori aitortzeko eta komunean jartzeko duten ahalmenari ere atxikitzen zaio. \nKasu askotan bi arazoek lotura estua izan dute elkarren artean, eta arazoa, txanponaren bi aldeak bezala ulertuak izan dira. Beste kasu batzuetan, bi arazoak elkarrekin lotuta egon dira, baina horietako bat bestea baldintzatuko balu bezala tratatua izan da. Kasu horretan, bi jarrera har daitezke: bata, erreala dena erreal gisa onartzearen arazoak, beste subjektu batzuk errealitatea hautemateko arazoa baldintzatzen du; bestea, beste subjektu batzuk halakotzat aitortzea, erreala dena erreal gisa aitortu aurretik gertatzen da, beraz, beste subjektu guztiak errealitatea ezagutzeko zubi gisa uler daitezke.\nAtal honetan, ezagutzaren esparruko intersubjektibitatearen osaketari buruz hitz egingo dugu. Hau da, intersubjektibitatearen gaiari buruz, edozein subjektu izango da baliozko edo izango du aukera, \"objektiboki\" proposamen intersubjektiboak formulatzeko. Gure azalpena zehatzagoa izan dadin, filosofia garaikideko intersubjektibitatearen arazoa aztertzeko bi kasutara mugatuko gara: Husserlen fenomenologia idealismo fenomenologikoaren fasean, eta positibismo logikoaren nolabaiteko fase bat.\nHusserlek proposatzen duen idealismo fenomenologikoaren kasuan ez da beti erraza lehen aipatutako bi arazoak xehatzea. Horregatik, fenomenologiako intersubjektibitatearen azterlanean sar litezke \"ni arrotza\", \"hurkoaren pertzepzioa\", \"besteekin izatea\"... buruzko hainbat ikerketa.\nHusserl konturatzen da \u201cdena\u201d zalantzan jartzen badu, beste subjektuen ezagutzan bere buruaren existentzia zalantzan jarri beharko duela, hark besteekin egiten duen modura. Ideia honek ez du solipsismoa argitzen ezta erantzuten ere ez. Husserlek argudiatzen du azkenean norberarentzat balio duenak besteentzat ere baliogarria izango dela, hau da beste subjektuen ezagutzak gure ezagutzak bezala funtzionatzen du. \nHorregatik har ditzaket beste gizonak subjketu propio gisa, ni bezala. Eta horregatik inguruko mundua \"mundu\" bat da gu guztiontzat. Nire ni-arentzat ezagugarria denak, printzipioz norbanako bakoitzarentzat izan behar du ere bai.\u00a0Hala ere, ez da nahikoa \"Ni-komunitate\" hori baieztatzearekin, komunitate hori frogatu behar da. Horretarako, Husserlek intersubjektibitatearen kontzeptua endopatiarekin lotu zuen.\n\"Jatorriz esperimentatzailea den kontzientziaren markoaren barruko\" osaera transzendentalaren maila eta geruza ezberdinetan \"unitate propioak\" eratzen dira, \"gauzaren osaera osoan\" bitarteko gisa irudikatzen dituztenak. \nGradu eta geruza ezberdinen ondorioz, bizitakoaren fluxu hutsetik \"gauza intersubjektiboki berdin-berdina\"-ren gradua sortzen da. \u201cIntersubjektiboki berdin-berdina\u201d deituriko kontzeptuaren eraketa \"elkar ulertze\" egoeran dauden subjektuen ezberdinekin lotuta dago. Horregatik, \"Mundu intersubjektiboa esperientzien korrelazioari deritzo, eta hau posible da 'endopatia' ren bidez\".\nHemen jorratutako arazoa, azken batean, \"objektiboki egiazkoa den zerbaiten eraketaren\" arazoa da. Baina \"objektiboki egiazkoa dena\" ez da pertzepzioaren bidez edo \"intuizio hutsaren\" bidez eratzen, baizik eta \"komunitate intersubjektiboa\" eskatzen du. Horrela, esperientzia solipsista izateari utzi eta intersubjektibo bihurtzen da, hasierako arazoa gaindituz.\nFenomenologiak, beraz, ez darama solipsismora, hortik abiatzen dela dirudien arren. Fenomenologia ez da \"solipsismo transzendental\" bat. Ni transzendentalak beste ni batzuk osatzen ditu, baina komunitate intersubjektibo bereko partaide diren aldetik. Horregatik aipatzen du Husserlek, \"bestearen\" izate noematiko-ontikoa (izatearen gaineko pentamendu objektiboa), beste subjektuen esperientziaren eraketaren teoriarako giltzarri garrantzitsu antzera ikusten du. Besteak esperimentatzen ditut \"mundu honetarako subjektu\" gisa, eta mundua esperimentatzen dut, besteak barne, \"mundu intersubjektibo gisa\".\nEzabatuta geratu beharrean, \"besteek\" \"mundu objektiboaren teoria transzendentala sortzen\" laguntzen dute. \"Monaden komunitatea\" edo \"komunitate monadologikoa\" da, objektibotasunaren lehen forma gisa: \"Izaera intersubjektiboa\". Gainerakoa gero eta \"komunitate intermonadologiko\" maila \"altuagoak\" izan ditzake.\nHusserlentzat \u201cEgocogitoaren\u201d (ni prentsatzailearen) ebidentzia zihurra, hasiera bat besterik ez da, eta ez amaiera bat. Izan ere, fenomenologia transzendentala \"egologia transzendental\" gisa bakarrik posible dela dirudien arren, fenomenologo gisa \"nahitaez solipsista\" izan behar den arren, solipsismo hori ez da \"jarrera naturalarena\", baizik eta \"solipsismo transzendental\" bat. Baina solipsismo mota honek \"intentziozko inplikazio mailak\" biltzen ditu: \"Ego transzendentaltzat emana naizen berehalakotasun berak bere mailak ditu\".\nBitartekorik gabe egoa bizi-presente hutsa da. Baina egoa aztertzean, nolabait esatearren, \"berehalakotasunak\" hazten doaz, egoa \"orain\" hutsetik aterarazten dutenak. Bestearen subjektibotasuna emana da norberaren bizitza propioaren esferan, eta orduan besterena dena besterena bezala esperimentatzen da. Horrela, \"Intersubjektibitatea\" \u2014 \"transzendentala\" dena noski, egoarena berarena bezain transzententala da. Eta intersubjektibotasun hori komunitate monadologikoa da, jada esan bezaka; niretzako benetako objektibotasun den oro beste batzuentzat ere bada, hau da, benetako objektibotasun oro intersubjektibitatea da. Horrela, fenomenologiak monadologiara garamatza.\nPositibismo logikoari dagokionez, intersubjektibitatea \"solipsismo linguistikoa\" deiturikoa amaitu zenean sortu zen. \"Protokolo-enuntziatu\" deiturikoek esanahia dute egiazta daitezkeen objektuetan soilik. Egiaztapen hori beti da \"subjektiboa\", hau da, subjektu batek eramaten du praktikara. \"Denboran argi gorri bat ikusten dut probetan, Ai, laborategikoa\" proposamenak nik (norbanakoak) duen esperientzia bat adierazten du. Beste subjektu batzuek esperientzia bera izan dezakete, baina subjektuak ezin du beste subjektu baten esperientzia izan edo bizi.\n\"Denboran argi gorri bat dago, M, laborategiko probetan\" proposizioa, beraz, ez da subjektu guztiek printzipioz formulatu dezaketen proposizio bat, bakoitzak bere kabuz formulatzen du aipaturiko bi proposizioetatik lehena, baina ezin die bere esperientzia gainerako subjektuei komunikatu. \nBestalde, eta gauza bera dena, aipatutako bi proposizioetatik bigarrena ezin da aztertu lehenengo proposizioaren motako ezein proposizioren terminoetan. Beste modu batera esanda, ezin da lehen proposiziotik bigarrenera igaro, ezta lehen proposizioaren antzeko proposizioen batuketa posibletik bigarrenera igaro ere ez. Beraz, hizkuntza-solipsismoa egiaztapen-irizpide positibistaren ondorioa da.\nProposamen zientifikoek objektiboak izan behar dutenez eta horiek formulatzen dituzten subjektu guztiek onartu behar dituztenez, hizkuntza-solipsismo hori gainditu beharra dago,\u00a0 haren gaineko planteamenduak aztertuz. Gainditzean, behatutako egitateei buruzko enuntziatuak beste edozein behatzaileren hizkuntzara itzul daitezkeela erakutsi behar da, hau da, itxuraz subjektiboak diren enuntziatuak hertsiki subjektiboak direla erakutsiz.\nHorretarako proposatutako doktrinarik nabarmenena \"fisikalismoa\" da; hizkuntzaren \"fisikalizazioa\" delakoaren bidez, subjektuen arteko komunikazio intersubjektiboa posible dela frogatzen saiatu dira. Hau izan zen Carnap-en irtenbidea. \nVon Neurathek, bestalde, adierazi zuen solipsismo linguistikoa hizkuntzaren eta esperientziaren arteko dualismoak sortutako sasi-arazoen ondorioa dela, eta dualismo hori, aldi berean, hitz egiteko modu \"materialaren\" erabileraren ondorioa dela. \"Forma formala\" erabiltzen hasten denean, enuntziatu oro bitartekari gabe intersubjektibo bihurtzen da.\nIntersubjektibitatea psikologian.\nPsikologian, bereziki psikologia sozialaren arloan, intersubjektibotasuna oso kontzeptu garrantzitsua da eta hainbat zentzutan erabil daiteke. Guztietan dago inplizitua komunikazio-prozesua, ezagutza eraikitzea subjektuen arteko harremanetatik abiatuta, alteritatea eta adostasuna oinarri izanda.\nLehen zentzuan eta oinarrizkoenean, intersubjektibitateaz hitz egiten da akordio komunen prozesuak aipatzeko. Bigarren zentzuan, intersubjektibotasuna sen onaren eraikuntzari dagokio, eta hirugarrenean, berriz, desadostasunen ulermen-prozesuari deritzo.\nGaur egun, intersubjektibitatea kontzeptu garrantzitsua da psikoterapia-eskola modernoetan, non psikoanalista eta psikoanalizatuaren arteko harremanen teorian aplikazioa aurkitu duen.\nIntersubjektibitatea gehien aplikatzen den eremua gizarte-psikologia da, pertsonen arteko harremanen prestakuntza aztertzen baitu, gizabanakoen talde jakin batean gizarte-kohesioa sortzen duten arauak, jarrerak eta balioak sortuz.\nHarreman intersubjektiboa.\nHarreman intersubjektiboa esaten zaio bi pertsonaren edo gehiagoren artean sortzen den loturari, eta hortik abiatuta sortzen diren afektu, errealitatearen pertzepzio, kontzientzia eta ezagutzaren prozesu dinamikoak. Termino hau subjektu espezifiko eta determinatuei dagokienean erabiltzen da, eta ez abstrakzio generiko bati, bere izaera \"intersubjektiboa\" ematen diona."}
{"id": "1055863", "revid": "119347", "url": "https://eu.wikipedia.org/wiki?curid=1055863", "title": "Lyman", "text": "Lyman () \u20131925 eta 2016 artean Krasny Lyman izenez ezaguna ()\u2013 Ukrainako Donetsk Oblasteko hiri bat da. Administratiboki, gainera, oblast-mailako garrantzia duen hiria da ere. 2016ra arte, Lyman Raion-ohiko administrazio-zentro ere izan zen, nahiz eta, zentzu hertsian, ez zen raionaren parte. Egun, oraindik izen bereko hromadaren \u2013hau da, Lyman hromadaren\u2013 erdigune gisa jarduten du. Biztanleria, 2021eko estimazioen arabera, 20,469koa da \u2013behera, 2001eko 28,172tik\u2013.\nHistoria.\nXVII. mendean sortu zuten Sloboda kosako ukrainarrek, Lyman bezala \u2013batzuetan, Liman bezala transliteratua\u2013. 1708an, Moskuko Pedro I.a-k, tsarrak, burututako erreforma administratiboan, Lyman Azov Gobernazioari atxikituriko herrietako bat zela aipatu zen modu esplizituan. Herriak Krasny (errusieraz: \"Gorria\") aurrizkia lortu zuen 1925ean, Ukrainako Herri Errepublika sobietarrek okupatu eta SESBa sortu ostean.\n2014ko ekainean, hiria 2014ko Ukrainako Errusiaren aldeko gatazkan borrokaren eszenatokietako bat izan zen; hala ere, ekainaren 5ean ukrainar tropek hiria separatistengandik berreskuratu zuten.\n2015eko deskomunizazioari buruzko legearen ondorioz, hiria \"Krasny Lyman\" soilik \"Lyman\" izena pasa zen, hurrengo urteko otsailaren 4an Verkhovna Rada-k \u2013hots, Ukrainako parlamentuak\u2013 onartu zuen bezala.\nLyman hiria trenbide-bidegurutze garrantzitsua da. 2022ko apirilerako, Errusiako tropek mendebalderantz aurrera egiten ahalegindu ziren, Errusiar-Ukrainako Gerraren parte den Ukrainako inbasioaren zati den Donbasseko guduaren testuinguruan. \nDemografia.\n2001eko Ukrainako erroldaren arabera:"}
{"id": "1055865", "revid": "119347", "url": "https://eu.wikipedia.org/wiki?curid=1055865", "title": "Pontoi-zubi", "text": "Pontoi-zubi batek \u2013zubi flotagarri ere ezagunak\u2013 flotagailuak edo sakonera-gutxiko itsasontziak \u2013pontoiak\u2013 erabiltzen ditu oinezkoen eta ibilgailuen etengabeko zeharkatzean laguntzeko. Pontoi-zubiaren euskarrien flotagarritasunak, bestalde, eraman dezaketen gehienezko karga mugatzen du.\nPontoi-zubi gehienak behin-behinekoak dira, gehienak gerra-garaian eta larrialdi zibiletan erabiltzen direlarik. Bestalde, erabilera zibileko pontoi-zubi iraunkorrak daude, auto-trafikoari ibai edo aintzira baten barrena gurutzatzea ahalbidetu eta, aldi berean, ontzi edo itsasontziak igarotzen uzten dutenak. Hala, zubi flotatzaile iraunkorrak baliagarriak izan ohi dira ekonomikoki bideragarritzat jotzen ez denean zubi esekitzea; aitzitik, horrelako zubiek altxatuta dagoen edo altxatu edo kendu daitekeen atal bat behar dezakete, ur bidezko trafikoa ahalbidetzeko.\nPontoi-zubiak antzinatik erabiliak izan dira, eta historian zehar hainbat gudutan abantaila handiz baliatu dira; hala nola, Gariglianoko guduan Oudenardeko guduan, Rhin ibaiaren gurutzatze-momentuan Bigarren Mundu Gerran eta Iran-Irak Gerra-garaiko Egunsentia 8 Operazioan."}
{"id": "1055866", "revid": "90609", "url": "https://eu.wikipedia.org/wiki?curid=1055866", "title": "Zubi flotagarri", "text": ""}
{"id": "1055867", "revid": "90609", "url": "https://eu.wikipedia.org/wiki?curid=1055867", "title": "Pontoi zubi", "text": ""}
{"id": "1055869", "revid": "56334", "url": "https://eu.wikipedia.org/wiki?curid=1055869", "title": "Batailoi talde taktiko", "text": "Batailoi talde taktiko bat (), BTG gisa laburtua, Errusiako Armadaren arma konbinatuek \u2013ezberdinek\u2013 osaturiko maniobra-unitatea da, behin-behineko izan arren prestutasun maila altuan mantentzen dena. BTG bat, normalean, 2\u20134 konpainietako batailoi bat \u2013normalean, mekanizatutako infanteria\u2013 osatzen dute; gainera, aire-defentsarako, artilleriazko, ingeniaritzazko eta laguntza logistikozko unitateekin indartuta egon ohi dira. Bestalde, normalean, Tanke-konpainiak eta misil-artilleriak talde horiek indartzen dituzte ere. BTGak 2013\u20132015 bitartean Errusiaren esku-hartze militarraren ardatza izan ziren Ukrainan; batez ere, Donbaseko Gerraren testuinguruan.\n2021eko abuzturako, Errusiak 170 BTG inguru zituen prest; BTG bakoitza, 600-800 ofizial eta soldadurekin. Horietatik guztietatik, 200 inguru infante dira; normalean, 10 tanke eta 40 infanteria borrokatzeko ibilgailuz hornituak."}
{"id": "1055870", "revid": "7476", "url": "https://eu.wikipedia.org/wiki?curid=1055870", "title": "Krimeako tartariarren deportazioa", "text": "Krimeako tartariarren deportazioa, Krimeako tatareraz \"S\u00fcrg\u00fcnlik\" gisa ezagututa, hau da, \"erbestea\", 1944an egin zen gertaera genozida izan zen. Urte horretan Krimeako tatariarrak Sobietar Errepublika Sozialisten Batasunaren beste herrialdetara joatera behartuak izan ziren. Hau zuritzeko eman zen argudioa tatariarrak nazien kolaboratzaileak izan zirela Bigarren Mundu Gerran eta Alemaniako armadaren okupazioaren garaian.\nHistoria.\nPopulazioaren deportazioa 1944ko maiatzaren 18an hasi zen Krimeako herri guztietan. Operazioan NKVDren 32.000 agentek hartu zuten parte. Krimeatik 193.865 tartariar kanporatuak izan ziren:\n1944ko maiatza eta azaroa artean Krimeako 10.105 tatariar gozen hil ziren Uzbekistanen, hara eramandako %7a. Hurrengo urte eta erdian zehar, NKVDren arabera, deportatu guztien 30.000 inguru hil ziren; Krimeako tatariarren aldeko aktibisten arabera zifra oraindik altuago izan zen, %46a; aktibista horiek S\u00fcrg\u00fcnlik genozidioaren onarpena aldarrikatzen dute. Dirudienez, gaur egun, %12 edo dira gaurko Krimean tartareraz mintzo direnak, %25 omen ziren 1926an.\n1989ko azaroan, perestroika garaian, SESBeko Sobiet Gorenak deportazioa gaitzetsi egin zuen, ekintza ilegala eta kriminala izan zela esanez. 2015ean Ukrainako Verkhovna Radak ere tatariarren deportazioa genozidio ekintza izan zela onartu eta salatu zuen.\nItzulera.\nIa mende erdiko deportazioaren ondoren, Asia erdialdetik itzuli ziren tartariarrak Sobietar Batasuna desegin zenean. Tartariarren etxeak, ordurako, ez zeuden hutsik, errusiarrak bizi ziren. \u00abEz ginen etxeok berreskuratzen saiatu, inoren aurka ez gentozela argi uzteko, eta geure etxe eta etxolak eraiki genituen\u00bb, dio Mustafa Jemilev Tatariarren Parlamentuko presidenteak. Aitorpen mugatua daukan erakundea da, estatuaren ofizialtasuna dauka, baina ez du inongo lurralderekiko aginterik. \u00abErrusiarren errezeloa handia da, hasieratik argi utzi arren geure herrira gentozela eta ez inor kanporatzera\u00bb, dio Jemilevek. Borrokak ere izan dira azken urteotan errusiarren eta tartariarren artean. Krimea errepublika autonomoa izanik, bertako agintari errusiarrek sarri oztopatu diete etxeok eraikitzea, eta eraistera ere bidali dituzte hondeamakinak."}
{"id": "1055872", "revid": "65203", "url": "https://eu.wikipedia.org/wiki?curid=1055872", "title": "Francesco Maria Piave", "text": "Francesco Maria Piave (Murano, 1810eko maiatzaren 18a - Milan, 1876ko martxoaren 5a) italiar libreto egilea izan zen.\nHogei urteko karrera izan zuen, eta garai hartako musikagile garrantzitsuenekin lan egin zuen: Giovanni Pacini, Saverio Mercadante, Federico Ricci eta Michael Balfe. Ezagunagoa da Giuseppe Verdirentzat idatzi zituen hamar libretoengatik, \"La Traviata\" eta \"Rigoletto\" operenak barne.\nGainera, kazetari, itzultzaile, poeta eta eszenatoki zuzendari La Fenicen izan zen. Verdik kargu hori bera lortu zion Milango La Scalan. Italiar aberri sutsua ere izan zen."}
{"id": "1055873", "revid": "58701", "url": "https://eu.wikipedia.org/wiki?curid=1055873", "title": "Krimeako tatariarren deportazioa", "text": ""}
{"id": "1055878", "revid": "56334", "url": "https://eu.wikipedia.org/wiki?curid=1055878", "title": "Marco Minghetti", "text": "Marco Minghetti (Bolonia, 1818ko azaroaren 18a - Erroma, 1886ko abenduaren 10a) italiar ekonomialari eta politikaria izan zen. Italiako lehen ministroa izan zen 1863tik 1864ra eta 1873tik 1876ra.\nBolonian jaio zen, garai hartan Aita Santuen Lurraldekoa zena. 1846an eskaera bat sinatu zion Konklabeari, Aita Santu liberal bat aukera zezan. \"Il Felsineo\" egunkaria sortu zuen eta Estatuko lehen gobernu liberaleko kide izan zen. Pio IX.a Aita Santuak Risorgimentoari uko egin ziolako atsekabetuta, Piemonteko armadarekin bat egin zuen, eta hainbat ministerio-kargu izan zituen.\n1863an Italiako Erresumako lehen ministro izendatu zuten. 1864an hitzarmen bat sinatu zuen Napoleon III.arekin, Frantziak Erroma ebakuatzeko eta Italiako hiriburua Turindik Florentziara lekualdatzeko. Turindarren oposizioak dimititzera behartu zuen.\n1873an, lehen ministro kargura itzuli zen, eta han jarraitu zuen 1876an eskuinak galdu zuen arte."}
{"id": "1055880", "revid": "119347", "url": "https://eu.wikipedia.org/wiki?curid=1055880", "title": "Marco Odermatt", "text": "Marco Odermatt (Suitza, 1997ko urriaren 8a) Suitzako Munduko Kopako eski alpinoko lasterkaria da, eslalom erraldoian eta abiadurako diziplinetan ibiltzen dena. Odermatt Suitzarako lehiatu zen bi Munduko Junior Txapelketetan eta bi Munduko Txapelketetan .\nIbilbidea.\n2016ko Errusiako Sotxiko Junior Mailako Munduko Txapelketan, Odermatt hamaikagarren izan zen jaitsieran; brontzea lortu zuen Super G-n; ez zuen konbinatua amaitu; urrea irabazi zuen eslalom erraldoian, eta ez zuen eslaloma amaitu. Davoseko 2018ko Junior Munduko Txapelketan, Odermattek aurrekaririk gabeko bost urrezko domina irabazi zituen (konbinatua, jaitsiera, Super G, eslalom erraldoia eta taldekako proba).\nJunior mailako munduko txapeldun berri gisa, Odermattek 2016ko martxoan egin zuen debuta Munduko Kopako eslalom erraldoian, San Moritzen, denboraldiko finalean. Munduko Kopako lehen podiuma Kranjska Goran, lortu zuen, 2019ko martxoan, eta, bere lehen garaipena, 2019ko abenduan, Super G batean lortu zuen, Beaver Creek-en, Coloradon.\nHurrengo denboraldian, Odermatt indartsu hasi zen eslalom erraldoian, 2. postuarekin S\u00f6lden-en, Austria. 2021eko abenduaren 7an, Marco Odermattek bere lehen garaipena lortu zuen eslalom erraldoian. Denboraldian, 7 podium gehiago lortu zituen, eta Alexis Pinturault-en aurka korritu zuen, bai eslalom erraldoian, bai Munduko Kopako birako titulu orokorrengatik, baina ez zuen alerik ere irabazi, eta, azkenean, , bigarren sailkatu zen bietan.\nOdermattek 2021-2022ko Munduko Kopako titulu orokorra irabazi zuen."}
{"id": "1055881", "revid": "56334", "url": "https://eu.wikipedia.org/wiki?curid=1055881", "title": "Adriana Carmona", "text": "Adriana Carmona (Puerto La Cruz, Venezuela; 1972ko abenduaren 3a) Venezuelako taekwondo-praktikatzaile eta domina olinpikoaren irabazle da.\nJoko Olinpikoak.\n1992ko Udako Olinpiar Jokoetan parte hartu zuen ere, Bartzelonan non taekwondoa, oraindik, soilik erakustaldi-kirola zen. Bertan, finalerdietara iritsi zen, Emakumezkoen +70kg klasean brontzezko domina irabazita. Sydneyko 2000ko Udako Olinpiar Jokoetan ere finalerdietara iritsi zen.\n2004ko Udako Olinpiar Jokoetan parte hartu zuen, Atenasen, eta brontzezko domina jaso zuen +67kg klasean.\nNazioarteko txapelketak.\nCarmonak urrezko domina irabazi zuen 1995ean Mar del Platan ospatutako Panamerikar Jokoetan, bai eta zilarrezko domina ere 1999ko Winnipegeko Panamerikar Jokoetan."}
{"id": "1055888", "revid": "1545", "url": "https://eu.wikipedia.org/wiki?curid=1055888", "title": "2022ko Durango-Durango Emakumeen Saria", "text": "2022ko Durango-Durango Emakumeen Saria Bizkaiko txirrindularitza lasterketa horren 21. edizioa izan zen, 2022ko maiatzaren 17an egin zutena. UCIren egutegian 1.1 maila zuen."}
{"id": "1055889", "revid": "56334", "url": "https://eu.wikipedia.org/wiki?curid=1055889", "title": "Monika Zehrt", "text": "Monika Zehrt \u2013geroago, Landgraf\u2013 (Riesa, Alemaniako Errepublika Demokratikoa; 1952ko irailaren 29a) Alemaniako Ekialdeko esprinter erretiratua da, 400 metroko lasterketa-proban espezializatua. 1972ko Olinpiar Jokoetan urrezko dominak bi irabazi zituen, banakako 400 m eta 4 \u00d7 400 m erreleboetan; horietan, gainera, olinpiar errekor eta munduko errekor berri bat ezarriz, hurrenez hurren. Zehrtek 1971ko Europako Txapelketan eta 1970 zein 1973ko Europako Koprtaan ere irabazi zituen erreleboetako urre-dominak. \nBere karreran zehar, deenetara, 400 m-ko munduko errekor bat eta beste lau, 4 \u00d7 400 m-tan. 1974an erretiroa hartu ondoren, kanpo-merkataritzan lizentziatu eta altzari-enpresa baten buru bilakatu zen. Ezkondu baina, gero, dibortziatu zen Jochen Landgraf, 400 m-ko hesilariarekin. "}
{"id": "1055895", "revid": "56334", "url": "https://eu.wikipedia.org/wiki?curid=1055895", "title": "Harreman estu", "text": "Harreman estua edo harreman intimoa pertsonen arteko harreman bat da, intimitate fisiko edo emozionala barne hartzen duena. Harreman intimoa harreman sexuala izan ohi den arren, familia, lagun edo ezagunen arteko harreman ez-sexuala ere izan daiteke.\nIntimitate emozionalak pertsona bat edo gehiago gogoko izatea edo maitatzea eragiten du, eta intimitate fisikoaren ondorio izan daiteke. Intimitate fisikoa maitasun erromantikoa, sexu-jarduera edo bestelako atxikimendu grinatsua da. Harreman hauek giza esperientzian rol zentrala dute. Gizakiek izan eta maitatzeko desira orokorra izaten dute, harreman intimo baten barruan ase ohi dena. Humans have a general desire to belong and to love, which is usually satisfied within an intimate relationship. Horrelako harremanek sare sozial bati aukera ematen diote jendeak emozio indartsuak izan ditzan."}
{"id": "1055896", "revid": "1545", "url": "https://eu.wikipedia.org/wiki?curid=1055896", "title": "Harreman intimo", "text": ""}
{"id": "1055897", "revid": "1545", "url": "https://eu.wikipedia.org/wiki?curid=1055897", "title": "Erlazio intimo", "text": ""}
{"id": "1055898", "revid": "1545", "url": "https://eu.wikipedia.org/wiki?curid=1055898", "title": "Erlazio estu", "text": ""}
{"id": "1055899", "revid": "1545", "url": "https://eu.wikipedia.org/wiki?curid=1055899", "title": "Pertsonen arteko harreman", "text": "Pertsona arteko harremanak bi pertsonaren edo gehiagoren arteko elkarteak dira. Elkarte horiek emozioetan eta sentimenduetan oinarritu daitezke, hala nola maitasuna eta gustua, negozioekiko eta gizarte-jarduerekiko interesa, etxeko interakzioak eta lankidetza-moduak, besteak beste. Pertsonen arteko harremanak testuinguru askotan gertatzen dira, hala nola familian, lagun-taldeetan, bikote ezkonduan, lan-inguruneetan, gizarte- eta kirol-klubetan, erlijio-komunitateetan eta komunikazioan bi pertsona edo gehiago dauden edozein testuingurutan.\nPertsonen arteko harremana bi pertsonaren edo gehiagoren arteko lotura sendoa, sakona edo hurbilekoa da.\nErakarpenak, maitasunak, elkartasunak eta negozio-interakzioek elkarrekin ekartzen dituzte, eta, batzuetan, pertsonen arteko harreman sendoa izaten da. Pertsonen arteko harreman batean dauden pertsonek modu irekian, estalian, aurrez aurre edo anonimoki ere elkarreragin dezakete. Premia fisikoak edo emozionalak inplizituki edo esplizituki betetzen dituzten pertsonen artean gertatzen dira. Lagunekin, familiekin, langileekin, arrotzekin, lagun birtualekin, doktoreekin edo bezeroekin gerta daitezke.\nPertsonen arteko harremanak legez, ohituraz edo elkarren arteko adostasunez arautu daitezke, eta gizarte-taldeen eta gizarte osoaren funtsezko oinarri edo sare bat dira. Harreman horiek funtsezko zeregina dute pertsonen garapen integralean. Horien bitartez, gizabanakoak hurbileneko ingurunearen gizarte-errefortzu garrantzitsuak lortzen ditu, eta horrek ingurune horretara egokitzen eta integratzen laguntzen du."}
{"id": "1055900", "revid": "1545", "url": "https://eu.wikipedia.org/wiki?curid=1055900", "title": "Pertsonen arteko harremanak", "text": ""}
{"id": "1055902", "revid": "1545", "url": "https://eu.wikipedia.org/wiki?curid=1055902", "title": "\u017dan Kranjec", "text": "\u017dan Kranjec (Ljubijana, Eslovenia, 1992ko azaroaren 15a) Esloveniako Munduko Kopako eski alpinoko lasterkaria da. Batez ere eslalom erraldoi eta eslalom proba teknikoetan aritzen da. 2022ko Neguko Olinpiar Jokoetan, Kranjecek zilarrezko domina irabazi zuen eslalom erraldoian.\nIbilbidea.\nKranjecek 18 urterekin egin zuen debuta Munduko Kopan, 2011ko martxoan, Kranjska Goran. 2013an, Eslovenia ordezkatu zuen Munduko Txapelketan, eta 22. izan zen eslalom erraldoian. Astebete beranduago, Kanadako Junior Mailako Munduko Txapelketan, brontzezko domina irabazi zuen eslalom erraldoian.\n2018ko Neguko Olinpiar Jokoetan, Kranjec laugarren sailkatu zen eslalom erraldoian. 2018ko abenduan, Saalbach-en (Austria) lehen Munduko Kopa irabazi zuen. 2022tik aurrera; Kranjecek bi Munduko Kopa irabazi ditu, eta, guztira, zazpi podium ditu."}
{"id": "1055905", "revid": "1545", "url": "https://eu.wikipedia.org/wiki?curid=1055905", "title": "Marta Bastianelli", "text": "Marta Bastianelli (Velletri, ) italiar txirrindulari profesional bat da. Gaur egun UAE Team ADQ taldean lasterka egiten du.\n2006an debutatu zuen profesionaletan. 2007an Munduko Txapelketa eskuratu zuen eta urtebete geroago positibo eman zuen. Elegite batzuen ondoren, bi urte eman zituen lehiatu barik. 2008ko erdialdean lehiaketara itzuli ondoren, ez zen berriro nabarmendu 2013ra arte.\nEuskal Herrian emaitza onak izan ditu, tartean etapa bat 2017ko Emakumeen Euskal Biran.."}
{"id": "1055906", "revid": "1545", "url": "https://eu.wikipedia.org/wiki?curid=1055906", "title": "Emakumezkoen Audeko Itzulia", "text": "Emakumezkoen Audeko Itzulia (ofizialki ) Frantzian, Aude departamenduan, urtero egiten zuten etapako txirrindularitza lasterketa izan zen.\nGizonezkoen lasterketa baten oinordekoa, emakumezkoen txirrindularitza proben artean aste bete baino gehiagoko iraupena zuen etapakako proba gutxietako bat izan zelarik Emakumezkoen Italiako Giroa eta Emakumezkoen Frantziako Tourra edo Grand Bouclearekin batera. 2010ean desagertu zen."}
{"id": "1055907", "revid": "1545", "url": "https://eu.wikipedia.org/wiki?curid=1055907", "title": "Emakumezkoen Tour de l'Aude", "text": ""}
{"id": "1055908", "revid": "88969", "url": "https://eu.wikipedia.org/wiki?curid=1055908", "title": "Lil\u00ed D\u00edaz Rivas", "text": "Lil\u00ed D\u00edaz Rivas, jaiotzez, Josefa Julita D\u00edaz Rivas (Fisterra, Galizia, 1938ko urriaren 26a) enpresaburua, idazle eta margolari galiziarra da. Ezaguna da literaturaren esparrutik Celia Rivas Casais izeba ospetsua aldarrikatzeagatik, Espainiako lehen kamioilaria eta gerra-gatazka batean garraiolari gisa parte hartu zuen Europako lehen emakumea. \"Celia Rivas Casais\" \"eleberri\" biografikoa, 2009an Benjam\u00edn Trillo Trillo senar idazlearekin batera idatzia, goraipatu egin dute Manuel Rivas bezalako idazle entzutetsuek, eta Celia Ana\u00edr Rodr\u00edguezen \"\"Pioneiras - Galegas que abriron cami\u00f1o\" liburu ilustratuan sartzea ekarri eta 2012an La Voz de Galiciak emandako \"Novela por Entregas\" saria jaso zuen Fran Alonsoren \"A punta de pistola\" liburua inspiratu zuen.\nIbilbide profesionala.\nCoru\u00f1an merkataritza ikasi ondoren, Lil\u00ed D\u00edaz Rivas \"Hijos de Rivas\" familiako negozioan sartu zen kudeatzaile eta kontulari gisa. Bertan Celia Rivas izebarentzat eta Julita eta Agustin gurasoentzat lan egin zuen. Celia eta Julita Rivas hil ondoren, Lil\u00ed enpresa zuzentzen hasi zen Carmen Obelleirorekin batera, eta 2000n erretiratu egin zen, higiezinen negozioetan eta margo-ibilbide artistiko hasiberriaz arduratzeko.\nPintura.\n64 urterekin hasi zen pinturaren munduan. Bere koadro naturalistak Heriotzaren kostan hainbat udaletan egindako erakusketa kolektiboetan parte hartu dute. 2012an, bi erakusketa egin zituen: \"Paisaxes murad\u00e1s\", Noyako kultur etxean, eta \"Cami\u00f1o a Fisterra\", Fisterrako itsasargiaren erakusketa-aretoan. Hurrengo urtean Televisi\u00f3n de Galiciako \"No mellor da vida\" programan erakutsi zituen bere lanak. Artista gisa 2015. urtean amaitu zuen karrera, pintatzea galarazten zion gaixotasun bat izan ondoren. Ehun koadro baino gehiagoko lana utzi zuen. Gehienak bilduma pribatuetan daude, nahiz eta horietako asko Facebookeko orrian ikusgai izan.\nLiteratura.\nLil\u00ed D\u00edaz Rivas, \"Hijos de Rivas\" familiako enpresan lanean hasi zen unetik, Celia Rivas-en babespean geratu zen, eta harekin harreman estua izan zuen. 1974an izeba hil ondoren, Lil\u00ed Rivas familiaren gertaerak biltzen hasi zen, Julita amaren eta Maria izebaren isilmandatuak oinarri hartuta. Hogeita hamar urte baino gehiagoko ikerketa landuaren ondoren, eta guztiak hil ondoren, Lil\u00ed D\u00edaz eta Benjam\u00edn Trillo senarrak bizipen horiek guztiak erregistratzeko gai zen liburua sortzen saiatu ziren. Galiziako Xuntak gaztelaniazko lehen eskuizkribu batera jo zuen. 2009an argitaratu zuen, Miro Villar idazleak galizierara itzulita. Aldi berean, Berdintasunaren Lehendakariordetzak \"Pioneiras\" erakusketa ibiltaria sortu zuen, Galiziako historia modernoa eraiki zuten emakume anonimo askoren papera aldarrikatzeko. Celia Rivas izan zen kanpainaren irudi nagusia eta bere liburua toki mailan, nazio mailan eta Europan banatu zen. Edizio inprimatuak arrakasta handia izan zuen eta aste gutxiren buruan agortu egin zen. Lil\u00ed D\u00edaz Rivas \"Pioneiras\"\" argazki-erakusketari buruzko ekitaldi askotan izan zen, eta Bruselan iraun zuen etengabe. Espainiako Liburutegi Nazionalean ale bat dago inprimatuta; liburuaren bertsio digitala, berriz, doan deskarga daiteke, PDF formatuan, Galiziako Xuntaren Berdintasunerako web ofizialean. European Institute for Gender Equalityk ere sustatu zuen liburua bere webgunean. Maila akademikoan, Lil\u00ed D\u00edaz Rivas idazlearen biografia funtsezkoa izan da Pilar Freire Esparis eta Susana Mart\u00ednez Rodr\u00edguez irakasleen lanean, MUFREM proiekturako.\nBizitza pertsonala.\nLil\u00ed D\u00edaz Rivas Fisterra eta Bertamiransen (etxebizitza du bertan) artean ibili zen. Bi neba-arrebetatik txikiena da. 1967an Benjam\u00edn Trillo Trillorekin ezkondu zen, eta harekin lau alaba eta seme bat ditu."}
{"id": "1055914", "revid": "137486", "url": "https://eu.wikipedia.org/wiki?curid=1055914", "title": "Hontzaren orduak", "text": "Hontzaren orduak Jesus Mari Olaizola \"Txiliku\" idazle zarauztarrak 1999an plazaratu zuen liburuaren izenburua da. Liburuan bost ipuin biltzen dira; ipuinak izanik haien arteko lotura garbi dago, eleberri modukoa osatuz. Hizaurrea Anjel Lertxundik egin zuen.\nArgumentoa.\nEhiztari jendea gutxitan agertu izan da euskal literaturan eta horiek dira, alegia, lan honetan protagonismoa hartzen duten pertsonaiak. Gai horrek nolabait Miguel Delibes Espainiarra burura dakarkigu. Horrela dio liburuaren komentarioak: \u00abdebekatutako ehiza, armen distira, odolaren lilura\u2026 Sentimen primarioz eta atabismoz beteriko gizarte itxiak, gizonezkoen unibertso txikiak dira bertan ageri direnak: elkarte gastronomikoa, soldaduen kuartela\u2026 Girotze-lan bikaina lortu du egileak, baina, Anjel Lertxundik hitzaurrean dioen bezala, ironia izan da Txilikuren arma nagusia, bai kostunbrismoa eta bai honen kontrakarrean sorturiko tremendismoa gainditzeko.\u00bb\nEstiloa.\nIndarrez eta nerbioz beteriko lau ipuin hauetan badira zenbait hari eta elementu, erdi ezkutuan bezala, denen artean eleberri moduko bat osatzen dutenak. Ipuin nahiz eleberri, kontakizun-sorta gihartsu bat da, hizkera natural bezain sinesgarriz giza arimaren zenbait alderdi ilun erakustera datorrena. Zentzu horretan eszena batzuen gordintasuna aipatu behar da, esaterako oreinaren ehizaren eszena bera.\nJasotako ipuinak.\nLau dira:\nLotutako ipuinak.\nLiburuko ipuinek zenbait elementuk txirikordatzen dituzte:\nKanpo estekak.\n[[Kategoria:1999ko liburuak]]\n[[Kategoria:Euskarazko ipuin liburuak]]\n[[Kategoria:Jesus Mari Olaizolaren liburuak]]"}
{"id": "1055917", "revid": "56334", "url": "https://eu.wikipedia.org/wiki?curid=1055917", "title": "Intersubjektibitatea", "text": ""}
{"id": "1055919", "revid": "1545", "url": "https://eu.wikipedia.org/wiki?curid=1055919", "title": "Une liaison pornographique", "text": "Une liaison pornographique 1999ko Fr\u00e9d\u00e9ric Fonteyne belgikar zinema zuzendariak zuzendutako film erotikoa da, Pauline R\u00e9ageren izen bereko eleberrian.\nSinopsia.\nGizon bat eta emakume bat fantasia sexual bat betetzeko elkartzen dira. Baina poliki-poliki sentimenduak irten eta harreman bat sortuko da. Antza denez, sexua ez da elkartzen dituen gauza bakarra."}
{"id": "1055920", "revid": "1545", "url": "https://eu.wikipedia.org/wiki?curid=1055920", "title": "Fantasia sexual", "text": ""}
{"id": "1055924", "revid": "96586", "url": "https://eu.wikipedia.org/wiki?curid=1055924", "title": "Isabel Risco", "text": "Isabel Risco, jaiotzez, Isabel Mart\u00ednez-Risco Valdivieso (Coru\u00f1a, Galizia, 1975eko apirilaren 7a) aktore galiziarra da. 2014ko Mestre Mateo saria irabazi zuen, \"Era ver!\" telesailean egindako interpretazioagatik.\nIbilbidea.\n2005ean Antzerki Pedagogian graduatua, unibertsitate-antzerkian hasi zen 1997an. Gala-aurkezlea, ipuin-kontalaria eta irratian lan egin du.\nHainbat lan egin ditu TVGn, eta programa hauetan parte hartu zuen: L\"and Rber, Air Galicia, El show de los Tonechos eta Hasta la cocina, eta Padre Casar, La vida por frente, El Noreste, Era vista!, Caseros, Aguas Calientes\" eta \"Casa Manola\".\nZinema.\nZineman \"Donde Est\u00e1 la Felicidad?\", \"Los muertos van deprisa\" \"eta\" \"Tourettes\" film laburra eta Herkulesen Koru\u00f1o dokumentalean lan egin du.\nAntzerkia.\nBravasen abestu du. Gure historia magaz eta hausteko. \nSebasti\u00e1n Mart\u00edn-Riscoren ES garbia.\nBestelako jarduerak.\nBNGrekin batera parte hartu zuen, eta talde nazionalistaren zerrendetan agertzen da, Europako Parlamenturako 2014ko hauteskundeetarako."}
{"id": "1055928", "revid": "8940700", "url": "https://eu.wikipedia.org/wiki?curid=1055928", "title": "Jekaterina Rumiantseva", "text": "Jekaterina Leonidovna Rumiantseva, , (Birobidzhan, Errusia, 1991ko urtarrilaren 28a) errusiar biatleta eta iraupen-eskiatzaile paralinpikoa da.\n2018ko Neguko Paralinpiar Jokoetan lehiatu zen Atleta Paralinpiko Neutralak olinpiar-taldeko kide gisa eta urrezko domina bat irabazi zuen emakumezko hanken gaineko atletentzako 6 kilometroko lasterketan."}
{"id": "1055929", "revid": "119347", "url": "https://eu.wikipedia.org/wiki?curid=1055929", "title": "Mercedes Fern\u00e1ndez-Martorell", "text": "Mercedes Fern\u00e1ndez - Martorell (Bartzelona, 1948ko azaroaren 25a) antropologoa , irakaslea eta zine-zuzendaria da.\nBiografia.\nHistoria Modernoan lizentziaduna da eta Gizarte Antropologian doktorea Bartzelonako Unibertsitatean.\n1980tik Antropologiako irakaslea da Bartzelonako Unibertsitatean. Hiri-Antropologiari buruzko ikastaroak ematen ditu (gizarte-makinak hiri-inguruneetan nola eraiki eta birsortzen diren aztertzen du), eta Antropologiari eta Feminismoari buruzkoak (indibidualtasuna sortzeko prozesuak eta bilakaera lantzen ditu). Bi gaiei buruz hainbat lan argitaratu ditu. Hitzaldiak eta ikastaroak eman ditu Espainian: Sevillako Informazio Zientzietako Unibertsitatea, Euskal Herriko Zuzenbide Unibertsitatea, Granadako Abokatuen Elkargoa, Granadako Unibertsitatea, Malagako Unibertsitatea, Huelvako Historia Unibertsitatea, Balear Uharteetako Unibertsitatea eta beste zentro batzuk. Frantzian: Sorbonako Gizarte Zientzietako Goi Ikasketen Eskola, Paris. Mexikon: Mexikoko UNAMeko Unibertsitate Pedagogikoa, D.F. Italian: Centro Internazionale di Etnohistoria, Genova.\nBartzelonako Unibertsitateko Giza Esanahiaren Eraikuntza eta Birsorkuntzari buruzko CRSH behatokiaren zuzendaria da.\nLana.\nLiburu eta artikuluak idatzi ditu, eta horietan proiektu antropologiko bat formulatzen du, gizakiok gure esanahia nola sortzen dugun eta praktika soziokultural ideatuetan sortzen diren prozesu eta gatazkak nola sortzen ditugun azaltzeko. Irakaslea da Bartzelonako Unibertsitateko Gizarte eta Kultura Antropologiako Departamentuko titularra.\n\"Muerte en dos tiempos/ Heriotza bi garaitan\" (1980) eta Azterketa Antropologikoa: Komunitate judua (1983) lanetan oinarrituta, herriek beren historikotasun berezia nola eraikitzen eta birsortzen duten ezartzen eta aztertzen du, baita kultura anitzeko inguruneetan ere.\n\"Antropolog\u00eda de la convivencia/ Elkarbizitzaren antropologia\" (1997) eta \"La semejanza del mundo/ Munduaren antzekotasuna\" (2008) idatzi zituen antropologia estrukturalista, konparatibista eta ahaidetasunarekiko hurbilpen kritikotik.\n68ko maiatzetik aurrera korronte kritiko eta feministatik hurbil zeuden intelektualen ildoaren parte da. Antropologia, hasieratik eta neurri batean edo bestean, sexista eta androzentrikoa dela planteatzen du. \"Subdivisi\u00f3n sexuada del grupo humano/ Giza taldearen banaketa sexuatua\" (1986), sexuen arteko aldea desberdintasun-tresna gisa erabiltzen dela eta eraikuntza soziokulturalari erantzuten diola adierazi zuen, biologia bera diskurtso kulturala baita."}
{"id": "1055931", "revid": "8940713", "url": "https://eu.wikipedia.org/wiki?curid=1055931", "title": "Alisa Krylova", "text": "Alisa Sergeievna Krylova, , (Mirny, Sobietar Errepublika Sozialisten Batasuna, 1992ko ekainaren 21a) errusiar supermodelo, kazetari eta idazlea da. 2010eko \"Mrs. Russia\" eta 2011ko \"Mrs. Globe\" edertasun-lehiaketak irabazi zituen.\nEkonomia eta Zuzenbidea ikasi zuen Herrien Arteko Adiskidetasunaren Errusiar Unibertsitatean. Ondoren, teologia masterra ikasi zuen Riazango Estatu Unibertsitatean. 2019az geroztik \"L'Officiel Deti\" () haurren aldizkariaren erredakzioburua da. 2021an \"Ledi\" () izenburuko liburua argitaratu zuen."}
{"id": "1055943", "revid": "56334", "url": "https://eu.wikipedia.org/wiki?curid=1055943", "title": "Llum Qui\u00f1onero", "text": "Llum Qui\u00f1onero, jaiotzez, Mar\u00eda Luz Qui\u00f1onero Hern\u00e1ndez (Alacant, 1954ko azaroaren 7a) kazetaria, ekintzailea eta politikaria da, Valentziako Gorteetako diputatu hautetsia Podemosen, 2015eko maiatzetik 2019ko maiatzera. Berdintasun eta Politika Batzordeko buru izan zen. Bere agintaldian zehar Valentziako emakumeak omentzeko jardunaldi bat bultzatu zuen, IX. legealdian urtero egin zena: \"Les Corts, de les dones\". \nBiografia.\nGaztetatik ikasleen mugimenduan parte hartu zuen, eta horrek 1973an atxilotu eta auzipetu egin zuen Ordena Publikoko Auzitegiak (TOP) legez kanpoko elkarte baten bidez, eta Filosofia eta Letren Fakultatetik kanporatu, CEUn, Alacanten.\n1974an sartu zen Valentziako Erkidegoko Mugimendu Komunistan (MCPV). Mugimendu horren buru izan zen eta plataforma feministak sortzen hasi zen, hala nola Alacanteko \"Grup de Dones d'Alacant\" talde feminista, Elxen, Vega Bajan, Eldan eta Petrerren. Geroago, Alcoin, Valentziako hegoaldeko beste erakunde feminista batzuekin koordinatuta zegoena.\nHistorian lizentziatu zen Alacanteko Unibertsitatean, kazetari lanetan aritu da \"Cambio 16, Viajes National Geographic, Marie Claire, Revista Sobremesa, Rafael Chirbes\" eta \"El Mundo\" egunkariko kolaboratzailearekin elkarlanean, besteak beste. \nIbilbidea.\n1977ko urriaren 6an, Miquel Grau hil egin zuten, Alacanteko hiriburuko Luceroen plazan bere taldeko kide zen Valentziako lehen Diada ospatzeko kartelak itsasten ari zela. Heriotza-erantzulearen aurkako epaiketan, Miguel \u00c1ngel Panadero Sandoval Fuerza Nueva alderdiko militante eskuin-muturreko baten aurkako akusazio partikularraren buru izan zen Llum, eta UCDren gobernuak auzipetu, errudun eta absolbitu egin zuen, 1979ko maiatzean. \nAlacanteko probintzian hiru aldiz izendatu zuten MCPVrekin (Valentziako mugimendu komunista): lehena, udal-hauteskundeetan; 1979ko hauteskundeetan, MC-OIC zerrendan aurkeztu zen; 1982koa, eta, berriz ere, 2015ekoa, zerrendaburua eta Alacanteko hauteslea. \n1980an espetxeratu eta zigortu egin zuten, agintaritzari erasoa leporatuta, poliziak postu bat kendu zuenean propaganda eta bandera errepublikanoekin, urte hartako apirilaren 14an. Polizia batek agintaritzari eraso egin ziola leporatu zion, eskuineko eskuko hatz batean hozkada bat jaso baitzuen, eta lesio arina eragin zion, Sorospen Etxeko medikuaren arabera, medikuaren baja eragin ez zuena. Kartzelara kondenatu zuten Llum, baldintzapeko askatasunean bete zuen zigorra. 1982ko abuztuaren 20an, \"Actual\" aldizkariak 1981eko otsailaren 23an fusilatzeko prest zeuden pertsonen zerrenda plazaratu zuen. Izen horien artean, Alacanten, Llum Qui\u00f1onero zegoen.\nGeroago, atxilotu egin zuten, Augusto Pinocheten diktaduraren aurkako protestan Txileko kontsulatuan sartu zelako. \n1982az geroztik Madrilen bizi izan da, eta kazetari lanetan aritu da: \"Grupo 16n\", \"El Mundo\" egunkarian eta \"Sobremesa\" aldizkarian, besteak beste. Madrilgo Askapen egunkariaren erredakzioan ere parte hartu zuen, 1984an, baita hainbat argitalpen eta bidaia-gidatan ere. \nNATOrenn aurkako mugimenduan eta Madrilgo Mugimendu Feministan parte hartu zuen, Espainiako Estatuko Koordinakunde Feministaren antolakuntzaren parte izan zen. Mugimendu hori Amparo Pinedarekin eta Justa Monterorekin abortatzeko eskubidearen aldeko Batzordeko kidea zen.\nEstatuko jardunaldi batzuen eta mugimendu feministaren mobilizazio garrantzitsuen antolaketaren parte izan zen. Justo Monterorekin, abortatzeko eskubideari buruzko eztabaidan parte hartu zuen \"Si yo fuera presidente\" programan, Fernando Garc\u00eda Tolak 1985ean zuzendua.\nBartzelonan 1995 eta 2004 bitartean bizi izan zen. Emakume errepublikanoen, sozialisten, anarkisten eta komunisten oroimenari buruz ikertzen hasi zen. Emakume askeen artean bizirik suertatu zirenekin harremanetan jarri zen: Rosa Crem\u00f3n Parra, Trinidad Gallego Prieto, Enriqueta Gallinat, Kataluniako Esquer Errepublicanoa, Concha Lia\u00f1o, anarkista, Emakume Askeen sortzailea eta Unificaci\u00f3n Marxistako Langileen Alderdiko (POUM) beste militante batzuekin. Ana Mart\u00ednez Colladorekin batera, \"Mujeres del 36\" dokumentaleko gidoilaria izan zen.\nHoriekin, Llum Venturarekin eta Bartzelonako Udalaren laguntzarekin, \"36ko Dones\" proiektua jarri zen martxan. Hamarkada bat baino gehiagoan, Kataluniako institutu eta liburutegietan ibili zen, protagonistetako batzuk bertan zirela. \n\"Las sombras del horizonte\" kontakizunarekin, Valentziako Generalitateak antolatutako Literatura Lehiaketaren Lehen Saria jaso zuen 2006an. \nOroimenari eta generoari buruzko biltzar eta hitzaldietan parte hartu du, hainbat komunikabidetarako erreportajeak egin ditu eta liburuak eta dokumental-gidoiak idatzi ditu, hala nola \"Mujeres del 36\", TVErako, La Noche Tematica, \"Colombia, la guerra que no existe/ Kolonbia, ez dagoen gerra\". \n2016. urteaz geroztik, Acci\u00f3n Ciudadana contra la impunidad del franquismo, PV, CEAQUAren (frankismoaren krimenen aurkako Argentinako Querella Babesteko Estatuko Koordinakundea) kide da, eta Alacanteko \"Salvem el nostre patrimoni\" elkartearen sortzailea da. \nPolitika instituzionalera itzuli zen 2015eko Valentziako Gorteetako Hauteskundeetan, Alacant de Podemosen zerrendaburu gisa. Ponentea izan zen Podemoseko Hezkuntza eta Kultura Batzordean, eta Berdintasun Batzordeko lehendakaria, L\"es Corts de les Dones\" taldearen sustatzailea. Valentziako ganbera legegileak omenaldia egin zien hemizikloan. Lehena 2016ko martxoaren 4an egin zen.\n2019an Senatuko zerrendaburua izan zen, Alacanten, Mes Comprom\u00eds hautagaitzarekin.\n2016. urteaz geroztik, \"Acci\u00f3 Ciutadana de la impunitat del franquisme\u2013Plataforma de suport a la Querella Argentina \u2013 Pa\u00eds Valenci\u00e0\" plataformako lehendakaria da, frankismo-krimenen aurkako Querella Argentinari laguntzeko estatu-koordinatzaileko kidea (ceaqua.org).\nEta \"Salvem el Nostre Patrimoni\", 2020, Alacanteko elkartearen kide fundatzailea.\nSariak.\n2006an \"Las sombras del horizonte\" kontakizunarekin, Valentziako Generalitateak antolatutako Literatura Lehiaketaren Lehen Saria jaso zuen."}
{"id": "1055944", "revid": "129250", "url": "https://eu.wikipedia.org/wiki?curid=1055944", "title": "Asunci\u00f3n Bastida", "text": "Asunci\u00f3n Bastida Pibernat (Bartzelona, Katalunia,1902ko apirilaren 6a - 1995eko urriaren 8a) goi-joskintzako moda-diseinatzailea izan zen. Diseinatzaile berritzailea, Espainian hondartzarako, kalerako eta jai-soinekoetarako kotoiaren erabilera sartu zuena, baita kirol-boutikeak ireki zituena ere. \nBiografia.\nMarcelino Mases i Cabezarekin ezkondu zen 1926an, eta puntuzko arropak saltzeko negozioa ireki zuen Bartzelonako Gracia pasealekuan. Geroago, Kale Nagusira joan zen, \"Modas Mases de Asunci\u00f3n Bastida\" izenarekin, goi-mailako joskintzari lotua. 1934an sukurtsala ireki zuen Madrilen. Espainiako Gerra Zibila piztu zenean, itxi zituen bere bi establezimenduak. 1939an, Italiara joan zen, eta han Milango eta Erromako moda-etxe handiekin harremanak izan zituen, eta Bartzelonako etxea berreraiki zuen urtearen amaieran. \nEnpresaria.\nGoi Joskintzako Kooperatibako hasierako kide izan zen. Madrilera itzuli zen, eta Sevillan ere desfileak egin zituen. Goi-mailako joskintzako kooperatiba horretako \"bost handiak\" izeneko gune hautatuan egon zen. Bastidak Christian Diorren baimen ofiziala izan zuen modeloak erreproduzitzeko eta Dior markarekin sinatzeko. Kooperatibaren nazioarteko jardueren esparruan, Bastidak bildumak aurkeztu zituen Estatu Batuetan 1960ko hamarkadan, besteak beste, 1963an Miamin eta 1965ean New Yorken. Espainiako zinemarako lan egin zuen, berrogeita hamarreko hamarkadako jantzien sortzaile gisa.\n1950eko hamarkadan, Jacques Heim diseinatzaile frantsesaren \"Jeunes hijas\" izeneko lerro gaztea sortu zuen Espainian. Asunci\u00f3n Bastida goi-mailako joskintzako lehen etxeetako bat izan zen, 1950eko hamarkadan boutique eta pret-\u00e0-porter sail bat eskaintzen. 1952tik 1968ra, \"El bolet\u00edn de la moda\" aldizkariaren zuzendari teknikoa izan zen, 1970eko hamarkadaren bukaerara arte \"El bolet\u00edn de la nueva moda\" lanean jarraitu zuena. 1970ean josketa-etxea itxi eta Asunci\u00f3n Bastida S. A. izenarekin lanean jarraitu zuen 1975 arte. Colecci\u00f3 Textil Antoni de Montpalau izenekoan eta Bartzelonako Diseinu Museoko moda-bilduman dago, non bere artxiboa gordetzen den."}
{"id": "1055946", "revid": "129250", "url": "https://eu.wikipedia.org/wiki?curid=1055946", "title": "Rosa Crem\u00f3n Parra", "text": "Rosa Crem\u00f3n Parra (Villaverde, Madril, 1914ko urriaren 26a - 2005eko abenduaren 26a) erizain ekintzaile antifrankista, errepublikanoa eta komunista. 1997an sortutako \"Les Dones del 36\" elkartearen sortzailea eta idazkaria izan zen, bere esperientzia belaunaldi berrietako gazteei helarazteko eta historia ahaztuta gera ez dadin laguntzeko. Ahozko testigantza Bartzelonako Artxibo Historikoan dagoen Fondo oral Mujeres del 36\" bildumaren parte da.\nBiografia.\nRosa Crem\u00f3n Parra Villaverden (Madril) jaio zen 1914ko urriaren 26an. 1918an, bere familia Longwy-Haut (Meurthe et Moselle) herrira joan zen, aitak lan egin zuen meatzaritzara. Erizaintzako tituluduna, frantsesa, italiera eta alemana hitz egiten zuen.\nGerra zibila hasi zenean, Espainiara joan zen Frantziako Lan Konfederazio Orokorreko (CGT) eta Frantziako Alderdi Komunistako boluntario-talde batekin. Albacete, Murtzia eta Benic\u00e1ssimeko Nazioarteko Brigaden ospitaleetara bideratu zuten. Han lan egin zuen Brigadak erretiratu ziren arte. Cremonek ebakuazio-armadako gaixoei laguntzeko geratzea erabaki zuen. Alacanteko kostaldetik itsasontzi batzuetan Espainiatik irtengo zirelakoan, Alacantera itzuli ziren. 1939ko martxoaren 29an, faxista alemanek eta italiarrek inguratu zituzten. Alakanteko Los Almendros auzoko zelai batean izan zuen Elvira alaba.\n1941ean atxilotu, akusatu eta kondenatu egin zuten Estatuko Segurtasunaren aurkako delitu batengatik. Las Ventas emakumeen kartzelan preso egon zen, eta presoen bizimodua hobetzeko lan egin zuen. Kartzeletan ere egon zen zigorra betetzen eta erizain gisa lan egiten; izan ere, alderdiak ez laguntzeko agindua eman zien arren, presoen eta haien seme-alaben egoera ikusita, antolatzea erabaki zuten. Era guztietako trikimailuak asmatu zituzten elkarri laguntzeko, bizi-baldintzak hobetuz eta heriotza-tasa handia murriztuz.\n1946an aske irten zen. 1947ko ekainaren 19an, ABC egunkariaren goizeko edizioan, aurreko egunean egindako Gerra Kontseiluari buruzko berria argitaratu zen. Bertan, harategi batean lapurreta egin zutenak, haren konplizeak eta estaltzaileak epaitzen ziren:Rosa Crem\u00f3nek erizain-zerbitzuak eman zizkion zauritutako lapur bati, epaitegiari ezer eman gabe. 1955ean behin betiko askatasuna lortu zuen, Madrilgo Las Ventas emakumeen kartzelatik eta Segoviako espetxeetatik igaro ondoren.\nKataluniako Alderdi Komunistako militante izaten jarraitu zuen. 2005eko abenduaren 26an hil zen.\n'36ko emakumeak' elkartea.\n1997an, Rosak, 80 urtetik gorako emakume-talde batekin batera, \u201cMujeres del 36\u201d elkartea sortu zuen, belaunaldi berriei gogorarazteko, emakumeak lortu dituen aurrerapen politiko eta sozialak, 1931n Errepublikaren etorrerarekin agerian geratu zen borroka baten ondorio direla. Eta, era berean, historia ahanzturan ez erortzeko. Elkarteak iraun zuen hamar urteetan, 179 hitzaldi egin zituzten institutuetan, 35 unibertsitateetan, 185 elkarrizketa pertsonal, eta irrati- eta dokumental-programetan ere parte hartu zuten.\nElkartea 2006an desegin zen, elkartekideen adina zela eta.\nAhozko funtsa.\nMercedes Vilanova historialariak eta Mercedes Fern\u00e1ndez-Martorell antropologoak jaso zuten Rosaren ahozko testigantza, beste zortzi emakumerekin batera. Materiala, 1997an, Bartzelonako Artxibo Historikoari eman zioten, eta, harrezkero, \"Fondo oral\" atalean gorde eta kontsulta daitekeen bildumetako bat da, zehazki, \"Fondo oral 36-ko Mujeres\" bilduma."}
{"id": "1055947", "revid": "129250", "url": "https://eu.wikipedia.org/wiki?curid=1055947", "title": "Carmen Mir", "text": "Carmen Mir i Llusada (Balsareny, Katalunia, 1903 - Bartzelona, 1986), modista, moda-diseinatzailea eta nazioarte mailan enpresari ospetsua izan zen. Espainiako goi-mailako joskintzan parte hartu zuen, \"Carmen Mir\" bere moda etxearekin, eta geroago, 1969an, \"boutiques\" izenarekin Bartzelonan eta Madrilen.\n70eko hamarkadaren bigarren erdian, Elisa Lacambra errainari pasatu zion lekukoa; goi-mailako joskerari eutsi zion, eta pr\u00eat-\u00e0-porter negozioari ekin zion. 2006an behin betiko erretiratu zen.\nBiografia.\nManresako ehun-fabrika eta ehun-merkatari baten jabe zen familia batean jaio zen, eta XX. mendeko 20ko hamarkadan hasi zen modista jardueran. Bere lantegia ireki zuen Bartzelonan 1949an.\nBere moda-estiloa ezaguna zen 1960. eta 1970. urteetan, batez ere Ingalaterratik hartutako minigona eta \u00abBarbarella\u00bb modagatik. Nazioarteko ospeak Washingtonen desfilatzera eraman zuen, bezeroak izan zituen Houstonen 60ko hamarkadan.\n1977an, Elisa Lacambra errainari pasatu zion Carmenek negozioa, eta haren marka joskintzako marka tradizionala bihurtu zen.\nSorkuntzak.\nGoi-mailako Joskintzako Kooperatibarekin desfilatu zuen Bruselan, Mexikon, Sindeyn eta Estatu Batuetan. 1964ko New Yorkeko Mundu Ferian parte hartu zuen, eta gertaera hori erabakigarria izan zen 1965eko \u2018Los Importantes\u2019 tituluetako bat eman ziezaioten \u2014Diario de Barcelonak eta Radio Bartzelonak urteko pertsona ospetsuak nabarmentzeko sortua\u2014.\nEspainiako goi-mailako joskintzak erakundeen laguntza izan zuen kanporako proiekzioan; orduko Informazio eta Turismo Ministerioak prentsa eta atzerriko erosleak gonbidatu zituen Madrilgo eta Bartzelonako bildumak ikustera \u2014horietako lehena Udazken-Negua 1968-1969 izan zen \u2014. Espainiako Modaren Ganberak, berriz, plus ekonomikoa ematen zien urteko jostunei, tartean Carmen Mir.\n1968an, Carmen Mir izan zen Mexikoko Joko Olinpikoetako Espainiako ordezkaritzaren uniformeen diseinatzailea."}
{"id": "1055949", "revid": "336", "url": "https://eu.wikipedia.org/wiki?curid=1055949", "title": "Maria Lacerda de Moura", "text": "Mourako Maria Lacerda (Minas Gerais, 1897 - R\u00edo de Janeiro, 1945) anarkista indibidualista eta feminista izan zen, Brasilgo arlo politiko, literario eta kulturalen ekintzailea, idazle polemikoa, XX. mendeko lehen hamarkadetako hizlari ospetsua.\nBiografia.\nBarbacenako Eskola Arruntean lizentziatu zen 1904an, eta anarkisten ideia antiklerikal eta pedagogikoez interesatu zen, batez ere Espainiako gobernuak 1909an fusilatutako.Francisco Ferrer Guardiaren ideiez.\nGero S\u00e3o Paulon bizi izan zen, eta handik hainbat artikulu eta liburu idatzi zituen moral sexual burgesa hurbiletik kritikatuz, emakume aberats edo pobreen aurkako zapalkuntza sexista salatuz. Idazleak aukeratutako gaien artean, honako hauek zeuden: gazteen sexu-hezkuntza, birjintasuna, maitasun librea, sexu-gozamenerako eskubidea, dibortzioa, amatasun kontzientea eta prostituzioa, garai hartako emakumeek gutxi eztabaidatzen zituzten gaiak. Hainbat egunkaritan argitaratu zituen artikuluak, batez ere Brasilgo, Argentinako, Uruguaiko eta Espainiako prentsa anarkistan, eta 1923an \"Renascen\u00e7a\" aldizkaria kaleratu zuen, emakumeen prestakuntza intelektual eta moralari buruzko gaietan espezializatua. Era berean, zenbait saiakera argitaratu zituen, \"et\"a horietako batzuk: \"Em torno da educa\u00e7\u00e3o\" (1918); \"A mulher moderna e o seu papel na sociedade atual\" (1923); \"Religi\u00e3o do Amor e da Beleza\" (1926); \"Han Ryner e o amor plural\" (1928); \"Amai e n\u00e3o vos multipliqueis\" (1932); \"A mulher \u00e9 uma degenerada?\" (1932) \"et Fascismo: filho dileto da Igreja e do Capital\"(s/d).\nBrasilgo feminismoaren aitzindarietako bat izan zen, 1921ean Nazioarteko Federazio Feminista sortu zuen. Anarkista eta feminista, bere garaiko langileen eta sindikatuen mugimenduekin ere bat egin zuen. \n1928 eta 1937 bitartean, ekintzaile libertario hau komunitate bateko kide izan zen Guarareman (pentsalariz eta erbesteratuz osatutako komuna anarkistan), bere jarduera intelektualaren aldi gogorrenari zegokionez. Garai hartako esperientzia honelaxe deskribatu zuen: \u00abeskolarik gabe, elizarik gabe, dogmarik gabe, akademiarik gabe, makulurik gabe, gobernuaren, erlijioaren eta gizartearen aurreiritzirik gabe.\u00bb. Get\u00falio Vargasen gobernu errepresiboa zela eta, komunitatetik alde egin behar izan zuten, eta Maria Rio de Janeirora joan zen bizitzera. Han irratiz hitz egiten aritu zen eta hainbat jardueratan parte hartu zuen, hil arte."}
{"id": "1055951", "revid": "119347", "url": "https://eu.wikipedia.org/wiki?curid=1055951", "title": "Enriqueta Gallinat", "text": "Enriqueta Gallinat i Roman (Bartzelona, 1909 - ib. , 2006ko uztailaren 13a) politikaria izan zen. Espainiako Gerra Zibilean aktibo errepublikanoa, Espainiako Trantsizioan diktadura frankistan errepresioa jasan zuena eta Bartzelonako fundatzaile katalanista izan zena. \nBiografia.\nEsquerra Republicana de Catalunyako (ERC) militantea eta fundatzailea izan zen 1931tik. 1934an Enric Tubaurekin ezkondu zen, orduan \"El Noticiero Universal\"-eko zuzendaria zen, eta ezkontzako aitabitxiak Llu\u00eds Companys (Kataluniako Generalitateko lehendakaria)eta Joan Casanovas (Kataluniako Parlamentuko lehendakaria) izan ziren. Gerra Zibila hasi zenean, \"Kataluniako\" \"Uni\u00f3 de dones-en Agitazio eta Propaganda\" atalaz arduratu zen. Hilari Salvador i Castillo Bartzelonako azken alkate errepublikanoaren idazkaria izan zen. Gerra amaitzean, Frantzian erbesteratu zen, eta Perpi\u00f1andik eta Ocejatik nazien okupaziotik ihes egiten zuten errefuxiatuen ihesbide-sareei lagundu zien. 1943an Bartzelonara itzuli zen, baina polizia frankistak atxilotu eta \"Les Corts emakumeen kartzelan\" sartu zuten urtebetez. Aske uztean, isilpean jarraitu zuen lanean. Demokrazia berrezarri ondoren, ERCko zuzendaritza-organoetako kide izan zen. Bartzelonako Zabalguneko barrutian udal-kontseilari izendatu zuten, baita \"Institut Catal\u00e0 de les Dones\" institutuko kontseilu exekutiboko kide ere. 1996an Sant Jordiko Gurutzea eman zion Kataluniako Generalitateak. 1997an \"Les Dones\" elkartearen 36ko fundazioan parte hartu zuen. "}
{"id": "1055956", "revid": "20653", "url": "https://eu.wikipedia.org/wiki?curid=1055956", "title": "Ludwig Vogel", "text": "Georg Ludwig Vogel (Zurich, 1788ko uztailaren 10a - 1879ko abuztuaren 20a) Suitzar margolari erromantikoa izan zen, nazaretar mugimendukoa.\nVogelek bere denbora librea margotzeari ematen zion. 1808an Vienako Akademian sartu zen, Heinrich Friedrich F\u00fcger (1751-1818) ospe handiko margolaria buru zuen erakundean, Jacques Louis David frantsesaren eskola neoklasikoan.\nHala ere, ez zuen han nahi zuen asebetetzerik aurkitu eta Erdi Aroko gremioetan inspiratutako Lukasbund-en sortzaileetako bat izan zen, 1809ko uztailaren 10ean. Pinturaren oinarriak erlijioan eta eskulan onetan ezarri nahi zituzten. Egiari beti leial jarraituko zutela zin egin zuten, akademizismoari aurre egiteko eta artea bide guztietatik berpizteko.\nLudwig Vogel, Johann Friedrich Overbeck-ek, Franz Pforr-ek eta Johann Konrad Hottinger-ek Erromara joatea erabaki zuten, eta 1810eko ekainaren 10ean iritsi ziren. Erromako Frantziako Akademiako zuzendariari esker, San Isidoro abandonatutako monasterioan egon ahal izan ziren; han baitaratzeko existentzia ia monastikoa bizi zuten. Haien agindua lan gogorra eta bizitze santua zen; antzinate paganoa eta pizkundea faltsutzat hartzen zituzten; eta Perugino-ren, Pinturicchio-ren eta Rafael Sanzio gaztearen izaera sinplea eta arte serioa berreskuratzen saiatu ziren. Estilo horren ezaugarriak ideien noblezia, zehaztasuna eta are profilaren gogortasuna, konposizio eskolastikoa, eta argia, itzala eta kolorea gehituta ziren.\nErroman zegoela, beste artista batzuk ezagutu zituen, hala nola, Thorvaldsen eskultore daniarra, Koch (nazaretarren tutore ez-ofiziala) eta 1811n haiekin elkartu zen Cornelius.\nErroman egin zuen bere lehen obra handia: \"Suitzarren itzulera Morgartenekin izandako gudutik.\"\nFlorentzian denbora pixka bat eman ondoren, Vogel bere herrialdera itzuli zen, non 1860ko hamarkadaren erdialdera arte Suitzako herri-bizitzaren eta historiaren irudikapen sorta batean lan egin zuen. Bere lan ospetsuenetako bat \"Gonzenbach-ek 1307an erasotutako Suitzako batasuna\"."}
{"id": "1055959", "revid": "90523", "url": "https://eu.wikipedia.org/wiki?curid=1055959", "title": "Amama (droga)", "text": ""}
{"id": "1055962", "revid": "56334", "url": "https://eu.wikipedia.org/wiki?curid=1055962", "title": "Soluzio hutsak", "text": "Soluzio hutsak erlatibitate orokorreko soluzio zehatzen kasu berezi bat dira. Erlatibitate orokorrean, soluzio huts bat Lorentzen barietate bat da non Einsteinen tentsorea modu berean desagertzen den. Einsteinen eremu-ekuazioaren arabera, honek energia-momentu tentsorea ere modu berean desagertzen dela esan nahi du, bertan ez dadin materia edota eremu ez-grabitatorioa presente aurkitu.\nModu orokorrago batean esanik, barietate lorentzdarreko eskualde huts bat Einsteinen tentsorea desagertzen den eskualde bat da.\nTestuingurua eta Definizioa.\nEdozein tentsore-eremuk lege fisikoak bete behar ditu. Eremu elektrostatiko batek, adibidez, Maxwellen ekuazioak bete behar ditu. Eremu tentsorial horiek eta, aldi berean, materiak ekarpen jakin bat egiten diote formula_1 energia-momentu tentsoreari . formula_1 energia-momentu tentsorearen ekarpen guztiak batu ostean, soluzio zehatzak Einsteinen eremu-ekuazioen soluzioa izan behar du.\nformula_3\nGoiko ekuazioetan, formula_4Einsteinen tentsorea da eta zuzenean kalkula daiteke tentsore metrikotik abiatuta. Tentsore metrikoa Lorentzen barietatearen definizioaren parte da.\nHala ere, ikusi Einsteinen tentsorea desagertzen dela, energia-momentu tentsorea ere identikoki desagertzen delako. Soluzio hutsek materiarik edo eremu ez-grabitatoriorik gabeko ingurune bat deskribatzen baitute.\nBaldintza Baliokideak.\nEinsteinen tentsorea desagertu egingo da baldin eta soilik baldin Ricciren tentsorea desagertzen bada. Honako baldintza hau bigarren mailako tenkagailu hauek mota bikoitzeko erlazio batean daudelako betetzen da, non bata bestearen traza-atzealdea diren:\nformula_5, formula_6\nnon trazak formula_7, formula_8 diren.\nEnergia Grabitazionala.\nHutsaren eskualde batean formula_9 ezartzen denean, erlatibitate orokorraren teoriaren arabera uler liteke hutsaren eskualdeek ez dutela energiarik eduki behar. Hala ere, grabitazio-eremuak operatiboa izaten jarraitzen du; beraz, energia izatea espero dezakegu, eta, hain zuzen ere, energia hori izango du. Hala ere, grabitazio-energiaren eremu horren kokapen zehatza zehaztea, teknikoki, nahiko problematikoa da erlatibitate orokorraren teoriari dagokionez, bereizketa garbiaren izaera bera dela eta, grabitazio-elkarrekintza unibertsalari dagokionez\nEremu grabitazionalak berez energia izateak, Einsteinen eremu ekuazioaren ez-linearitaterako ulermenerako bide bat ahalbidetzen du: energia grabitazionalaren eremu honek, berez, grabitate gehiago sortzen du. Horrek esan nahi du grabitazio-eremua eguzkitik kanpo pixka bat indartsuagoa dela, erlatibitate orokorraren teoriaren arabera, Newtonen teoriak ezartzen duenaren ondoan.\nAdibideak.\nSoluzio huts esplizituen adibide ezagunetako batzuk honako hauek dira:\nAurreko adibide guztiak, soluzio orokorren familia baten edo bat baino gehiagoren parte dira:\nHemen aipatu diren familietako batzuk azkenean estuki lotuta daude deribatu partzial, lineal edo ez-lineal, erreal edo konplexuetako, ekuazioetako soluzio egoki baten bidez (batzuetan modu harrigarrienetan).\nMinkowskiren espazio-denbora.\nInolako materiarik edo energia-formarik gabeko espazio-denbora deskribatzen du Minkowskiren metrikak. Hau da, hutserako soluzio sinpleena da Minkowskiren espazio-denbora laua. Erlatibitate bereziaren teoria betetzen da horrelako espazio-denbora batean.\nformula_10\nKerren metrika.\nKerren metrika formula_11 momentu angeluarrarekin biratzen ari den formula_12 masako gorputz esferiko batek haren kanpoaldean sortzen duen geometriari dagokiona da. Soluzio hori ere hutserako soluzioen barnean sailkatzen da. Metrikaren itxura Boyer-Lindquist koordenatuetan (formula_13 hartuta) honakoa da:\nformula_14\nnon formula_15; formula_16 eta formula_17 diren."}
{"id": "1055963", "revid": "90523", "url": "https://eu.wikipedia.org/wiki?curid=1055963", "title": "Izu-krisi", "text": ""}
{"id": "1055966", "revid": "56334", "url": "https://eu.wikipedia.org/wiki?curid=1055966", "title": "Haragi saltsa", "text": "Haragi saltsa txigortutako hezur, haragi soberakin, barazki, ardo txuri edo beltz, irin eta tomate saltsarekin egindako salda murriztu eta lodituari deitzen zaio."}
{"id": "1055967", "revid": "65203", "url": "https://eu.wikipedia.org/wiki?curid=1055967", "title": "Charles Watson-Wentworth (Rockinghamgo II. markesa)", "text": "Charles Watson-Wentworth, Rockinghamgo II. markesa (Wentworth, Yorkshire, 1730eko maiatzaren 13a - Wimbledon, 1782ko uztailaren 1a) britainiar politikaria izan zen. Britainia Handiko lehen ministroa izan zen 1765etik 1766ra eta 1782ko martxotik uztailera.\nGaztetan Jakobiten matxinadaren aurka borrokatu zen eta Erregegai gaztea jazarri zuen. Whig alderdiko buru izan zen.\n1765eko uztailean lehen ministro izendatu zuten, eta bere lehen gobernua Ipar Amerikako kolonietako arazoek kaltetu zuten. Urtebete geroago dimisioa eman zuen, gobernuan izandako barne desadostasunen ondorioz. Hurrengo hamasei urteetan oposizioaren buru izan zen. Aldi berean, Lorden Ganberako buru ere izan zen.\n1782ko martxoan berriro zuzendu zuen gobernua. Ameriketako Estatu Batuen independentzia aitortzea bultzatu zuen, baina hamalau hilabete geroago hil zen gripe epidemia batean."}
{"id": "1055968", "revid": "56334", "url": "https://eu.wikipedia.org/wiki?curid=1055968", "title": "Cosmoglotta", "text": "Cosmoglotta Interlingue mugimenduaren aldizkari nagusia eta Interlingue-Unionaren prentsa organo ofiziala da."}
{"id": "1055969", "revid": "90609", "url": "https://eu.wikipedia.org/wiki?curid=1055969", "title": "Txernobylgo hartzea", "text": ""}
{"id": "1055970", "revid": "56334", "url": "https://eu.wikipedia.org/wiki?curid=1055970", "title": "Zuku loditu saltsa", "text": "Zuku loditutako saltsak zartagin batean edo labeko erretilu batean itsatsita geratzen diren zukuak salda batekin berreskuratu eta saltsa dentsitatea emanik lortzen dugun likidoari esaten zaio. Oinarrizko jakiren zaporea kontzentraturik saltsa bihurtua dugu.\nBeraz zartagin horretan prestatutako edozein osagairen saltsa lortzerik dugu."}
{"id": "1055971", "revid": "90523", "url": "https://eu.wikipedia.org/wiki?curid=1055971", "title": "Aztertegi", "text": ""}
{"id": "1055972", "revid": "90523", "url": "https://eu.wikipedia.org/wiki?curid=1055972", "title": "Azterkola", "text": ""}
{"id": "1055973", "revid": "90523", "url": "https://eu.wikipedia.org/wiki?curid=1055973", "title": "Beharkintegi", "text": ""}
{"id": "1055977", "revid": "116477", "url": "https://eu.wikipedia.org/wiki?curid=1055977", "title": "Zuku lodituko saltsa", "text": ""}
{"id": "1055978", "revid": "56334", "url": "https://eu.wikipedia.org/wiki?curid=1055978", "title": "Barazki saltsa", "text": "Barazki saltsa , lurrina duten barazki desberdinekin ( tipula, porrua, azenarioa, baratxuria...) prestatzen den saltsa da. Barazki hauek ongailu desberdinekin erregosi ondoren, birrindu eta iragazi egiten dira. Edozein gisatu edo erregosi mota prestatu eta osagai nagusia erretiratu ondoren, salda, barazki eta bestelako ongailu guztiak irabiatu eta iragazi ondoren lortzen dena ere barazki saltsa kontsideratu genezake. Gisatu gehienetan lortzen ditugun saltsak talde honetan sartzen dira."}
{"id": "1055979", "revid": "1545", "url": "https://eu.wikipedia.org/wiki?curid=1055979", "title": "Saltsa gazi-gozo", "text": "Saltsa gazi-gozoa fruitu garratza edo karamelu eta ozpina oinarri dituzten saltsak ditugu. Haragi, arrai edo barazkiekin erabiltzen dira normalean.\nSaltsa gazi gozoen erabilerak.\nOrokorrean, erretako haragien lagungarri, barazkiekin edo entsaladak ontzeko erabili izan dira."}
{"id": "1055980", "revid": "56334", "url": "https://eu.wikipedia.org/wiki?curid=1055980", "title": "Charles Watson-Wentworth", "text": ""}
{"id": "1055981", "revid": "56334", "url": "https://eu.wikipedia.org/wiki?curid=1055981", "title": "Reanne Evans", "text": "Reanne Evans (Dudley, West Midlands, 1985eko urriaren 25a) snooker jokalari profesional ingelesa da, emakumezkoen snooker munduko txapelketa gehien irabazi dituen jokalaria (2022 artean). \nEz bakarrik jokatzen du emakumezkoentzako lehiaketetan, World Snooker Tour (WST) deritzon zirkuito profesionalean ere bai. WSTn gizonezkoak dira ia guztiak, baina ez da berez generoak markatutako lehiaketa bat 21. mendean; gertatzen dena da emakumezko gutxik jokatzen dutela eta, arrazoia zein delarik ere, gizonezkoak daudela rankingetan goian billar mota honetan.\nEurosport telebista katean ere kolaboratzen du snookerreko esatari aditu gisa."}
{"id": "1055982", "revid": "116181", "url": "https://eu.wikipedia.org/wiki?curid=1055982", "title": "Hostomelgo gudua", "text": "Hostomelgo gudua Hostomel herriaren kontrola lortzeko Errusiako eta Ukrainako Indar Armatuen artean hasitako gudua izan zen, 2022ko Ukrainako inbasioaren parte den Kieveko erasoaldiaren testuinguruan. Errusiako Indarrek Hostomel, Butxa eta Irpin hirien kontrola lortzea bilatzen zuten, Ukrainako hiriburu den Kiev hiria mendebaldetik inguratu eta, ondorioz, setiatzeko. Kieveko erasoaldiaren intentsitatea zela eta, Kie Oblasteko Estatuko Administrazioak Hostomel izendatu zuen \u2013Irpin, Butxa, M06 autobidea eta Vyxhorod-ekin batera\u2013 Kiev Oblasteko tokirik arriskutsuena.\nAurrekariak.\n2022ko otsailaren 24an, Errusiako Indar Aerogarraiatuak helikopteroen bidez iritsi eta Ukrainako Indarrei aurre egin zieten, hiritik gertu kokaturiko Hostomelgo Aireportua kontrolatzeko helburuarekin, guduari hasiera emanez. Ukrainako Indarrek, hasieran, aireportutik kanporatu zituzten Errusiar tropak; baina, laster, Errusiako errefortzuek kontraeraso bat hasi zuten.\nOtsailaren 25ean, Errusiako Indarrek Hostomelgo Aireportua ukrainarren eskuetatik kentzea lortu zuten. Ondorioz, gudua aireportutik inguruko herrira aldatu zen, Errusiako Indarrek Hostomelen hanka-sartze bat sortzen hasi eta aurrera egiten hasi zirenean.\nGudua.\n2022ko otsailak 25\u201328.\nAireportuko guduaren ostean, ukrainar eta errusiar indarrak elkarri aurre egiten hasi ziren, Hostomelen zein honen inguruan. Sare sozialetan argitaratutako bideoetan, Errusiaren tanke-zutabe bat, erretzen, ikus zitekeen herriaren kanpoaldean, bai eta Ukrainako Mi-24 helikopteroek misilak jaurtitzen, Errusiako posizioak ziren bizitegi batetan.\"Kadyrovtsy\"ak, orduan, herriaren kanpoaldera edo aireportura joan zirela jakinarazi zen, Volodymyr Zelensky, Ukrainako Presidentea, hiltzeko prestaketan. Ukrainako Segurtasun-Zerbitzuak jakinarazi zuenez, \"kadyrovtsy-\"konboiak 250 ibilgailu baino gehiago eta \"Txetxeniako Errepublikako borrokalari onenetariko\" 1,500 soldadu baino gehiagok osatzen zuten. Ukrainako inteligentziak adierazi zuenez, inbasioaren aurka dauden FSBko elementuetatik jaso zituzten informazio horiek.\n2022ko otsailaren 26an, aurreko informazio-txostenari jarraituz, ukrainar indarrek Zelensky Presidentea hiltzeaz arduratuko zen txetxeniar eraso-talde bat atzeman eta suntsitu zuten. Beste nonbait, Ukrainako UAVek txetxeniar borrokalariak biltzen ari ziren Hostomel inguruko bi kokagune aurkitu zituzten; hala, Ukrainako Guardia Nazionalak eta Alpha Taldeak kokagune horiei eraso egin zieten gero, prozesuan, Errusiaren ibilgailu blindatuen konboi bat suntsituz ere. Ukrainako funtzionarioen arabera, Magomed Tuxayev, txetxeniar jenerala eta Errusiako Guardia Nazionaleko 141. Erregimentu Motorizatuko burua, hil zen erasoan. Ukrainako Indarrek, gainera, jakinarazi zuten eraso hauen ondoriozko \"kadyrovtsy\"en biktima-kopurua handia izan zela.\n2022ko martxoak 1\u20135.\nHostomelgo bizilagunak, Errusiako Indarren etengabeko bonbardaketa eta aire-erasoen ondorioz, ur-, janari-, elektrizitate- eta sendagai-hornidura gabe geratu ziren. Etengabeko bonbardaketak, gainera, galarazi zuen ere bizilagunek laguntza humanitarioa jasotzea, bai eta herritik ateratzea edota kaletik gorpuak kentzea. \"Kadyrovtsy\"ak Hostomelgo Aireportutik gertuago ari zirela jakinarazi zen ere, bai eta bizilagunei lapurtzen ari zitzaizkiela, soldadu errusiarrak Hostomel barruan aurrera egiten ari ziren bitartean. Lekukoen arabera, Errusiako soldaduek anbulantzia bati tiro egin zioten egun hartan.\nMartxoaren 3an, ukrainar indarrek eta errusiar indarrek hiri-borrokan hasi ziren, hiri barruan. Ukrainako Defentsa Ministerioko Inteligentzia Zuzendaritza Nagusiak \u2013GUR MO\u2013 jakinarazi zuenez, haien agindupeko eta tokiko erresistentziaren menpeko indar bereziek hogei BMD errusiar suntsitu zituzten Hostomelen \u2013BMD-3 eta/edo BMD-4ak\u2013. Horietatik guztietatik hamar arratsaldeko 18:30etan suntsitu zituzten, herriko beira-fabrikatik gertu. Errusiako Indarrak, azkenean, herritik uxatu zituzten egun hartan. Sare sozialetan argitaratutako bideo batean hiriaren guduaren ondorioak ikus zitezkeen, non errusiar ibilgailu suntsituak eta abandonatuak zein hildako soldadu errusiarrak kaleetan zehar ikus zitezkeen. Ukrainako frankotiratzaile batek Andrei Sukhovetski maior jenerala hil zuen, Hostomelen edo Hostomelgo Aireportuan. Inbasioan zehar, gainera, Arma Konbinatuen 41. Armadako komandanteordearen funtzioa betetzen zuen Sukhovetskik.\nMartxoaren 4an, ukrainar indarrek bigarren aldiz egin zuten errusiar indarren kontra hiri-kaleetan, beste BMD bat suntsitu eta errusiar indarrak BM-21 Grad kamioietako koheteekin bonbardatuz. Hostomelgo beste leku batean, ukrainar soldaduek \"kadyrovtsy\"-unitate bat garaitu zuten, lehen hauek armak, ekipoak eta ibilgailu blindatua lapurtuz. Ukrainako Indarrek, geroago, Errusiako Indarren eskutik Hostomelen kontrola berreskuratu zutela jakinarazi zen ere. Ukrainako inteligentziak jakinarazi zuenez, Errusiaren Guardiako Aire Erasoko 31. Brigadak, gutxienez, 50 hildako jasan zituen Hostomeleko guduan zehar; halaber, GUR MOren menpeko indar bereziek, Helburu Bereziko 3. Erregimentuak zein tokiko erresistentzia borrokalariek guduan parte hartu zutela jakinarazi zuten ere. Errusiak porrota jasotako borroketatik, errusiar armak, ekipoak, langileak eta dokumentu pertsonalak atzematen zituzten Ukrainako Armadak, erabil zitezkeen armak tokiko erresistentziari birbanatzeko. GUR MOk jakinarazi zuenez, hildako soldadu errusiarrek ez zuren identifikazio-agiririk; izan ere, beren gainean txertaketa-ziurtagiriak eta liburu mediko hutsak zituzten soilik. Egun berean, ordea, Ukrainako Indarrek jakinarazi zuten Valeri Txybinieiev maior ukrainarra hil zutela Hostomelgo Aireportutik gertu; ustez, Guardiako Aire Erasoko 31. Brigadako kideen esku\u2013. Soldadu hauek, geroago, Hostomelera itzuli eta, bertan, egoitza-konplexu bat okupatu zuten, 40 biztanle edo gehiago bahitu modura hartuz.\nRuslan Vinitxenko kazetariak bere esperientzia, Errusiako Indarren sei eguneko gatibutasunean, zehaztu zuen, gatibu egon zenean etxebizitza eraikin baten sotoan. Haren arabera, soldadu errusiarrek 60 pertsona bildu zituzten \u2013bere burua barne\u2013 sotoan; era berean, antzeko ekintzak egin ziren beste 90 pertsonekin, ondoko apartamentu-multzo batean. Bahitu ostean, telefonoak konfiskatu eta suntsitu zituzten, euren apartamentuak arpilatu zituzten eta gerraren egoerari buruzko informazio faltsua zabaldu zuten; hala nola, Errusiako Indarrek Kiev zein Odesa hiriak bereganatu zituztela. Bizilagunei sototik irteteko aukera bi zituzten soilik; erretzea edo ura biltzea. Martxoaren 10ean, bere ihesaldiaren egunean, Vinitxenkok adierazi zuen Errusiako soldaduek jakinarazi zutela bizilagunak biltzen ari zirela, hauek Bielorrusiara bidaltzeko. Gainontzeko bizilagunak berarekin ihes egiteko konbentzitzen saiatu zen, baina larriegi zeuden alde egiteko. Vinitxenkok bere neska-laguna hartu eta herritik ihes egin zuen, bertatik pasatzen zen motorista batek jaso ondoren. Hiru soldadu errusiarrek zer egiten ari ziren ikusi zuten, baina ez zuten hura geldiarazteko saiakerarik egin.\nMartxoaren 5ean, Errusiako Indarrek Hostomel bereganatzea lortu zuten; jarraian, besteak beste, zibilen ebakuatzea erabat eragozten hasi ziren.\nUkrainaren kontraerasoa (2022ko martxoa).\nMartxoaren 7an, Hostomelgo alkatea, Juri Pylypko, beste hainbat boluntariorekin batera, errusiar tropen eskutan hil zen, bizilagunei janaria eta sendagaiak banatzen zituzten bitartean. Bere gorpua, informazioaren arabera, \"booby trap\" bihurtu omen zuten errusiar indarrek. Hala ere, bertako apaiza bere gorpua hartzera etorri zenean, soldadu errusiar jator batek apaiza hurbiltzeari utzi zion, tranpa desarmatu eta alkatearen gorpua eskorga batean kargatzen lagundu zuen, bertatik urruntzeko. Juri, azkenean, bertako elizaren ondoan lurperatu zuten, ohoreekin. Egunean zehar, ukrainar indarrek Hostomelg zati batzuk berreskuratu zituzten. Errusiako Indarrek, honi erantzunez, bi batailoi talde taktiko zabaldu zituzten Hostomelerantz, erasorako prestaketetan.\nMartxoaren 8an, Ukrainako Indarrek Errusiaren gau-erasoaldi bat uxatu zuten, Hostomelen. Ukrainako Indarrek eskala handiko ebakuazioa eta laguntza humanitarioa banatzeko prestatzen ari ziren orduan, Hostomelgo bizilagunentzat. Biharamunean, ukrainar indarrek eskala-handiko ebakuazio bat egin zuten Kiev Oblast osoan zehar, Hostomelen barne; ondorioz, Oblast osoan 20,000 bat zibil ebakuatzea lortu zuten. Era berean, ebakuazioak hurrengo egunean jarraitu zuen ere.\nMartxoaren 11n, bizilagunek jakinarazi zuten Errusiako Indarrek Hostomelen zatirik handiena kontrolatzen zutela, eta oso zaila egiten zitzaiela herritik ateratzea edo laguntza humanitarioa jasotzea. Errusiako ekipamendu militarra hirigunera eta bizitegi-guneen ingurura mugitu ziren, eta Errusiako Indarrek hornigaiak helikopteroen bidez jasotzen zituzten bitartean. Lekukoek, gainera, \"kadyrovtsy\"ak Hostomel inguruan arrazoirik gabe zibilak exekutatzen ari zirela jakinarazi zuten. Hala ere, autobus-bidezko ebakuazioek, hurrengo eugnean, martxoaren 12an, jarraitu ahal izan zuten.\nMartxoaren 13an, ukrainar indarrek Errusiako Indarrei eraso egin zieten Hostomel inguruko ibai bat zeharkatzen saiatzen ari zirela, pontoi-zubi bat erabiliz. Erasoan, zubia zein Errusiako hainbat ibilgailu suntsitu zituzten ukrainarrek.\nMartxoaren 14an, Ramzan Kadyrov-ek, Txetxeniako Errepublikako Buruak, Hostomelen sartu zela esan zuen. Informazio hau ezin izan zen egiaztatu iragarpenaren unean; halere, zalantzak sortu ziren bere iragarpena Errusiako estatu-hedabideek igortzen zutelako. Oleksi Arestovytx-ek, Presidentearen kontseilariak, ere zalantzan jarri zuen Kadyroven aldarrikapena, iragarpenaren aurreko egunean Groznyn ikusi zuelako hau. Egunean zehar, bi ebakuazio zibil egin zituzten Hostomelen; hamar autobusez osatutako lehen zutabeak arrakastaz ebakuatu zituen amak, haurrak, adinekoak eta ezinduak. Hala ere, lau autobusez osatutako bigarren konboia errusiar morteroek sua jaso zuten; erasoan, emakume bat hil zen eta beste bi gizon zauritu ziren.\nMartxoaren 16an, ukrainar indarrek kontraeraso bat hasi zuten Errusiako Indarren aurka, Kiev inguruan \u2013Hostomel barne\u2013. Andri Nebitov-en arabera, Kiev eskualdeko poliziaburua, Ukrainako Indarrek Errusiako posizioak hautsi ahal izan zituzten artilleria-erasoak egin ostean. Gainera, kontraeraso horrek Kiev erasotzeko Errusiako indarren plana eten zuela esan zuen ere.\nErrusiako Indarren erretiratzea (2022ko apirila).\nApirilaren 1ean, Oleksandr Pavlyuk-ek, Kieveko Eskualdeko Administrazio Militarreko buruak, Errusiako Indarrek Hostomel utzi zutela esan zuen. Apirilaren 2rako, gainera, Kiev Oblast osoa \u2013non Hostomel dagoen kokaturik\u2013 Errusiako militarrez libre deklaratu zuen Ukrainako Defentsa Ministerioak, errusiar tropek eremua utzi ostean."}
{"id": "1055983", "revid": "56334", "url": "https://eu.wikipedia.org/wiki?curid=1055983", "title": "Saltsa gazi gozoa", "text": ""}
{"id": "1055984", "revid": "96065", "url": "https://eu.wikipedia.org/wiki?curid=1055984", "title": "Pil-pil saltsa", "text": "Pil-pil saltsa bakailaoa pil-pil eran prestatzen dugunean lortzen dugun saltsa ligatuari deitzen zaio. Saltsa hau bakailao, olioa, baratxuri eta pipermin zaporea duen olio birjin ligatua dela esan dezakegu. Bakailaoa pil-pilpilean prestatu behar da saltsa hau lortzeko, hala era beste arrai mota batzurekin ere prestatu daiteke. Beste saltsa batzuk prestatzeko ere erabil liteke.\nPil-pil saltsaren erabilera.\nNormalean bakailaoarekin, bakailao kokotxarekin edo gelatina ugari duen beste arrai bat erabiliz egin daiteke saltsa hau,\nSaltsa lortu ondoren zabalduta dago beste osagai batzuekin nahasi eta erabiltzea, gehienetan arrain edo ozpin olioa egiteko, baita barazkiekin ere.\nPil-pil saltsatik eratorritako beste saltsak.\nPil-Pil ozpin-olioa."}
{"id": "1055986", "revid": "56334", "url": "https://eu.wikipedia.org/wiki?curid=1055986", "title": "Bizkaitar saltsa", "text": "Bizkaitar saltsa bereziki tipula eta piper txorizeroa oinarri duen saltsa gorria da. Saltsa hau plater ugaritan erabiltzen da, txerrikiak, barraskiloak, ardikieetan baina bereziki ezagutzen da Bakailaoa Bizkaiko erara prestatzeko erabiltzen delako.\nOhiko eztabaida edo galdera izaten da tomatea behar duen edo ez baina horretaz adostasunik ez dago.\nBizkaitar saltsaren erabilerak.\nBakailaoa Bizkaitar erara egiteko: tripakiak, txerri hankak, muturrak edo beste edozein haragi edo arrainekin prestatzeko erabiltzen da. Baita kolorea edo zaporea beste saltsa batzuei emateko ere.\nBizkaitar saltsa errezeta.\n4 pertsonentzat.\nKanpo estekak.\nhttps://www.gastronomiavasca.net/"}
{"id": "1055987", "revid": "56334", "url": "https://eu.wikipedia.org/wiki?curid=1055987", "title": "Txipiroi tinta saltsa", "text": "Txipiroi tinta saltsari, txipiroi tintak ematen dio zapore eta kolorea bereizgarriak. Txipiroiaren tinta iluna, goxatutako barazki ogi txigortu, tomate eta bestelako hongailuak ditu oinarri.Saltsa hau, txipiroiak bere tintan platera prestatzeko erabiltzen da bereziki, hala ere, bestelako prestaketean ere erabili liteke.\nTxipiroi tinta saltsaren erabilerak.\nBere erabilera txipiroi edo begi handiekin bada ere, gaur egun beste prestaketa ugarirekin ere erabiltzen da, lagungarri moduan edo kolorea emateko ere: arrozarekin, piper berdearekin, kroketekin..."}
{"id": "1055994", "revid": "56334", "url": "https://eu.wikipedia.org/wiki?curid=1055994", "title": "Vasylkiv", "text": "Vasylkiv () Stuhna ibaiaren ibaiertzean kokatutako hiria da, Kiev Oblastan kokaturikoa, Ukraina erdialdean. Administratiboki, oblast-mailako garrantzia duen herri gisa sailkatzen da eta, gainera, Vasylkivsky Raioneko administrazio-zentro gisa ere balio du, nahiz eta, zentzu hertsian, ez den raionaren parte. \n1,000 urte baino gehiagoko historia duen herria da, 988. urtean sortu zelako; hala ere, 1796ra arte ez zuen hiri-estatusa lortu. Hiriak Vasylkiveko Aire Basea du bere barne, Gerra Hotzaren garaitik geroztik. Egun, herria industria-gune garrantzitsua da, non etxetresna elektrikoak eta larrugintzazko artikuluak ekoizten diren. 2021eko estimazioei jarraiki, herriak 37,310ko biztanleria du."}
{"id": "1055996", "revid": "56334", "url": "https://eu.wikipedia.org/wiki?curid=1055996", "title": "Vasylkiveko gudua", "text": "Vasylkiveko gudua Errusiar Federazioaren eta Ukrainaren arteko gudu bat izan zen, 2022ko otsailaren 26an gertatutakoa 2022ko Ukrainaren inbasioan parte bezala.\nGudua.\nOtsailaren 26ko goizaldean, Errusiako Indar Aerogarraiatuetako paraxutistak Vasylkiv hiritik gertu lurreratzen hasi ziren, Kiev hiritik 40 kilometrora, hegoaldera dagoen hiria; izan ere, helburua bertan kokatzen den Vasylkiveko Aire Basea ziurtatzea zen. Lurreratzearen ondorioz, Errusiako paraxutisten eta Ukrainako defendatzaileen arteko borroka gogorrak gertatu ziren hirian.\nUkrainako agintarien arabera, goizaldeko 01:30etan, Ukrainako Su-27 ehiza-hegazkin batek paraxutistak zeramatzan Ilyushin Il-76 errusiarra eraitsi zuen. 03:20etan, gainera, bigarren Il-76 bat eraitsi omen zuten aldirietako Bila Tserkva hiriaren gainean.\nNatalia Balasynovytx-ek, Vasylkiveko alkateak, adierazi zuen 200 ukrainar baino gehiago zauritu zirela guduan zehar. Geroago esan zuenez, ukrainar indarrek paraxutista errusiarrek eginiko hiriaren zein kale nagusiaren inguruko aire base militarraren aurkako erasoa uxatu zutela, hiriaren egoera baretu zelarik. \"Wall Street Journal\" egunkariak jakinarazi zuenez, Ukrainako Indarrek hiria patruilatu zuten goizean zehar, errusiar atzeratuak bilatzen ari zirela.\nGudu-ostea.\n2022ko otsail eta martxoa.\nOtsailaren 27ko goizaldean, Errusiako misil batek Vasylkiveko petrolio-biltegi bat jo eta su eman zion. Martxoaren 12an, Errusiaren bigarren misil-eraso batek aire-basea suntsitzea lortu zuen. \n2022ko apirila.\nApirilaren 2an Kiev Oblast osoa \u2013Vasylkiv hiria barne, beraz\u2013 inbaditzaileetatik libre zegoela deklaratu zuen Ukrainako Defentsa Ministerioak, Errusiako tropek eremua utzi ostean. "}
{"id": "1055997", "revid": "1545", "url": "https://eu.wikipedia.org/wiki?curid=1055997", "title": "Te\u00f3filo Braga", "text": "Joaquim Te\u00f3filo Fernandes Braga (Ponta Delgada, Azoreak, 1843ko otsailaren 24a - Lisboa, 1924ko urtarrilaren 28a) portugaldar idazle eta politikaria izan zen. Portugalgo presidentea izan zen 1915ean.\nHamabost urterekin hasi zen olerkiak argitaratzen uharteetako egunkari batean. 1861ean Coimbrako Unibertsitatera joan zen zuzenbidea ikastera. Han bere lana argitaratzen jarraitu zuen eta unibertsitatearen kontserbadorismoari ere aurre egin zion eta 1872an literatura modernoko irakasle postua lortu zuen.\nFilosofian mugimendu positibistari atxiki zitzaion, eta politikoki errepublikanismoari. Portugalgo Alderdi Errepublikanoko kide izan zen eta Porton parte hartu zuen 1891ko uztaileko matxinadan. \n1910ean behin-behineko gobernuko presidente izendatu zuten, Portugalen errepublika aldarrikatu ondoren. 1915eko maiatzean errepublikako presidente izendatu zuten Manuel de Arriagak dimisioa eman ondoren, eta urte horretako urrian Bernardino Machadok hartu zuen haren lekua."}
{"id": "1055999", "revid": "90609", "url": "https://eu.wikipedia.org/wiki?curid=1055999", "title": "Vasylkiveko aire-basea", "text": "Vasylkiveko aire-basea Ukrainako Aire Armadaren aire-base bat zen, Vasylkiv hiritik gertu kokatua, Kiev Oblastean, Ukrainan. Basean bertan, Hegazkintza Taktikoko 40. Brigadaren egoitza kokaturik zegoen.\nHistoria.\nVasylkiven zeuden unitateen artean aipagarri da Guardiako Ehiza-Hegazkinen 146. Erregimentua \u2013146 Gv IAP modura ere ezaguna\u2013 , 41 Mikoyan-Gurevich MiG-25 PD hegazkinekin hegan egiten zuena. Erregimentua 1950ean iritsi zen basera, Aireko Defentsako 19. Dibisioaren menpean zegoenean; hau, 1989ko ekainean, Aireko Defentsako 49. Talde gisa berrantolatu zuten \u2013edozein kasutan, Aireko Defentsako 8. Armadako kide bezala\u2013. Ukrainak 1992ko ekainaren 1ean hartu zuen bere gain erregimentua, bai eta urtebete geroago, 1993ko ekainaren 1ean, desegin zen.\nBandera Gorriko Ehiza-Hegazkinen 92. Erregimentua 1993an iritsi zen Mukatxevotik, non egon zen 1994an desegina izan arte.\nBasea Vasylkiveko guduan izandako borroka-gunea izan zen, Kieveko erasoaldiaren zati zen 2022ko Ukrainako inbasioan. Testuinguru horretan, aire-basea 2022ko martxoaren 12an suntsitu zuten, Errusiaren aire-basearen lurreratze-pistaren aurkako misil-erasoen ondorioz."}
{"id": "1056000", "revid": "90609", "url": "https://eu.wikipedia.org/wiki?curid=1056000", "title": "Vasylkiveko Aire Basea", "text": ""}
{"id": "1056001", "revid": "90523", "url": "https://eu.wikipedia.org/wiki?curid=1056001", "title": "Ruteniar", "text": ""}
{"id": "1056002", "revid": "90523", "url": "https://eu.wikipedia.org/wiki?curid=1056002", "title": "Karpatoetako ruteniar", "text": ""}
{"id": "1056003", "revid": "90523", "url": "https://eu.wikipedia.org/wiki?curid=1056003", "title": "Karpatoetako ukrainar", "text": ""}
{"id": "1056004", "revid": "90523", "url": "https://eu.wikipedia.org/wiki?curid=1056004", "title": "Karpatoetako errusiar", "text": ""}
{"id": "1056005", "revid": "90523", "url": "https://eu.wikipedia.org/wiki?curid=1056005", "title": "Rusniako", "text": ""}
{"id": "1056006", "revid": "90523", "url": "https://eu.wikipedia.org/wiki?curid=1056006", "title": "Ruteniera", "text": "Ruteniera edo kantzilertzaren eslaviera (\u0440\u0443\u0441\u043a\u0430(\u044f) \u043c\u043e\u0432\u0430) ekialdeko eslaviar hizkuntza da, Lituaniako Dukerri Handian eta Bi Nazioen Errepublikan hitz egiten zutena.\nBere izaera zalantzazkoa da: aditu batzuek hizkunetzat eta besteek antzinako ekialdeko eslavierazko dialekto edo dialekto-multzotzat hartzen dute. Bere aldaerek egungo bielorrusiera, rusiniera eta ukrainera sortu zituzten."}
{"id": "1056007", "revid": "96586", "url": "https://eu.wikipedia.org/wiki?curid=1056007", "title": "Asma Barlas", "text": "Asma Barlas (1950ean jaioa) idazle eta akademiko pakistandarra da. Barlasen espezialitateak nazioarteko politika, islama eta hermeneutika koranikoa eta emakumeen ikasketak dira.\nBiografia eta hezkuntza.\nBarlas Pakistanen jaio zen 1950ean. Kinnaird College-n Ingeles Literatura eta Filosofiako gradua lortu zuen eta Punjabeko Unibertsitatean Kazetaritzako masterra. Denverreko Unibertsitatean Nazioarteko Ikasketetako masterra eta doktoretza lortu zituen."}
{"id": "1056011", "revid": "119347", "url": "https://eu.wikipedia.org/wiki?curid=1056011", "title": "Sheila Rowbotham", "text": "Sheila Rowbotham (Leeds, Erresuma Batua,1943ko otsailaren 27) historialari feminista sozialista britaniarra da. Ingalaterrako emakumeen askapen mugimenduaren hasieran aktiboki parte hartu zuen eta nazioartean feminismoaren eta gizarte mugimendu erradikalen historialari bezala ezagutzen da.\nBizitza goiztiarra.\nRowbotham 1943an Leeds-en jaio zen. Bere gurasoak ingeniaritza-enpresa bateko saltzailea eta bulegoko langilea ziren. Txikitatik, historiarekiko interes handia agertu zuen. Berak historia politiko tradizionalak \"hotz utzi zuela\" idatzi zuen, baina Olga Wilkinson irakasleari aitortu zion historia sozialean duen interesa piztu zitzaiola, historia \"orainekoa zela, ez historia-liburuetakoa\" zela erakutsiz.\nRowbotham Oxfordeko Unibertsitateko St Hilda's Collegera joan zen eta gero Londresko Unibertsitatera. Bere lan-bizitza irakasle gisa hasi zuen goi-mailako edo helduen hezkuntzako ikastetxe eta institutu integraletan. St. Hilda's Collegera zihoala, Rowbothamek ikusi zuen ez zitzaiola interesatzen historia politikoan oinarritutako ikasketa-programa. St Hilda-n ikasketak hasi zituen garaian bere burua \"ez batere ezkertiarra\" eta \"hippie bohemio\" lez deskribatu zuen. Hala ere, laster hasi zen ezkerrekoekin harremanetan jartzen, Gareth Stedmanekin adibidez, geroago historialari profesional bihurtu zena. Rowbothamek E. P. Thompson eta Dorothy Thompson ere ezagutu zituen une horretan, Kartismoan eta langile-klaseko mugimenduen historian izandako interesagatik, tutore batek haiek bisitatzea gomendatu ondoren. Armagabetze Nuklearreko Kanpainan eta zenbait talde sozialistatan (besteak beste, Alderdi Laboristaren gazte-hegala) parte hartuta, Rowbotham Karl Marxen ideietan sartu zuten. Politika alderdikoiaren zuzendaritzarekin desengainatuta, hainbat atxikipen-kanpainatan murgildu zen, \"Black Dwarf\" egunkari politiko erradikalean idatziz, zeinaren erredakzio batzordean ere sartu zen.\nFeminismoaren ikuspegiak.\n1960ko hamarkadan, Rowbotham Sally Alexander eta Anna Davin-ekin batera, Ruskin College-rekin lotutako \"History Workshop\" mugimenduaren sortzaile eta buruetako bat izan zen. Historia Tailerren mugimenduak \"historia behetik\" idatzi nahi izan zuen, jende arruntaren bizipenetan arreta jarriz, historia-idazketaren tradizio marxista langile mugimenduaren tradizioarekin elkartuz. 1960ko hamarkadaren amaiera aldera, Rowbothamek emakumeen askapen mugimenduan (bigarren olatuko feminismoa izenez ere ezagutzen dena) parte hartu zuen. 1969an, \"Emakumearen Askapena eta Politika Berria\" izeneko liburuxka argitaratu zuen, teoria sozialistak emakumearen zapalkuntza, kulturari eta ekonomiari dagokienez, kontuan hartu behar zuela argudiatuz. Partehartze handia izan zuen \"Beyond the Fragments\" konferentzian, Britainia Handiko korronte sozialista demokratiko eta feminista sozialistak elkartzen saiatu baitzen. 1983tik 1986ra bitartean, Rowbotham, Greater London Council-eko (GLC), \"Jobs for\" \"Change\" egunkariaren editore izan zen. \nUne horretan, GLCko Plangintza Popularraren Unitatean, Hilary Wainwright-ekin batera, plangintza ekonomikoaren ikuspegi demokratikoen garapenean parte hartu zuen. Harrezkero, Rowbothamek azterlan eta artikulu ugari idatzi ditu bere teoria zabalduz. Teoria horren arabera, emakumeen zapalkuntza indar ekonomiko eta kulturalen emaitza da. Orduan, (feminismo sozialista) ikuspegi dualista, eremu publikoa eta pribatua aztertzen dituena, beharrezkotzat jotzen du askapenaren alde lan egiteko.\nRowbothamek batez ere historia sozial marxistaren eragina izan zuen E. P. Thompsonek eta Dorothy Thompsonek praktikatzen zuten moduan. Azterketa marxista eta feminismoa uztartuz, Rowbotham-ek kapitalismoak sistematikoki langile klasea zapaltzea ez ezik, bereziki emakumeak zapaltzen dituela esan zuen. Bere iritziz, emakumeak bi aldiz zapalduta daude, alde batetik bizirauteko beren lana saltzera behartuta daudelako, eta bestetik euren lana senarra eta seme-alabak laguntzeko erabili behar dutelako.\nRowbotham kritiko ageri da historia marxista tradizionalarekin. Bere ustez, klase-gatazka batean zentratzean, zapalkuntza sexuala alde batera uzten du. Era berean, gizarte komunistetan sexismoa existitzen ez zela dioten marxistak kritikatu ditu.\n\"Women, Resistance and Revolution\" (1972) eta \"Hidden from History\" (1973) liburuetan, XVII. mendetik XX. mendera arte Kuban, Aljerian, Vietnamen, Txinan, Errusian, Frantzian eta Britainia Handian emakumeen mugimendu erradikal eta iraultzaileetan izandako esperientzia aztertu zuen Rowbothamek. Bere ustez, ezarritako ordenaren barruan lan egiteak ez die inoiz emakumeei inolako aurrerapenik ekarri, eta soilik mugimendu sozialista iraultzaileen bitartez lortu dute emakumeek nolabaiteko irabazi soziala. \n\"Women, Resistance and Revolution\"-en egindako tesian adibidez, Errusiako emakumeek Inperioaren amaieran, Behin-behineko gobernuan eta Sobietar aroaren hasieran izan zuten papera aztertu zuen. Rowbothamek idatzi zuen emakumeek funtsezko eginkizuna izan zutela Nikolas II.a enperadorea eta harekin batera 1612tik errege izan zen Romanov dinastia kanporatzeko. Rowbothamek Vladimir Lenin eta beste hainbat buruzagi boltxebike goraipatu zituen abortua, dibortzioa eta kontrazepzioa legeztatzeagatik eta \"Zhenotdel\" (emakumeen departamentua) fundatzeagatik. Sobietar politikak kritikatu ditu, emakumeek lanaldi osoa lan egiteaz gain, etxeko lanen eta umeen hazkuntzaren zamak beraien gain hartu behar izateagatik. Rowbothamek argudiatu zuen estalinistak emakume sobietarrentzako erregresio baten hasiera ekarri zuela; izan ere, Stalinek, neurri batean, Errusiako balio tradizionaletara itzulera ekarri zuen.\n\"Women, Resistance and Revolution\" liburuan idatzi zuenez, emakumeei Frantziako Iraultza eta Txinako gerra zibilean parte hartzen utzi bazitzaien ere, behin Napoleon edo Mao Zedong-en agintean jarri zirenean, aurreko balio patriarkaletara atzerakada bat egon zela. Garai horretan abian zegoen Vietnamgo gerrari buruz hitz egitean, Rowbotham-ek adierazi zuen Viet Cong-en zerbitzatzen ari ziren emakume vietnamdarrak kausarekin konprometituta egotearen arrazoietako bat, estatubatuar soldaduengadik bortxaketa jasatzeko arriskua zela. Rowbotham izan zen Mendebaldean, Vietnamen gertatzen ari zenaren atentzioa erakartzen lehenetariko bat. Hego Vietnamgo landa eremua 1961ean \"Agente Laranja\" herbizidaz ihinztatu zenetik, \"abortu, ume deformatuen edo hilda jaiotzeen\" ehunekoa asko handitu zen. Kapitalismoa eta sexismoa/patriarkatuak lotura estua dutela dio, non biak suntsitzeko modu bakarra gizon eta emakumeen baldintzapen kulturala, haurren hazkuntza, gizartearen egitura juridikoa, sexualitatea eta lanaren izaera bera, aldatzea diren. Rowbotham-en liburuek harrera ona izan zuten eta oraindik ere harrera ona dute zirkulu feministetan.\n\"Hidden from History\" lanean, XVII. mendetik 1930era arte, emakume britainiarren historia aztertu zuen, ikuspegi marxista batetik. Rowbothamentzat, emakume britainiarren historia klase zapalkuntzaren, Industria Iraultzaren eta sexismoaren bidez defini zitekeen hobekien.\n1973ko \"Women's Consciousness, Men's World\" liburuan, Rowbothamek Britainia Handiko egoera sozial garaikideei buruzko bere analisia aurkeztu zuen ikuspegi marxista-feminista batetik. Sexismoaren jatorria kapitalismoa baino lehenagokoa dela dio, eta ezkontzeak feudalismoaren antza handia duela. Berak dio feudalismoan morroiak beren nagusiak zerbitzatzera behartuta zeudenez, emazteak ere senarrak zerbitzatzeko kontratatuta daudela. Susan Cook historialariak Rowbotham goraipatu zuen XVII. mendetik aurrera Britainia Handian \"emakumeen kontzientzia\" trazatu izanagatik.\n1977an Jean McCrindlerekin batera idatzitako \"Dutiful Daughters\" liburuan, Rowbothamek klase ertain-beheko eta langile jatorriko hamalau emakume elkarrizketatu zituen. Rowbothamek adierazi zuen gertaera hauek ez zutela britainiar emakume guztien adierazgarri izan nahi, hala ere ahozko beste historia batzuekin konbinatuz gero, emakume arrunten esperientziaren irudia eman dezaketela.\nBizitza pertsonala eta politikoa lotzeko, Rowbothamek XIX. mendearen amaieratik XX. mende hasierako sinesmen sexualak eta politikoak aztertu zituen, euren artean Edward Carpenter eta Stella Browne. Rowbothamek argudiatu zuen beraien sinesmen politikoak euren bizitza pertsonalarekin lotura estua zutela. Carpenter, homosexualen eskubideen aldeko aktibistak, sozialismoa gizateriaren berpizkunde espiritualerako bide gisa ikusi zuen. Browne feminista, jaiotza-kontrola legeztatzearen alde borrokatu zen eta emakumeentzako sexu-plazeraren garrantziaren alde egin zuen. \nHistorialari gisa egindako lanaz gain, Rowbotham mugimendu ezkertiarretan aktiboa izan da. Hilary Wainwright eta Lynne Segal-ekin batera idatzitako \"Beyond the Fragments\" liburuan, Rowbothamek Britainia Handiko ezkerreko korronteak batu eta herri-aktibismoaren bitartez Britainia Handi sozialista baten alde lan egiteko eskatu zuen. Berak sinesmen handia du gizartea behetik gora aldatzeko lan egiten duten gizarte-mugimenduko aktibistengan. Horrez gain, historialariek, gizartearen gaitzak agerian uzten dituen liburuak idatziz, gizarte-aldaketari ekarpen handia egin diezaioketela uste du. \nRowbotham 2000ko \"Fifty Key Thinkers on History\" bilduman (hiru emakumeetatik) bat bezala jarriz, Hughes-Warrington-ek Rowbotham ikertzaile gisa deskribatzen du, iturri askotatik abiatuz lan egiten duelako. \nRowbotham-en \"The Trouble with Patriarchy\"-ri erreferentzia eginez, Hughes-Warrington-ek bat egiten du patriarkatuaren aurka borrokatzeko horren ideia argia izan beharrarekin eta Rowbotham-en definizioa oso-osorik aipatzen du. Sexismoaren aurkako borrokan gizonei papera ukatzen dieten feminista horiei errua aurkitzen die. Bere ustez, emakumeek eta gizonek berdin-berdin borrokatu beharko lukete kapitalismoaren eta sexismoaren aurka, horrela berrantolaketa sozial erradikala lortzeko.\nAzken bizitza profesionala.\n2004an, Rowbotham \"Royal Society of Arts\"-eko kide hautatu zuten. Genero eta Lan Historiako, Soziologiako irakaslea izan zen Manchesterko Unibertsitatean, Ingalaterran, 2008an nahi gabe erretiratu zen arte.\nRowbothamek Manchesterreko Unibertsitatetik nahi gabeko erretiroak ikasleen protesta eragin zuen. \"Save Sheila Rowbotham\" Facebook taldea irakasle gisa jarraitzeko kanpaina egiteko sortu zen. Urte berean Edward Carpenterren lehen biografia argitaratu zuen, \"Edward Carpenter: A Life of Liberty and Love\" izenekoa eta Manchesterreko Soziologia sailean irakasten jarraitu zuen. 2008ko udazkenean, 65 urtetik aurrera bere lanpostuaren herena lanean aritzeko eskaera ukatu zioten. Hala ere, nazioartean ikasleen, akademikoen eta beste hainbaten protesten ondoren unibertsitateak Rowbotham-i ikerkuntzan lanean jarraitzea eskeini zion.\nRowbothamen Edward Carpenterren 2009ko biografia \"James Tait Black Memorial Prize\" sarirako hautatu zuten.\nRowbotham Britainia Handiko Liburutegiko Eccles Center-eko idazlea izan zen 2012an, non bere ikerketak \"Rebel Crossings\" amaitzea ahalbidetu zuen."}
{"id": "1056014", "revid": "1545", "url": "https://eu.wikipedia.org/wiki?curid=1056014", "title": "Langileen Alderdi Sozialista (Erresuma Batua)", "text": "Langileen Alderdi Sozialista () Erresuma Batuko alderdi politiko ezkertiarra da. \"Stop the War Coalition\" mugimendua sortu zenean Paper garrantzitsua izan zuen. Gaur egun murrizketa sozialen aurkako eta faxismoaren aurkako borroka bultzatzen ditu.\nOinarrizko sozialismoa defendatzen du eta baita langile klasearen autoemantzipazioa ere. 2010ean Trade Union Socialist Coalition - TUSC sustatu zuen (Communist Party, Socialist Party eta Socialist Resistance-rekin batera; TUSC botoen % 1 eskuratu zuen.\nUrtero \"Marxism\" jaialdia antolatzen du, 150 hitzaldi inguru eta milaka parte-hartzailerekin. SWP International Socialist Tendency korronte neo-trotskistaren parte da. SWPk Socialist Worker (Langile Sozialista) astekaria, Socialist Review hilabetekaria eta International Socialism hiru hilean behingo aldizkari teorikoa argitaratzen ditu."}
{"id": "1056015", "revid": "1545", "url": "https://eu.wikipedia.org/wiki?curid=1056015", "title": "Langileen Alderdi Sozialista (Espainia)", "text": "Langileen Alderdi Sozialista () Espainiako alderdi politiko trotskista izan zen.\n1979ko amaieran Liga Sozialista Iraultzaileko (LSR) eta Liga Komunista Iraultzaileko (LCR) militanteen batasunak sortua, 1985etik Langileen Nazioarteko Liga-Laugarren Internazionalaren espainiar adarra izan zen.\nHauteskunde batzuetara Espainiako Alderdi Langile Iraultzailearekin (PORE) koalizioan aurkeztu zen. Hauteskunde emaitzarik onenak izan zituen Espainiako ezker erradikaleko alderdietako bat izan arren, beti parlamentuz kanpo egon zen. 1993an bi sektoretan banatu zen: PST (Egia Sozialista), 1994an Langile Alderdi Iraultzaile baten Eraikuntzaren aldeko Taldearekin (GPOR) bat egingo zuena, 1998an Ezker Batuari integratutako Langileen Alderdi Iraultzailea (PRT) sortzeko; eta PST (Contra Corriente), handik gutxira desegingo zena.\nHiru idazkari nagusi izan zituen: Enrique del Olmo, \u00c1ngel Luis Parras eta Enrique Mosquera hurrenez hurren. Yolanda Gonz\u00e1lez espainiar eskuin-muturreko terrorismoak eraildako bilotar ikaslea alderdiko militantea izan zen."}
{"id": "1056016", "revid": "1545", "url": "https://eu.wikipedia.org/wiki?curid=1056016", "title": "Partido Socialista de los Trabajadores", "text": ""}
{"id": "1056018", "revid": "119238", "url": "https://eu.wikipedia.org/wiki?curid=1056018", "title": "Langileen Alderdia (Espainia)", "text": "Langileen Alderdia () Espainiako alderdi politiko marxista-leninista izan zen, 1979ko uztailean Partido del Trabajo de Espa\u00f1a (PTE) eta Organizaci\u00f3n Revolucionaria de Trabajadores (ORT) bilduz. Marcos Palomo bere idazkari nagusia izanda, 1980ko desegin zen. Alderdikide gehienak ezkertiar alderdi nagusietara pasa ziren, tartean Espainiako Herrietako Alderdi Komunistara, Espainiako Alderdi Komunistara eta Ezker Batura.\nMarcos Palomo Palomo eta Antonio Garc\u00eda Garc\u00edaren kide ohien ekimenaren eta ehun bat militante ohiren sostenguaren ondoren PTE-ORT 2009ko otsailean birsortu zuten."}
{"id": "1056019", "revid": "1545", "url": "https://eu.wikipedia.org/wiki?curid=1056019", "title": "Euskadiko Langileen Alderdia", "text": ""}
{"id": "1056020", "revid": "1545", "url": "https://eu.wikipedia.org/wiki?curid=1056020", "title": "PTE-ORT", "text": ""}
{"id": "1056022", "revid": "1545", "url": "https://eu.wikipedia.org/wiki?curid=1056022", "title": "Ekintza Sozialistaren Alderdia", "text": "Ekintza Sozialistaren Alderdia () Espainiako alderdi politiko sozilista izan zen. Rodolfo Llopis sozialistak 1972an sortu zuen, Espainiako Langileen Alderdi Sozialista (Sektore Historikoa) (PSOE-H) izenarekin. 1977an Alderdi Sozialista (PS) izena aldatu zuen eta 1982an behin betiko izena hartu zuen.\nEzker Batuaren sortzaileetako bat izan zen eta, hori esker, zenbait diputatu eta legebiltzarkide izan zituen. 2004ko hauteskunde orokorretatik, gorteetan eta parlamentu autonomikoetan ordezkaritzarik gabe geratu zenetik, ia erabat inaktibo dago."}
{"id": "1056023", "revid": "1545", "url": "https://eu.wikipedia.org/wiki?curid=1056023", "title": "Espainiako Langileen Alderdi Sozialista (historikoa)", "text": ""}
{"id": "1056024", "revid": "1545", "url": "https://eu.wikipedia.org/wiki?curid=1056024", "title": "PASOC", "text": ""}
{"id": "1056025", "revid": "1545", "url": "https://eu.wikipedia.org/wiki?curid=1056025", "title": "PSOE-historiko", "text": ""}
{"id": "1056027", "revid": "1545", "url": "https://eu.wikipedia.org/wiki?curid=1056027", "title": "Unidad Comunista", "text": "Unidad Comunista () Espainiako Alderdi Komunista (VIII-IX Kongresuak) eta Langileen Alderdi Komunistak (handik gutxira Espainiako Alderdi Komunista Bateratua osatzeko batuko zirenak) Katalunian eta EAEn osatutako hauteskunde-koalizioa izan zen, diktadura osteko lehen hauteskunde autonomikoetan parte hartzeko, 1980an.\nBere hauteskunde-emaitzak testimonialak izan ziren eta ez zuen ordezkaritzarik lortu. Katalunian hamahirugarren indar politikoa izan zen, 8.198 botorekin (%0,30a); Euskal Autonomia Erkidegoan, berriz, hamabosgarren, 2044 botorekin (%0,22a)."}
{"id": "1056028", "revid": "129250", "url": "https://eu.wikipedia.org/wiki?curid=1056028", "title": "Ana Mart\u00ednez Collado", "text": "Ana Mart\u00ednez-Collado, jaiotzez, Ana Luisa Mart\u00ednez-Collado Mart\u00ednez (Madril, 1961eko abenduaren 13a) Espainiako Artearen Estetika eta Teorian espezialista da, eta genero-azterketetan espezializatuta dago, arte-praktika garaikideei eta teknologia berriei, arte-kritikari eta erakusketa-komisarioari dagokienez. \"Estudios online sobre arte y mujer\" saioaren sortzailea da, gaur egungo arte feministaren ekoizpen artistiko eta teorikoa aztertzen duena. Espainiako Ares Artxibo, Estetikak, identitateak eta ikus-entzunezko praktiken sortzailea eta zuzendaria da, I+D+i ARES proiektuaren barruan: \"Archivo y estudio cr\u00edtico de las pr\u00e1cticas art\u00edsticas audiovisuales en el arte espa\u00f1ol. Identidad y nuevos medios\" y \"EShID. Est\u00e9ticas h\u00edbridas de la imagen en movimiento. Videoarte espa\u00f1ol y din\u00e1micas identitarias en el mapa global\". / \"Ikus-entzunezko arte-praktiken artxiboa eta azterketa kritikoa Espainiako artean. Identitatea eta baliabide berriak\" eta \"EShID\". \"Mugitzen ari den irudiaren estetika hibridoak. Espainiako bideo-artea eta identitate-dinamikak mapa globalean\". Feminismoari eta bitarteko berriei buruzko online proiektu aitzindariak ere zuzendu zituen, 1990eko hamarkadaren amaieran eta 2000ko hasieran: \"Estudios online sobre arte y mujer/ Arteari eta emakumeari buruzko\" online azterketak (1997) eta \"Cyberfem\". \"Feminismos en el escenario electr\u00f3nico/ Feminismoak agertoki elektronikoan\" (2006).\n2022an, Estetika eta Arteen Teoriako Katedra lortu zuen UCLMn. \nIbilbidea.\nAna Mart\u00ednez Collado Filosofia eta Letretako doktorea da Madrilgo Unibertsitate Autonomoan. Irakasle titularra da Cuencako Gaztela-Mantxako Unibertsitateko Arte Ederren Fakultatean, eta bertako errektoreordea izan zen. Genero ikasketetan aditua, praktika artistiko garaikideen eta teknologia berrien inguruan, eta AHMko bazkidea 2009an sortu zenetik.\nIkusizko azterketei buruzko ikerketan aitzindaria da Jos\u00e9 Luis Brearekin batera eta ziberfeminismoa, 1996an, Ana Navarrete irakaslearekin batera , \"\"Feminismo y cr\u00edtica cultural en las artes visuales./ Feminismoa eta kritika kulturala ikusizko arteetan\". Halaber, lineako \"Estudios online sobre arte y mujer/\" \"Arteari eta emakumeari buruzko on line ikasketak\"\" saioa zuzendu zuen. Bertan, urte batzuk geroago ziberfeminismoaren klasiko bihurtutako testu eta lanak aztertu eta itzuli egin ziren.\nHainbat doktoretza-programa eta mintegi zuzendu ditu feminismoaren eta praktika artistikoen arteko harremanari buruz. Horien artean, 1996an Gaztela-Mantxako Unibertsitatean egindako \u201c\"Pol\u00edticas de g\u00e9neros/ Generoen politikak\"\u201d edo \u201c\"Cybermundos y cyberg\u00e9neros. Los sujetos frente al mundo digital/ Cybermunduak eta cybergeneroak. Subjektuak munduaren aurrean\"\u201d mintegia aipa dezakegu. 2002. urtean, Valentziako Arte Ederren Fakultateko Eskultura Sailean.\n1997az geroztik, \"Ikusizko kultura eta identitate-politikak\" izeneko Ikerketa Talde sendotuaren arduraduna da, irudi garaikidearen kulturan identitate-irudikapenei buruzko lan-ildoak ikusarazteko. Horien artean, Montserrat Boix kazetaria dago.\n2005ean Tendenci@s \"Ikuspegi feministak gaur egungo artean\" liburua argitaratu zuen. (Cendeac, Murtzia), Gironako Fundaci\u00f3 Espais d'art Contemporani delakoan 2006ko sorkuntzari eta arte-kritikei emandako Espais saria jaso zuen.\n2006an Cyberfem erakusketa komisariatu zuen. Feminismoak Castell\u00f3ko Espai d\u2019Art Contemporanirako agertoki elektronikoan. Besteak beste, Prema Murthy, Coco Fusco, Dora Garc\u00eda, Shu Lea Cheang, Deb King, Eva Wohlgemuth, Marina Grzinic eta Aina Smid artistek hartu zuten parte.\n2008tik 2010era \"Informazioaren Gizartearen Teknologiak, genero-azterketei eta praktika artistikoei eta ikusizko ekoizpenari aplikatuak, ekintzaileak eta feministak\" izeneko I+G+B proiektua garatu zuen Ana Navarreterekin batera, ikertzaile nagusi gisa. Cuencako Arte Ederren Fakultateko \"Arte eta ikus-entzunezko praktikak ikertzeko\" masterraren koordinatzailea izan zen. Gainera, arteari eta baliabide berriei buruzko hainbat ikerketa-proiektutan parte hartu du, baita \u201cArte-praktikak jakintzaren gizartean eraldatzea\u201d proiektuan ere. Bisualizazio eta Identitate arloaren koordinatzailea izan zen Ikusizko Ikasketen Nazioarteko I. Biltzarrean.\n2015eko apirilean, \"Emozioak: ikus-entzunezko lantegia topaketa antolatu zuen Cuencako Arte Ederren Fakultatean (UCLM)\" topaketa antolatu zuen, eta horren ondoriozko ikus-entzunezko lanak fakultateko erakusketa-aretoan nahiz modu digitalean erakutsi ziren. \"2016\"ko urrian, Jos\u00e9 Luis Panearekin batera, \"La Situaci\u00f3n 2016. Arte por-venir\" topaketan parte hartu zuen, Ra\u00fal Hidalgo, Jos\u00e9 Antonio S\u00e1nchez, Alberto L\u00f3pez Cuenca eta Javier Balde\u00f3nek antolatutakoa.\n2017ko maiatzaren 20an Madrilgo Centro de Arte Sofia Erregina Museoko La Central liburutegian Jos\u00e9 Luis Panearekin batera \"Secuencias de la experiencia, estadios de lo visible. Aproximaciones al videoarte espa\u00f1ol\" argitaratutako liburua aurkeztu zuen, ARES Ikerketa Proiektuaren emaitza, Cuencako Arte Ederren Fakultatearekin lankidetzan. Liburuan parte hartu zuen: Roc\u00edo de la Villa, Menene Gras, Susana Blas, Carlos TM ori, Josu Rekalde, Gabriel Villota, Elvira Burgos, Juan Guardiola, Pedro Ortu\u00f1o, Virginia Villaplana Ruiz, H\u00e9ctor Sanz Casta\u00f1o, Salom\u00e9 Cuesta, B\u00e1rbaro Jos\u00e9 Miyares eta Jos\u00e9 Luis Panea.\nAzaroaren 29tik abenduaren 1era, \"\"Esperientziaren sekuentziak.\" \"Dinamika identitarioak bideo-artearen bidez Espainian\", Carlos TM orirekin eta Jos\u00e9 Luis Panearekin batera, Madrilgo Erkidegoko El \u00c1guila Aretoan.\n2018ko apirilaren 17tik 20ra, \u201c\"Estetika eta feminismoak arte garaikidean.\" \"Elkarrizketa kritikoa eta elkarrizketa\"\u201d Espainiako eta Iberoamerikako Filosofiaren Historiaren XVIII. Mintegian: \"Estetika eta filosofia mundu hispanikoan\", Salamancako Unibertsitateko Filosofia Fakultatean.\n2019an \"ARES bideo-artxiboa.\" \"Unibertsitate-esparruko ikerketa-proiektu baten kasu metodologikoak: artxibatzea, kartografiatzea eta eragina izatea\"\", Artea, norbanakoa eta gizartea aldizkarian.\n2020ko azaroaren 12tik 13ra, Antonio Notario Ruizekin eta Jos\u00e9 Luis Panearekin batera, \"Mugimenduan dagoen irudiaren Estetika Hibridoen Nazioarteko I. Kongresua\" zuzendu zuen, eta izen handiko zenbait autorek parte hartu zuten, hala nola Caroline Bainbridge, Menene Gras, Fernando Pereira, Sally Guti\u00e9rrez, Javier Panera Cuevas edo Jose Luis Molinuevo eta artistak, hala nola, Marc Larr\u00e9, Regina de Miguel, Olalla G\u00f3mez, Manuel Onetti, Rogelio L\u00f3pez Cuenca y Ana Esteve Reig.\nArte-kritika gisa, aldizkari nazionaletan argitaratu ohi du, eta Acci\u00f3n Paralela, Artszin eta Estudios Visual aldizkariko erredakzio-kontseiluetako kide da. Artista garaikideen lanari eta hainbat katalogotarako artikuluei buruz ere idatzi du."}
{"id": "1056030", "revid": "1545", "url": "https://eu.wikipedia.org/wiki?curid=1056030", "title": "Socialist Workers Party", "text": ""}
{"id": "1056033", "revid": "1545", "url": "https://eu.wikipedia.org/wiki?curid=1056033", "title": "Linton Kwesi Johnson", "text": "Linton Kwesi Johnson (Chapelton, ) jamaikar jatorriko britainiar dub-poeta eta aktibista da. Bere estilo pertsonal eta aldarrikatzaileak rap eta hip hop kulturaren sorreran eragina izango du."}
{"id": "1056039", "revid": "96586", "url": "https://eu.wikipedia.org/wiki?curid=1056039", "title": "Claude McKay", "text": "Claude McKay (Clarendon, - Chicago, ) jamaikar poeta izan zen. \nKomunista izan zen gaztetan, eta ez zen alderdiko kide izatera iritsi, baina Sobietar Batasunera bisita egin ondoren, esperientziari buruz idatzi zuen. McKayk Harlemgo Pizkundean () parte hartu zuen, eta hiru eleberri idatzi zituen: \"Home to Harlem\" (1928), salmenta-arrakasta, Urrezko Harmon literatura saria irabazi zuena, \"Banjo\" (1929), eta \"Bananas Bottom\" (1933). McKayk kontakizun-laburren bilduma bat ere idatzi zuen, \"Gingertown\" (1932), baita bi liburu autobiografiko ere: \"A Long Way from Home\" (1937) eta \"Harlem: Negro Metropolis\" (1940). \"Harlem Shadows\" (1922) bere poesia-liburua Harlemen berpizkundeko lehen argitalpenen artean egon zen. \"Selected Poems\" (1953) bere poema-antologia, hil ondoren argitaratu zuten."}
{"id": "1056040", "revid": "58701", "url": "https://eu.wikipedia.org/wiki?curid=1056040", "title": "Mathieu Faivre", "text": "Mathieu Faivre, (Niza, Frantzia, 1992ko urtarrilaren 18a) eski alpinoan lehiatzen den eskiatzaile frantziarra da, Isola 2000n (Itsas Alpeak) lizentziatua, bitan izan da munduko txapelduna. \nFrantziako esperantza eski alpinoan, erraldoi eta super G diziplinako Frantziako txapelketa minimoetan gailentzen da; baita kadeteen jaitsieran, erraldoian eta super konbinatuan ere, juniorreko erraldoian munduko txapeldun titulua irabazi aurretik, 2010eko urtarrilaren 31n, Les Houches-en, hemezortzi urterekin, lorpenean Alexis Pinturault herrikidea ordeztuz. Seniorren artean, berriz, Frantziako bi txapeldun titulu lortu zituen, eslalomean 2010ean eta superkonbinatuan 2011n. 2016ko abenduaren 4an, Val d'Is\u00e8re-n, Munduko Kopako lehen garaipena lortu zuen eslalom erraldoian. 2017an, munduko txapelketetan, lehen urrezko domina irabazi zuen Frantziako taldearekin, Saint-Moritz-eko Munduko \"Taldekako Ekitaldian.\"\nMunduko banakako txapeldun izan da bi aldiz Cortina d'Ampezzon jokatutako 2021eko mundialetan, otsailaren 16an; proba paraleloa irabazi zuen, eta, amaitu baino bi egun lehenago, eslalom erraldoiko bi txandak irabazi zituen; hori guztia, Jean-Claude Killy-k baino 53 urte geroago lortu zuen. Gero, Bansko-n, astebete beranduago, garaipena lortu zuen Munduko Kopan, diziplina horretan lehengo garaipena lortu eta lau urtera. 2022ko Pekingo Jokoetan, eslalom erraldoiaren brontzezko domina irabazi zuen, eta domina irabazten zuen diziplinako bosgarren eskiatzaile frantziarra izan zen. \nBiografia.\nMathieu Faivre eskiko monitore baten semea da. Isola 2000n hazi zen, eta bertan ikasi zuen eskian. Ondoren, Saint-Eco-de-Tin\u00e9e-ko eski eta estudioen atalera bildu zen; gero, berriz, Plagne kirol kluban sartu zen, nahiz Isola 2000n jarraitu. Saint-Michel-de-Maurienne mendi-jardueren bigarren hezkuntzako eskolan jarraitu zuen ikasten goi-mailako eskiatzaile gisa, eta BEP bat prestatu zuen.\nKirol ibilbidea.\nOso gazte nabarmendu zen itxaropen handi bezala Frantziako eski alpinoan; 2009ko otsailean, Szczyrken (Polonia), Europako Gazte Olinpiar Jaialdian hartu zuen parte, eta, bertan, eslalom erraldoia irabazi zuen, Stefan Luitz alemaniarraren aurretik; gero, bere lehen junior urtean, Garmisch-Partenkirchen-eko 2009ko martxoko Munduko Txapelketako hiru probatan hartu zuen parte (jaitsiera, Super G eta eslalom erraldoi diziplinetan, postu onena 20. izanik, Super G modalitatean).\n2010eko otsailean, Munduko Junior Txapelketetan, bigarren aldiz hartu zuen parte, Les Houchesen eslalom erraldoia irabaziz Stefan Luitzen aurretik. Hurrengo astean, lehen goiko 10a lortu zuen Europako Kopan, Meribelgo eslalom erraldoian, eta lehen podiuma, konbinatuan bigarren postua lortu baitzuen 2010eko martxoan, Italian. Urte amaieran, gazteen munduko txapeldun gisa, Munduko Kopako finaletara gonbidatu zuten, eta 15. postua lortu, eta lehen puntuak eraman zituen.\n2011ko denboraldian, Europako Kopako hainbat probatan, parte hartu zuen. Europako Kopako eslalom erraldoiaren sailkapeneko goiko 10a osatu zuen, eta hirugarren postua lortu zuen Formigalen (Espainia). Gazteen Munduko Txapelketetan, ez zuen eslalom erraldoiko titulua gordetzea lortu, baina, Crans-Montana-n, brontzezko domina lortu zuen Alexis Pinturault herrikidearen eta Vincent Kriechmayr austriarraren atzetik. Azkenik, Munduko Kopan, lau aldiz baino ez da aukeratua izan, eta behin baino ez ditu puntuak lortu, Banskoko superkonbinatuan 17. postu batekin.\n2012ko denboraldian, argi eta garbi erakusten du, Munduko Kopara deitua izateko, Europako Kopan nabarmendu nahi dela. Behin bakarrik igo zen podiumera, Oberjoch-en eslalom erraldoiko garaipenerangatik. Hala-hola ibiliz, sailkapeneko laugarren lekuan amaitu zuen eslalom erraldoian. Juniorren Munduko Txapelketan, podiumaren oinean gelditu zen bi aldiz, eslalom erraldoiko eta jaitsierako laugarren postuekin. Munduko Kopan, denboraldian, lau probatan hartzen du parte, eta, lehen puntuak, eslalom erraldoian erregistratzen ditu 23. postu batekin Kranjska Goran, 34. dortsalarekin.\n2013ko denboraldia inflexio-puntu bat da, eslalom erraldoian espezializatzen baita. Europako kopetarako bidean, Munduko Kopako Frantziako taldean sartzen da diziplina horretan. Munduko Kopan, gora egiten du pixkanaka, eta lehen goiko 10a lortzen du Alta Badian 10. postuarekin. Aurrerapen on horrek bultzatuta, Schladming-eko Munduko Txapelketetarako hautatu zuten, eta eslalom erraldoiko 21. lekua lortu zuen.\n2013ko abenduan, Beaver Creekeko eslalom erraldoian podiumera hurbildu, eta laugarren postua lortu zuen. 2013-2014 denboraldian, beste hiru goiko 10 lortu zituen. 2014ko Neguko Olinpiar Jokoetan, parte hartu zuen, eta 24. postuan sailkatu zen eslalom erraldoian.\n2016ko otsailaren 13an, Munduko Kopan, bere lehen podiumera igo zen Naeba-ko eslalom erraldoian, bigarren amaituta Alexis Pinturaulten atzetik. Bere bigarren podiuma, martxoan iritsi zen, Saint-Moritzeko finalean, Frantziako selekzioak podiuma beretuz, Thomas Fanara irabazlearen eta Alexis Pinturaulten atzetik 3. postua eginez. 2016ko abenduaren 4an, eslalom erraldoia irabazi zuen Val d'Is\u00e8reko Munduko Kopan, bere lehen garaipena. Lehenengo txandan, 2. denbora azkarrena egin zuen, Marcel Hirscher-engandik 0,010 segundora, La Dailleko OK pistan; bigarren ibilbidean, denborarik onena egin zuen, eta, azkenean, segundo erdiko aldea atera zion austriarrari. 2018an, zazpigarren izan zen Pyeongchang-eko Olinpiar Jokoetako eslalom erraldoian.\nCortina d'Ampezzoko 2021eko Munduko Txapelketan, banakako diziplina berri bat aurkeztu zen: paraleloa. Otsailaren 16an, Mathieu Faivre 9. postuan sailkatu zen. Final-zortzirenetan, Samu Torsti kanporatu zuen; final-laurdenak estu gainditu zituen Fabio Gstreinen aurka; Alexander Schmid-i, ostera, erraz irabazi zion finalerdietan, finalean Filip Zub\u010di\u0107-i aurre egin aurretik. Lehen itzulian 0,230 segundogatik gaindituta, 0,480 segundotik irabazi zion bigarren ekitaldian, eta titulua eskuratu zuen, proba honetako lehen munduko txapelduna bilakatuz .\nHandik bi egunetara, 4. postua lortu zuen eslalom erraldoiko lehen proban, ordurarte Alexis Pinturaulten agintepean. Bere tadekidearengandik 0,58ra jarri zen. Bigarren ekitaldian, lasterketaren kontrola bereganatzen utzi zion denbora egin zuen Nizako eskiatzaileak. Marco Schwarz-i 0,87ko aldea atera zion oringoan. Alexander Schmid, lehen kanporaketan hirugarren izan zena, ibilbidetik irten zen. Luca de Aliprandini, bigarren lehenengo ibilbidean, 0,63ra hurbiltzen zaio. Orduan, Pinturaultek \u00abatea ixten du\u00bb Mathieu Faivre, pistaren behealdean, itxaroten duen bitartean. Baina Munduko Kopako sailkapen orokorreko liderrak barne-akats bat egin zuen bost ateren ostean, eta ibilbidea utzi zuen. Mathieu Faivre diziplinako lehen munduko txapeldun frantziarra da, Jean-Claude Killyren, 1968an Grenoblen, ondotik. Olinpiar Jokoek eski alpetarreko munduko txapelketen balioa zuten orduan. Bi urte lehenago, Guy P\u00e9rillat erraldoi gisa koroatu zuten Portillo Worlds-en. Bere tituluaren ondoren, Mathieu Faivrek hauxe deklaratuko du: \u00abBatez ere erraldoiarengatik etorri nintzen hona. Domina ederrenarekin joatea, sentimendu ikaragarria besterik ez da. 53 urte dira Frantziako munduko txapeldunik ez dagoela erraldoi diziplinan; nire diziplina da; ia, hori bakarrik egiten dut; beraz, gauza asko adierazten ditu. Eta Killy, oraindik, erreferentea da eski alpinoan, ibilbide ikaragarria duen Alexisekin batera. Zerrendan, nire izena haren ondoren jartzeak esanahi handia du. .\nOtsailaren 27an eta 28an, Munduko Kopa Banskon hasten da berriro bi eslalom erraldoietan. Lehen egunean, Filip Zub\u010di\u0107-en atzetik, bigarren sailkatu zen, eta, hurrengo egunean, 75 ehuneneko kendu zizkion Marco Odermatt-i eta 81 ehuneneko bere herrikide Alexis Pinturault-i. Hau izango da, beraz, Nizako eskiatzailearen bigarren garaipena, Val d'Is\u00e8reko Oreiller-Killy pistan 2016ko abenduaren lehenean irabazi eta 1547 egun geroago.\n2021-2022 denboraldian, bere emaitzarik onena Adelboden-go erraldoian izango da, bosgarren postua lortu baitzuen 2022ko Pekingo Jokoetara lehiatzera joan aurretik. Otsailaren 13an, Ice River pistan, hirugarren sailkatu zen lehen txandan, Marco Odermatt-en atzetik 8 ehunenekora, denborarik azkarrena. Bigarren ibilbidean, beharrezko zena egin zuen bere postuari eusteko; Odermattek irabazi zuen \u017dan Kranjec-en aurretik, eta Mathieu Faivrek brontzezko domina lortu zuen. Olinpiar Jokoetako bosgarren dominadun frantziarra da eslalom erraldoian: Fran\u00e7ois Bonlieu (1964an urrezko domina), Jean-Claude Killy (1968an garaile), Jo\u00ebl Chenal (2006an zilarrezkoa) eta Steve Missillier-en (2014an zilarrezkoa) atzetik, eta Alexis Pinturault (brontzea 2014 eta 2018an).\nBizitza pribatua.\n2017ko martxoan, Mathieu Faivre Mikaela Shiffrin eskiatzaile eta txapeldun amerikarrarekin harremandu zen. 2019ko udan banandu ziren.\nEmaitzak.\nJunior mailako Munduko Txapelketak.\n2010eko urtarrilaren 31n, Mathieu Faivrek junior mailako slalom erraldoiko munduko txapeldun titulua irabazi zuen Les Houches-en. Aurreko urtean, parte hartu zuen 2009ko Garmisch-Partenkircheneko Munduko Txapelketan, non bere errendimendurik onena 20. bat izan baitzen, super G diziplinan.\nFrantziako Txapelketak.\nGazteak.\nFrantziako txapeldun 12 titulu (errekorra)"}
{"id": "1056045", "revid": "201", "url": "https://eu.wikipedia.org/wiki?curid=1056045", "title": "HSL eta HSV", "text": ""}
{"id": "1056047", "revid": "15795", "url": "https://eu.wikipedia.org/wiki?curid=1056047", "title": "HSL and HSV", "text": ""}
{"id": "1056048", "revid": "137486", "url": "https://eu.wikipedia.org/wiki?curid=1056048", "title": "Montserrat Minobis", "text": "Montserrat Minobis (Figueras, 1942ko urriaren 24a- Bartzelona, 2019ko maiatzaren 11) kazetari feminista izan zen. 1970eko borroka antifrankistan konprometitua eta Kataluniako kulturaren aldeko aktibista, hainbat talde politikotan aritu zen. 1990eko hamarkadan, Emakume Kazetarien Europako Sareko eta Kataluniako Emakume Kazetarien Elkarteko lehendakaria izan zen. 2001etik 2004ra Kataluniako Kazetarien Elkargoko dekanoa izan zen.\nBiografia.\nFilosofia eta Letretan eta Informazio Zientzietan lizentziaduna, 1961ean Figuerasko Herri Irratian (Cadena COPE) esatari, erredaktore eta gidoilari lanetan hasi zen. 1971n Bartzelonara joan zen eta 1974tik 1976ra Bartzelonako Radio Espa\u00f1an lan egin zuen. 1976an Radio 4an lan egin zuen, eta gaurkotasuneko politikariei elkarrizketak egin zizkien \"Un altre aire\" programan. TVEko \"Miramar\" programan ere aritu zen erredaktore lanetan, eta \"Avui\", \"Hoja del Lunes\", \"Oriflama\" eta \"Serra d'Or\" argitalpenetan parte hartu zuen.\n1971az geroztik, frankismoaren aurkako borrokan aktiboki konprometitu zen eta Kataluniako mugimendu feministan militatu zuen. 1976an, Kataluniako Emakumearen Lehen Jardunaldiak antolatzeko Batzordeko kide izan zen.\nKataluniako Kulturaren Kongresuaren garapenean parte hartu zuen, irratiaren esparrua koordinatuz.\n1970etik 1977ra Kataluniako Batasun Demokratikoan militartu zen, eta alderdi hori 1977ko hauteskundeen ondoren utzi zuen. Geroago, Nazionalista de Esquerra fundazioan parte hartu zuen, eta 1995eko Espainiako udal-hauteskundeetan, Bartzelonako Udalean Kataluniatik Ekimena hautagaitzaren parte izan zen.\nEmakume Kazetarien Europako Sareko eta Kataluniako Emakume Kazetarien Elkarteko lehendakaria izan zen 1994tik 2002ra. Kataluniako Kazetarien Elkargoko dekanoa (2001-2004) eta Catalunya R\u00e0dioko zuzendaria (2004-2005) izan zen. Pompeu Fabra Unibertsitatean ere irakasle aritu zen. 1996an Kataluniako Generalitatearen Sant Jordiren Gurutzea jaso zuen.\n2007an, \"La Independent\" genero-ikuspegia duen albiste-agentziaren bultzatzaileetako bat izan zen, genero-berdintasunarekin lotutako albisteetan oinarritua.\nBere funts pertsonala Bartzelonako Unibertsitateko Pavell\u00f3 Liburutegian dago gordeta. Batez ere Kataluniako Batasun Demokratikoarekin lotutako dokumentazioa du.\n2019ko maiatzaren 11n haren heriotzaren berri eman zen, bihotzeko kirurgia batean izandako konplikazio baten ondorioz."}
{"id": "1056051", "revid": "56334", "url": "https://eu.wikipedia.org/wiki?curid=1056051", "title": "I\u00f1aki Garc\u00eda Send\u00edn", "text": "I\u00f1aki Garc\u00eda Send\u00edn (Bilbo, 1969ko azaroaren 20a - ) euskal herritar futbolari ohia da, Bilbao Athleticen jokatu zuena. Atezain lanetan aritzen zen. Erretiratru eta gero entrenatzaile bilakatu zen."}
{"id": "1056055", "revid": "6327", "url": "https://eu.wikipedia.org/wiki?curid=1056055", "title": "Real Burgos CF", "text": ""}
{"id": "1056056", "revid": "15795", "url": "https://eu.wikipedia.org/wiki?curid=1056056", "title": "Real Burgos Club de F\u00fatbol", "text": ""}
{"id": "1056058", "revid": "56334", "url": "https://eu.wikipedia.org/wiki?curid=1056058", "title": "Jacques Alli\u00e8res", "text": "Jacques Alli\u00e8res (Tolosa Okzitania, 1929ko azaroaren 9 - Tolosa Okzitania, 2000ko abuztuaren 31) hizkuntzalari poliglota izan zen. Ohorezko euskaltzaina eta Tolosako Unibertsitateko irakasle emeritua.\nBizitza.\nTolosan sortua zen 1929-ko azaroaren 9-an eta Tolosan egin zituen estudio guztiak, lehen mailakoak, bigarren mailakoak Tolosako Lycee Fermat delakoan eta gero Unibertsitatean, lizentziatura, CAPES deritzan irakasleen hautatzeko lehiaketa eta 1954 \"agrege de grammaire\" titulua bereganatu zuen, erran nahi baita bigarren mailako gradu handiena frantsesa, latina eta grezieraren irakasteko.\nIzendatu zuten Baionako lizeoan, baina denbora guti egon zen beribil istripua ukan baitzuen. Sendatu-eta izendatu zuten Tolosako \"Lycee Bellevue\" deritzanean. Urte bat bakarrik egon zen lizeo horretan hartu baitzuten Tolosako Unibertsitatean frantses filologiaren irakasle Seguy katedradunaren menpean. Zenbait urtez, Seguy zuela tesiaren zuzendari, inkestak eta ikerketak egin zituen kaskoin herri guztian, aditza zuela aztertzen bereziki. \"Le verbe gascon, description dialectale synchronique\" aurkeztu zuen Tolosako Unibertsitatean, epaimahaian zirela Seguy, Dubois, Verguin, dialektologian ezagunak ziren katedradun jakintsuak eta haien artean Salamankako Unibertsitateko katedraduna, gure Koldo Mitxelena. Aho batez eman zioten doktore titulua \"apto cum laude\".\nPublikatua da Alli\u00e8res-en tesia egiten duela Atlas linguistique de Gascogne delakoan V. liburukia. Okzitandarra sortzez, gaskoia hain zuzen, Gaskoi hizkuntza bazekien eta egin zituen estudioei esker, bertze batzuk bereganatu,esan bezala frantsesa, latina eta greziera, ahantzi gabe bigarren mailan ikasi zituen ingelesa eta alemana. Okzitaniarra izanez nola utz aIde batera latinetik datozen bertze hizkuntzak, beharrezkoak baitziren irakaskuntzarako: gaztelania, portugesa, katalana, italiera. Sartuko da ere oraingoan grekoan eta geroxeago lotuko zaio errusierari. Okzitaniarra eta hizkuntzazalea izanez auzo gisa beraz, Baionako itzulia eginik laburra izanikan ere, bere baitan zeukan jakin-minak eraman zuen euskarara, zinez euskaldun bilakatuz direlarik lekuko euskaraz Jean Haritxelharri idatzitako gutunak, eta UEUn Iru\u00f1ean 1985eko udako ikastaroetan eman zuen sarrera-hitzaldia (\"Euskara eta gaskoina\").\nXarles Bidegainek euskaltzainak Tolosa Okzitaniako Unibertsitatean ikasi zuen, eta izan zituen irakasleen artean Jacques Alli\u00e8resek utzi zion eraginik handiena. Bidegainek bere zuzendaritzapean egin zuen lehen ikerketa lana, 1982an.\nOhorezko Euskaltzaina.\nEuskaItzaindiarekin bazituen lokarri bereziak. Aspaldian izendatua izan zen euskaltzain urgazle eta kontuan harturik Atlasean izan zela aholkulari bikaina, parte hartu zuela Gernika-Leioako munduko euskalarien biltzarrean ohorezko euskaltzain izendatu zuen EuskaItzaindiak 1984an, ikusiz zenbat mesede egin zien euskarari eta EuskaItzaindiari. Norbaitek mundu guztian aipatu eta goraipatu baldin badu euskara Jacques Alli\u00e8res izan da.\nMaite zuen euskara eta zeukan beharrezkoa zela hizkuntzalaritza orokorreko, hala pentsatzen baitzuten Relll~ Lafon-ek eta Andre Martinet-ek, iritzi berekoa delarik Sorbonako irakasle eta euskaltzain urgazle den Georges Rebuschi. Hortakotz emaiten zituen euskarazko klaseak Tolosako Unibertsitatean, segituz Aita Lhande-k eta Gavel-ek ireki zuten bidea.\nHaren ikerketetan euskarari denbora parte handi bat eman dio Alli\u00e8res-ek eta utziz aIde batera bertze guztiak, euskarari buruz eginiko azterketak aipatuko ditut bereziki. Gaskoi-aditzaren ikertzaile zelakotz euskal aditzean murgildu da Lafon-en ondotik eskema eta taula berri batzuk proposatuz, egitura sakonak eskainiz, lekuko direla artikulu batzuk:\nBaina mugez gainetik bazekien Jacques Alli\u00e8res-ek bazirela lokarri hertsiak gaskoiaren eta euskararen artean gaskoi ikerleek frogatuak. Jakintsuek, Pierre Bec edo Alli\u00e8res-ek, egiten zuten zubia gaskoien eta euskaldunen artean, bi hizkuntzen arteko lokarriak azpimarratuz. Frogatua da okzitaniera hizkuntzan gaskoierak badaukala leku berezia sortu delakotz euskara erabiltzen zen Akitaniako lurretan. Hori ageri da Alli\u00e8res-en artikuluetan."}
{"id": "1056059", "revid": "1491", "url": "https://eu.wikipedia.org/wiki?curid=1056059", "title": "Jacques Allieres", "text": ""}
{"id": "1056060", "revid": "16654", "url": "https://eu.wikipedia.org/wiki?curid=1056060", "title": "Garikoitz Basauri", "text": "Garikoitz Basauri Amezua (Elorrio, Bizkaia, 1974ko abuztuaren 3a - ) euskal herritar futbolari ohia da. Atezain lanetan aritzen zen."}
{"id": "1056068", "revid": "119347", "url": "https://eu.wikipedia.org/wiki?curid=1056068", "title": "Sof\u00eda Moro", "text": "Sof\u00eda Moro (Madril, 1966) argazkilaria da. Argazki-kazetaritza, argazkigintza dokumentala eta argazkigintza editoriala lantzen ditu. Hainbat komunikabidetan lan egin du, hala nola \"Matador, El Pa\u00eds Semanal\" edo \"Vanity Fair\". Hiru monografia argitaratu ditu, eta erakusketa ugari egin ditu bere lana erakusteko. Sozialki konprometitua dago 1992an egin zituen lehen lanetatik. 2000. urteaz geroztik \"freelance\" argazkilari gisa egin du lan, hainbat komunikabidetarako erretratu editorialean zentratuz eta, aldi berean, justizia sozialaren eta giza eskubideen inguruko proiektu pertsonalagoak garatuz. Madrilen bizi da.\nHaurrak, ikasketak eta lana.\nAitona, ezagutu ez zuena, argazkilaria izan zen. Bere amak argazkilaritzako laguntzaile gisa lan egin zuen 18 urte zituenetik, eta laborategiko argazkilariaren funtzio guztiak positibatzeaz, errebelatzeaz eta egiteaz arduratu zen. Hark asko hitz egin zion argazkigintzaz Morori, eta neba txikia hazten zenean, erakutsiko ziola hitz eman zion, baina zazpi neba-arrebetako bigarrena izan zen, \"eta beti neba-arreba txiki gehiago zeuden\", eta hori ez zen inoiz gertatu.\nBiologia-zientzietan lizentziaduna, Genetika espezialitatean, Madrilgo Unibertsitate Autonomoan. Ikasketa horiek egiten ari zela, oso gustuko izan zuen argazkilaritza-ikastaro bat egin zuen gauetan, eta, horren ondoren, Estatu Batuetara joan zen argazki komertzialak ikastera. 1990ean Kaliforniako Santa Barbarako (Estatu Batuak) Brooks Institute of Photography delakoan matrikulatu zen, eta 1992an Koloretako Argazkigintza eta Teknologia espezialitatean graduatu zen. Etapa horri buruz zera dio: \"Luxua izan zen han bi urtez ikastea, espainiar argazkilari gehienak autodidakta baitziren\".\nUrte horretan bertan Guatemalara joan zen Direct Relief International GKEaren ospitale-proiektu bati argazkiak egitera, eta han Jos\u00e9 Manuel Navia ezagutu zuen, bere argazki-ibilbideko funtsezko topaketa.\n1993an Espainiara itzuli zen eta 2000. urtera arte \"Cover\" agentziarentzat hasi zen lanean. Bertan, gaiak proposatzeko askatasuna izan zuen. Garai horretan, prentsa eta aldizkarietarako argazki asko egiten zituelarik. Urtean, bere buruari harro egoteko moduko lan handi bat gutxienez egiteko helburua jarri zion. Horretarako hilebetea eskainitzen zion, erreportaje handi eta bere intereseko proiekturen bati.\n2001az geroztik, \"freelance\" gisa lan egiten hasi zen, eta \"El Pa\u00eds Semanal\" eta \"Vanity Fair\"-en ohiko kolaboratzailea izan da, eta noizean behin beste argitalpen batzuetarako lan egin du, hala nola \"Vogue\", \"Marie Claire\" edo \"Harper's Bazaar\" argitalpenetarako. 2009an \"Matador\" aldizkariak argitalpen bakoitzean sartu zituen hiru erretratuen egilea izan zen.\nBi urtez, argazkigintzari buruz idatzi zuen \"Soitu.es\" atarian. Gero, tailerrak ematen ditu argazki-eskoletan, eskola hauetan: \"Efti, Lens, TAI, Too Many Flash\" eta \"Espai d'art Fotografic\".\nIbilbide artistikoa.\nSof\u00eda Moro argazkilari oso dokumentaltzat hartzen da, eta argazkiekin 'kontatu' egiten du, horregatik hunkitzeko gai diren argazkiak interesatzen zaizkio. Harentzat, protagonisten aurpegiak dira emozio hori lortzeko modurik indartsuena. Bere argazkietan pertsonaiaz dakiena islatzea gustatzen zaio, berari ez dagozkion erreferentziak sartu gabe. Asko dokumentatzen da, eta errespetatu egiten du argazkia aterako duen pertsonak egin nahi duena eta egin nahi ez duena. Horretarako, funtsezkoa iruditzen zaio 'ezagutzea'.\nSof\u00eda Mororen hitzetan:\"Argazki on batek hunkitu egiten zaitu, modu formalagoan edo estetikoagoan, edo irudi horren edukiagatik.\"Josep Pla parafraseatuz, zeinek adjektibo oro munduari buruzko iritzia dela esaten baitzuen, Sof\u00eda Morok uste du argazkilari batentzat argazki oro munduari buruzko iritzia ere badela, eta erretratu orok argazkian agertzen denari buruzko iritzia izan behar duela.\n\"Carabancheleko espetxea\" (1994).\n\"Carabancheleko espetxea\", zuri-beltzeko erretratuen seriea, Madrilgo zentro penal horretako presoen bizitzari buruzkoa da. Erretratu horietako batzuk 2009ko apirilaren 19an \"El Pa\u00eds Semanal\" saioan argitaratutako \"Presoak\" erreportajean agertu ziren.\n\"Haiek eta gu/ Ellos y nosotros\" (1996- 2006).\nEspainian, Frantzian, Alemanian, Marokon eta Estatu Batuetan ibili zen Espainiako Gerra Zibileko (1936-1939) bi taldeetako beteranoei buruzko erretratuak dira \"Ellos y nosotros\". Izen bereko liburu-formatuan argitaratu zen.\nCover agentziaren barruan, Nazioarteko Brigadetako beteranoek 1996an Albacetera egindako bisita jarraitzeko egin zuen proposamenetik sortu zen. Hortik aurrera, Espainiako Gerra Zibileko bi bandoetako beteranoen erretratuak egiten jarraitu zuen Sofiak, eta, aldi berean, Cover agentziako lana egiten zuen, 2000. urtean agentzia utzi zuen arte.\nSof\u00edak berea ez zen \"6 x 4,5eko Mamiya\" batekin ekin zion lanari, eta bigarren eskuko \"Hasselblad\" batekin, \"FotoPres\" bekari esker erosi zuenarekin, jarraitu zuen. Cover-en egin zuen lanak eta zinemako argazki finkoko lan batzuk, lan hori amaitzeko giltzarri izan ziren; izan ere, aldizkari bakar batek ere ez zuen argazkiekiko interesik izan eta inoiz ez zuen lortu historia horri buruzko erreportajerik saltzerik.\nMaila teknikoan, 4,5 xasisa aukeratzeak argazkien formatua karratua ez izatea ekarri zuen.\nSof\u00eda Morok dio Gerra Zibilaren gaiarekin 'topo egin' zuela, \"kasualitate pixka bat, nire etxean ez zelako hitz egiten\", baina brigadista beteranoen bisitaren berri lagunen bidez iritsi zitzaion. Shock bat izan zen harentzat, Espainiako historiaren zati garrantzitsu batez ez zela jabetzen pentsarazi baitzion (ezkutuan eduki baitzuten), eta gerrako protagonisten zuzeneko testigantza laster desagertzear zegoela.\nBere ustez, ez da inpartziala pertsonaia horiekin, baina bai historia guztiak berdin interesatzen zitzaizkiola, \"eta ia gehiago bandoarenak, bere iritzikoak ez izatean, haien arrazoiak ezagutu nahi zituelako\"; izan ere, galtzaile-alderdiarekin ideologia-kidetasun handiagoa duela dio. \nLan horri dagokionez, Sofiak Nazioarteko Brigadei buruzko erretratuak egiten ditu aldi berean, eta horiekin liburu bat laster argitaratzeko asmoa du.\n\"Defendatzaileak\" (2008).\n2007an, Leongo Orbigoko ibaiertzari buruzko lana egin zuen Gaztela eta Leongo Arte Garaikidearen Museorako (MUSAC), Espainian arte garaikidearen erreferentea baita. Eta, ondoren, 2008an, bete-betean sartu zen hurrengo proiektuan, \"Defendatzaileak\" izenekoan, Sof\u00eda Morok proposatuta, Amnistia Internazionalarekin lankidetzan -bazkide den erakundea-, Giza Eskubideen Adierazpen Unibertsalaren 60. urteurrena eta Espainiako antolakundearen 30. urteurrena ospatzeko. Hainbat herrialdetako giza eskubideen aldeko ekintzaileen erretratuak biltzen ditu. Erretratu horiek egiten ari zirela, harreman labur bat izan zuen \"Udaberri Arabiarrarekin\", Kairon baitzegoen, Diaa el Din izeneko blogari egiptoar baten erretratua egiteko, serie horren barruan. 2008an, Amnistia Internazionalak argitaratu zuen liburua, eta lanaren erakusketa ibiltaria Espainian zehar abiatu zen hurrengo bi urteetan. 2010ean, Diputatuen Kongresuan izan zen ikusgai, Madrilen. Urte horretan bertan, ARCO Madrid 2010en parte hartu zuen eta Foto-Nikon lehiaketako Lehen Erretratu Saria irabazi zuen. \n2009ko PHotoEspa\u00f1an egon zen. 2011n, jaialdian argazkigintza-tailer bat zuzentzen lagundu zuen. 2013. urtean bere \"PHotoBolsillo\" argitaratu zuen La F\u00e1brica ediciones-en, Madrilen. 2014. urtean, berriro jarri zituen bere lanak ikusgai \"PHotoEspa\u00f1a 2014\"n, eta \"Red Acoge\"-rako \"Haien ausardia, gure konpromisoa\" izeneko argazki-erreportajea egin zuen. Lan horretan arraza-, etnia- edo erlijio-bereizkeriaren biktima izan diren pertsonen testigantzak biltzen dira. 2014 eta 2016 arteko hainbat hiritan ikusgai egon zen.\nHeriotza-zigorrari buruzko proiektu orokorra (2016-2017).\n2016. urtean, \u00c1lvaro Corcuera kazetariarekin batera, munduan heriotza-zigorrari buruzko proiektu global bat garatu zuen, eta 2017an amaitu zuen. 2010az geroztik, istorio horietako hiru eta haien argazkiak \"El Pa\u00eds Semanal\"-en argitaratu dira. Horietako bat Iwao Hakamada boxeolariarena da; 48 urte eman zituen Japoniako kartzela baten heriotzaren korridorean, eta askatu egin zuten 2014ko martxoan, herritarren mobilizazio handi baten ondoren. Lan hori \"El Pa\u00eds Semanal\" aldizkarian argitaratu zen, \"\"40 urte borreroaren zain/ 40 a\u00f1os esperando al verdugo\" / \"A step away from death\"\" izenburupean. Beste bi istorioak \"Berpiztien kluba/ El club de los resucitos\" (Estatu Batuetako presoekin egina) eta \"Europako azken tiroa/ El \u00faltimo disparo de Europa\" (Bielorrusiari buruzkoa) dira. Erreportaje horietako bakoitzerako bideoak egin dituzte, El Pa\u00eds Semanal webguneko argazki eta testigantzekin.\nErakusketak.\nHauexek dira bere ibilbideko erakusketa garrantzitsuenak:\nSentsibilitatea eta konpromisoa.\nSof\u00eda Mororen lehen lan pertsonal eta konprometituenak erakutsten dizkigu erakusketak: 'C\u00e1rabanchel-eko kartzela', 'Ellas y nosotros', eta Estatu Batuetako heriotza-artekariari oraindik martxan dagoen lan bati dagozkion delituengatik kondenatutakoen erretratuak. Espainiako hainbat hiri eta herritan egindako eguneroko irudiekin amaitzen da.\nDefendatzaileak. Lekukotasun setatsua. Giza eskubideen aldeko aktibisten 30 historia.\nAmnistia Internazionalak antolatutako erakusketa honetan, argazkilariak omenaldia egin zien Giza Eskubideen defendatzaileei 35 erretraturen bidez, Adierazpen Unibertsala sortu eta 60 urtera, munduan zehar, pertsonen duintasunaren alde borrokatzen jarraitzen baitute.\nArgitaratutako liburuak.\nHauek dira bere argitalpen garrantzitsuenak:"}
{"id": "1056072", "revid": "8311", "url": "https://eu.wikipedia.org/wiki?curid=1056072", "title": "Bikote zibil", "text": "Bikote zibila, izatezko bikote legala edo elkarketa zibila bi pertsonaren arteko batasun zibilaren forma bat da, ezkontzatik bereizten dena, bikote ezkongabeei ezkontzaren eskubide eta betebehar guztiak edo zati bat eskaintzen diena, legezko aitorpena emanez.\nIzen desberdinak hartzen ditu herrialdeko legediaren arabera. Oro har, Hego Euskal Herrian izatezko bikote erabili ohi du forma legala adierazteko, baina zentzu hertsian izatezko bikotea berez osatua dagoena da, bikote harreman bat, legearen arabera baliorik eduki ala ez. Ipar Euskal Herrian bikote zibil forma erabili ohi da, eta Berriaren Estilo Liburuak hori proposatzen du Frantziako elkartasun itun zibileko legediak definitutakoa adierazteko. \nZergatiak.\nIzatezko bikoteen eredu legal bat sortzea bi helburu betetzeko egin izan da :\nHedapena.\nDanimarka izan zen bikote zibilaren figura ezarri duen munduko lehen herrialdea : 1989ko ekainaren 7a sexu bereko bikoteei soilik irekitako eredu bat sortu zuelarik du. Ondorengo urteetan, hainbat herrialdek eredu bereko batasun zibilak ezarri zituzten, beti ere ezkontzatik aparte kontsideratuak.\nEspainiako Estatuan, 1998ko ekainaren 30ean, Kataluniako autonomia erkidegoko parlamentuak ia aho batez onartu zue ezkontza ez beste bizikidetza formei buruzko lege proiektua. Sortutako legeak (Europako hegoaldeko herrialde batean onartutako lehena), bikote egonkorren legea izenez ezagutzen dena, ezkondu gabeko bikoteei, heterosexual edo homosexualei, bikote ezkonduen egoeratik ahalik eta hurbilen izatea ahalbidetzen zien hainbat kontutan, kontiok autonomia-erkidegoaren eskumenekoak ziren bitartean.\nEuskal Herrian.\nHego Euskal Herrian izatezko bikoteen egoera autonomia erkidegoen araberako legediek zehazten dute, eta 21. mendean sortu izan dira legedi horiek. Nafarroan izan zen 2000. urtean lege bat, eta bikote egonkorren egoeraz eraldaketa bat onartu zen 2019an. EAEren kasuan, 2003 eta 2017ko lege eta dekretu batek arautzen dute izatezko bikoteen egoera.\nIpar Euskal Herrian Frantziako legedian 1999an sortu zen elkartasun zibileko ituna (PACS laburduraz ezagunak) arautzen du elkarrekin bizitzeko konpromisoa hartzen duten bikoteen egoera. Itun horren arabera osatutakoari bikote zibila esan ohi zaio.\nElkartasin zibileko itunak arautzen du bikote zibilean elkarrekiko laguntza eta laguntza materiala emateko ere (ezkontideek bezala, bikoteak kontratatutako zorrengatik solidariotzat hartzen dira). Bikoteak lege-aitorpenaren onarpena du, zeinak bikote ezkonduen ia eskubideen pareko eskubideak ematen dizkie gizarte- eta zerga-gaietan (lan-zuzenbidean eta atzerritarren bizileku-eskubidean, baterako tributazioan eta horietakoren baten heriotza-kasuan hainbat ondorio sortuz). bazkideei, bizirik dagoen bikotekidea ondare-zergatik salbuetsiz eta hari etxebizitza bateratua gozatzeko eskubidea emanez, adibidez). Bestalde, eta horixe da ezkontzarekiko funtsezko aldea, legegileak ez du filiazioari buruzko xedapenik aurreikusten. : PACSk eratu den bikotea formalizatzen du, baina ez du lege mailan familia berri baten oinarri bihurtzen. Beraz, PACSko gurasoek bakoitzak bere kabuz aitortu behar du haur jaioberria, eta ofizialki edozein pertsona ezkongabeak, alargunak, dibortziatuak edo ezkondutak eskatu badezake adopzioa, ezkonduek bakarrik dute baimena haur bat elkarrekin adoptatzeko. Gaur egun 94 urtetik gora PaCS-en % sexu ezberdinetako bikotekideen artean gertatzen da."}
{"id": "1056073", "revid": "1519", "url": "https://eu.wikipedia.org/wiki?curid=1056073", "title": "Elkarketa zibil", "text": ""}
{"id": "1056074", "revid": "58701", "url": "https://eu.wikipedia.org/wiki?curid=1056074", "title": "Clara S\u00e1nchez (idazlea)", "text": "Clara S\u00e1nchez (Guadalajara, 1955eko martxoaren 1a) idazle, filologo eta Espainiako zineman espezialista da. Haren nobelek gaztelaniaz idatzitako narratiba-sari nagusiak jaso dituzte \u2014Alfaguara, Nadal eta Planeta\u2014, eta hogei bat hizkuntzatara itzuli dira.\nBiografia.\nClara S\u00e1nchez Guadalajaran jaio zen, Espainian. Treneko langile baten alaba da. Aitaren lanbidea dela eta, bere haurtzaroa Valentzian eta Albaceten igaro zuen, eta, ondoren, Madrilera joan zen. Han, Unibertsitate Konplutentsean lizentziatu zen Filologia Hispanikoan. Denbora batez, literaturako irakasle gisa aritu zen irakaskuntzan, lehenik UNEDen, eta, geroago, Madrileko institutu batean, idazle-lanbidean buru-belarri aritzea erabaki zuen arte.\nIbilbide profesionala.\n1989an Clara S\u00e1nchezek \"Harri bitxiak/\" \"Piedras preciosas\", bere lehen eleberria argitaratu zuen, eta urtebete geroago, \"Ez da desberdina gaua/\" \"No es distinta la noche\". Aintzatespena, hala ere, bere hirugarren fikzio-lanarekin iritsi zitzaion: \"El palacio varado\", unibertsitateko literatura-programetan nahitaez irakurri beharrekoa eta 1993. urtean argitaratu zena. \n1998an Literatura eta Kultura Hispanikoaren Institutuaren (ILCH) Saria jaso zuen, bere literatura ibilbideagatik. Hala ere, geroago arte ez zituen jaso gaztelaniazko literatura-sari entzutetsuenak. Hala, \"Paraisoko azken berriak/ \u00daltimas noticias del paraiso\" lanak Alfaguara Nazioarteko \"Nobela\" 2000 Saria lortu zuen.\nEra berean, \"Zure izenak ezkutatzen duena/ Lo que esconde tu nombre\" \u2014eleberria autoreak 80ko hamarkadan bizi izan herrikan, D\u00e9nian, izandako bizipenetan oinarritua \u2014 \"Nadal Saria\" lortu zuen 2010ean. Liburua hainbat hizkuntzatara itzuli zen, eta salmenta-arrakasta handia izan zuen Espainian eta Italian; milioi erdi ale saldu ziren bi herrialdeetan. Gero, 2013. urtean, \"Planeta Saria\" eman zioten \"Zerua/ El cielo\" nobelagatik. Sari horrekin, hamalaugarren emakumea da Espainiako hizkuntzako letren kopuru ekonomikorik handiena duena, eta bigarrena munduan, Nobel saridunaren ondoren. Sarira '\"Jos\u00e9 Calvino'\" izengoitiarekin eta '\"La dama del hechizo\"' fikziozko izenburuarekin aurkeztu zen.\nBere lana hogei bat hizkuntzatan argitaratu da eta nazioartean oihartzun handia lortu du, eta, aldi berean, mundu akademikoan aztertu da.\nKazetaritzaren arloan, Clara S\u00e1nchezek kolaborazioak egin ditu egunkari eta aldizkari literarioetan, hala nola \"El Urogallo\". Halaber, 2006an, Germ\u00e1n S\u00e1nchez Ruip\u00e9rez Fundazioaren Irakurketari buruzko VII. Kazetaritza Saria jaso zuen, \"El Pa\u00eds\" egunkarian argitaratutako \u00ab\"Irakurtzeko grina/ Pasi\u00f3n lectora\"\u00bb artikuluarengatik. \nSanchez zineman ere espezialista da, eta bost urtez parte hartu zuen Espainiako telebista publikoaren \"Zein handia den zinema!/\" \"\u00a1Qu\u00e9 grande es el cine!\" programan (TVE)."}
{"id": "1056075", "revid": "1519", "url": "https://eu.wikipedia.org/wiki?curid=1056075", "title": "Bikote zibila", "text": ""}
{"id": "1056077", "revid": "56334", "url": "https://eu.wikipedia.org/wiki?curid=1056077", "title": "Belarmin", "text": "Belarmina (\"Erythraea centaurium\") landare belarkara bat da, bost hostoko lore mikatz arrosak ematen dituena, eta sendagintzan erabiltzen dena."}
{"id": "1056080", "revid": "96586", "url": "https://eu.wikipedia.org/wiki?curid=1056080", "title": "Marisa Mediavilla Herreros", "text": "Marisa Mediavilla Herreros (Boadilla del Camino, Palentzia; 1945eko otsailaren 4a) Espainiako liburuzaina, dokumentalista eta feminista da, Emakumeen Historian espezializatua. 1985ean Madrilgo Emakumeen Liburutegia sortu zuen, emakumeen kultura eta jakintza historian zehar biltzeko, batez ere Espainian. Hauxek dira helburuak: emakumeak gizarteari egiten dizkion ekarpenen garrantzia agerian jartzen saiatzea; informazioa eta esperientziak elkartzeko eta trukatzeko gune izatea; eta mugimendu feministak historian zehar landutako dokumentuak biltzea, gordetzea eta dokumentuak trukatzeak duen garrantzia agerian uzteko.\nIbilbidea.\nMadrilgo Emakume Feminista Independenteen taldeko kide da Mediavilla. Liburutegiaren lehen egoitza Barkilloko kaleko 44. zenbakian dagoen Emakumearen Institutuko gune txiki bat izan zen, eta bertan egon zen 1997 urtera arte. Lehen fase horretan, 2002 urtera arte, Lola Robles Moreno zientzia-fikziozko filologo eta idazlea sartu zen proiektuan. Liburutegiaren kultura-jardueren koordinazioaz eta kudeaketa administratibo eta ekonomikoaz arduratu zen, abian jarri eta hilabete gutxira.\nEspazio eta diru falta izan dira proiektu honetan gainditu beharreko erronkak, nahiz eta Mediavillak erakunde publikoen mende ez egotea erabaki zuen. Hasieran, liburutegia irabazi asmorik gabeko eta herri mailako elkartea zen, baina, proiektua hazi ahala, 1991n Estatuaren eskumen bihurtu zen, eta, beraz, Emakumearen Institutuaren diru-laguntzak eskuratu ahal izan zituzten. 2006an ez zegoen leku egokirik, eta sarritan aldatu ziren lekuz, liburutegiko funtsak Emakumearen Institutura eraman zituzten arte. Baina 2012an egin zuen azken bidaia \"Trajearen Museora\", Juan de Herrera etorbideko 2an, eta hantxe automatizatu ziren funtsak. Emakumeen Liburutegian 30.000 liburutik gora daude, XVIII. mendeko lan batzuekin, baina batez ere XIX. eta XX. mendeetakoak. Bertan honako hauxek aurki daitezke: azterlan eta saiakera feministak, femeninoak eta misoginoak (hainbat egile eta autorerenak), biografiak, arte- eta literatura-sorkuntzako lanak, literatura grisa, aldizkariak eta bilduma bereziak, hala nola agendak, egutegiak, kartelak, liburuxkak, zigiluak, eranskailuak, txartelak, komikiak eta txapak.\nRicarda Folla Fern\u00e1ndezekin batera, Mediavillak \"Emakumeen Tesauroa/\" \"Tesauro de Mujeres\" izenekoa garatu zuen 2014. urtean. Tesauro horrek, ohiko tesauroek ez bezala, emakumeen eskubideen aldeko borroka eta feminismoaren existentzia islatzen ditu. Tesauro horren helburua da \u201cerrealitatea islatuko duen, baina hura aldatzen lagunduko duen tresna bihurtzea, baztertzailea eta diskriminatzailea izan ordez hizkera 'intzisiboa' erabiliz\u201d.\nBere ibilbide profesionalean, Mediavillak liburu-denden zeregina defendatu du, bai gai jakin batzuetan espezializatutakoak (feministak, zientzia-fikziokoak, bidaietakoak...), bai orokorrak, bai bigarren eskukoak. Azken horiek, gainera, iturri izan dira hein batean Emakumearen Liburutegirako funtsak lortzeko. Onartzen du emakumeari eskainitako aurreko liburutegiak badirela, hala nola Emakumearen Herri Liburutegia, Francesca Bonnemaisonek Bartzelonan 1909an sortua, 1926an sortutako Lyceum Club edo 1915ean sortutako \"Andere\u00f1oen Egoitzako/\" \"Residencia de Se\u00f1oritas\" liburutegia, biak Maria de Maeztu pedagogo eta humanistak zuzenduak eta Gerra Zibilaren ondoren eraitsiak."}
{"id": "1056084", "revid": "336", "url": "https://eu.wikipedia.org/wiki?curid=1056084", "title": "Jonh Locke", "text": ""}
{"id": "1056087", "revid": "56334", "url": "https://eu.wikipedia.org/wiki?curid=1056087", "title": "Marisa Mediavilla", "text": ""}
{"id": "1056092", "revid": "56334", "url": "https://eu.wikipedia.org/wiki?curid=1056092", "title": "Sergei Kozlov", "text": "Sergei Ivanovitx Kozlov (errusieraz: \u0421\u0435\u0440\u0433\u0435\u0439 \u0418\u0432\u0430\u043d\u043e\u0432\u0438\u0447 \u041a\u043e\u0437\u043b\u043e\u0432) (Krasnodon, Sobietar Batasuna; 1963ko azaroak 7) Luhanskeko Herri Errepublikako politikari separatista da; egun, Luhanskeko Herri Errepublikako Lehen Ministro gisa dihardu, 2015etik. LHEko Herri Miliziaren maior jeneral da ere, Duintasunaren Iraultzaren garaian batu zena; LHEren independentzia-aldarrikapenaren ondorioz gertatutakoa. Lehenago, Ukrainaren Larrialdietako Estatu Zerbitzuan lan egin zuen ere.\nBiografia.\nLHEko Lehen Ministro izendatu aurretik, Errepublikako Gorputzeko komandanteorde izan zen. 1981ean, Kozlov Nabigatzaileen Voroxilovgradeko Hegazkintza Militarreko Goi Eskolan matrikulatu zen. 1994\u20132005 artean, gainera, Kozlov Ukrainaren Larrialdietako Estatu Zerbitzuan aritu zen lanean."}
{"id": "1056093", "revid": "56334", "url": "https://eu.wikipedia.org/wiki?curid=1056093", "title": "Allen Drury", "text": "Allen Stuart Drury (Houston, 1918ko irailaren 2a - San Frantzisko, 1998ko irailaren 2a) estatubatuar eleberrigilea izan zen.\nTxikitatik Kalifornian bizi izan zen eta Stanfordeko Unibertsitatean ikasi zuen. Kazetari lanetan aritu zen eta Bigarren Mundu Gerraz geroztik Estatu Batuetako Senatuan berriemaile izan zen. Franklin Roosevelten eta Harry Trumanen presidentetzen lekuko hurbila izan zen. Esperientzia hori Advise and Consent bere lehen eleberrian islatu zuen eta 1960an Pulitzer Saria Fikzioan irabazi zuen.\nLanak.\n\"Advise and Consent\" saila.\nRomance"}
{"id": "1056096", "revid": "65203", "url": "https://eu.wikipedia.org/wiki?curid=1056096", "title": "Domingo Villar", "text": "Domingo Villar V\u00e1zquez (Vigo, 1971ko martxoaren 6a - Ibidem, 2022ko maiatzaren 18a) galizieraz idazten zuen eleberri beltzaren idazlea izan zen. Bere eleberriak hizkuntza askotara eramanak izan dira, 15 hizkuntzatara baino gehiagotara.\nLeo Caldas inspektorea.\nLeo Caldas inspektorea berak asmatutako pertsonaia ezaguna da eta bere eleberri beltzen ezaugarria. Inspektorea gizon lakoniko, bakarti eta nekaezina da, erretzailea eta ardo zuriaren zalea. Harekin, beste gizon bat dago, Rafael Est\u00e9vez, zaragozarra, bere lankidea, Galizian ondo integratu ez den pertsona. Haien arteko elkarrizketak oso aberatsak dira.\nObra.\nEleberri beltzak.\nHiru dira:\nZineman.\n2014an \"La playa de los ahogados\", \"A praia dos afogados\" eleberrian oinarritutako filma egin zen. Zuzendaria Gerardo Herrero izan zen eta aktoreen artean Carmelo G\u00f3mez, Antonio Garrido, Carlos Blanco eta Marta Larralde zeuden. Irudiak Galiziako itsasertzearen leku desberdinetan egin ziren: A Guardan, Vigon, Panx\u00f3nen...\nSariak.\nSari ugari jaso zituen sortzaileak:"}
{"id": "1056099", "revid": "56334", "url": "https://eu.wikipedia.org/wiki?curid=1056099", "title": "Serhii Haidai", "text": "Serhii Volodymyrovytx Haidai (ukraineraz: \u0421\u0435\u0440\u0433\u0456\u0439 \u0412\u043e\u043b\u043e\u0434\u0438\u043c\u0438\u0440\u043e\u0432\u0438\u0447 \u0413\u0430\u0439\u0434\u0430\u0439) (Sievierodonetsk, Sobietar Batasuna; 1975eko azaroak 6) enpresaburu eta politikari ukrainarra da; egun, Luhansk Oblasteko Gobernadorea.\nBiografia.\nHaidaik Khmelnitskyko Ekonomia Unibertsitatean ikasi zuen; era berean, Ukrainako Presidentearen Administrazio Publikoaren Akademia Nazionalean graduatu zen ere.\n2005etik 2015era, Haidai Dembud LLCren zuzendari nagusia izan zen. 2008tik 2010era, halaber, Kieveko Udaleko kide laguntzaile gisa lan egin zuen ere. 2014tik 2015era, Haidaik Obukhiv Raioneko Estatuko Administrazioako Presidentearen aholkulari gisa lan egin zuen. 2015ean, Mukatxevoko Raioneko Kontseiluko kide hautatu zuten; eta, 2015etik 2018ra, Mukatxevoko Raioneko Estatuko Administrazioko Presidentea izan zen ere.\nErrusiak 2022an Ukraina inbaditu zuenean, Haidai Luhanskeko Eskualdeko Administrazio Militarreko Buru izan zen."}
{"id": "1056100", "revid": "90609", "url": "https://eu.wikipedia.org/wiki?curid=1056100", "title": "Serhi Haidai", "text": ""}
{"id": "1056102", "revid": "56334", "url": "https://eu.wikipedia.org/wiki?curid=1056102", "title": "Pavlo Kyrylenko", "text": "Pavlo Oleksandrovytx Kyrylenko (ukraineraz: \u041f\u0430\u0432\u043b\u043e \u041e\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u041a\u0438\u0440\u0438\u043b\u0435\u043d\u043a\u043e) (Makiivka, Sobietar Batasuna; 1986ko maiatzak 5) herri-salatari eta politikari ukrainarra da; egun, Donetsk Oblasteko Gobernadore moduan dihardu.\nBiografia.\n2008an Jaroslav Mudrii Zuzenbide Unibertsitate Nazionalean graduatu zen; ostean, urte hartako uztailean, Ukrainako Fiskaltzan kontratatu zuten. Hala, 2017ko irailetik 2019ko uztailera, Kyrylenko Uzhhorodeko soldaduen fiskal militarra izan zen, Ukrainaren mendebaldean. Egun, gainera, Kyrylenko Justiziako teniente koronela da.\nBizitza pertsonala.\nKyrylenko ezkonduta dago eta bi seme-alaba ditu."}
{"id": "1056104", "revid": "65203", "url": "https://eu.wikipedia.org/wiki?curid=1056104", "title": "Arthur B. McDonald", "text": "Arthur Bruce McDonald (Sydney, Eskozia Berria, 1943ko abuztuaren 29a) kanadar astrofisikaria da. 2015eko Fisikako Nobel Saria jaso zuen Takaaki Kajitarekin batera neutrinoen inguruan eginiko ikerketengatik.\nDalhousie Unibertsitatea Nova Scotian eta California Institute of Technologyn ikasi zuen. 1969tik 1982ra Ottawako Chalk River laborategi nuklearretan lan egin zuen. 1982tik 1989ra fisikako irakasle izan zen Princetongo Unibertsitatean eta 1989tik 2013ra Queen's Universityn.\nSudburyko Neutrino Laborategiaren sortzaileetako bat izan zen. Bertan, eguzkitik datozen neutrinoen oszilazioak ikusi ahal izan zituzten eta neutrinoek masa dutela frogatu. Aurkikuntza honengatik Nobel Saria irabazi zuen Kajita japoniarrarekin batera."}
{"id": "1056105", "revid": "56334", "url": "https://eu.wikipedia.org/wiki?curid=1056105", "title": "Gema Corredera", "text": "Gema Corredera (Habana, Kuba, 1964ko abuztuaren 31) abeslari, ekoizle, musikologo eta gitarra-jotzaile kubatarra da. Haren interpretazio-estiloan sustrai kubatarrak, Brasilgo kanta, opera eta flamenkoa dira nagusi. Hainbat genero bateratu ditu, hala nola rumba, sona, boleroa eta filina jazzaren elementuekin.\nBiografia.\n7 urte zituela, Habanako \"Hubert de Blanck\" antzokian egin zuen debuta, Leopoldina N\u00fa\u00f1ez Lacret irakasleak zuzendutako Teatro Estudioko Haurrentzako Musika Tailerraren barruan. 11 urterekin gitarra klasikoko ikasketak hasi zituen. Jazzarekin egin zuen lehen topaketa 12 urterekin izan zen, irakasleak musika genero horren \"scatting\" (ahozko inprobisazio) bereizgarriak ezagutu zituenean.\nGema Musika Eskola Nazionalean graduatu zen Kuban, gitarra klasikoaren espezialitatean. Ondoren, Habanako Arte Institutu Nagusian (ISA) sartu zen. Bertan, konposizio kubatar garaikidea, musika folkloriko kubatarra (batez ere rumba) eta konpositore klasikoak aztertu zituen. Musikologia espezialitateko lizentziadun titulu ikasketak amaitu zituen \"Juan Manuel Pi\u00f1era Infante eta Jorge L\u00f3pez Mar\u00ednen\" \"lehen hurbilketa/\" \"Primer acercamiento a la obra musical de Juan Manuel Pi\u00f1era Infante y Jorge L\u00f3pez Mar\u00edn\" lanarekin. Aldi berean, Bel cantoko ikasketak egin zituen Carmen Godoy irakasle kubatarrarekin.\nNerabezaroan, Pavel Urquiza konpositore eta gitarra-jolea ezagutu zuen, eta harekin \"Gema eta Pavel\" bikotea osatu zuen. 1992an Madrilen kokatu ziren, eta Kubako hiri-musikaren estilo berri bat sortzea lortu zuten, The Beatles eta New Trova, Chick Corea, Caetano Veloso brasildarra eta Fito P\u00e1ez argentinarraren eraginpean. Bikoteak birak egin zituen Europan, Estatu Batuetan eta Latinoamerikan, eta hainbat jaialdi eta agertokitan aurkeztu zen, hala nola Frankfurteko Opera, Arezzo Wave jaialdia Italian, Nizako jazzaldia, Mazedoniako Skopje nazioarteko jazzaldia, Frantziako \"Le Printemps\" de Bourges, Espainiako Gitarra Jaialdia. Gainera, Alejandro Sanz, Andy Monta\u00f1ez, Angelique Kidjo, Gonzalo Rubalcaba, Jarabe de Palo, Lenine, Ketama, Pablo Milan\u00e9s, Tito Puente eta Willy Chirino artistekin aritu ziren agertokian.\n2011n, bikote gisa urte asko eman ondoren, eta hamar bat diskoetxe egin ondoren, Gema eta Pavelek bakarkako proiektuetan arreta jartzea erabaki zuten. Harrezkero, Gemak Miamin (AEB) ezarri zuen egoitza.\u00a0Estatu Batuak..., eta, besteak beste, grabazio, zuzeneko aurkezpen, kontzertu eta \"master classen\" agenda aktiboa betetzen du Espainian, Israelen, Miamin, New Yorken, Massachusettsen, New Jerseyn eta Puerto Ricon.\nFeeling Marta\n\"Feeling Marta\" (GC Music) Gema Correderen disko berria da. Kantariak Marta Vald\u00e9s konpositore kubatar entzutetsuaren obra musikala egin du, \"Feeling\" mugimenduaren ikono bat. Ekoizpen hori feeling kubatar, trova eta jazz garaikidearen nahasketa modernoa da. Feeling \"Martan\", Gemak bere interpretazio-dohainak erakusten ditu, eta Marta Vald\u00e9sen katalogo zail horren ikuspegi berezia eta zehatza eskaintzen digu. Nabarmentzekoa da Martirio artista espainiar garrantzitsuaren presentzia, \"No es necesario\" boleroan Kubako abeslariarekin bikotea egiten baitu. \nGema Correderak ekoitzia, Roberto Carcass\u00e9s pianistarekin batera. Piano-jolea ere arduratu zen musika-moldaketez. Track bakoitza 'bitxigile' baten pazientzia eta liluragarritasunez amaitutako lana da, profesionalismo eta sentsibilitate handiz egina. Bilduma-diskoa eta audiofiloentzako diskoa, Feeling \"Martak\" Carcass\u00e9sek pianoan eta teklatuetan osatutako hirukote baten akonpainamendua 'deitu' eta lortu zuen, Carlos R\u00edosek kontrabaxuan eta Yissy Garc\u00edak drumetan eta perkusioan. Oliver Vald\u00e9s bateria bi tracketan agertzen da. Diskoa Miamin, Espainian eta Kuban grabatu eta Espainian nahastu eta masterizatu zuten. Cubadisco 2016 saria lortu zuen.\nDerramando Luz\n2013. urtean, bakarlari gisa, \"Derramando Luz\" (GC Music) lana aurkeztu zuen. Yosvany Terry jazz-maisu kubatarrak egin zuen, eta Cuba Encuentro aldizkariak hautatu zuen 2013ko diskorik onenen artean, eta Cubadiscorako izendatu zuten, kanta garaikideko album onenaren saria. Gaur egungo konpositore kubatarren abestiak biltzen ditu diskoak: Marta Vald\u00e9s, Pancho C\u00e9spedes, Pedro Luis Ferrer, Julio Fowler eta Habana Abierta talde kubatarreko kideak Luis Barber\u00eda, Vanito Brown, Boris Larramendi, Alejandro Guti\u00e9rrez eta Jos\u00e9 Luis Medina.\nDerramando Luz diskoan Marta Vald\u00e9sen \u201c\"Tengo\"\u201d bertsioa agertzen da, Gonzalo Rubalcaba piano-jolearekin duoan.\nGemaz diotena.\n\"Espektro harmonikodun (tinbrea) eta bibrato (altuera eta abiadura) kontralto(mezzosopranoa) orekatua duena, bolero bat, guaracha bat, son bat, blues bat eraginkortasunez fraseatzeko gai dena, edo scat figurazioak naturaltasun osoz egiteko gai dena. Ahots maila, erabilera anitzekoa, barru-barrukoa eta kolore ederrekoa. 'Abrasante prosodia' delakoa, Gema Correderea musika kubatar garaikideko kantari handienetako bat da\". ~ Carlos Olivares Bar\u00f3, \"Cubaencuentro\".\n\"Gaur egun Estatu Batuetako ahots hispaniar ederrenetako baten jabe da.\" ~ Antonio O. Rodr\u00edguez, \"Vanidades\".\n\"Ahotsa oso modu berezian erabili zuen, scatting-atalak, txistuak eta musika-tresnen imitazioak sartu baitzituen bere emanaldiaren zati gisa [...], izugarri kantatu zuen tronpeta baten estiloan. Musika-tresnaren imitazioa hain zehatza izan zen, ezen ikusleen kide batzuek ikusizko berrespena eskatu zuten, hark bat-batean beste instrumentu bat hartu ez zuela ziurtatzeko.\"~ \"The Williams Record\".\n\u201cKantari magistrala\u201d ~ \"Latin Jazz Network\".\n\"Ahotsarekin jolastu zen, nota batetik bestera igaro ondoren, musika-tresna gisa, bere ahotsa tronpetatik txirulara zihoan, kale-mugara, gaitasun histrioniko izugarriarekin, emakume performance oso bat, 'zainak ebakitzeko' boleroekin... ez zen falta izan, soinu dotoreekin... ~ Maribel N\u00fa\u00f1ez, Azentu Arrunta\n\"Gema Corredera eta Yosvany Terry dira munduan ospe handiena duten artista kubatarrak...\". ~ Pat St. Claire, CNN Radio Music Notes\n\"Musikan autorearentzat berarentzat ezezagunak diren bide sekretuak aurkitzeko dohaina du\". ~ Marta Vald\u00e9s, konpositore kubatarra\n\"Gema Corredorreren ahotsa entzun nuen lehen aldian, ezin izan nion negar egiteari utzi.\" ~ Martirio."}
{"id": "1056106", "revid": "6950", "url": "https://eu.wikipedia.org/wiki?curid=1056106", "title": "&quot;H&quot;aren eztabaida", "text": ""}
{"id": "1056108", "revid": "6950", "url": "https://eu.wikipedia.org/wiki?curid=1056108", "title": "Hatxearen auzia", "text": ""}
{"id": "1056109", "revid": "90609", "url": "https://eu.wikipedia.org/wiki?curid=1056109", "title": "Serhii Xaptala", "text": "Serhii Oleksandrovytx Xaptala (ukraineraz: \u0421\u0435\u0440\u0433\u0456\u0439 \u041e\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u0428\u0430\u043f\u0442\u0430\u043b\u0430) (Kostiantinivka, Sobietar Batasuna; 1973ko otsailak 5) Ukrainako Estatu Nagusiko Burua da 2021eko uztailaren 28tik, teniente jeneral maila militarrarekin.\n2022an Errusiak Ukraina inbaditu zuenean, Xaptalak esan zuen Ukrainako aire-defentsek Il-76 errusiar bat eraitsi zutela, bai eta Bayraktar TB2 motako drone ukrainar baten bideo-irudiak partekatu zituen ere, zeinetan droneak helburu errusiarrei eraso egiten zien."}
{"id": "1056110", "revid": "56334", "url": "https://eu.wikipedia.org/wiki?curid=1056110", "title": "Cambozola gazta", "text": ""}
{"id": "1056111", "revid": "90609", "url": "https://eu.wikipedia.org/wiki?curid=1056111", "title": "Serhiy Shaptala", "text": ""}
{"id": "1056112", "revid": "56334", "url": "https://eu.wikipedia.org/wiki?curid=1056112", "title": "Cheshire gazta", "text": "Cheshire gazta inglaterrako Cheshire inguruko beste lau konderrietan eta 2 Galeskoak egiten da. Behi esnearekin egiten da, hilabete 1 eta bi artean ontzen da. Landare gatzagiarekin esnea moztu ondoren, irakin egiten da, modu honetan pinporta txikiagoak lortzen dituzte. Historia handiko gazta da eta oso aitzinakoa. 3 modutan saltzen da, zuria hau da gehien saltzen dena eta ezagunena , gorria anatona erabiliz koloratzen dutena eta urdina lizunak gehituz lortzen dena."}
{"id": "1056113", "revid": "56334", "url": "https://eu.wikipedia.org/wiki?curid=1056113", "title": "Volodymyr Baraniuk", "text": "Volodymyr Anatoliiovytx Baraniuk (ukraineraz: \u0412\u043e\u043b\u043e\u0434\u0438\u043c\u0438\u0440 \u0410\u043d\u0430\u0442\u043e\u043b\u0456\u0439\u043e\u0432\u0438\u0447 \u0411\u0430\u0440\u0430\u043d\u044e\u043a) (Ukrainako Sobietar Errepublika Sozialista, Sobietar Batasuna; 1974) militar ukrainarra da, Ukrainako Indar Armatuetako koronela eta, 2021eko iraila\u20132022 bitartean, Itsas Armada Bereziko 36. Brigadako komandantea. 2014ko gudu errusiar-ukrainarrean parte hartu zuen ere, non Krimearen errusiar anexio-garaian Itsas Armada Bereziko 1. Batailoiaren buru zen. Egun, gerra-preso da Baraniuk (GP), Errusiako Federazioak atxilotuta, Azovstaleko setioaren porrot ukrainarra eta gero.\n2022ko Ukrainako inbasioa.\n2022ko martxoaren 19an, Errusiak Ukraina inbaditu zuenean, Zelensky Presidenteak Ukrainako Heroiaren Ordena eman zien Mariupol defendatzen ari ziren Ukrainako unitate nagusietako bi komandanteei: Volodymyr Baraniuk \u2013Itsas Armada Bereziko 36. Brigadakoa\u2013 eta Denys Prokopenko, Azov Batailoikoa.\nApirilaren 13an, Ukrainako komunikabideek jakinarazi zuten Itsas Armadako 36. Brigadako elementu bat arrakastaz saiatu zela Azovstalen zeuden indar ukrainarrekin bat egiten, elementu batzuk zauritu, hil eta harrapatu egin zituzten arren. Testuinguru horretan, ezjakina zen non zegoen Volodymyr Baraniuk koronela.\nMaiatzaren 8an, Baraniuk bizirik agertu zen RTrekin izandako elkarrizketa batean, bere heriotzari buruzko argitaratutako informazioak faltsuak zirela frogatuz. Mariupoletik kilometro batzuk iparraldera zegoen zelai batean harrapatu zutela baieztatu zuen, bere buruarekin eta bere zenbait gizonekin batera. Egun, Errusiaren menpeko gerra-preso (GP) bat da."}
{"id": "1056114", "revid": "90609", "url": "https://eu.wikipedia.org/wiki?curid=1056114", "title": "Volodymyr Baranyuk", "text": ""}
{"id": "1056115", "revid": "56334", "url": "https://eu.wikipedia.org/wiki?curid=1056115", "title": "Sergey Kozlov", "text": ""}
{"id": "1056116", "revid": "56334", "url": "https://eu.wikipedia.org/wiki?curid=1056116", "title": "Cottage gazta", "text": "Cottage gazta berri edo gaztanbera taldean sar dezakegu, behi esnea moztu ondoren gatz ura kendu, mamia garbitu ( gatzari zaporea kentzeko) eta prentsaturik ondu gabe jaten dena. Ingalaterran ekoizten da. Gaur egun koipe kopuru desberdinekin burutzen da merkaturatzeko. Gazta tartak egiteko, fruituekin, ogietan zabaltzeko entsaladetan, pastak betetzeko... erabiltzen da."}
{"id": "1056117", "revid": "116477", "url": "https://eu.wikipedia.org/wiki?curid=1056117", "title": "Cotage gazta", "text": ""}
{"id": "1056118", "revid": "56334", "url": "https://eu.wikipedia.org/wiki?curid=1056118", "title": "Mat\u00f3 gazta", "text": ""}
{"id": "1056120", "revid": "56334", "url": "https://eu.wikipedia.org/wiki?curid=1056120", "title": "Munster gazta", "text": "Munster gazta, Frantziako estatuko ekialdeko gazta bat da Alsazia eta Lorena inguruan ematen dena. 1969tik jatorri izendapena du. Behi esne pasteurizatuarekin egiten den gazta dugu. Tradizionalki jatorri izendapeneko gaztak bertako behi arrazarekin eta esnearekin egiten dira, ez da berdina gertatzen industrialki egiten den gaztearekin. Zilindro forma du, 500 g. tik hasita 1500 g. bitarte eduki ditzake. Azala hartzigarri gorrixka batekin garbitzen da, kolore hori, gorrixka emanez. Ontze denboraren eta gaztaren tamainaren arabera, gazta leunagoa edo zaporetsugoa izango da."}
{"id": "1056126", "revid": "129250", "url": "https://eu.wikipedia.org/wiki?curid=1056126", "title": "Mar\u00eda Elena Moyano", "text": "Mar\u00eda Elena Moyano Delgado (Lima, Peru, 1958ko azaroaren 23a- \"ibidem\", 1992ko otsailaren 15a) borrokalari soziala izan zen, Peruko auzo-buruzagia, Madre Coraje izenez ezaguna.\nHerrialdeko terrorismo-garaian, Sendero Luminoso erakunde maoistaren aurka altxatu zen Moyano; horren ondorioz, Liman hil zuten 33 urte zituela. Pobreziaren aurkako borrokagatik, giza eskubideen defentsagatik eta emakumeen eskubideak defendatzeagatik da ezaguna.\nBizitzako lehen urteak.\n1970eko hamarkadaren hasieran, Juan Velasco Alvarado jenerala buru zuen Indar Armatuko Gobernu Iraultzailea izeneko diktadura militarrean, herrialdeko baliabide urrietatik Pamplona basamortura migratu ziren biztanle asko. Orduan, \"de facto\" presidenteak birkokapen planifikatu bat agindu zuen, ehunka familia Lima hiriaren hegoaldera eramateko eta El Salvador (CUAVES) hiriko hiri-komunitate autogestionarioa eratzeko. Gertakari horietan, Mar\u00eda Elena Moyanok, amarekin eta sei neba-arrebekin batera, migratu zuen, aitarengandik jadanik bananduta, alokairuak ordaindu ezin izan zituztelako etxegabeturik altzaririk gabe. \nIkasteko, Mar\u00eda Elena, oso goiz eta garraio publikoan, Surcoraino joaten zen, Villa El Salvadorretik kilometro batzuetara aurkitzen zen Jorge Ch\u00e1vez ikastetxera. Ahizpa eta biak, eskolako boleibol-selekzioan parte hartzeko aukeratu zituzten, eta entrenatzera itzuli behar izan zuten arratsaldeetan.\nUnibertsitateko bizitza.\nHamabost urte zituela, Mar\u00eda Elenak bigarren mailako ikasketak amaitu zituen. Neba-arrebek nahi zuten berak eta Martha ahizpak unibertsitatean ikastea. Hala ere, Mar\u00eda Elenak baztertu egin zuen hasieran. Neskak, lankide batekin batera, bulegari izan nahi zuen, eta harekin batera matrikulatu zen Limako Unibertsitateak bulegoan eskaintzen zuen teknika-ikastaro batean, gizarte-proiekzioko jarduera akademiko batean. Unibertsitatea, Moyanoren arabera, ahizparentzat erreserbatuta zegoen, familiako ikaslerik onenarentzat. Martha San Markoseko Unibertsitate Nazional Handira aurkeztu zen, baina ez zen sartu. Haren neba Karlosek Inca Garcilaso de la Vega Unibertsitatean matrikulatzea eskatu zuen. Bi ahizpak aurkeztu ziren; Mar\u00eda Elenak, ordea, amari eta nebari baldintza gisa jarri zien berak aukeratuko zuela bere karrera, eta erabaki hori amak baztertu egin zuen. Berak Zuzenbidea ikastea nahi zuen. Azkenean, Mar\u00eda Elenak Soziologian matrimulatzea erabaki zuen, baina uste zuen ez zela sartuko, ez baitzen inongo akademiatan prestatu. Hala ere, azterketa egin eta onartu egin zuten.\n1973 eta 1975 bitartean, Berrikuntza gazte-taldeko lehendakaria izan zen. Talde horrek kantu eta antzerki jarduerak egiten zituen, eta, hitzaldi eta mahai-inguruen bidez, gazteek drogamenpekotasunari eta familia ulertzeko ezintasunari nola aurre egin behar zioten zabaldu zuen. Materialismo Historikoaren eta Materialismo Dialektikoaren klaseetara joan ondoren (ikastaro horiek garai hartan sistemako ia unibertsitate guztietan irakasten ziren), zalantzan jartzen zuen pobreek ikasteko eta lana lortzeko egindako ahaleginaren arrazoia, ezin bazuten lanik lortu.\nHandik denbora batera, unibertsitateko gazte batzuk Villa El Salvadorreko Autogestio Komunitatera iritsi ziren beren artea zabaltzeko asmoz. Mar\u00eda Elena zegoen Berrikuntzako jardueretan parte hartu zuten, marxismoaren, klase-borrokaren eta doktrina maoistaren oinarri ideologikoak erakusten zituen herri-eskola bat sortu zuten arte. Bere taldeko gainerako kideek eskola horietan izena eman zutenez, Mar\u00eda Elena Moyanori ez zitzaion beste aukerarik geratu. Hala ere, Moyano bere sinesmen erlijioso kristauei atxiki zitzaien.\nAktibismoa eta lidergoa.\nBere lider dohainak jarduera guztietan agertu ziren, baina, batez ere, Micaela Bastidas izeneko ama-kluba sortu zuen, Ofasaren eta beste gobernu-erakunde batzuen manipulaziotik amak defendatzeko helburuarekin. Haren dohaina eta lanerako gaitasuna kontuan hartuta, Villa El Salvadorreko emakumeek, 1983an, Emakumeen Federazioa eratzeko konbentzio baten ordezkari izendatu zuten. Mar\u00eda Elenak esan zuen David semea besartean eraman beharko zuela. Erlinda Mu\u00f1oz, aurkari politikoa eta 6066 eskolako lokala hartu zutenetik elkar ezagutzen zutenak, ez zuen nahi izan ekitaldira sartzen uzterik, baina garbiketa-taldeko emakumeek esan zuten bere ordezkaria zela, Juana Bendez\u00fa andreak Mu\u00f1oz konbentzitu egin zuen eta Madrileko zinema zaharrean sartu zuen, Villa El Salvadorreko bigarren sektorean. Konbentzio horretan Villa El Salvadorreko (FEPOMUVES) Emakumeen Federazio Popularraren erakundeko idazkariorde hautatu zuten.1984an, Mariateguista Alderdi Bateratuko kide zela, FEPOMUVEko lehendakari izendatu zuten, eta 1988an berriz hautatu zuten.Bere kudeaketan, FEPOMUVEk Esne Basoaren programaren zuzendaritza lortu zuen, Michel Azcueta alkatearen borondate politikoagatik (orduan 105 guraso-elkartetako presidentek eta 450 Esne Basoaren koordinatzailek osatzen zuten).\n1989an, Villa El Salvadorreko alkateorde izendatu zuten, Ezker Batua mugimendu politikoaren zerrendako kide, Michel Azcueta jauna buru zela. Sendero Luminoso talde terroristarekiko desadostasunak areagotu egin ziren talde horrek argitaratu zituen agiri batzuen ondorioz, non esaten baitzuen Mar\u00eda Elenak jaso zuela atzerriko erakundeen dohaintza batzuen dirua. 1991ko irailean, Maria Elenak, jakinarazpen publiko batean, kategorikoki argitu zuen ezfamia hori, eta maoistei oso modu gordinean erantzun zien, hitz hauekin: ... \"iraultza ez da ez heriotza ez inposaketa, ez menperatzea, ez fanatismoa...\"\n1990ean, Mar\u00eda Elenak, hogeita hamar urte zituela, \"Los amigos de Villa\" buletinean, Fedepomuves-en lehendakaritza utzi egin zuen, eta, horren ordez, buruzagien belaunaldi berri bat sortu zen, herri-agintarien borroka politikoak eskatzen zuen azken aldian, ez bakarrik oinarrizko erakundeekiko konpromiso sendoa, baizik eta, funtsean, erakundeen urruntasun eta zigor argia. Sendero Luminosok emakume-elkarteekin gatazka handia izan zuen: emakumeen izaera demokratikoa, erakunde horiek indarkeriaren eta izuaren erabilerarekin markatu zuten distantzia argia. Ondoren, Senderok hilketen, izuaren eta aginteak oinarrietatik bereizteko saioen kanpaina bati ekin zion, herri-auziari traizioa leporatu ondoren. Hala, Senderok erreformistez eta gobernuarekin lankidetzan aritzeaz salatu zituen emakumeen erakundeak.\nErailketa.\nErailketaren aurreko egunean, Sendero Luminosok lanuzte armatu baterako deia egin zuen barruti osoan. Mar\u00eda Elena, zenbait emakumerekin batera, Villa El Salvadorreko kaleetara atera zen, talde terroristaren lanuzte deiari eta etxetik kanpo zegoen edonor hiltzeko mehatxuei aurre egiteko. Sendero Luminosok deitutako lanuzte armatuak porrot egin zuen eta senderistek errepresaliak bilatu zituzten.\nErantzun gisa, 1992ko otsailaren 15ean, 33 urte zituela, Mar\u00eda Elena Moyano Sendero Luminosoko 15 terroristaz osatutako komando batek erail egin zuen. Lokalaren barruan, komandoko emakume batek tiro egin zion bularrean eta buruan, ondoren bere gorputza arrastaka kalera atera eta bost kilo lehergailurekin dinamitatu zuten. Bere gorpuzkiak lurperatu eta lau egunera, senderistek bere hilobia ere dinamitatu egin zuten. 10 urteko eta 8 urteko seme-alabak umezurtz utzi zituen. Senarrak eta seme-alabek babes politikoa bilatu behar izan zuten Espainian."}
{"id": "1056127", "revid": "65203", "url": "https://eu.wikipedia.org/wiki?curid=1056127", "title": "Takaaki Kajita", "text": " (Higashimatsuyama, Saitama, 1959ko martxoaren 9a) japoniar fisikaria da. 2015eko Fisikako Nobel Saria jaso zuen Arthur B. McDonaldekin batera neutrinoen inguruan eginiko ikerketengatik.\nFisikan lizentziatu zen Saitamako Unibertsitatean eta Tokioko Unibertsitatean doktoratu zen. 1988tik Erradiazio Kosmikoa Ikertzeko Institutuan lan egiten du eta 1999an irakasle postua lortu zuen. Bere ikerketei esker Nobel Saria Arthur B. McDonald kanadarrarekin partekatu zuen."}
{"id": "1056128", "revid": "56334", "url": "https://eu.wikipedia.org/wiki?curid=1056128", "title": "I\u00f1igo Uc\u00edn", "text": "I\u00f1igo Uc\u00edn Azcue (Azkoitia, 1960) gipuzkoar enpresaria da eta Mondragon Korporazioko presidentea.\nBizitza.\nAzkoitian jaio zen. Empresa eta Ekonomia Zientzietan lizentziatu zen Deustuko Unibertsitatean (1977-1982) eta masterra egin zuen berrikuntzan (1989-1990).\nMondragon Unibertsitateko Errektore Kontseiluko presidentea izan zen.\nGaur egun Mondragon Korporazioko presidentea da."}
{"id": "1056129", "revid": "90523", "url": "https://eu.wikipedia.org/wiki?curid=1056129", "title": "Eldarnio", "text": "Psikiatrian eta psikologian, eldarnio uste edo sinesmen faltsua da, kanpoko errealitatearen interpretazio oker eta pertsonalean oinarritua, pertsonaren adimen eta kultura-mailarekin bat ez datorrena. Uste hori ez du ezein tradizio kultural edo erlijiosok partekatzen, eta ezin zuzendu daiteke arrazoibide logikoarekin. Ez da delirium sindromeekin nahasi behar."}
{"id": "1056130", "revid": "56334", "url": "https://eu.wikipedia.org/wiki?curid=1056130", "title": "Sviatoslav Palamar", "text": "Sviatoslav Jaroslavovytx Palamar (ukraineraz: \u0421\u0432\u044f\u0442\u043e\u0441\u043b\u0430\u0432 \u042f\u0440\u043e\u0441\u043b\u0430\u0432\u043e\u0432\u0438\u0447 \u041f\u0430\u043b\u0430\u043c\u0430\u0440) (Mykolaiv, Sobietar Batasuna; 1982ko urriak 10) \u2013Kalyna izengoiti militarrez ezaguna (ukraineraz: \u041a\u0430\u043b\u0438\u043d\u0430)\u2013 Ukrainako Guardia Nazionalaren parte den Azov Batailoiko kapitain eta komandanteordea da. Errusiak 2022an Ukraina inbaditu zuenean, Palamarrek indar errusiarren aurkako borrokan parte hartu zuen Mariupolgo setioan, bereziki Azovstal Siderurgiaren barruan.\nBizitza.\nSviatoslav Palamar 1982ko urriaren 10ean jaio zen Mykolaiv hirian, Lviv hiritik gertu, eta bertan bizi izan zen ikasle izan zen arte; izan ere, Lviveko Merkataritza eta Ekonomia Unibertsitatean ikasi zuen. Bere burua galitziar gisa deskribatzen du. Gerra aurretik enpresa bateko zuzendari komertzial gisa lan egiten nuen.\n2000. urtean, Palamar Ukrainako \"Patriot of Ukraine\" talde nazionalistara batu zen, zeina, garai hartan, eskuin muturreko iritziengatik zen ezaguna. Taldeko liderretako batek, Andrii Biletsky-k, geroago, Azov Batailoiaren sorreran parte hartu zuen. Hala ere, 2022an egindako elkarrizketa batean, Palamarrek ukatu egingo zuen erregimentuko kideek esbastikak edo nazien beste intsignia batzuk zeramatzatela, eta Azov unitate militar bat baino ez zela azpimarratu zuen.\nEkialdeko Ukrainako Gerra hasi aurretik, Palamarrek Iraultza Laranjan zein Duintasunaren Iraultzan parte hartu zuen. \nEmaztea eta semea ditu.\nZerbitzu militarra.\nPalamar, aurretik, Donbasseko Gerran aritu zen, 2014an hasitakoa. Azov-ren aldeko Oleksii Suvorov kazetari militarrarekin izandako elkarrizketa batean adierazi zuen izengoiti militar bezala \"Kalyna\" hitza hartu zuela (euskaraz, lit.: Gaukarra), Ukrainarekin lotutako sinbolo tradizionala delako.\n2022ko Ukrainako inbasioa.\nErrusiak Ukraina 2022an inbaditu zuenean, Mariupolgo borroketan parte hartu zuen; hala, Azovstal Siderurgian erresistitu zen soldadu talde baten komandanteetako bat izan zen. Soldadu horien artean Azov Batailoiko kideak zein ukrainar marineak zeuden. Gerra honetan zehar egindako zerbitzuaren ondorioz, hainbat domina eman zitzaizkion; besteak beste, Danylo Halytskiren Ordena, Ukrainari Egindako Zerbitzu Militarraren Domina, Zerbitzu Adoretsugatiko Koraza eta Mariupolgo Defentsagatiko Koraza.\nMariupolgo setioan, Palamar kapitainak hainbat prentsa-hitzaldi eta elkarrizketatan parte hartu zuen komunikabideekin, Azov Batailoiaren eta altzairutegian harrapatutako soldaduen izenean; horien artean, marineak eta Guardia Nazionaleko kideak, Denys Prokopenko eta beste borrokalari batzuekin batera. Maiatzaren 12an elkarrizketa bat eman zion Israelgo Haaretz egunkariari; elkarrizketa honetan, Errusiaren Ukrainaren aurkako erasoak Israelek jasandakoekin alderatu zituen. Esan zuenez, ez zuen joateko agindurik jaso eta ez zegoen prest hildako eta zauritutako lagunak atzean uzteko. Horrek, Palamarren hitzetan, azaltzen zuen altzairutegian geratzeko erabakia."}
{"id": "1056131", "revid": "90609", "url": "https://eu.wikipedia.org/wiki?curid=1056131", "title": "Svyatoslav Palamar", "text": ""}
{"id": "1056132", "revid": "90609", "url": "https://eu.wikipedia.org/wiki?curid=1056132", "title": "Kalyna (argipena)", "text": "Kalyna hitzak adiera zenbait ditu:"}
{"id": "1056133", "revid": "8941910", "url": "https://eu.wikipedia.org/wiki?curid=1056133", "title": "Hiroki Ito", "text": "Hiroki Ito izan daiteke:"}
{"id": "1056134", "revid": "20653", "url": "https://eu.wikipedia.org/wiki?curid=1056134", "title": "Jean-Conrad Hottinguer", "text": "Jean-Conrad Hottinguer, Hans-Conrad jaiotzez izenarekin, (Zurich, 1764ko otsailaren 15a - Paris, 1841eko irailaren 12a) Inperioko baroia, Ohorezko Legioko zalduna eta Suitzar-Frantziar bankaria izan zen.\nFamiliaren historia.\n1362az geroztik, Hottinger izena oso lotuta dago Europako bizitza politiko, komertzial, ekonomiko, kultural eta erlijiosoarekin. 1401ean Hans, Heinrich eta Rudolf Hottinger \"Zuricheko Burgoak\" izendatu zituzten. 1507an bere aitaren urratsei jarraituz, Rudolph Hottinger Zuricheko Kontseilu Nagusiko kide bihurtu zen. Hurrengo hamarkadetan, Hottinger familiako kideak zirujau, akademiko eta teologo gisa bereizten ziren. 1740an, Hans-Rudolphek Hottinger familia sartu zuen negozioaren eta merkataritzaren munduan, nahiz eta familiak kargu publiko garrantzitsuak betetzen jarraitu zuen. Hala ere, Hottinger familiak bankuetara bideratu zuen energia gehiena.\nKarrera.\nJean-Conrad, 1764an jaio zen eta Hans-Konrad izena eman zioten, geroago Jean-Conrad izenez ezagutzen zenaz aldatu zuen. Finantza ikasketak egin zituen Genevan, eta han interes berezia zuen merkataritza zuzenbidean eta nazioarteko merkataritzan. Zor publikoa aztertzen aritu zen Frantzian zein Ingalaterran .\n1784an, Hottinguerrek Z\u00fcrich hiria utzi zuen Parisen negozio-karrera egiteko. Jean-Conraden lana dela eta, Hottinger izena \"Bankeroak\" goiburupean agertu zen Frantziako Errege Almanakan 1784an. Frantziako Iraultzaren urte nahasietan, banku eta merkataritza elkarteak itxi egin ziren, gero Direktorioaren menpe berriro jaiotzeko. Hottinguerrek Frantzia utzi zuen garai nahasi horretan eta Europa eta Ameriketan zehar bidaiatu zuen. Denbora horretan, hainbat kontaktu egin zituen, eta mundu osoko negozio-sare erabilgarria ezarri zuen. Horrek negozio-harreman emankorrak eragin zituen, besteak beste, Autuneko apezpikuarekin eta Charles Maurice de Talleyrand-P\u00e9rigord-ekin.\nUrte askotako bidaiaren ostean, 1796an Frantziara itzuli zen azkenean Hottinguer bere lanean jarraitzeko. Negozioa Parisko Hottinger &amp; Cie-ra itzuli zen, Iraultza amaitutakoan. Frantziako ekonomia berriro ere behar bezala funtzionatzeko gai izan zen banka eta merkataritza berriro hasi zirenean. Hottinger &amp; Cie-k Frantzia, Suitza eta munduko beste hainbat tokitako finantza- eta merkataritza-sektoreetan oso inplikatu zen Hottinguer-en lanari esker.\nXIX. mendearen hasieran, Henri Escher familiako lagun eta kide batek Hottingerren lehen ordezkaritza-bulegoa ezarri zuen Amerikan. Bere semeak, Alfred Escherrek, Credit Suisse, Zuricheko Politeknikoa eta Gothard tren konpainia sortu zituen Kontseilu Nazionaleko presidente izendatu aurretik. Bere lorpenengatik, Z\u00fcrich hiriak estatua batekin aitortzen du.\n1803an, Hottinguer Frantziako Bankuko Gobernu Batzordeko kide sortzaileetako bat izendatu zuten. Ondoren, Merkataritza Kontseilu Nagusiko kide izatera pasa zen eta, ondoren, Merkataritza eta Industria Ganberako presidente. 1810eko irailaren 19an Frantziako inperioko baroi egin zuten. Titulu hereditario hau baroi bakoitzaren seme zaharrenari pasatuko zitzaion.\nHottinger gerora aseguruen industrian interesatu zen. Aseguruen industria bankariei ireki zitzaien lehen urtean, lehen Compagnie Royale D'Assurances sortu zuen. 1818an, Benjamin Delessertsekin elkartu zen Parisen Caisse D`Epargne et de Pr\u00e9voyance sortzeko, hori Frantziako lehen aurrezki kutxa izan zen. Jean-Conrad 1841ean hil zen eta geroago bere seme Jean-Henri Hottinguer-ek ordezkatu zuen."}
{"id": "1056136", "revid": "119347", "url": "https://eu.wikipedia.org/wiki?curid=1056136", "title": "Erector Set", "text": "Erector Set (marka komertziala \"ERECTOR\" gisa izendatua) metalezko jostailuen eraikuntza-multzoen marka bat izan zen, jatorriz Alfred Carlton Gilbert-ek patentatu zuena eta bere konpainiak, Mysto Manufacturing Company of New Haven, Connecticut-ek, 1913an saldu zuena. 1916an, konpainia AC Gilbert Company bezala berrantolatu zen. Markak bere existentzia independentea jarraitu zuen hainbat korporazio-jabetzapean 2000. urtera arte, Meccanok Erector marka erosi eta mundu osoan merkaturatzea bere marka propioarekin finkatu zuen arte. Hemen estaldura Erector Set klasikoaren ondare historikoan zentratzen da; \"Erector by Meccano\" marka izenarekin gaur egungo garapenak ikusteko, ikusi Meccano artikulua.\nOinarrizko Erector piezak metalezko habe desberdinak zituzten, aldizka tartekatuta dauden zuloekin, azkoinak eta torlojuak erabiliz muntatzeko. Askotan sustatutako ezaugarri patentatu bat, torlojuen eta azkoinen bidez elkarri eutsita, altzairuzko txapa estanpatuzko lau pieza luzeetatik estrukturako habe sendo baina arin bat fabrikatzeko gaitasuna zuen (AEBko 1.066.809 patentea). Egiturazko hezurdurari forma eta kolore ezberdinetako txapa lauak edo kurbatuak gehi litezke. Altzairu gogortutako hagaxkek eta torloju-bestoiek bisagrak eraikitzeko eta indar mekanikoaren transmisioa ahalbidetzen zuten pieza birakarien bidez, hala nola poleak, engranajeak, gurpilak eta palankak .\nAurreko egurrezko eraikuntza-multzo batzuek ez bezala, Erector egitura estatikoetarako eta lotura mekanikoak eta beste osagai mugikorrak barne hartzen dituzten egitura dinamikoetarako erabil liteke. Erector bezalako eraikuntza-multzo modularrek eta estandarizatuek miniaturazko bat eraikitzeko gaitasuna eman zuten, gero desmuntatu eta beste zerbait eraikitzeko, behin eta berriz. Bai korronte bidezko motor elektrikoak eta bateriaz elikatzen diren DC motorrak eskuragarri egon ziren, normalean engranajeez hornituta, haien momentua eta potentzia mekaniko eraginkorra handitzeko. Geroago multzoek miniaturazko bonbillak eta etengailu sinpleak gehitu zituzten potentzia elektrikoa kontrolatzeko.\nEraikuntza-euskarri oso polifazetikoa izaten jarraitzen du. Sistema honekin ia edozein gailu mekaniko eraiki daiteke, egituretatik hasita, laneko garabi konplexuetara, engranaje-kaxa automatikoetara edo erlojuetaraino. Askotan ideia eta asmakizun berriak prototipatzeko erabiltzen da. Erector erabiliz ereduaren errealizazioa eraikitzailearen irudimenak eta asmamenak soilik mugatzen du."}
{"id": "1056139", "revid": "9086524", "url": "https://eu.wikipedia.org/wiki?curid=1056139", "title": "Concha Laca", "text": "Concha Laca Ugaldebere, \"Conchita\" izenez ezaguna, (Madril, Espainia, 1925eko martxoaren 21a - Irun, Gipuzkoa, 2018ko azaroaren 11) zeramikaria, artisaua, dekoratzailea eta eskultorea izan zen.\nBiografia.\nConcha Madrilen jaio zen. Aita Doroteo Laca Markina-Xemeinen (Bizkaia) jaiotako mekanikaria zen, Naviera Aznar enpresak Madrilen zituen 6 autoren arduraduna. Ondorioz, 7 hilabetez Madrilen eta 5 hilabetez Berrizen (Bizkaia) bizi behar izan zuen. Ama Soledad Ugaldebere izan zuen, Bilbon jaioa. Bi ahizpa izan ziren, eta bera izan zen txikiena.\nIkasketak.\nAdministrari izateko ikasi zuen, baina lanbide hori gustatzen ez zitzaionez, 1939an Francisco Alc\u00e1ntara jaunak zuzentzen zuen Madrilgo Zeramikako Udal Eskolan sartu zen. Aitak honen berri izan zuenean, mertzeria bat jarri nahi izan zion arteari ekin aurretik. Horregatik, amak zuzendariarekin hitz egin zuen, ez baitzuen nahi alabak denbora galtzerik, eta 6 hilabeteko froga ematea adostu zuten. 6 hilabetera, irakasleak adierazi zuen gaitasun handiko pertsona zela eta beka baterako proposatu zutela. Lehenik beka horrekin, eta gero Artisautzako Obra Sindikaleko beste batekin, 1947ra arte egin zituen ikasketak.\nLan ibilbidea.\nIkasketak amaitu eta 1952ra arte irakasle laguntzaile gisa aritu zen, eta eskolan egiten zituzten lan batzuekin osatu zuen, hala nola goi mailako joskintzarako zeramikazko botoi batzuekin, erliebedun garagardo pitxer batzuekin eta abarrekin.\nMariano Benlliure jaunak portzelanaz erreproduzitu nahi zituen bere obra batzuk, eta Conchita laguntzaile izan zuen.\n1952an Irungo Porcelanas del Bidasoa enpresa dekoratzaile bila zebilela jakin zuenean, bere burua aurkeztu zuen Conchak eta, hilabeteko probaren ondoren, postua lortu zuen. Garai hartan enpresa horretako zuzendari artistikoa Manuel Benedicto jauna zen.\nMadrilgo eskolari agur esan zionean, Jacinto Alc\u00e1ntara zuzendariak (sortzailearen semea) ondorengoa esan zion:\"Asko pozten naiz enpresa horretan onartu zaituztelako, Europako onenetako bat baita, baina ohartarazpen bat egingo dizut: enpresa askok eskatu didate pertsonala, baina maskulinoa besterik ez dute nahi, eta ez ahaztu esango dizudana: gizon baten kategoria bera eman diezazuten, gizonek baino gehiago erakutsi beharko duzu, halere, inoiz ez zaituzte kategoria berean jarriko\".Horrela gertatu zen, baina Conchari bere lana asko gustatzen zitzaionez, urte luzez iraun zuen. Porcelanas del Bidasoan 1952tik 1984ra egin zuen lan, 34 urte guztira, lehenik dekoratzaile gisa, 12 pertsona ziren sail batean, denak gizonak, bera izan ezik. Diru-sarrera txikiak osatzeko, Artes Graficas enpresan egin zuen lan, orduka, fotolitoetarako marrazkiak prestatzen.\n1957an Manuel Benedito jaunak galdetu zion ea ezagutzen zuen portzelanazko loreak modelatzen zekien ikaskiderik. Pentsatu gabe, berak egin zezakeela erantzun zion, eta froga batzuk egiteko eskatu zion. Horrela, une horretatik aurrera, inoiz egin ez zituen loreak egiten hasi zen, baina portzelanaren teknika oso ondo ezagutzen zuenez, gaia lantzen hasi zen. Hasieran, portzelanarekin arazoak izan zituen, eta, horregatik, plastikotasun handiagoa lortzeko, arrautza zuringoa gehitzen hasi zen (labur esanda, albumina, gero fabrikan destrinarekin egiten zena). Bi arrosa, bi krabelin eta bi dalia egin zituenean, Madrilen bizi zen fabrikako zuzendaria joan zitzaien bisitan, eta hark esan zion: \"Horixe nahi nuen\". Une horretatik aurrera bere bizitza aldatu egin zen. Handik aurrera ez zuen inorekin lehiatu behar izan fabrikan. Une horretatik aurrera, Arte Graficas enpresa utzi eta Porcelanas del Bidasoan baino ez zuen lan egin.\nHandik gutxira, fabrikan lan egiten zuen eskultore oso on bat Lladro lantegira joan zen, eta, Conchari eskaini zioten postua, onartu eta une horretatik aurrera eskultore bihurtu zen.\nJubilazioa.\n1984an Porcelanas del Bidasoan jubilatu zen, nahiz eta 2000. urtera arte beraiekin lankidetzan aritu, enkargatu zizkioten diseinu batzuk eginez. Jubilazioa hartu zuenean, lantegi txiki bat jarri nahi izan zuen etxean loreak egiten jarraitzeko, baina sei milioi pezeta eskatu zizkioten metro kubikoko edukiera zuen labe batengatik, eta, diru asko zenez, ideia bertan behera utzi zuen.\nHalere, ez zen geldirik geratu, 1984tik akuarela (astean bi egunetan) eta portzelanazko dekorazioa (astean behin) irakatsi zituen Catalina de Erauso arte eskolan. 2006an egindako dedikazio altruistiko horregatik, eskolak eta ikasleek merezitako omenaldia egin zioten.\nLanak.\nConcha Lacaren lanetako batzuk Bilboko Euskal Museoaren bilduma iraunkorrean ikus daitezke, Euskal Lozei eta Portzelanei eskainitako aretoan."}
{"id": "1056140", "revid": "119347", "url": "https://eu.wikipedia.org/wiki?curid=1056140", "title": "Denys Prokopenko", "text": "Denys Hennadiiovytx Prokopenko (ukraineraz: \u0414\u0435\u043d\u0438\u0301\u0441 \u0413\u0435\u043d\u043d\u0430\u0301\u0434\u0456\u0439\u043e\u0432\u0438\u0447 \u041f\u0440\u043e\u043a\u043e\u043f\u0435\u0301\u043d\u043a\u043e) (Ukraina; 1991ko ekainak 20) Ukrainako ofizial militarra da, Ukrainako Guardia Nazionaleko teniente koronela da, bai eta Azov Batailoiko Komandantea ere. 2014tik, aktiboki borrokatu du Ukrainaren lurraldearen defentsan Errusiaren eta errusiazaleen indarren aurka Donbassen, egun diharduen guda errusiar-ukrainarrean.\n2022ko Ukrainako inbasio errusiarrari erantzunez, Prokopenko lider bezala altxatu zen, Mariupol errusiar setiotik defendatzeko helburuarekin. Gatazkaren lehen lerroan izan zuen lidergo-paperagatik, \"Ukrainako Heroi\" titulua eman zioten 2022ko martxoan.\nProkopenko Redis bezala ere ezaguna da (ukraineraz: \u0420\u0435\u0301\u0434\u0456\u0441); gainera, bere menpekoek, modu informalean, \"Redis anaia\" edo \"Redis kamarada\" gisa jotzen omen dute ere (ukraineraz: \u0414\u0440\u0443\u0301\u0436\u0435 \u0420\u0435\u0301\u0434\u0456\u0441).\nBizitza.\nDenys Prokopenko finiar kareliar jatorrikoa da. Bere aitona izan zen Finlandiako Defentsa Indarretan zerbitzatzen biziraun zuen bere familiako kide bakarra, Sobietar Batasunak Finlandia inbaditu zuenean 1939\u20131940ko Neguko Errusia-Finlandia Gerran. Finlandiarrek Armada Gorriaren aurka borrokatu zuten independentzia nazionala zaintzeko; baina, horren ondorioz, sinaturiko Moskuko Bake Hitzarmenaren ondorioz, Finlandiak Errusiaren esku utzi behar izan zuen Karelia finlandiar historikoaren zati handi bat zein bertako biztanleak \u2013eta Kareliako auziari hasiera emanez\u2013. Horregatik, Prokopenkok uste du Ukraina Moskuren inperialismo errusiarretik defendatzeko egiten duen borroka kontu pertsonala dela, bere familia-historiarekin estuki lotuta dagoena:\nKieveko Unibertsitate Linguistiko Nazionaleko Filologia Germanikoko Departamentuan graduatu zen, eta bertan ere lizentziatu zen ingelesaren irakaskuntzako espezialitatean. Kiroletan ere aritzen zen, bai eta Dynamo Kyiv futbol-taldeko futbolzale sutsuenetako bat zen \u2013\"ultra\" izenez ezagunak\u2013.\nZerbitzu militarra.\n2014az geroztik, Donbasseko Gerran parte hartu du; gainera, 2017ko irailean, Azov Batailoiko pelotoi baten eta konpainia baten agintea lortu zuen. 2016ko uztaileko elkarrizketa batean, Prokopenkok bere tropetan ikuskatu zituen gaitasun militarren hobekuntza deskribatu zuen: \"gure misioa armada mota berri bat eraikitzea da. Antzinako eskuadroiko gizon asko galdu ditugun arren, gizon-kantitatean eta -kalitatean hazi egin gara. Borrokarako diziplina eta eraginkortasuna hobetu egin dira. Lehen aire konprimituko pistolekin eta eskopeta laburrekin funtzionatzen genuen; orain, berriz, tanke-talde taktikoekin, ibilgailu blindatuekin eta artilleria-laguntzarekin lan egiteko aukera dugu. Gure doktrina zientifiko militarra pixkanaka garatu dugu, praktikatik hasita, ez teoriatik. Entrenamenduetan eta borroketan, mutilek arma txikien taktika eta nagusitasuna menderatu zuten. Aukera berri asko zabaldu ziren guretzat: modu independentean jardun dezakegu frontean, borroka-operazioetan etengabe huts egiten diguten beste azpiunitaterik gabe. \"\nMariupolgo setioa.\nErrusiak Ukraina 2022an inbaditu zuenean, Prokopenkok bideo-mezu bat grabatu zuen martxoaren 7an, Ukrainako zerua ixteko eskatuz, Mariupolen kolapso humanitarioa saihesten laguntzeko; izan ere, \"etsaia gerra-arauak hausten ari da biztanleria zibila bonbardatzean eta hiriaren azpiegitura suntsitzean; etsaia Mariupol beste genozidio baten menpe jartzen ari da.\"\nMartxoaren 19an, Volodymyr Zelensky Presidenteak \"Ukrainako Heroi\" titulua eman zien Mariupolen defentsa zuzendu zuten bi unitatetako komandanteei: Prokopenko eta Itsas Armada Banatuko 36. Brigadako komandante zen Volodymyr Baraniuk koronela. Denys Prokopenko komandanteak ohore handiena jaso zuen \"erakutsitako ausardiagatik, etsaiaren erasoei aurre egiteko taktika eraginkorrengatik eta Mariupol hiri heroikoaren babesagatik\".\nApirilaren 12an, Prokopenko bigarren bideo-mezu batean agertu zen, droneekin egindako eraso batean Errusiak Mariupolen aurka arma kimikoak jaurti zituela salatzeko: \"atzo, okupanteek, jatorri ezezaguneko substantzia pozoitsu bat erabili zuten Mariupolen, militar zein zibilen aurka. Erasoaren epizentroa ez zegoen jendearengandik gertu, eta, beraz, substantziarekiko kontaktua oso txikia izan zen; ondorioz, litekeena da biziak salbatzea, baina oraindik ondorioak daude. Gaur egun ezinezkoa da jakitea zein substantziek pozoitu zuen jendea, erabateko blokeopean gaudelako. [Gainera,] (...) erasolekua errusiarren kontrolpean dago, haien krimenaren frogak ezkutatzeko\". Eraso kimikoarekiko nazioarteko bat-bateko arreta alde batera utzita, \"hiriko milaka zibil hil zirela eta errusiarren aire-eraso etengabeek, itsas bonbardaketek, su-jaurtigailuen sistema astunek, artilleriak eta fosforozko munizioek hiria sarraskitzen zutela\" esan zuen ere. Apirilaren 13an, Azov Batailoiko Twitter-kontu ofizialak baieztatu zuen Prokopenko teniente koronel mailara igo zutela.\nMaiatzaren 11n, Frantzisko aita-santua Vatikanoan bildu zen Azov Batailoiko soldaduen bi emazteekin, Kateryna Prokopenko eta Julia Fedosyuk.\nMaiatzaren 16an, Prokopenkok hirugarren mezu bat argitaratu zuen sare sozialetan, esanez \"bizitzak salbatzeko, Mariupolgo soldadu guztiak, Aginte Militar Gorenaren erabakia aplikatuz, eta ukrainar herriaren babesaren esperoan\" Azovstal Siderurgiatik zauritutako soldadu ukrainarrak \"ebakuatu\" zituztela Novoazovsk hirira, DHEk kontrolatuta, tratamendua jaso zezaten.\nBizitza pertsonala.\nKateryna Prokopenkorekin ezkonduta dago."}
{"id": "1056141", "revid": "56334", "url": "https://eu.wikipedia.org/wiki?curid=1056141", "title": "Remundu Piras", "text": "Remundu Piras (Villanova Monteleone, Sardinia, 1905 - 1978) poeta sardiniarra izan zen.\nSardinierazko inprobisatzailerik onenetako bat izan zen. 1932an egin zuen debuta jaialdi herrikoietan. Bere lana Misteriu (sonetoen bilduma), Bonas noas (satirikoa), Sas Modas eta A Bolu liburuetan jaso da. Mussolini diktadurapean, 1932tik 1945era, debekatu egin zioten abestea."}
{"id": "1056142", "revid": "1545", "url": "https://eu.wikipedia.org/wiki?curid=1056142", "title": "Tomate udarekara", "text": "Tomate udarekara (\"Solanum lycopersicum\") tomatearen barietate handia da, mami haragitsuarekin, azido gutxikoa, forma luzexkakoa, lautua, gainazalean protuberantziak dituena. Oso antzekoa Erroma tomatearekin.\nTomate mota honen barrualdea trinkoa da eta ia hazirik gabea. Zapore gozoa eta oso usaintsua du, eta, behin ondo helduta, saltsak eta kontserbak egiteko aukera ematen du. Baina entsaladetan edo txingarretan gordinik ere jaten dute. Labore delikatuko barazki bat da.\nNutrizio-atributuak.\nTomateak oso balio energetiko txikia du, osagai nagusia ura baita. Barazki gehienek baino azukre gehiago du, eta, horregatik, zapore gozoagoa du. Bitaminak, mineralak eta zuntza dira nutrizio-garrantzia dutenak. E bitaminak, C bitaminak eta karotenoek eragin antioxidatzaile handia izatea eragiten dute."}
{"id": "1056144", "revid": "119347", "url": "https://eu.wikipedia.org/wiki?curid=1056144", "title": "Cherry tomate", "text": "Cherry tomatea tomatearen barietate txiki eta biribila da, \"Solanum pimpinellifolium\" eta etxekoturiko tomateen nahastura genetiko bat dena. Gorria izan ohi da, baina badaude kolore laranja, horia, berdea eta beltza duten barietateak.\nDeskribapena.\nTomateen landarearen antzekoa da, baina tamaina txikiagoarekin eta fruitu txikiagoekin, nahiz eta gidaritzapean 2 metro izatera irits daitekeen, fruituek 2 cm neurtzen dute. Hazketaren hasieran zurtoin zuzena dute, baina denborak aurrera egin ahala alboetara erori eta adarrekin korapilatzera joko du. Udaberriaren hasieran agertzen diren lore horiak ditu, normalean lau/bost petalokoak izaten dira, eta ondoren, hasieran berdeak izango diren fruituak emango dituzte, eta denborarekin, kasuan kasuko tomate cherryaren kolorera itzuliko dira. Landarearen hostoak pinatuak eta konposatuak dira, 7 eta 9 foliolo artean dituzte, pixolatuak, lobulatuak, ertz horzdunak, aldizkakoak eta kontrakoak, hostoak berde ilunak dira. Zurtoina bezala, hostoak ile glandularrez estalita daude, hostora erortzen den ura xurgatzen laguntzeko.\nZainketa.\nLandareak ez du berez asko eskatzen, eta klima epeleko eremu batean haz daiteke, ureztatze ugarirekin eta gutxienez ordu pare bateko intsolazioarekin. Hala ere, hobe da lurzorua ongarritzea, hazkuntza optimoa eta fruituen ekoizpen ona lortzeko. Gomendagarria da, gainera, ongarriak erabiltzea, hostoen dentsitatea eta fruituen kalitatea handituko baitute. Adibide on bat hezurrezko irina da, potasioan aberatsa den ongarria. Hazkunde kontrolaturako, hobe da zurtoin eta adarren hazkundea behar bezala gidatuko duen tutore bat erabiltzea.\nHistoria.\nCherry tomatearen jatorria azteken garaiko Mexikon dago, gutxienez XV. mendean. Europan XVI. mendean landutako lehen tomateak horiak izan ziren. Hauek Espainia hegoaldeko lorategi botanikoetan landatu zituzten. XX. mendearen hasieran Estatu Batuetan eta Europan zehar zabaldu ziren.\nKolorazioa.\nLikopenoak cherryetan eta gainerako tomate barietateetan dauden osagaiak dira. Hauek fruituari bere berezko kolore gorria ematen diote. Likopenoak propietate antioxidatzaileak dituzten karoteno mota bat dira. Gainera, bere efektua beste antioxidatzaile klasiko batzuk baino 10 aldiz handiagoa da, E bitamina kasu."}
{"id": "1056147", "revid": "1545", "url": "https://eu.wikipedia.org/wiki?curid=1056147", "title": "Cherry", "text": "Cherry (), ingelesezko hitza, izan daiteke:"}
{"id": "1056148", "revid": "1545", "url": "https://eu.wikipedia.org/wiki?curid=1056148", "title": "Raf tomate", "text": "Raf tomatea (\"Solanum lycopersicum\") tomatearen barietate handia da, marmande motakoa. Almer\u00edako baratzetan sortua, Bere zapore eta testuragatik nabarmentzen da.\nHeirloom tomatearen espainiar barietatea da. Bere ezaugarri nagusiak giltzurrun-tankerako bere forma eta kolore eta tamaina ugari dira. Bereziki sentikorra da gaixotasunekiko, eta bizitza laburra du bildu ondoren.\nRaf izenak siglei egiten die erreferentzia. \"Fusarium\" generoko onddoekiko erresistentzia hori bere ospearen arrazoietako bat izan zen. Rafa tomate tradizionalen hautespen artifizialk baten emaitza da, eta, beraz, ez da tomate hibrido bat."}
{"id": "1056150", "revid": "1545", "url": "https://eu.wikipedia.org/wiki?curid=1056150", "title": "Tomate saltsa", "text": ""}
{"id": "1056151", "revid": "9438654", "url": "https://eu.wikipedia.org/wiki?curid=1056151", "title": "Tomate frijitu", "text": "Tomate frijitua Espainiako gastronomian ohikoa den sukaldaritzako prestaketa bat da; funtsean, tomateak zartaginean frijitzean datza, oliba olioarekin, su motelean. Sarritan, baratxuriak eta tipulak ere sartzen dira, eta azukrea, azidotasuna kentzeko. Espainiako sukaldaritzaren prestaketarik oinarrizkoenetako, ezagunenetako eta zabalduenetako bat da, eta plater tipiko ugaritan aurki daiteke. Tomate frijitua, oro har, ez da dip edo bustitzeko saltsatzat hartzen, baizik eta arroz, arrain, haragi, dilista, betegarri eta abarrez osatutako gisatu ugari prestatzeko basetzat."}
{"id": "1056152", "revid": "98220", "url": "https://eu.wikipedia.org/wiki?curid=1056152", "title": "Txerri gazi-gozo", "text": "Txerri gazi-gozoa Txinako gastronomian ohikoa den sukaldaritzako errezeta da, mendebaldeko herrialdetan ospetsu bilakatu dena.\nHistoria.\nTxerri gazi-gozoaren jatorria XVIII. mendeko Guangzhoun dago eta litekeena da lehenagokoa ere izatea. Dokumentu batek erakusten du Shunde inguruko familia nagusien elikagai bat zela. XX. mendean, urrea bilatzen eta trenbideak eraikitzen lan egiten zuten Txinako biztanleen emigrazio handiaren ondorioz Ameriketako Estatu Batuetara zabaldu zen. Chop suey plater estatubatuarraren jatorrizko terminoa txerri gazi-gozoari dagokio."}
{"id": "1056153", "revid": "74917", "url": "https://eu.wikipedia.org/wiki?curid=1056153", "title": "Athanase de Belapeyre", "text": ""}
{"id": "1056154", "revid": "1545", "url": "https://eu.wikipedia.org/wiki?curid=1056154", "title": "Oilasko gazi-gozo", "text": "Oilasko gazi-gozoa sino-estatubatuar gastronomian ohikoa den sukaldaritzako errezeta da.\nOilaskoa, funtsean, \"fingers\" edo oilasko-zerrenda frijituak dira. Txerri gazi-gozoak ez bezala, plater honek ez du baliokide bat Txinako sukaldaritzan, ia soilik Ipar Amerikakoa da, nahiz eta munduko beste toki batzuetako jatetxe txinatarretan ere maiz aurkitzen den. Saltsa gazi-gozoarekin zerbitzatzen da, batzuetan ananarekin, piper berdearekin edo gereziekin batera."}
{"id": "1056155", "revid": "336", "url": "https://eu.wikipedia.org/wiki?curid=1056155", "title": "Sam Ryder", "text": "Sam Ryder (Maldon, Essex, Ingalaterra, 1989ko ekainaren 25a) ingeles egile-abeslaria da. TikTok sare sozialean egin zen ospetsu; COVID-19 pandemiaren lehen konfinamendu garaian bertsioak igotzen hasi zen eta britainiar artista jarraituena bilakatu zen plataforma honetan. Erresuma Batua ordezkatu zuen 2022ko Eurovision Abesti Lehiaketan eta bigarren postua lortu zuen \"Space Man\" kantarekin, epaimahai profesionalen gustokoena izanik. Abesti honekin, bigarren postuan sailkatu zen britainiar single zerrenda ofizialean. Urte berean kaleratu zuen bere lehen albuma, \"There's Nothing but Space, Man!\" deiturikoa, eta honekin britainiar album zerrendaren buru sailkatu zen. "}
{"id": "1056156", "revid": "1545", "url": "https://eu.wikipedia.org/wiki?curid=1056156", "title": "Tomate beteak", "text": "Tomate beteak tomatez egindako hainbat errezeta dira, mundu osotik hedatuak direnak. Antzinako Erroman arrozez betetzen zituzten baina Turkian, arrozez gain, ardi-okelaz ere betetzen dituzte."}
{"id": "1056157", "revid": "1545", "url": "https://eu.wikipedia.org/wiki?curid=1056157", "title": "Tomate bete", "text": ""}
{"id": "1056158", "revid": "42829", "url": "https://eu.wikipedia.org/wiki?curid=1056158", "title": "Meccano", "text": "Meccano 1898an Frank Hornby-k Liverpoolen (Erresuma Batua) sortutako maketak eraikitzeko sistemaren marka da. Sistema berrerabilgarriak diren metalezko zerrendak, plakak, habe angeluak, gurpilak, ardatzak eta engranajeak eta azkoin eta torlojuen bidez konektatzen diren plastikozko piezak osatzen dute. Lan-ereduak eta gailu mekanikoak eraikitzea ahalbidetzen du.\n1913an, oso antzeko eraikuntza multzo bat sortu zen Estatu Batuetan Erector marka izenarekin. 2000. urtean, Meccanok Erector marka erosi zuen eta kontinente guztietan bere presentzia bateratu zuen. 2013an, Meccano marka Kanadako Spin Master jostailu konpainiak erosi zuen. Meccanok Calaisen (Frantzia) fabrikazio-instalazio bat dauka. "}
{"id": "1056160", "revid": "336", "url": "https://eu.wikipedia.org/wiki?curid=1056160", "title": "Frank Hornby", "text": "Frank Hornby (1863ko maiatzaren 15a\u00a0- 1936ko irailaren 21a) asmatzaile, enpresaburu eta politikari ingelesa izan zen. Jostailuen garapenean eta fabrikazioan begitazioduna zen, eta ingeniaritza formalik ez zuen arren, XX. mendean ingeniaritza-printzipioetan oinarritutako hiru jostailu-lerro ezagunenetakoak asmatzeaz eta ekoizteaz arduratu zen: Meccano, Hornby Model Railways eta Dinky Toys. Meccano Ltd jostailu konpainia britainiarra ere sortu zuen 1908an, eta 1916an hileroko argitalpena jarri zuen martxan, \"Meccano Magazine\".\nHornbyren asmakizunek eta ekimenek aberats bihurtu zuten 1930eko hamarkadan, eta politikan sartu zen 1931n, Everton-eko barrutirako diputatu kontserbadore gisa hautatu zutenean. Hornbyren ondarea bere heriotzaren ondoren luze iraun du eta mundu osoko zaletuek Meccano modeloak eraikitzen eta bere jostailuen bildumak egiten jarraitzen dute. Hornbyren jaiotzaren 150. urteurrena ospatu zen Liverpoolen eta Brightonen 2013ko maiatzaren 15ean."}
{"id": "1056161", "revid": "1545", "url": "https://eu.wikipedia.org/wiki?curid=1056161", "title": "Oilasko-zerrendak", "text": "Oilasko-zerrendak () oilasko-okela prestatzeko errezeta da, hezurrik edo azalik ez duena. Oilasko-okela ogi arrailetan pasatu eta frijitzen dute. Tradizioz, oilasko-zerrendak haragi zurizkoak izaten dira nagusiki, paparretik ebakitako haragiz eginak, baina ez da beti horrela izaten, eta gero eta ohikoa izaten da haragi txikitu prozesatua erabiltzea."}
{"id": "1056162", "revid": "1545", "url": "https://eu.wikipedia.org/wiki?curid=1056162", "title": "Chicken fingers", "text": ""}
{"id": "1056163", "revid": "336", "url": "https://eu.wikipedia.org/wiki?curid=1056163", "title": "Chop suey", "text": "Chop suey sino-estatubatuar gastronomian ohikoa den sukaldaritzako errezeta da. Normalean osagai nagusia haragia (oilaskoa, txahala, izkira edo txerria) izaten da, eta, besteak beste, apioa, piperrak eta lekak bezalako barazkiekin azkar prestatzen dute wok batean. Lurrunetan kozinatutako arroz zuriarekin zerbitzatzen dute."}
{"id": "1056165", "revid": "119347", "url": "https://eu.wikipedia.org/wiki?curid=1056165", "title": "Cl\u00e9ment No\u00ebl", "text": "Clement Noel (Remiremont, Vosgeak, Frantzia, 1997ko maiatzaren 3a) Vosge mendietako eskiatzaile frantsesa da, proba teknikoetan eta, bereziki, eslalomean espezialista. 1968an Jean-Claude Killy eta 2002an Jean-Pierre Vidal-en atzetik, 2022ko Pekingo Jokoetan Frantziako hirugarren eslalom txapelduna izan da.\n20\u00a0urterekin, atentzioa erakarri zuen Olinpiar Jokoetako bere lehen agerraldian, Pyeongchang 2018ko eslalomean 4. postua lortuta. 2019ko urtarrilaren 13an, Munduko Kopako lehen podiuma lortu zuen Adelbodeneko eslalomean 2. postua lortuz, eta, sei eguneko aldearekin, urtarrileko 20 eta 26aren artean, bere lehen bi garaipenak sinatu zituen Wengen eta Kitzb\u00fchel-eko eslalometan. 2018-2019ko denboraldia, martxoaren 17an amaitu zuen Soldeun, bere diziplinako garaipen berri batekin, eta, horri esker, 2. postua lortu zuen eslalomeko Munduko Kopako sailkapenean, Marcel Hirscherren atzetik. FISek denboraldiko gazterik onena izendatu zuen. Cl\u00e9ment No\u00eblek beste hiru garaipen lortu zituen 2019-2020 denboraldian, eta, eslalom sailkapenean, Henrik Kristoffersen-engandik bi puntura bigarren geratu zen berriro, eta, Covid-19 pandemiaren ondorioz, denboraldiko azken eslalomak bertan behera geratu ziren. Gora-beherez osatutako 2020-2021 denboraldiaren amaieran, Marco Schwarz-ek irabazitako eslalom sailkapenean, 2. geratu zen berriro ere, eta bi garaipen berri lortu zituen, guztira zortzi lortzeko, eta bost aldiz igo zen, bere diziplinan, podiumera.\n2021-2022 denboraldian, bederatzigarren garaipena lortu zuen Val d'Is\u00e8re-n, baina neguko gainerako zatia korapilatsua izan zen ibilbideetako irteerekin eta erdipurdiko emaitzekin, batez ere, urtarrilean. Baina 2022ko otsailaren 16an, Pekingo Jokoetako eslalom olinpiarreko bigarren proban, bere diziplinan munduko espezialista onenetariko bat bihurtzen duten ezaugarri guztiak berraurkitu zituen. Seigarren lehenengo ibilbidean, denborarik onena lortu zuen bigarren ekitaldian, eta urrezko domina lortu zuen.\nBiografia.\nHastapenak.\nJean-Christophe eta Laurence No\u00ebl-en semea da, eta Vosgeetako M\u00e9nilekoa.\nZazpi urterekin, US Ventron-en (Vosgeak) sartu zen.\n2010ean, Frantziako benjaminen eslalomeko txapeldun izan zen. 2011n, Frantziako txikienen txapeldun titulua irabazi zuen eslalomean, eta, 2012an, Frantziako txikienen txapeldun titulua lortu zuen eslalom erraldoian.\n2012-2013 denboraldian, Val d'Is\u00e8re Kirol Klubean sartu zen. Hiru urtez bizi izan zen Patrick Chevallot (Frantziako gozogile eta pastelgilerik onena) familiarekin.\n2014ko urtarrilaren 21ean egin zuen debuta Europako Kopan, Val d'Is\u00e8reko super G espezialitatean.\n2014-2015 denboraldia.\n2015ean, 17\u00a0urte zituela, oso ondo aritu zen Hafjell-en jokatutako junior mailako Munduko Txapelketako (21 urtez azpiko) eslalomean, 4 postua lortuz irabazlea (Henrik Kristoffersen izeneko bat) baino hiru urte gazteago zenean. Urte horretan bertan, Frantziako U18 kadeteko txapeldun izendatu zuten (18\u00a0urtez azpiko) eslalom erraldoian eta eslalomean. Gainera, 21\u00a0urtez azpiko Frantziako junior mailako txapeldun titulua irabazi zuen eslalomean, lehiakide gehienek baino hiru urte gazteago zenean oraindik.\n2015-2016 denboraldia.\n2015. urte amaieran, France B taldean sartu zen. 2016an, 21 urtez azpiko Frantziako txapeldunaren (21\u00a0urtez azpiko) titulua irabazi zuen eslalomean.\n2016-2017 denboraldia.\n19\u00a0urterekin, Cl\u00e9ment No\u00eblek, Munduko Kopako lehen ekitaldian, parte hartu zuen 2016ko azaroaren 13an Levi-n (Finlandia), azkenean, ez zen bigarren itzulirako sailkatu.\nAldi berean, Vosgetako gazteak bere lehen puntuak lortu zituen Europako Kopan, 2017ko otsailaren 11n jokatutako Zakopaneko eslalomean 9. postua lortuta. 2017ko martxoaren 26an, Frantziako txapeldun bihurtuz amaitu zuen denboraldia L\u00e9lex-en, eliteko eslalomean, Munduko Kopako probetara ohitutako Victor Muffat-Jeandet, Jean-Baptiste Grange edo Julien Lizeroux bezalako esperientziadun eskiatzaileen aurretik.\n2017-2018 denboraldia: lehenengoz goiko-10etan, junior mailako munduko txapelduna eta olinpiar errebelazioa.\nHego Amerikan Frantziako A taldearekin prestaketa on bat eginda, eskiatzaile gazteak Munduko Kopan lehen puntuak lortu zituen 2017ko abenduaren 10ean, Val d'Is\u00e8reko eslalomean 20. postua hartuz. No\u00eblek bere predisposizioa berretsi zuen 2017ko abenduaren 13an, 3. postua irabaziz Obereggen-eko Italiako eslalomean, Europako Kopan bere lehen podiuma izan baitzen. Madonna di Campiglio-ko Munduko Kopako eslalomeko bigarren txandako lehenengo ekitaldiko 20. denbora oberenarekin sailkatuta, bigarren ibilaldian erretiratu egin zen oso ondo hasi arren. Hurrengo bi eslalometan (Zagreb eta Adelboden) eta Wengen-eko 23. postuarekin, No\u00eblek, 2018ko urtarrilaren 21ean, bere lehen goiko-10koa lortu zuen Munduko Kopan, 8. sailkatuz Kitzbuhel-en nahiz eslalomeko 47 zenbakia eraman; emaitza horrek 30 eslalom-eskiatzaile onenen artean sartzeko aukera eman zion Austraiko Schladming-eko gaueko bigarren eslalomaren eguneko bezperan, zeinetan 6. postuan amaitu baitzuen bigarren ibilbideko bigarren denborarik onenarekin. Frantziarrak bolada onean jarraitzen zuen, eta, 2018ko otsailaren 7an Davosen, eslalomeko junior mailako txapeldun izango da Alex Vinatzer italiarraren aurretik, eta txapelketa lortzen duen bigarren frantziarra izango da (Fr\u00e9d\u00e9ric Coviliren moutierstarraren ondotik eta 24 urte beranduago).\nPyeongchang-eko bere lehen Olinpiar Jokoetarako Frantziako selekzioan hautatua, Vosgeetako gazteak Andr\u00e9 Myhrer suediarra nagusitutako olinpiar eslalomaren podiumaren ohinean amaitu zuen, Michael Matt austriarraren brontzezko dominatik lau ehunenera, eta, tiro taldekatuan, parte hartu zuen Frantziako taldearekin (Alexis Pinturault eta Victor Muffat-Jeandet 5. eta 6. postuak lortuz, hurrenez hurren). Frantziako selekzioarekin, taldekako ekitaldian 4. postua lortuz amaitu zituen Olinpiar Jokoak (selekzioen eslalom paraleloan), berriro ere podiumaren ohinean.\n2018ko martxoaren 4an, bere estatusa baieztatu zuen Munduko Kopan emaitzarik onena lortuz, 4. Kranjska Gora-ko eslalomean geldituz. 2018ko martxoaren 16an, Frantziako selekzioarekin, 2. postua lortu zuen taldekako proban (eslalom paraleloa), Areko Munduko Kopako finalean. Oraingo honetan, bere hiru norgehiagokak irabazi zituen, eta, horrela amaitu zuen Munduko Kopako bere lehen denboraldi osoa: eslalomeko sailkapenean hemezortzigarren postuan eta sailkapen orokorrean berrogeita laugarren postuan.\nAzarotik erraldoian korritzen ez zuen arren, Cl\u00e9ment No\u00eblek 21 urtez azpiko U21eko Frantziako txapeldun titulua irabazi zuen eslalom erraldoian, 2018ko martxoaren 24an Ch\u00e2tel-en.\nUztailean, kontratua sinatu zuen Aduanarekin.\n2018-2019 denboraldia: Hirscher-en oinordekoaren lehen garaipenak.\nSavoie Mont Blanc Unibertsitateko ikasle, Frantziako A taldeko eslalom teknikoko taldean sartu zen, eta \u00abbere bulkadarekin jarraitu\u00bb eta Munduko Kopan lehen podiumak lortu nahi zituela adierazi zuen.\nHesolen arteko errendimendu bikainen egile, eslalomlari gazteak, hala ere, denboraldi hasiera nahiko etsigarria egin zuen aurreikusten ziren potentzialak kontuan harturik. Izan ere, azaroan eta abenduan jokatutako lehen hiru eslalometan, No\u00eblek ez zuen Saalbach-eko eslalomean lortutako 7. postua baino emaitza hoberik lortu, eta akats bat egin zuen Levi-ko eslalometan, eta, lehen ekitaldian 3. zela eta helmugatik hiru ateren faltan Madonna di Campigliotik, 87\u00a0ehuneneko aldea zuen bigarren txandan 6. hasi zenean.\nEslalomlarientzat benetan oso garrantzitsua den urtarrileko hilabetean atera zen frantziar gaztea. Urrtarrilaren 6an, podiumetik kanpo amaitu zuen Zagrebeko Munduko Kopako eslalomean; hain zuzen, Pinturault eslalomeko podiumera itzuli zen ekitaldian. Hurrengo astean, urtarrilaren 13an, Cl\u00e9ment N\u00f6el bere lehen podiumera igo zen Munduko Kopan, Adelbodengo eslalomean bigarren sailkatuz, Marcel Hirscher-en atzetik eta Henrik Kristoffersen-en aurretik. Hurrengo asteburuan, puntua eraman zuen Wengen-en eslaloma irabazita. Lehen ekitaldiko irabazle, bigarrena nahiko garbi osatu zuen Manuel Feller eta Marcel Hirscherren aurretik 8\u00a0eta 10\u00a0ehunenekin, hurrenez hurren, irabazteko, Munduko Kopan bere ibilbideko lehen garaipena sinatuz. Hala, eslalomean Frantziak garaipenik lortu gabeko bost urteko lehorteari, amaiera ematen zion (azken irabazle Alexis Pinturaultek, Wengeneko eslaloma irabazi zuen 2014an). Sei egun beranduago, lehenengo aldiz lehen txandan hasita (WCSL rankingeko zazpi eslalomlari onenak lehen txandako parte dira, eta, horrela, zozketaz hasten dira lehenengo zazpi dortsaletako batekin) Kitzb\u00fchel-eko Ganslern pistan 4. dortsalarekin (lehen ekitaldiko bigarren azkarrena), Hirscheri 29\u00a0ehunenez gainditzea lortzen du bigarren ibilbidean, bigarren garaipena jarraian lortuz eta bere herrikide Alexis Pinturaultekin podiuma osatuz. Wengen-Kitzb\u00fchel bikoa lortzen duen bosgarren eslalomlari frantziarra da Jean-Claude Killy (1967), Patrick Russel (1970), Jean-No\u00ebl Augert (1972) eta Jean-Baptiste Grange-ren (2008) atzetik. Hiru egun geroago, huts egiten du hiruko baten bila (Benjamin Raichek eta Kristoffersenek bakarrik lortu dutena) Schladming-eko eslalomean sei ate pasa eta aurrera eginez.\n2019ko otsailean, bere lehen Munduko Txapelketan hartu zuen parte, \u00c5re-n ((Suedia)), Frantziako selekzioarekin. Talde mistoko ekitaldian, 5. postua lortu zuen bere taldekide Tessa Worley, Doriane Escan\u00e9 eta Julien Lizeroux-ekin batera. Lehiaketaren azken egunean, faborito nagusienetako bat zen eslalom batean, etsita geratu zen, eslalomean 7. postua lortu baitzuen, podiumetik hiru hamarrenera.\nHiru aste lehiatu gabe egon ostean, martxoaren 10ean, eslalomlari frantziarra zirkuitura itzuli zen Kranjska Gora-ko eslalomean, eta 8. amaitu zuen, Ramon Zenh\u00e4usern suitzar irabazlearengandik oso urrun. Martxoaren 17an, Suitzako selekzioarekin batera astebete entrenatzen egon ondoren, denboraldiko Munduko Kopako 3. eslaloma irabazi zuen Soldeun, neguko azken lasterketan lehen itzulian lidertza handia hartuta lortutako garaipena, Manuel Feller-i 18\u00a0ehunen eta Daniel Yule-ri 83\u00a0ehunen kenduz bigarren ibilbidearen beheko aldean. Emaitza horri esker, Henrik Kristoffersen, Ramon Zenh\u00e4usern eta Daniel Yule gainditu zituen eslalomeko sailkapenean bigarren postua lortzeko, Marcel Hirscherren atzetik. Hauxe da, diziplina honen rankingean, 8 urtetan Frantziak lortutako emaitzarik onena, Jean-Baptiste Grangeren 2011ko 2. postuaren ostean. Horrez gain, sailkapen orokorrean, 11. postuan eta denboraldiko eskiatzaile gazterik onena bezala sailkatu zen, 49\u00a0punturekin, Lo\u00efc Meillard suitzarraren aurretik, zeinak, frantziarrak ez bezala, bi modalitatetan (eslalom erraldoian eta eslalomean) parte hartu baitzuen. Hurrengo denboraldirako, vosgetarrak helburu du: \u00abAurten bezain ondo saiatuko naiz aurrera egiten, baita bigarren diziplina bat egiten ere. Beti daukagu gauza asko lantzeko, eta nik gauza asko ditut lantzeko\u00bb.\nMartxoaren 25ean Auron-en, Frantziako eslalomeko 2. txapeldun titulua irabazi zuen Julien Lizeroux, Victor Muffat-Jeandet eta Alexis Pinturaulten aurretik.\nMartxoaren 30ean, La Plagneko Super Eslalomaren 3. edizioa irabazi zuen (4\u00a0kilometro eta 320\u00a0ate dituen munduko eslalomik luzeena) Alexis Pinturaulten eta Julien Lizerouxen (proba honen antolatzaile) aurretik.\n2019-2020 denboraldia: Hiru garaipen eta Kristoffersenengandik bi puntura eslalomeko sailkapenean.\nIrailean bizkarrean min hartu ostean, Cl\u00e9ment No\u00eblek azaroaren 24an ireki zuen denboraldia, Levi-ko eslalomean 2. postua lortuz, Henrik Kristoffersenengandik bederatzi ehunenera eta lehen lasterketan denborarik onena egin ostean. Abenduaren 15ean Face de Bellevarden, etxean, Val d'Is\u00e8reko eslalomean lehiatu zen; lehen lasterketan, ibilbidetik atera, eta erretiratu behar izan zuen.\nDenboraldiko hirugarren eslaloma, urtarrilaren 5ean, Zagreben jokatu zen; Cl\u00e9ment N\u00f6el izan zen irmoeena (4. denborarik onena lehen lasterketan eta 7. denborarik onena bigarren ekitaldian), eta irabazten zuen laugarren aldia zen bere ibilbidean \u00abElur Erreginaren Trofeoa\u00bb tradizionala irabazteko (irabazleak, emakume zein gizonezko, kristalezko koroa eta erbinude zuri banda bat jasotzen du). Zazpi ehunenez irabazi zion Ramon Zenh\u00e4usern-i, eta espezialitateko Munduko Kopako liderraren dortsal gorria eskuratu zuen.\nHiru egun beranduago, bigarren lasterketan egin zuen denbora onenari esker, 3. postua lortu zuen Daniel Yulek irabazitako Madonna di Campiglio gaueko eslalomean (Henrik Kristoffersenen aurretik), eta espezialitateko Munduko Kopako lidergoa utzi behar izan zion. Adelbodenen, bigarren txandako bukaeran irten ondoren, urtarrilaren 12an, Daniel Yulek \u2014bigarren aldiz jarraian\u2015 irabazi zuen; Cl\u00e9ment No\u00eblek alde handiak lortu zituen Wengeneko lehen pistan astebete geroago, eta, horrela, denboraldiko bigarren garaipena eta bere karrerako bosgarrena lortu zuen Kristoffersenen 40\u00a0ehunenen alde orokorrarekin. Beraz, aurreko urtean bezala, Lauberhorneko pistan irabazi zuen; Munduko Kopako lehen proba irabazi zuen leku berean. Ondorengo eslalomean, urtarrilaren 26an Kitzb\u00fcheleko Ganslern-en, 9. izan zen lehen lasterketaren ostean, baina, bigarren ibilbidean, askoz hobea izan zen, eta, podiumean, 3. amaitu zuen, Marco Schwarz eta Daniel Yule irabazlearen atzetik.\nUrtarrilaren 28an, denboraldiko zortzigarren eslalomean, Schladming-eko Planaiko fokuen azpian, Cl\u00e9ment No\u00eblek barruko huts bat egin zuen hirugarren hesolan, eta horrek ibilbidetik kanpo utzi zuen lehen lasterketan, baina hura gainditu, eta, gutxigatik, bigarren lasterketarako sailkapena lortu zuen, 30. postuaz. Bigarren pistan, lehenengo denborarik onena egin zuen, eta 26\u00a0postu igo zituen 4. amaitzeko, Henrik Kristoffersen, Alexis Pinturault eta Daniel Yuleren aurretik.\nOtsailaren 8an, 20.000\u00a0lagunek txalotuta, Cl\u00e9ment No\u00eblek etxeko bere lehen garaipena lortu zuen Chamonixeko \"Verte des Houches\"-en. Lehen itzuliko bigarren azkarrena izan zen, Daniel Yulerengandik 24\u00a0ehunenera; izan ere, bigarren pistan, Yuleren uztea aprobetxatu zuen, eta Kandahar-eko garaikur sinbolikoa eman zioten (garaikurraren izendapena Frantziako Munduko Kopako etapa honi emana da). Neguko hirugarren garaipenak Kristoffersenengandik bi puntura jartzeko aukera eman zion eslalomeko sailkapenean, lehen ekitaldian Kristoffersenek huts egin ondoren.\nHorrez gain, Japoniako Naeba-n, Munduko Kopako eslalom erraldoiko borrokan sartu zen, lehen aldiz, otsailaren 22 eta 23rako programatutako ekitaldi teknikoetarako. Hala ere, ez zuen erraldoiko bigarren itzulirako sailkapena lortu, lehen itzulian 37. postua lortu baitzuen. Hurrengo egunean, Japoniako geltokian programatutako eslaloma bertan behera geratu zen eguraldiaren ondorioz. Ondoren, Covid-19 Coronavirus gaixotasunaren pandemia zela eta, programan geratzen ziren ekitaldi tekniko guztiak bertan behera utzi zituzten, Kranjska Gorako (martxoaren 15ean) eta Cortina d'Ampezzoko finalerdietako (martxoaren 22an) eslalomak barne. Ondorioz, Henrik Kristoffersenek bi puntuko aldea mantendu zuen Cl\u00e9ment No\u00eblekiko, eta diziplinako kristalezko globo txikia irabazi zuen.\n2020-2021 denboraldia: 357 egun berriro irabazteko.\nBere denboraldia, abenduaren 5ean, Santa Caterinako Munduko Kopako eslalom erraldoiaren eskutik hasten du, non elurte gogor baten pean, gutxi faltatu zitzaion bigarren lasterketarako sailkatzeko (12 ehunenen).\nMunduko Eslalom Kopa prestatzeko, abenduaren 17an, Val di Fassa Europako Kopako eslaloma irabazi zuen . Paradoxikoki, Europako Kopan lortutako lehen garaipena da.\nAbenduaren 22an, Munduko Kopako denboraldiko lehen puntuak lortu zituen bigarren eslalomean, 5. postua lortuzMadonna di Campiglioko proban. Urtarrilaren 6an, Zagrebeko eslalomeko lehen proban nagusitu zen, baina, zailtasunez bigarren ekitaldian, 7. postua baino ez zuen lortu eslalom horretan. Urtarrilaren 10ean, Adelbodengo eslalomean, berriz ere, buruan izan zen lehen itzuliaren ostean, baina, bigarrenean, horman egindako akatsek postu ona kendu, eta 8. postuan amaitu zuen, Marco Schwarz irabazlearengandik 38\u00a0ehunenera bakarrik. Urtarrilaren 16an, Flachauko eslalomean bigarren postua eskuratuta, denboraldiko lehen podiuma lortu zuen, hirugarren aldiz jarraian urteko lehenengo ibilbidean denborarik onena egin ostean. Urtarrilaren 26an, bere lehen podiuma irabazi zuen Schladming-eko gaueko eslalomean bigarren postu on bat lortuz. Bere ibilbideko zazpigarren garaipena lortu zuen \"Verte\" des Houches-en, Chamonixeko bi eslalometako lehenengoaren amaieran urtarrilaren 30ean, baldintza zailetan (elurra, euria, lur ezegonkorra), pista berean seigarrena irabazi eta urtebetera (357\u00a0egun). Hurrengo egunean, ibilbidearen behean egindako akats batek ez zion bigarren itzulirako sailkatzen utzi.\nOtsailaren 21ean, Cortina d'Ampezzon, bere bigarren munduko txapelketako eslalomean aritu zen. Lehen ibilaldi oso duin baten ostean, burutik 34\u00a0ehunenera, 5. sailkatu da; barruko huts bat egin, eta, bigarren ibilaldian bidetik irtenda ere, ausardiaz amaitu zuen. Martxoaren 13an, 22. tokia hartu zuen Kranjska Gorako eslalom erraldoiko lehen proban, eta, horrela, bigarren txandarako sailkatzen da lehenengoz (bost saiakera huts egin ostean). Bigarren txandan akats batzuk eginda, 30. lekua hartu zuen lasterketan, eta, diziplina honetan, bere lehen puntua lortzen du. Bere ibilbideko zortzigarren garaipena zen eslalomean, eta, bigarrena denboraldi horretan, Esloveniako estazioko Podkorenen hurrengo egunean, Victor Muffat-Jeandet-en aurretik irabaziz Frantziako biko baterako. Negua neguko bosgarren podiumarekin amaitu zen Lenzerheiden jokatutako denboraldiko azken eslalomean, non Manuel Fellerren atzetik bigarren sailkatu baitzen, podiumean Alexis Pinturaultek, kristalezko globo handiko garaileak, bere taldekideak lagunduta. Emaitza horri esker, hirugarren aldiz jarraian amaituko du bigarren postuan eslalom sailkapenean, denboraldi horretan Marco Schwarz-ek irabaziko duena.\nLes Getsen jokatutako Frantziako Txapelketetan, eslalomeko txapeldunorde izan zen martxoaren 27an, Victor Muffat-Jeandet-en atzetik. Biharamunean, 56. dortsalez zigortuta, hamaikagarren postua lortu zuen eslalom erraldoian, bigarren lasterketa irabazita, hala ere.\n2021-2022 denboraldia: Txapeldun olinpiarra.\nS\u00f6ldeneko (urriaren 24an) eta Val d'Isereko (abenduaren 11n) eslalom erraldoiekin hasi zuen denboraldia, baita Lecheko paraleloarekin (azaroaren 14an), puntuetan sartzea lortu gabe. Baina, Face de Bellevarden abenduaren 12an, denboraldiko lehen eslalomeko bi lasterketetan denborarik onena egin zuen; diziplinan, bere bederatzigarren garaipena lortu zuen Kristoffer Jakobsen suediarrari 1,40 segundoko abantaila kenduz. Munduko Eslalomeko Kopako 9. garaipena izan da, eta, horrela, Patrick Russel-en marka berdintzen du. Hurrengo eslaloma gauean egiten da Madonna di Campiglion. Cl\u00e9ment No\u00ebl nagusituko da, neurri handi batean, lehen txandan, eta, azken tartean, garaipena poltsikoan dauka bigarren pistako helmugatik ate batera 91\u00a0ehunenekin, baina, helmugan, ate hori galdu, eta Alexis Pinturaulten aurretik dagoen Sebastian Foss Solev\u00e5g 2021eko munduko txapeldunari ematen dio garaipena.\nDenboraldiko hirugarren slalomean, Adelbodenen, lehen txandan ateratzen da. Urtarrilaren 16an Wengenen, konfiantza faltan, ez zuen bere onena eman, eta zortzigarren amaitu zuen. Astebete geroago, Kitzb\u00fchel-eko Ganslernen, bigarren denborarik onena egin zuen lehen lasterketan, Alex Vinatzerrengandik zortzi ehunenera. Elurpean, bigarren ibilbidean, lehenak soiltzen ez dituen sarraskia gertatzen da (hogeita hamar hasitakoetatik hamaika uzte). Cl\u00e9ment No\u00eblek akats handi bat egin zuen, eta horrek ibilbidetik atera zuen, baina berriro sartu, eta hamabosgarren amaitu zuen; Dave Ryding, denen aurretik pasatuz, Munduko Kopako lasterketa batean lehen britainiar irabazlea izan zen. Ondoren, bederatzigarren amaitu zuen Schladmingeko gaueko eslalomean, urtarrilaren 25an, Beijingeko aukerak defendatzera irten aurretik. Bitartean, urtarrilean zehar prestatu aurretik azaldu du: \u00abDena buruan zegoen. Guztiz moztu; atseden hartu, eta beste zerbaitetan pentsatzen\u00a0hasi baino lehen\u00bb . Entrenatzen hasten denean, sentimendu guztiak berreskuratzen ditu, eta konfiantza berreskuratzen du.\nOtsailaren 16an, Yanqingeko Ice River pistan, Cl\u00e9ment No\u00eblek seigarren postuan amaitu zuen eslalom olinpikoko lehen proban, eta denbora onena egin zuen Johannes Strolz-en atzetik 38 ehunenera. Bigarren txanda hasteko momentuan, artean Daniel Yule suitzarra nagusi zela, lehen ibilbidean 13. eginez 49,89 segundoko denborari esker lehen postuetara igotzeko denbora interesgarria egin zuen, Cl\u00e9ment No\u00ebl ukitua agertzen da, eta, lasterketako lehen hamabost segundoetan, denbora galtzen ari dela dirudi, baina, bigarren zati ikusgarri batean, zehaztasun tekniko eta berritzaile guztiak erabiltzea lortzen du, eta, bere diziplinan munduko espezialistarik onenetako bat dela erakusten du, aurreko urtarrilean zehar ihes egin ziona. Horri esker, gako diren sektorean, oso ibilbide zuzenak egiteko aukera ematen dio azken harresira igarotzeko. Helmugarako bidean etengabeko azelerazioan, 49,79 segundoko denbora egin zuen, eta Yuleri 86\u00a0ehunen aldea kenduko dio denbora osoan. Orduan abiatzen diren bost lehiakideak zailtasunetan daude denak (Yulek txandako bigarren denborarik onena mantentzen du Noelengandik 10\u00a0ehunenera), eta frantziarrarengandik oso urrun amaituko dute. Sebastian Foss Solev\u00e5g norvegiarrari 70\u00a0ehunen kendu zizkion; azkenean, brontzezko domina lortu zuen, eta Johannes Strolz austriarrak, aurreko astean konbinatu alpinoetako txapeldun olinpiar izanak, \"atea itxi\" eta txandako hamahirugarren denbora egin zuen, zilarrezko domina lortuz 61\u00a0ehunenera. Alde nabarmenak Vosgeko eskiatzailearentzat, eslalomeko bere herrialdeko hirugarren txapeldun olinpiar bilakatzen da Jean-Pierre Vidal-etik 20\u00a0urtera eta Jean-Claude Killytik 54\u00a0urtera, eta eski alpinoko hamabigarren urrezko domina da Henri Oreiller (jaitsieran eta konbinatua Saint-Moritz 1948an) lortutako lehenengotik Antoine D\u00e9n\u00e9riaz (Turin 2006ko jeitsieran) podiumeko mailarik altuenera igotako azkenera arte. \u00abSinesgaitza da; lasterketa ezin hobea izan da, agian, nire ibilbide osoko garrantzitsuena. Oso arraroa da domina olinpiar bat jokazea, lau urtean behin jokatzen den gertaera bat baita. Banekien sasoi onean nengoela. Urtarrileko lasterketak ez ziren onak izan, baina, hemen, oso azkarra izan nintzen entrenamenduetan. Olinpiar txapeldun, ez daukat hitzik... Gailurra da\u00bb, adierazi zuen sutsuki Cl\u00e9ment No\u00eblek.\nBaina bere arazoek jarraitzen dute Munduko Kopan. Olinpiar titulua lortu eta astebete pasatxora, otsailaren 26 eta 27an Garmisch-Partenkirchenen 24 ordutan jokatutako bi eslalometan huts egin zuen bigarren txandan, eta, hurrengo egunean, lehen lasterketan, ibilbidetik atera zen. Horrek behin betiko amaiera ematen dio diziplinaren kristalezko globo txikiaren itxaropenari; lasterketa oso ireki batean, irabazle ezberdinek bata bestearen atzetik doaz..., eta Henrik Kristoffersenek irabazten du seriea, bi lasterketak irabaziz eta eslalomeko sailkapenean dortsal gorria hartuz.. No\u00eblek, bere aldetik, WCSL rankingeko zazpi onenen artean tokia mantentzeko, denboraldiko programan geratzen diren bi eslalometan emaitza onak lortu baino ez du behar, eta horrek dortsal egokiak ziurtatzen dizkio (zazpi onenen artekoa).\nMartxoaren 9an, podiumera itzultzeko bidea aurkitu zuen Flachauko eslalomean bigarren postua lortuz; bere lehen garaipena sinatu zuen Atle Lie McGrath (21 urte) norvegiar gaztearen atzetik, eta, jokatutako 9 eslalomen artean, urteko zortzigarren irabazle ezberdina izan zen. Espezialitateko sailkapenean, Cl\u00e9ment No\u00eblek 4 postu aurreratzen ditu zortzigarrena lortzeko. Meribeleko Munduko Kopako finalerdietan, lehen txanda ona egin zuen 4. postua lortuz, baina, bigarrenean, huts egin zuen. Denboraldiko 5. eslaloma da (10etik) punturik gabe, eta 9. postuan amaitu zuen Munduko Eslalom Kopa, horrela goiko-7tik kanpo geldituz.\nMartxoaren 28an Auron-en, 3 aldiz Frantziako eslalom txapeldun izango da bi lasterketa bikain irabazita. Apirilaren 2an, berriz ere, La Plagneko Super Eslaloma irabazi zuen (munduko eslalom luzeenaren 4. edizioa), Julien Lizeroux-ek antolatutako jai-ekitaldian, non nazioarteko elur-izar askok parte hartzen duten. Augustin Bianchini eta L\u00e9o Ducrosen aurretik sailkatuz irabazi zuen No\u00eblek.\nEmaitzak.\nEuropako Kopa.\n5 goiko-10 2 podium barne:\nFrantziako Txapelketak.\nElitea.\n2017an, Frantziako eliteko eslalom txapelduna izan zen Victor Muffat-Jeandet, Jean-Baptiste Grange eta Julien Lizerouxen aurretik; 2019an berritu zuen.\nGazteak.\nFrantziako 9 txapeldun titulu, 6 eslalom titulu (errekorra) eta 3 erraldoi titulu barne.\nJunior U21 (21 urtez azpikoa).\n2018 Ch\u00e2tel-en:\n2017 L\u00e9lex-en:\n2016 Les Menuires-en:\n2015 Serre Chevalier-en:\nKadeteak U18 (18 urtez azpikoak).\n2015:\nAdingabeak (15 urtetik beherakoak).\n2012 Val d'Iseren:\n2011 Montgenevren:\nBenjamin (13 urtez azpikoak).\n2010 :\nBeste batzuk.\nPinotxo (gazteen nazioarteko lasterketa).\nLehiaketa honetako eslaloma irabazi duen lehen frantziarra da, 2011ko apirilaren 1ean Italiako Abetone-n adingabekoen kategorian .\nEuropako Gazte Olinpiar Jaialdia.\n2015ean, bosgarren postua lortu zuen Malbune-ko eslalomean."}
{"id": "1056166", "revid": "20653", "url": "https://eu.wikipedia.org/wiki?curid=1056166", "title": "Hornby Railways", "text": "Hornby Railways Britainia Handiko miniaturazko trenbideak fabrikatzen dituen enpresa bat da. Bere sustraiak 1901ean dira Liverpoolen, Frank Hornby sortzaileak bere Meccano eraikuntza jostailuaren patentea jaso zuenean. Lehen jostailu-trena 1920an sortu zen. 1938an, Hornbyk 00 eskalako lehen trena jarri zuen martxan. 1964an, Hornby eta Meccano bere lehiakideak, Tri-ang konpainiak, erosi zituen eta Tri-ang ordainketa-etenduran sartu zenean saldu zituen. Hornby Railways 1980ko hamarkadan berriro independente bihurtu zen, eta Londresko Burtsan kotizatu zuen, baina 2017ko ekainean jakinarazitako arazo finantzarioen ondorioz, gaur egun Phoenix Asset Management britainiar erreformako espezialistaren jabetza da. \nTrenez gain, Hornby-k miniaturazko autoak eta bestelako ibilgailuak ere merkaturatzen ditu Bassett-Lowke, Corgi, Jouef, Lima, Pocher eta Scalextric marken bidez."}
{"id": "1056168", "revid": "56334", "url": "https://eu.wikipedia.org/wiki?curid=1056168", "title": "Lorentzen eraldaketa", "text": ""}
{"id": "1056170", "revid": "56334", "url": "https://eu.wikipedia.org/wiki?curid=1056170", "title": "Cheshire cheese", "text": ""}
{"id": "1056171", "revid": "65203", "url": "https://eu.wikipedia.org/wiki?curid=1056171", "title": "Michael Kremer", "text": "Michael Robert Kremer (New York, 1964ko azaroaren 12a) estatubatuar ekonomialaria izan zen. Ekonomiako Nobel Saria partekatu zuen 2019an Esther Duflo eta Abhijit Banerjeerekin, pobrezia globala arintzeko azterketa esperimentalengatik.\nJatorri juduko familia batean jaio zen eta ekonomia ikasi zuen Harvardeko Unibertsitatean. Massachusetts Institute of Technologyko eta Harvardeko Unibertsitateko irakaslea izan zen, eta 2020tik Chicagoko Unibertsitatean irakasten du.\nDuflo eta Banerjeerekin lan egin zuen eta hirurek jaso zuten Nobel saria 2019an."}
{"id": "1056173", "revid": "56334", "url": "https://eu.wikipedia.org/wiki?curid=1056173", "title": "Muster gazta", "text": ""}
{"id": "1056174", "revid": "56334", "url": "https://eu.wikipedia.org/wiki?curid=1056174", "title": "Munster (gazta)", "text": ""}
{"id": "1056192", "revid": "119347", "url": "https://eu.wikipedia.org/wiki?curid=1056192", "title": "Lines Bros", "text": "Lines Bros Ltd XX. mendeko jostailu fabrikatzaile britainiarra izan zen, Tri-ang Toys marka izenarekin jarduten zuen.\nLines Bros Ltd, 1947an bere gailurrean, konpainiak munduko jostailu-ekoizle handiena zela aldarrikatu zuen. Tri-ang Toys marka izenarekin, Lines Bros Ltd-k haurrentzako bizikletak ere egin zituen, hala nola Unity Dragster TT."}
{"id": "1056193", "revid": "12788", "url": "https://eu.wikipedia.org/wiki?curid=1056193", "title": "Conrad Smith", "text": "Conrad Gerard Smith (Hawera, Ipar uhartea, 1981eko urriaren 12a) zeelandaberritar errugbilari ohia eta entrenatzailea da, erdiko postuan aritzen zena. Super Rugbyko Hurricanes taldeko kapitaina izan zen eta, 2004\u20132015 bitartean, 94 partida jokatu zituen Zeelanda Berriko selekzioarekin. Besteak beste, 2011ko eta 2015eko Munduko Errugbi Kopak irabazi zituen \"All Blacks\"-ekin."}
{"id": "1056194", "revid": "42829", "url": "https://eu.wikipedia.org/wiki?curid=1056194", "title": "BBC News", "text": ""}
{"id": "1056208", "revid": "56334", "url": "https://eu.wikipedia.org/wiki?curid=1056208", "title": "Puri", "text": "Puri (Odia: \u0b2a\u0b41\u0b30\u0b40) Odisha estatuko udalerria Indiako ekialdean. Puri barrutiko hiriburua da eta Bengala golkoan dago, Bhubaneswar estatuko hiriburutik 60 km ingurura. \"Sri Jagannatha Dhama\" ere deitzen zaio, hirian dagoen XII. mendeko Jagannath jainkoaren tenpluarengatik. Indiarrentzako erromesaldi gune handietako bat da, tenplu horrengatik."}
{"id": "1056210", "revid": "1519", "url": "https://eu.wikipedia.org/wiki?curid=1056210", "title": "\u00a1Vivan las cadenas!", "text": "\u00a1Vivan las cadenas! (euskaraz, \"Gora kateak!\") zenbait espainiarrek 1823an egindako aldarri eta oihua da, Fernando VII.aren absolutismoa berrezarri zenean Frantziako Luis xviii.aren eta Angulemako dukearen armadaren laguntzarekin. \nEsaldia, sarri ahoskera oker baten ortografiarekin idatzia (\"\u00a1Vivan las caenas!\") sinbolotzat hartu izan da Espainian sarri autoritarismoak eta tradizionalismoak herri xumearengan izan duen erakarmenarena. Herritar askok nahi luketena hala bailitzan: askatasuna ez, kateak nahiago, hobe jopu izan hiritarra baino.\nHistoria.\nRam\u00f3n de Mesonero Romanosen arabera, 1823ko berrezarpenak amaitu zuelarik 1820an Rafael del Riegoren estatu-kolpearen ondorioz hasitako Hirurteko Liberala, monarkia borbonikoaren aldekoek bere egin zuten oihua, Madrilen izan zen gertakari baten harira. Nonbait, Fernando erregeari harrera egin zitzaion Madrilen, eta hura zihoan karrozan, herritar batzuek zaldiak askatu zituzten, eta haiek lotzen zituzten kateak gizonek harturik, monarkikoek egin zuten tira karrozatik \"\u00a1Vivan las cadenas!\" oihukatuz. \"La Piedra Tosca\" aldizkari masonikoaren arabera, Jos\u00e9 Manuel del Regatok antolatutako talde batek prestatu zuen ikuskizun bitxia.\nOihu atzerakoi sarkastikoa zabaldu ere egin zen, eta erabili zen adibidez Sevillan, non kontrairaultzaileek kalerik kale liberalen kontrako gehiegikeriak egin zituzten.\n21. mendean konparatu izan da 1823ko oihu absolutista zenbait sektorek Juan Carlos I.a erregeari emandako babesarekin: publikoak eta jakinak izanik erregearen gehiegikeriak, bibaka eta laudorioka hartzen jarraitzen dute askok. Alberto Garz\u00f3n ministroak aipatu zuen zehazki Fernando VII.ari zegokion esaldi zaharra, 2022ko maiatzean bi urteko desterruaren ondoren, Juan Carlos I.a Galizian bibaka hartu zutenean. "}
{"id": "1056211", "revid": "58701", "url": "https://eu.wikipedia.org/wiki?curid=1056211", "title": "Tximino-baztanga", "text": "Tximino-baztanga gaixotasun infekziosoa da, baztangaren familiako birus batek sortua, tximinoak -batik bat- jotzen dituena baina gizakiak ere pairatu dezakeena. Gaixotasun zoonotikoa da, hau da, animalietatik gizakiengana kutsatzen dena, azken boladan gizakien arteko kutsapena ere zabaldu arren .\nGaitzaren lehenengo giza kasuak 1970ean Afrikan deskribatu ziren, nahiz eta tximinoetan baztanga mota hori ezaguna izan lehenagotik .\nEtiologia.\nTximino-baztangaren birusak (\"Monkeypox\", ingelesez) sortzen du gaitza. Birus hori Orthopoxvirus generoan sailkatuta dago, beste birus batzuekin batera (besteak beste, baztangarena). Genero honetako birusak handiak dira, eta kate bikoitzeko DNA dute material genetikoa, simetria konplexadun nukleokapsida baten barruan .\nBirus honek tximinoetan zein gizakiengan sortzen du gaitza. 1958an aurkitu zuen Preben von Magnus mikrobiologiak laborategiko makako batean. \nInfekzioa.\nGaitzaren gordailu natural nagusia animalia karraskariak dira (arratoiak, muxarrak, katagorriak...). Izenak hori aditzera eman arren, tximinoak ez dira birusaren gordailua, birusak infektatzen dituen ostalariak baizik.\nGaitzaren transmisioa bi bide ezberdinetatik gauza daiteke: transmisio zoonotikoa, birusaren eramailea den animalia batekin kontaktua izatean, ala gizakien arteko transmisioa, gaixo batek pertsona osasuntsu bat kutsatzen duenean. Bigarren kasu honetan harreman estua eta iraunkorra eman behar da gaixo batekin infektatuta izateko, beste gaixotasun birikoen aldean (gripea, COVID-19...) tximino-baztanga ez baita oso kutsakorra. Antza, txistuaren bidez edo larruazalean agertzen diren erupzioekin kontaktua egiterakoan kutsatzen da gaitza .\nEpidemiologia.\n1970ean deskribatu zen, Kongoko Errepublika Demokratikoan, tximino-baztangaren lehenengo giza infekzioa. Harrezkero, Afrika Erdialdean eta Mendebaldean hainbat agerraldi gertatu dira, eta inguru hartan gaitza endemikoa da. 1997an agerraldi oso bortitza gertatu zen Kongoko Errepublika Demokratikoan \n2003an, ordea, gaitza Afrikatik irten eta AEBetara iritsi zen, bertan kasu ugari sortuz. Antza, Afrikatik ekarritako maskota batzuek (\"Cricetomys gambianus\") birus patogenoa AEBetara eraman zuten, pertsona asko kutsatuz.\n2022an gaitzaren kasu berriak Europako Mendebaldeko hainbat estatutan azaldu ziren, hala nola AEBetan eta Kanadan ere. Lehenengo kasua Erresuma Batukoa izan zen, Afrikatik etorritako bidaiari batena. Pertsonen arteko kutsapenak gaitza nabarmen hedatu zuen 2022ko maiatzean . Euskal Herrian lehenengo bi kasuak 2022ko maiatzaren 25ean baieztatu ziren, Gasteizen. Ekainaren hasieran kasuak bost ziren: bi Araban, bat Gipuzkoan eta bi Bizkaian, guztiak gizonezkoak.\nSintoma klinikoak.\nBaztanga klasikoaren antzeko sintomak ditu tximino-baztangak, baina askoz arinagoak.\nInkubazio epea ez da laburra, 8-14 egun ingurukoa. Sukarra, buruko eta giharretako mina, gongoil linfatikoen hantura, nekea, eta geroago ohiko larruazaleko erupzioa (pustulak) dira sintoma nagusiak. Azken hauek aurpegian eta besoetan agertzen dira lehen, eta gero gorputzeko beste atal batzuetara hedatzen dira.\nSintomek 2-4 aste irauten dute, eta gero pertsona gehienek gaitza berez gainditzen dute . Konplikazioak urriak dira, eta immunitate-sistema oso ahula dutenengan eta ume oso txikiengan gertatu ohi dira.\nDiagnostikoa eta tratamendua.\nGaixoaren anamnesiak eta sintomatologiak laguntza handia emango dio terapeutari diagnostikoaren zantzu batzuk izateko, hala nola testuinguru epidemiologikoak ere. Dena den, antzeko sintomak eragiten dituzten beste gaixotasun birikoekin nahas daiteke (baztanga, barizela, elgorria...). Horrenbestez, laborategiko azterketak (ELISA, PCR...) beharrezkoak dira behin-betiko diagnostikoa eman ahal izateko.\nEz dago tratamendu espezifikorik gaitz honen aurka. Kasu gehienetan gaixoaren immunitate-sistema birus patogenoari gailentzan zaio aste gutxitan. Arrisku handiko gaixoekin hainbat antibiral erabil daitezke.\nJakina da baztangaren aurkako txertoak (azken 40 urteotan erabili ez dena, baztangaren birusa 1980tik desagertuta dagoelako) babes handia ematen duela tximino-baztangaren aurka, immunitate gurutzatuaren fenomenoari esker ."}
{"id": "1056213", "revid": "65203", "url": "https://eu.wikipedia.org/wiki?curid=1056213", "title": "Dino Grandi", "text": "Dino Grandi (Mordano, 1895eko ekainaren 4a - Bolonia, 1988ko maiatzaren 21a) italiar politikari faxista eta diplomazialaria izan zen.\nLehen Mundu Gerran parte hartu ondoren, zuzenbidean eta ekonomian lizentziatu zen Boloniako Unibertsitatean eta abokatu gisa lan egin zuen Imolan. 25 urterekin Alkandora beltzekin bat egin zuen eta 1921ean diputatu hautatu zuten.\nKanpo Arazoetako ministro (1929-32), Erresuma Batuan enbaxadore (1932-1939) eta Justizia ministro (1939-43) izan zen. 1938ko lege antisemiten eta Italia Bigarren Mundu Gerran sartzearen aurka agertu zen.\n1943ko uztailaren 24ko Kontseilu Faxista Handiaren bileran aldeko botoa Benito Mussoliniren kargugabetzea bertan behera utzi zuen. Abuztuan Espainia frankistara ihes egin zuen eta Italiako Errepublika Sozialaren traizioagatiko kondena saihestu ahal izan zuen. Ondoren Portugal, Italia eta Brasilen bizi izan zen 1960ko hamarkadan Italiara itzuli zen arte."}
{"id": "1056214", "revid": "58701", "url": "https://eu.wikipedia.org/wiki?curid=1056214", "title": "Victoriano S\u00e1nchez Barc\u00e1iztegui", "text": "Victoriano S\u00e1nchez Barc\u00e1iztegui (Ferrol, A Coru\u00f1a, 1826ko apirilaren 23-Mutriku, 1875eko maiatzaren 26a) itsas-militar espainiarra izan zen. Karlisten aurkako borrokan hil zen, itsasoan, Mutriku parean. Espainiako Itsas Armadaren ontzi batzuk eta Mardrilgo zein Ferroleko kale batzuk haren izena daramate. Haren familia jatorri euskalduna zuen: Migel Barkaiztegi osaba Donostiako alkatea izan zen.\nBiografia.\nArmadan oso gazte hasi zen: 13 urtez guardiamarina zen. Hispano-hegoamerikar Gerran, Ozeano Barean borrokatu zuen, Casto M\u00e9ndez N\u00fa\u00f1ezen ontzidian, \"Almansa\" fragataren kapitaina izanik. Callaoko borrokan balore handia erakutsi omen zuen eta lehen mailako ontzi-kapitain izendatu zuten 1868an. Ondoren, Ferroleko Itsas Eskolaren burua izendatu zuten. \nBigarren Karlistaldian Kantauriko Itsas Armadako buru izendatu zuten. Hasiera batean, \"Cadiz\" baporea, \"Consuelo\" korbeta, hiru goleta, lau bapore txiki eta beste ontzi txiki batzuk izan ziren haren indarrak. Erantsitako elementuen artean, Bizkaiko bi merkantzia-ontzi ere bazeuden, \"Cuatro Amigos\" eta \"Bilbao\", zeinak militarizatu egin baitzituzten \u00ababisu\u00bb gisa. Ontzi horiei beste batzuk gehituko zitzaizkien denboraren poderioz. \nBilboko itsasadarra utzi ondoren, eskuadra kostako posizio karlistak bonbardatzen aritu zen, armadari laguntzeko Bilboko setioa altxatzeko ahaleginetan. S\u00e1nchez Barc\u00e1izteguiren eskuadrak Saltacaballoko posizioen aurkako erasoa babestu zuen 1874ko otsailaren 16an, Portugalete, Algorta, Areeta, Zierbena eta Somorrostroko mendiak kanoitu zituen 1874ko otsailaren 21etik 25era bitartean, eta Areetan lehorreratze bat egiten saiatu zen, baina bertan behera utzi behar izan zuten, 1874ko martxoaren 20an eguraldi txarra egin zuelako.\nTropa karlistak Portugaletetik erretiratu zirenean, eskuadrak kateak moztu eta itsasadarrean sartu zen berriro. Handik aurrera, itsasadarrean noizbehinkako borrokak baino ez ziren izango, hala nola 1875eko apirilaren 12an Axpeko gotorlekuko karlistek hartu zutena, \"Buenabentura\"k bonbardatu zuena, okupatzaileak hurrengo egunean erretiratu ziren arte.\n1875eko apirilean Nerbioi ibaira Somorrostro klaseko hiru kanoiontzi egin berri bidali ziren, \"Arlanza\", \"Turia\" eta \"Segura\", eta abuztuan \"Puigcerda\" monitore korazatua. Gerraren azken hilabeteetan, gobernuko indarren eta karlisten arteko liskarrak izan ziren, itsasadarreko zirkulazioa berriro eten ez zedin.\nMaiatzaren 12an, 1873tik Getaria blokeatuta zuten tropa karlistak Garate mendian kokatutako artilleriarekin bonbardatzen hasi ziren. Hurrengo egunean, Sanchez Barcaizegui etorri zitzaion laguntzera \"Africa\" eta \"Consuelo\" korbetekin, \"Segura\" kanoiontziarekin eta \"Gaditano\" eta \"Nieves\" baporeekin. Bateria karlistekin kanoikada gogor erasotu zuen baina ez zuen bertatik alde egitea lortu. \n1875eko maiatzaren 24an, Mutrikun kokatutako bateria karlista batek tiro batzuk bota zituen \"Ferrolano\" gurpil-lurrunaren aurka. Sanchez Barcaizeguik bateria aurkitzeko azterketa egitea erabaki zuen eta \"Colon\" eta \"Ferrolano\" ontziekin eta \"Africa\" korbetarekin atera zen. Mutriku eta Deba parera iristean, karlisten bateriek su egin zioten, \"Ferrolano\" eta \"Col\u00f3n\" harrapatuz. Sanchez Barcaizegui bertan hil zen metrailak harrapatuta. Gertaera oihartzun handia izan zuen garaiko prentsa espainiarrean. \nBere gorpuzkiak San Fernandoko Marinel Ilustreen Panteoiara eraman ziren, 1875eko ekainaren 15ean.\nErretratua.\nIgnacio Su\u00e1rez Llanos margolariak (1830-1881) erretratu ezaguna egin zion. Lana Pontevedrako Itsas Museoan ikus daiteke. "}
{"id": "1056216", "revid": "56334", "url": "https://eu.wikipedia.org/wiki?curid=1056216", "title": "Iru\u00f1eko Arte eta Goi Mailako Diseinu Eskola", "text": "Iru\u00f1eko Arte eta Goi Mailako Diseinu Eskola nafar arte eskola da. Irakaskuntza publikoa da eta askotariko ikasketa artistikoak eskaintzen ditu: Lanbide Heziketa Berezia, Erdi eta Goi Mailako Gradu Zikloak, Arte Ederretako eta Diseinuko Lizentziatua eta Barne Diseinuko Goi Mailako Ikasketak.\n1873ko urtarrilaren 20an sortu zuten Nafarroako Foru Aldundiaren eta Iru\u00f1eko Udalaren erabakiz. Urte hauetan guztietan hainbat egoitza izan ditu: \"San Frantziskoko Udal Eskolak\" deitutakoetatik, Alde Zaharrean dagoen izen bereko plazan, Vinculo eraikinaren ondoan (gaur egungo Alondegi kalean eta Vinculo plazan), Bigarren Zabalguneko Amaia kaleko 27. zenbakiko egungo egoitzara iritsiz.\nNafarroako eremuan ere antzeko eskola bat dago Corellan."}
{"id": "1056218", "revid": "1545", "url": "https://eu.wikipedia.org/wiki?curid=1056218", "title": "Rapa (telesaila)", "text": "Rapa espainiar telesaila da, Pepe Coirak eta Fran Ara\u00fajok Movistar+entzat egina.\nSinopsia.\n\u00abPiztien rapa\u00bb antzinako tradizio galiziar bat da. A Capelada mendilerroan zaldiak aske bizi dira, tradizio hori ospatzen duten egunean izan ezik. Gatibutasun hori du sinbolo \"Rapa\" telesailak, kostaldeko gune umel, hotz eta ilunetan giroturiko thriller espainiarrak. Hilketa bat dute abiapuntu, herriko alkatearen hilketa, hain justu. Gertakari hori aitzakia ezin hobea bilakatuko da komunitateko trapu zikinak eta administrazio publikoaren ustelkeria aireztatzeko.\nBigarren denboraldian, argitu gabeko bi krimenek elkartuko ditu berriz ere Tomas, irakasle frustratua, eta Maite, Guardia Zibileko sarjentua. Arau zorrotzezko ontzi baseen mundu itxian eta preskribatzear dagoen hilketa batean murgilduko dira."}
{"id": "1056220", "revid": "1545", "url": "https://eu.wikipedia.org/wiki?curid=1056220", "title": "Now and Then (telesaila)", "text": "Now and Then hispano-estatubatuar telesaila da, Ram\u00f3n Camposek, Gema R. Neirak eta Teresa Fern\u00e1ndez-Vald\u00e9sek Apple TV+entzat egina.\nSinopsia.\nBi munduren arteko arrakala esploratzen du, gaztaroko ametsen eta helduaroko errealitatearen artekoa. Unibertsitate garaiko lagunak, ustezko mundu perfektuak eta ezusteko heriotza bat uztartu dituzte lan honetan. "}
{"id": "1056221", "revid": "1545", "url": "https://eu.wikipedia.org/wiki?curid=1056221", "title": "Now &amp; Then (telesaila)", "text": ""}
{"id": "1056222", "revid": "1545", "url": "https://eu.wikipedia.org/wiki?curid=1056222", "title": "Totems (telesaila)", "text": "Totems (askotan TOT\u018eMS idatzia) frantziar telesaila da, Olivier Dujolsek eta Juliette Soubrierrek Amazon Prime Videorentzat egina.\nSinopsia.\nGerra Hotzean, 1964an, giroturiko telesail bat da hau. Frantziako inteligentzia agente sekretu bat espioitza lanetan arituko da estreinakoz, eta KGBrentzako lan egiten duen emakume batez maiteminduko da."}
{"id": "1056223", "revid": "1545", "url": "https://eu.wikipedia.org/wiki?curid=1056223", "title": "Night Sky (telesaila)", "text": "Night Sky estatubatuar telesaila da, Holden Millerrek eta Daniel C. Connollyk Amazon Prime Videorentzat egina.\nSinopsia.\nFranklin eta Irene York bikotekideak dira. Duela hainbat urte kamera bat topatu zuten beren atzeko patioan, eta, haren bidez, basamortu tankerako unibertso paralelo batera bidaiatzen hasi ziren, modu misteriotsuan."}
{"id": "1056230", "revid": "1545", "url": "https://eu.wikipedia.org/wiki?curid=1056230", "title": "El comensal (filma)", "text": "El comensal 2022ko \u00c1ngeles Gonz\u00e1lez-Sinde espainiar zinema zuzendariaren film dramatikoa da, Gabriela Ybarraren eleberri autobiografikoan oinarrituta.\nArgumentua.\n12 urteko neska bat da Iciar. Bere aitona Bizkaiko ahaldun nagusia eta Bilboko alkatea izandakoa da. ETAk hil egingo du atentatu batean, 1977an. Familia beste toki batera joango da bizitzera orduan. Handik urte batzuetara, berriz, Iciar egoera zailean dago, ama oso gaixo baitago, minbiziarekin."}
{"id": "1056233", "revid": "1545", "url": "https://eu.wikipedia.org/wiki?curid=1056233", "title": "Crimes of the Future (2022ko filma)", "text": "Crimes of the Future 2022ko David Cronenberg estatubatuar zinema zuzendariaren beldurrezko filma da. 1970eko izen bereko filmaren izenburu bera izan arren, ez da remake bat.\nArgumentua.\nGiza gorputza inguru artifizial batera egokituko da, eta orduan mutazio eta eraldaketa berriak hasiko dira espeziean."}
{"id": "1056234", "revid": "219", "url": "https://eu.wikipedia.org/wiki?curid=1056234", "title": "Gabriela Ybarra", "text": "Gabriela Ybarra Pasch (Bilbo, 1983) gaztelaniazko bizkaitar idazlea da. Comillasko Pontifize-Unibertsitatean ikasitakoa, Madrilen bizi eta merkatu eta sare-sozialen egiten ditu. \n2016an \"El Comensal\" eleberri autobiografikoa argitaratu zuen, Euskadi saria irabazi zuena.\nLiburuan, alde batetik Javier Ybarra Berg\u00e9 aitonaren bahiketa eta erailketa kontatzen ditu, ETAk egindakoa 1977an. Eta bestetik, amaren gaixoaldi eta heriotzari buruz idazten du, minbiziak jotakoa. \nNatasha Wimmer-ek ingelesera itzuli zuen 2017an (\"The Dinner Guest\"). Bestela, \u200b\u00c1ngeles Gonz\u00e1lez-Sinde gidoigileak eta Isabel Delclaux ekoizleak lan hau egokitu zuten zinemara.\u200b"}
{"id": "1056235", "revid": "1545", "url": "https://eu.wikipedia.org/wiki?curid=1056235", "title": "Jon Bilbao Lopategi", "text": ""}
{"id": "1056236", "revid": "56334", "url": "https://eu.wikipedia.org/wiki?curid=1056236", "title": "Garrotxako gazta", "text": "Garrotxako gazta katalanez formage Garrotxa o de pell florida. Kataluniako Pirinioetako Ahuntz gazta tradizionala da, ia desagertua izan zena eta berreskuratu dena. Normalean, 4 eta 8 astez koba zuloetan ontzen dena eta beraz lizuna duena. Azal gris eta urdin kolorekoa, eta gazta txikiak izaten dira normalean 750 g ingurukoak. Fruta eta fruitu lehorrekin bere horretan jaten da, ogi txigortuarekin eta kopa bat ardorekin."}
{"id": "1056237", "revid": "512", "url": "https://eu.wikipedia.org/wiki?curid=1056237", "title": "Juan Carlos M\u00e1rquez", "text": "Juan Carlos M\u00e1rquez (Bilbo, 1967) gaztelaniazko bizkaitar idazle eta kazetaria da. EFE agentzian eta \"El Correo\"n lan egin du eta Madrilgo Unibertsitate Autonomoan literatura-tailerrak eman ditu.\n2012an gaztelaniazko literaturako saria jaso zuen Euskadi Literatura Sarietan \"Tangram\" nobelagatik."}
{"id": "1056238", "revid": "1545", "url": "https://eu.wikipedia.org/wiki?curid=1056238", "title": "Miguel P\u00e9rez Torres", "text": "Miguel P\u00e9rez Torres (Tutera, - Iru\u00f1ea, ) nafar margolaria izan zen, erretratu eta paisaiak egin zituena.\nBere lanetan, kostunbrismoko gaiez gain, batzuetan asmo sinbolikoa sumatzen dela dirudi. Bere pintura guztiak kalitate tekniko handiko arte tradizionala jarraitu zuen, marrazkiari, konposizioari eta modelatzeari erreparatuz."}
{"id": "1056240", "revid": "56334", "url": "https://eu.wikipedia.org/wiki?curid=1056240", "title": "L\u00b4Alt Urgell y la Cerdanyako gazta", "text": ""}
{"id": "1056241", "revid": "56334", "url": "https://eu.wikipedia.org/wiki?curid=1056241", "title": "Crisp\u00edn Mart\u00ednez", "text": "Crisp\u00edn Mart\u00ednez P\u00e9rez (Oibar, - Tafalla, ) nafar artista izan zen.\nPintore eta eskultore polifazetiko samarra izan zen, kartelak sortu, altzariak diseinatu eta antzokiak apaindu zituena, publizista gisa lan egiteaz gain. Urte batzuetan abeslari lirikoa ere izan zen Logro\u00f1on."}
{"id": "1056242", "revid": "1545", "url": "https://eu.wikipedia.org/wiki?curid=1056242", "title": "Emilio S\u00e1nchez Cayuela", "text": "Emilio S\u00e1nchez Cayuela (Iru\u00f1ea, - \"ib.\", ), \"Gutxi\" deitua, nafar margolaria eta marrazkilaria izan zen.\nMuralista gisa nabarmendu zen, Bartzelonan, Madrilen, Iru\u00f1ean- non San Antonio eta San Frantzisko Xabierkoaren elizetako horma-irudiak margotu zituen- baita Nafarroako hainbat herritan ere."}
{"id": "1056243", "revid": "1545", "url": "https://eu.wikipedia.org/wiki?curid=1056243", "title": "Leocadio Muro", "text": "Leocadio Muro Urritza (Iru\u00f1ea, - \"ib.\", ) nafar artista izan zen, margolari, dekoradore eta kartelgile nabarmena izan zena.\nIru\u00f1eko Arte eta Goi Mailako Diseinu Eskolan ikasitakoa, bertan irakaslea izan zen hainbat urtez. Oso obra zabala zuen, tartean 1932 eta 1934ko Sanferminetako afixak."}
{"id": "1056244", "revid": "1545", "url": "https://eu.wikipedia.org/wiki?curid=1056244", "title": "Leocadio Muro Urriza", "text": ""}
{"id": "1056245", "revid": "1545", "url": "https://eu.wikipedia.org/wiki?curid=1056245", "title": "Pedro Lozano Sot\u00e9s", "text": "Pedro Lozano Sot\u00e9s (Iru\u00f1ea, - \"ib.\", ) nafar artista izan zen, margolari, eszenografo, marrazkilari, kartelgile, ilustratzaile, figuringile eta marrazketa-irakasle nabarmena izan zena.\nIru\u00f1eko Arte eta Goi Mailako Diseinu Eskolan ikasitakoa, Francis Bartolozzi emaztearekin batera hainbat obra egin zituen."}
{"id": "1056246", "revid": "1545", "url": "https://eu.wikipedia.org/wiki?curid=1056246", "title": "Pedro Lozano de Sot\u00e9s", "text": ""}
{"id": "1056247", "revid": "1545", "url": "https://eu.wikipedia.org/wiki?curid=1056247", "title": "Rafael Bartolozzi", "text": "Rafael Lozano Bartolozzi (Iru\u00f1ea, - Tarragona, ) nafar eskultore eta margolaria izan zen.\nGurasoak artistak ere izan ziren. 1962an Bartzelonara joan eta harrezkero Katalunian bizi zen. 1960ko artisten belaunaldikoa da, figurazioa berreskuratzeko atxikipen generikoa du bereizgarri. Bartzelonako San Jordi Arte Ederren Eskolakoa, pop art landu zuen. Bartolozzik beti zaindu izan zuen bere obraren teknika piktorikoa, baina bere jarduera artistikoa erabilitako bitartekoen aniztasunagatik nabarmentzen da."}
{"id": "1056248", "revid": "1545", "url": "https://eu.wikipedia.org/wiki?curid=1056248", "title": "Rafael Lozano Bartolozzi", "text": ""}
{"id": "1056249", "revid": "1545", "url": "https://eu.wikipedia.org/wiki?curid=1056249", "title": "Ricardo Tejedor", "text": "Ricardo Tejedor S\u00e1nchez (Irun, - Iru\u00f1ea, ) nafar margolari eta marrakilaria izan zen.\nSan Fernandoko Arte Ederren Errege Akademian ikasitakoa, XX. mende hasierako Nafarroako kultur giroan hasi zen haren izena entzuten. Diario de Navarrarako marrazketak egin zituen."}
{"id": "1056250", "revid": "56334", "url": "https://eu.wikipedia.org/wiki?curid=1056250", "title": "Alberto Alejandro", "text": "Alberto Alejandro Guti\u00e9rrez (Zumarraga, 1979ko urriaren 24a - ) euskal herritar futbolari ohia da, Errealean jokatu zuena. Aurrelari lanetan aritzen zen."}
{"id": "1056251", "revid": "1545", "url": "https://eu.wikipedia.org/wiki?curid=1056251", "title": "Tom\u00e1s L\u00f3pez Sell\u00e9s", "text": "Tom\u00e1s \"Masito\" L\u00f3pez Sell\u00e9s (Iru\u00f1ea, - Lizaso, ) nafar etnologoa izan zen, monumentu megalitikoak ikasi zituena.\nNafarroako Unibertsitatean Aita Barandiaranekin ikasi ondoren, \u201ccorpus\u201d megalitikoa ikertzeari ekin zion. 1953 eta 1974 artean 41 trikuharri, 12 cromlech, 2 tumulu eta menhir bat aurkitu zituen."}
{"id": "1056253", "revid": "1545", "url": "https://eu.wikipedia.org/wiki?curid=1056253", "title": "Gerardo Sacrist\u00e1n", "text": "Gerardo Sacrist\u00e1n Torralba (Logro\u00f1o, - Iru\u00f1ea, ) errioxar margolari eta iraskaslea izan zen.\nSan Fernandoko Arte Ederren Errege Akademian ikasitakoa, 1951tik aurrera Iru\u00f1eko Arte eta Goi Mailako Diseinu Eskolako irakaslea izan zen. XX. mendeko espainiar erretratugile handienetako bat bezala kalifikatua, ez zuen erakusketa eta lehiaketetarako joera handirik izan."}
{"id": "1056254", "revid": "336", "url": "https://eu.wikipedia.org/wiki?curid=1056254", "title": "Erich Mielke", "text": "Erich Fritz Emil Mielke (Berlin, 1907ko abenduaren 28a - \"ibidem\", 2000ko maiatzaren 21a) alemaniar militar eta politikari komunista izan zen.\nAlemaniako Alderdi Komunistako kidea izan zen eta 1931n bi polizia alemanen hiltzaileetako bat Berlinen. Atxiloketa saihesteko Sobietar Batasunera ihes egin eta NKVDn sartu zen. Alemaniako komunisten errepresioa antolatu zuen Moskun Purga Handian, eta Nazioarteko Brigadetan disidenteen sorgin-ehiza estalinistan parte hartu zuen Espainiako Gerra Zibilean.\nBigarren Mundu Gerra amaitu ondoren, Alemania Okupatuaren Sobietar Eremura itzuli zen, eta estatu satelite marxista-leninista bat antolatzen lagundu zuen.\n1957tik 1989ra Stasi zuzendu zuen. Berlingo Harresiaren eraikuntza gainbegiratu zuen eta iheslariak hiltzeko aginduak eman zituen. Ekialdeko ejertzito alemaneko jenerala eta politburoko kidea ere izan zen.\n1990eko Alemaniaren bateratzearen ondoren, espetxeratu egin zuten, baina 1995ean askatu zuten, osasun-arrazoiengatik. \"Der Meiter der Angst\" (\"Beldurraren maisua\") ezizena jarri zioten."}
{"id": "1056255", "revid": "1545", "url": "https://eu.wikipedia.org/wiki?curid=1056255", "title": "Jose Maria Askuntze", "text": "Jose Maria Askuntze Elia (Beasain, - Iru\u00f1ea, ) nafar margolari eta irakaslea izan zen.\nSan Fernandoko Arte Ederren Errege Akademian ikasitakoa, Iru\u00f1eko Arte eta Goi Mailako Diseinu Eskolako irakaslea izan zen. Iru\u00f1eko Eskolaren partaidea izan zen."}
{"id": "1056256", "revid": "56334", "url": "https://eu.wikipedia.org/wiki?curid=1056256", "title": "Crisp\u00edn Mart\u00ednez P\u00e9rez", "text": ""}
{"id": "1056257", "revid": "1545", "url": "https://eu.wikipedia.org/wiki?curid=1056257", "title": "Jes\u00fas Lasterra", "text": "Jes\u00fas Lasterra Gonz\u00e1lez de Ordu\u00f1a (Madril, - Iru\u00f1ea, ) nafar margolari eta grabatzailea izan zen.\nSan Fernandoko Arte Ederren Errege Akademian ikasitakoa,\nakuafortean ere maisua, olio-pintore, argizari eta tenplearekin batera, estilo figuratibo eta errealistan mantendu bazen ere, paisajista gisa nabarmendu zen batez ere."}
{"id": "1056258", "revid": "1545", "url": "https://eu.wikipedia.org/wiki?curid=1056258", "title": "Juan Jose Akerreta", "text": "Juan Jose Akerreta Maeztu (Iru\u00f1ea, ) nafar margolari eta eskultorea da.\nSan Fernandoko Arte Ederren Errege Akademian ikasitakoa, 1983tik aurrera Iru\u00f1eko Arte eta Goi Mailako Diseinu Eskolan irakaslea izan zen. Hainbat erakusketa egin ditu. 2003an Kulturaren Vianako Printzea Saria eskuratu zuen."}
{"id": "1056259", "revid": "1545", "url": "https://eu.wikipedia.org/wiki?curid=1056259", "title": "Juan Jose Akerreta Maestu", "text": ""}
{"id": "1056260", "revid": "1545", "url": "https://eu.wikipedia.org/wiki?curid=1056260", "title": "Salvador Beuntza", "text": "Salvador Beuntza Pejenaute (Iru\u00f1ea, - \"ib.\", ) nafar margolari eta irakaslea izan zen.\nIru\u00f1eko Arte eta Goi Mailako Diseinu Eskolan ikasitakoa, bertan irakaslea izan zen hainbat urtez. Irakaskuntzan aritzeak eta osasun-arazoek eta depresio sarriek nabarmen egin zuten behera bere lan pertsonalean."}
{"id": "1056261", "revid": "1545", "url": "https://eu.wikipedia.org/wiki?curid=1056261", "title": "Salvador Beunza", "text": ""}
{"id": "1056262", "revid": "58701", "url": "https://eu.wikipedia.org/wiki?curid=1056262", "title": "Beleb\u00fa Balach\u00e1", "text": "Beleb\u00fa Balach\u00e1 Ekuatore Gineako iparraldeko Bioko uharteko komunitate bat da. Luba hiriaren hegoaldean (Luba uharteko bigarren herririk handiena da) eta Luba kraterreko zientzia-erreserbaren iparraldean dago. \n2010etik aurrera errepide berri bat eraikitzen ari dira Belebutik Urecara, erreserbaren bidez."}
{"id": "1056263", "revid": "119550", "url": "https://eu.wikipedia.org/wiki?curid=1056263", "title": "Aleksandr Samsonov", "text": "Aleksandr Samsonov () (Andreevka, Errusiar Inperioa, 1859ko Azaroaren 14a - Willenberg, Ekialdeko Prusia, Alemaniar Inperioa, 1914ko Abuztuaren 30) Errusiar Armada Inperialean zalditeria ofiziala izan zen, Errusia-Japonia gerran eta Lehen Mundu Gerran jeneral gradu militarrera iritsi zena. Azken honetan Errusiar Bigarren Armadaren agintaria izan zen gerraren hasieran. Tannenbergeko guduan inguratuta geratu zen alemaniarren 8. armadak erasotuta eta porrot katastrofikoa jasan izan zuen. Hondamendiagatik lotsatuta eta Nikolas II.a Tsarraren haserrearen beldur, bere buruaz beste egin zuen bere armadak alde egiten zuen bitartean. \nLehen Mundu Gerra baino lehenagoko karrera militarra.\nErrusiar Inperioaren Kherson Gubernazioan jaio zen 1859an, gaur egun Ukrainaren parte den lurretan. 18 urterekin Kieveko Vladimir Kadeteen Gorputzean eta eliteko Nikolaev Zalditeria Eskolan graduatu ondoren, Errusiako Armada Inperialean sartu zen 12. Husar Erregimentuaren korneta gisa.\u00a0\nSamsonov Errusiar-Turkiar Gerran borrokatu zuen, 1877\u201378 urteen artean. Gerraren ostean San Petersburgoko Nikolaevski Akademia Militarrean ikasketa gehiago egin zituen. 1888ko Azaroaren 4an 20. Infanteria Dibisioko agintaritzaren laguntzaile nagusi izendatu zuten, eta 1885eko Uztailaren 10etik 1889ko Otsailaren 4ra, Kaukasoko Granadero Dibisioaren Estatu Nagusiaren aholkulari gisa lan egin zuen. 1890eko Martxoaren 11tik 1896ko Uztailaren 26ra arte Varsoviako Distritu Militarrean hainbat lan egin zituen eta ondoren Elisavetgrad Zalditeria Eskolako komandante izendatu zuten. Boxerren matxinadan (1900. urtean) zalditeria unitate bat zuzendu zuen. Aurrerago, Errusiar-Japoniar Gerran (1904 - 1905), Samsonovek Ussuri Siberiako Kosakoen Dibisioan zalditeria-brigada baten agintaritza lortu zuen. Telissuko guduan Japoniaren aurka jasotako porrotaren ostean Siberiako Lehen Armada Gorputzaren zalditeria osoaren agintari izendatu zuten. Handik gutxira haren unitateek Liaoyangeko guduan errusiar armadaren hegalak babestu zituzten. Borroka hauetan erakutsitako errekurtsoen ondorioz agintari energetiko eta kapaza gisa goraipatu zuten batzuek, beste batzuek haren gaitasun estrategikoak kritikatu egin arren. Honekin ere, ikusten da ez zeukala esperientzia nahiko hamahiru dibisioko armada bat zuzentzeko, Lehen Mundu Gerran egingo zuen bezala.\n1906an Samsonov Varsoviako Distritu Militarraren Estatu Nagusiaren burua izendatu zuten eta 1909an Errusiar Turkestaneko komandante izan zen. Semiretxye Kosakoen komandantea izan zen baita.\nGerra Handia.\nErrusiako Bigarren Armadaren agintaritza.\nLehen Mundu Gerraren hasieran, Samsonovek Ekialdeko Prusiako ofentsiban parte hartu behar zuen Errusiar Bigarren Armadaren agintea jaso zuen. Haren aurka Alemaniar 8. Armada zegoen, Maximilian von Prittwitz jeneralaren agindupean. Samsonoven armadak Ekialdeko Prusiako hego-mendebaldean poliki-poliki aurrera egin zuen, Paul von Rennenkampfen Errusiar Lehen Armadarekin elkartzeko helburuarekin. Lehen Armadak Ekialdeko Prusian barrena aurreratzen zegoen baita, ipar-ekialderantz. Hala ere, bien arteko komunikazio faltagatik eta agintaritza nagusiaren urruneko kokapenagatik elkarren arteko koordinazioa oztopatu zuen.\nHistoriografian aipatu da koordinazio arazoen beste faktore bat Samsonov eta von Rennenkampf-en arteko erlazio txarrak izan zela. Aurkakotasun honen oinarria Liaoyangeko gudua eta gero eman zen afera batean zegoela esan da. Honetan Samsonovek eta Rennenkampf-ek elkarren aurka zuzenean borrokatu zuten tren geltoki batean eta handik aurrera bizitzarako etsaiak izan ziren. Hala ere, istorio honen oinarrizko iturria gisa Max Hoffman identifikatu dute; Alemaniar 8. armadan koronela garai hartan. Hoffmanek lehen mailako iturriak ezagutzen zituela aldarrikatu zuen, hala ere, Rennenkampf-ek garai hartan jasan zituen zauriak bere istorioaren aurka egiten dute. Dirudienez, Hoffmanek istorio hau lehen aldiz partekatu zuen gerra planifikatzera zuzenduta zegoen saio batean, Rennenkampf Samsonoven laguntzara mugituko ez zela justifikatzeko. Koronelak 8. armada aske zela bere botere guztia etsaiaren armada bakarraren aurka zuzentzeko argudiatu zuen, atzegoardiatik zetorren kontraeraso baten beldurrik gabe. Hoffmanen argudioak egiazkoak ala gezurrezkoak zirela ezin baditugu zehaztu ere, haren aldarrikapenak guztiz bete egin ziren.\nTannenbergeko gudua.\nRennenkampfen Errusiako Lehen Armadak Alemaniar 8. Armadarekin topo egin zuen lehena izan zen, Gumbinnengo guduan garaipen txiki bat lortuz. Hala ere, gaur egun alemaniarrentzat porrot txiki bat izan zela dakigun arren, garaian porrot ikaragarri gisa identifikatu zuten, Ekialdeko Prusiarako bidea zabalik uzten zuena. Porrot \"katastrofiko\" honengatik von Prittwitz eta bere Estatu Nagusiak bere posizioa galdu zuten. Prittwitzen ordez Paul von Hindenburg (aurrerago Mariskala) eta Erich Ludendorff jeneralak zuzendari izendatu zituzten. Hindenburg eta Ludendorff Ekialdeko Frontean iritsi eta gutxira Samsonoven tropen aurka erasotzea erabaki zuten, 8. armadak zeukan guztiarekin. Hindenburg eta Ludendorffen proposaketak boterea lortu zuen errusiarren mezuak harrapatzean, era zaharrean garraiatzen zirenak (zaldiz, ez telegrafoz). Hauek Rennenkampf-en aginteko tropek guduaren lekura denboran iristea ezinezkoa izango zutela aldarrikatzen zuten. Samsonovek idatzitako aginduak harrapatu zituzten baita, haren aurkako mugimenduak erraztuz. Bien arteko lehen talka Abuztuaren 22an hasi egin zen. Lehen sei egunetan errusiarrek nagusitasuna izan zuten, nagusiki haien zenbakiak askoz handiagoak zirelako. Hala ere, Abuztuaren 29rako Alemaniako tropek Samsonoven Bigarren Armada Allenstein eta Willenberg arteko basoan inguratu zituen. Jarraian gertatutako erabateko errusiar porrota \"Tannenbergeko gudua\" izena jaso zuen, Hindenburgek emandakoa, bost mende lehenago Zaldun Teutonikoek jasotako porrot baten omenez, 1914ko borroka-lekutik hurbil geratzen zena.\nAtzerakada eta heriotza.\nSamsonovek bere armada erretiratzen saiatu zuen, hala ere, bidegurutze batean inguratuta, alemaniar tropek haren soldadu gehienak hil ala harrapatu zituzten. Hasierako 150.000 soldadu errusiarrengatik soilik 10.000 inguru ihes egitea lortu egin zuten. 92.000 gerra-preso erori ziren, eta hasierako 600 errusiar kanoien artean, 300-500 inguru alemaniarren eskuetan geratu ziren. Errusiar hildako/desagertuak 30.000 ingurukoak izan ziren.\nSamsonov eta haren ofizial agintarien talde txiki batek inguratzetik ihes egiten saiatu zuten, hasieran zaldiz eta aurrerago oinez gauez zingirez betetako lurretan. Samsonovi entzun zioten hainbat aldiz kexaka \"Tsarrak nigan konfiantza zeukan. Nola hitz egingo dut berarekin hondamendia hau eta gero?\" Willenbergeko herrira iritsi ziren gau bete-betean, alemaniarrek heldutakoa. Goizeko 01:00ean Samsonovek bere taldetik alde egin zuen alboko baso batera. Tiro bat entzun egin zen. Errusiarrek ez zuten haren gorpua aurkitu eta arazorik gabe ihes egitea lortu zuten. Max Hastings historialariak aipatzen du nola Samsonov pertsona asmatikoa zen, haren ihesia zaildu egin zuen beste faktore bat.\nAlemaniarren talde batek aurkitu zuen bere gorpua azkenean, buruan tiro batekin eta errebolber bat bere eskuan. Alemaniarrek Willenbergen hilobiratu zuten, hala ere, 1916an Gurutze Gorriaren laguntzaz bere alargunak Errusian hilobiratzea lortu zuen. "}
{"id": "1056266", "revid": "56334", "url": "https://eu.wikipedia.org/wiki?curid=1056266", "title": "Pedro Os\u00e9s", "text": "Pedro Os\u00e9s Navaz (Iru\u00f1ea, ) nafar margolari eta ilustratzailea da.\nIru\u00f1eko Arte eta Goi Mailako Diseinu Eskolan ikasitakoa, 1965ean Nafarroako Museoaren talde-erakusketan parte harte zuen. \u201cEl V\u00edbora\u201d, \u201cMakoki\u201d edo \u201cDisco Expres\u201d aldizkarietarako ere lan egin zuen."}
{"id": "1056267", "revid": "1545", "url": "https://eu.wikipedia.org/wiki?curid=1056267", "title": "Salustiano Asenjo", "text": "Salustiano Asenjo Arozarena (Iru\u00f1ea, - Valentzia, ) nafar margolari eta karikaturagilea izan zen.\nValentziako San Karlosko Arte Ederren Errege Akademian ikasitakoa, bertako irakaslea ere izan zen. Erretratugile fina, bere garaiko artisterik nabarmenetariko bat izan zen."}
{"id": "1056271", "revid": "56334", "url": "https://eu.wikipedia.org/wiki?curid=1056271", "title": "Juan Jos\u00e9 Aquerreta", "text": ""}
{"id": "1056272", "revid": "56334", "url": "https://eu.wikipedia.org/wiki?curid=1056272", "title": "Alexander Samsonov", "text": ""}
{"id": "1056273", "revid": "56334", "url": "https://eu.wikipedia.org/wiki?curid=1056273", "title": "Pedro Oses", "text": ""}
{"id": "1056275", "revid": "65203", "url": "https://eu.wikipedia.org/wiki?curid=1056275", "title": "Edwin Barclay", "text": "Edwin James Barclay (Liberia, 1882ko urtarrilaren 5a - \"ibidem\", 1955eko azaroaren 6a) liberiar politikari, olerkari eta musikaria izan zen. Liberiako 18. presidentea izan zen 1930etik 1944ra.\nBarbadosetik etorritako familia batean jaio zen. Arthur Barclay Liberiako presidentearen iloba izan zen. 19 urterekin \"The Lone Star Forever\" abesti abertzale idatzi zuen.\nTree Whig alderdiko kidea izan zen eta Charles D. B. King presidentearen gobernuan estatu-idazkari izan zen 1920tik 1930era. 1930ean presidentetzara igo zen, King presidenteak dimisioa eman ondoren, eskandalu baten ondorioz.\nAtzerriko gobernuekin inbertsio-akordioak herrialdean sinatu zituen, eta maileguen ordainketa berriro negoziatu zuen Depresio Handian. Bigarren Mundu Gerran Aliatuen taldearekin lerrokatu zen."}
{"id": "1056276", "revid": "512", "url": "https://eu.wikipedia.org/wiki?curid=1056276", "title": "Luba kraterreko zientzia-erreserba", "text": "Luba kraterreko zientzia-erreserba () Bioko uhartean (lehen Fernando Poo) dagoen babestutako lurraldea da. Bioko Ekuatore Ginean estatuan dago, Afrikan. Oihan tropikal trinkoa da, oso aberatsa, tartean primate populazio handia, batzuk endemikoak. Geologikoki, uharte osoa bezala, sumendi baten kraterra da. Erreserba 2000. urtean sortu zen eta 51 000 hektarea ditu.\nHistoria.\nEspainiako gobernuz kanpoko erakunde batek, Do\u00f1anaren Adiskideen Elkarteak (AAD) ekoturismoa garatzeko programa bat jarri zuen abian Bioko uhartean 1995ean. Ekoturismoarekin batera inguruko baloreak babestea zen helburua. Taldeak arreta berezia jarri zuen itsas dortoka berdeen kontserbazioan. 1996an eta 1997an, Baso, Arrantza eta Ingurumen Ministerioarekin lotutako dibertsitate biologikoa kontserbatzeko garrantzi kritikoa duten eremuen azterketek jarraitu zuten. AAD kontserbazio-programak, Ekuatore Ginean kontzeptu berriak, ingurumen-hezkuntza eta ekoturismorako planak zabaldu zituzten. Halaber, biologikoki interesgarriak diren espezieen azterketen ikerketak bultzatu zituzten, barne basoko animaliak etxeratzeko programak. \n2007an Madrilgo Unibertsitate Politeknikoak antolatutako espedizio espainiar batek kraterra lehen aldiz gurutzatu zuen. Bertakoek espirituak bizi diren lekuetatik abiatu ziren. Taldeak sokak erabili zituen kilometro bateko garaierako kraterraren pareta ia bertikaletan gora igotzeko."}
{"id": "1056280", "revid": "1545", "url": "https://eu.wikipedia.org/wiki?curid=1056280", "title": "Natalio Uhalde", "text": "Natalio Uhalde Landa (Iru\u00f1ea, - Madril, ) nafar margolari eta karikaturagilea izan zen.\nIru\u00f1eko Arte eta Goi Mailako Diseinu Eskolan ikasitakoa, \n1894ko apirilean pintura eta marrazki akademia bat ireki zuen Iru\u00f1ean, Txapitela kalean hain zuzen ere. Ikastetxe hori hogei urtez egon zen zabalik, hiriko hainbat lekutan. Urte horietan ez zion margolaritzan lan egiteari utzi.\nHandik denbora gutxira, 1915ean, Uhaldek Nafarroako hiriburua utzi eta Madrilen kokatu zen, bertan arte-merkaturako aukera gehiago baitzeuden. Bere bizi-joan-etorriak beste bide batzuk markatu zizkion. Bere bizitzaren bigarren zati hori, 1915az geroztik, Pradoko Museoko obrak beste museo, enbaxada eta, bereziki, merkatu amerikarrarentzat kopiatzen eman zuen. Hori izan zen, azkenean, Natalio Uhalde arteaz bizitzeko bitarteko ekonomiko gisa bilatu zen irteera. Kopiatzaile arlo horretan nolabaiteko ospea lortu zuen, urteetan zehar merkatu zabal eta segurua mantenduz."}
{"id": "1056281", "revid": "1545", "url": "https://eu.wikipedia.org/wiki?curid=1056281", "title": "Jos\u00e9 Antonio Pel\u00e1ez", "text": "Jos\u00e9 Antonio Pel\u00e1ez Ochoa (Castej\u00f3n, ) nafar margolari eta grabatzailea da. Autodidakta, Pineda de Marren bizi eta bertan eman ditu margolaritza-tailerrak.\nBere obra, hastapenetan, sustrai neoinpresionistako estetika batetik mugitzen zen. Bere lanak aurrera egin ahala, naturalaren eta paisaiaren erreferentziak ezabatzen ditu, ingurumenarekiko kezka adierazteko, forma geometrikoak eta letrak kontraste eta kontzeptu gisa baliaraziz."}
{"id": "1056282", "revid": "1545", "url": "https://eu.wikipedia.org/wiki?curid=1056282", "title": "Jos\u00e9 Antonio Eslava", "text": ""}
{"id": "1056283", "revid": "1545", "url": "https://eu.wikipedia.org/wiki?curid=1056283", "title": "Aniceto Lagarde", "text": "Aniceto Lagarde Karrikiri (Iru\u00f1ea, - \"ib.\", ) nafar margolari eta ingeniaria izan zen.\nNafarroako bide ingeniari izendatu zuten, baita Nafarroako gobernuarekin eta kulturarekin lotutako beste kargu batzuk ere. Marrazkizalea, Nafarroari buruzko marrazki eta grabatuen obra erregionalista zabala utzi zuen. Bere lanaren zati bat \"Recuerdos de una guerra civil\" liburuan argitaratu zen, Nafarroako azken karlistaldiko eta Iru\u00f1eko setioko eszenak biltzen dituena. Obran bere anaia Nemesio Lagarderen beste lan batzuk ere biltzen dira.\nSan Fernandoko Arte Ederren Errege Akademiako kide izan zen, eta 1877an Nafarroako Euskal Elkargoaren sortzaileetako bat. Bertan, Arturo Kanpion, Hermilio Oloritz edo Serafin Olabe bezalako beste nafar ospetsu batzuek ere parte hartu zuten, besteak beste."}
{"id": "1056284", "revid": "1545", "url": "https://eu.wikipedia.org/wiki?curid=1056284", "title": "Ernesto Murillo", "text": "Ernesto Murillo Sim\u00f3n (Murchante, ), Sim\u00f3nides izengoitiz ezaguna, nafar komikigile eta margolaria da.\n1970eko hamarkadaren amaieran bere lehen komikiak argitaratzen hasi zen \"Star\" aldizkarian eta \"El Huerto\" fanzinean. Hortik aurrera, \"Euskadi Sioux\", \"Makoki\", \"El V\u00edbora\", \"Harakiri\", \"Habeko Mik\", \"TMEO\" eta \"Ardi Beltza\" aldizkarietan kolaboratu du, besteak beste. \"Egin\" eta \"Navarra Hoy\" egunkarietarako eta \"Gara\" egunkariko \u00abZazpika\u00bb gehigarrirako ere marraztu ditu. Margolaritza munduan, zenbait erakusketa izan ditu."}
{"id": "1056288", "revid": "56334", "url": "https://eu.wikipedia.org/wiki?curid=1056288", "title": "Caldera de Lubako erreserba zientifikoa", "text": ""}
{"id": "1056289", "revid": "1545", "url": "https://eu.wikipedia.org/wiki?curid=1056289", "title": "Esteban Obanos", "text": "Esteban Obanos Urriza (Iru\u00f1ea, XIX. mendearen hasiera - \"ib.\", ) nafar apaiz katoliko eta legelaria izan zen.\nObanos izan zen 1878an Iru\u00f1ean sortu zen Asociaci\u00f3n E\u00faskara de Navarra izeneko elkartearen eta \"Revista E\u00faskara\" (1878-1883), haren aldizkari berri emailearen lehen lehendakaria. \"Euskal Erria\" aldizkarian ere idatzi zuen. Bi lan dira aldizkari horietan Obanosenak: \"Udaberriaren edertasuna\" (1878) eta \"Kondaira edo kontua\" (1878) izeneko ipuina."}
{"id": "1056293", "revid": "20653", "url": "https://eu.wikipedia.org/wiki?curid=1056293", "title": "Meccano Magazine", "text": "Meccano Magazine 1916 eta 1963 artean Meccano Ltd-ek eta 1963 eta 1981 bitartean beste argitaletxe batzuek argitaratutako hileroko hobby aldizkari ingelesa izan zen. Hasiera batean Meccano eraikitzaileentzat sortu zen aldizkaria, baina laster \u201cadin guztietako mutilei\u201d zuzendutako zaletasun aldizkari orokor bihurtu zen.\nHistoria.\nAldizkaria Frank Hornbyk, Meccanoren asmatzaileak, kaleratu zuen 1916an AEBetan bi hilabeteko argitalpen gisa \"Meccano Engineer\" gisa, eta hilabete bat aurreratu zuen Erresuma Batuko alea. Lehenengo aleak dohainik oparitu ziren baina 1918an irakurleek bi penny ordaindu behar izan zituzten lau zenbakiengatik. \n1917an eta berriro 1932an Hornbyk Meccanoren historia, bere fabrikazioa, eta merkaturatzea argitaratu zuen aldizkarian. 1919an bere tamaina bikoiztu zuen zortzi orrialdetara eta orduan penny bat kostatzen zuen. Meccano pieza berriak 1920an iragartzen ziren lehen aldiz eta 1922an aldizkaria hileroko argitalpen bihurtu zen. 1921etik aurrera, aldizkaria Meccanon lan egiten zuen Ellison Hawksek zuzendu zuen publizitate-zuzendari gisa. 1924ko maiatzetik aurrera, aldizkariak kolore osoko azalak zituen, eta 1924ko abenduko zenbakiak 96 orrialde zituen, sei penny balio zuen. 1930eko hamarkadarako \"Meccano aldizkariak 70.000ko\" tirada izan zuen.\nBigarren Mundu Gerran aldizkariaren edukia eta kalitatea asko murriztu ziren, eta tamaina gutxi gorabehera A4tik A5era jaitsi zen. A5 poltsikoko formatua 1961era arte mantendu zen A4ra berriro handitu zen arte.\n1963an aldizkaria galera baten berri ematen hasi zen eta Meccano Ltd-k bere argitalpena Thomas Skinner inprimatzaileen esku utzi zuen. 1967ko abuztuan Thomas Skinner-ek aldizkariaren ekoizpena utzi zuen eta aldizkaria Hemel Hempstead-eko Model &amp;amp; Allied Publications (MAP) enpresari pasatu zion 1968an. 1972. urtearen amaieran argitalpena gelditu zen ospearen beherakadaren ondorioz.\n1973ko apirilean berriro berpiztu zen, oraingoan hiruhileko aldizkari gisa, eta 1977tik aurrera Meccano Engineer eta Meccanoman's Journal sartu zituen. \"Meccano Magazineren\" azken alea 1981eko udaberrian izan zen.\nEdukia.\n\"Meccano Magazine\" jatorriz Meccanoko eraikitzaileei zuzenduta zegoen eta Meccanoren eraikuntzari eta Meccanoren garapen berriei buruzko artikuluak agertu zituen. Frank Hornbyk 1919an Meccano Guild abian jarri zuenean, aldizkariak ohiko gremioko albisteak eman zituen Meccano klubek elkarren jardueren berri emateko. Baina denborarekin \"Meccano Magazine\" \u201cadin guztietako mutilei\u201d zuzendutako zaletasun aldizkari orokor bilakatu zen. Meccanorekin lotutako artikuluez gain, Hornby trenak, Dinky Toys eta Meccano Ltd-ren beste produktu batzuk ere agertzen ziren, eta interes orokorreko hainbat artikulu ere agertzen ziren, besteak beste, ingeniaritza, hegazkinak, trenak, modelismoa, kanpinak, argazkilaritza eta filatelia. Commonwealth-eko herrialdeak beti agertu ziren artikuluetan Meccano Ltd-k bere produktuak herrialde horietara esportatzen zituelako.\nGaur egungo aldizkariak informazio historikoaren iturri bikaina dira eta urte haietako jostailu bildumagileentzako laguntza ezinbestekoa da. Bildumako objektu ere bihurtu dira eta horien salerosketa osasuntsua dago enkanteetan."}
{"id": "1056302", "revid": "336", "url": "https://eu.wikipedia.org/wiki?curid=1056302", "title": "Adu Ares", "text": "Adu Ares edo Malcom Abdulai Ares Djal\u00f3 (San Adrian, Bilbo, 2001eko urriaren 12a) Euskal Herriko futbolaria da. Aurrelari lanetan aritzen da Athletic Cluben. Ama euskalduna du eta aita Ginea-Bissaukoa. Bilboko San Adrian auzoan jaioa zen. \u00c1lvaro Djal\u00f3 bere lehengusua SC Bragako futbolaria da.\nIbilbidea.\nHasierako taldeak eta Lezamara iristea.\nAdu Ares Danok Bat Bilboko futbol taldean hasi zen, alebinen eta haurren artean, gero Indautxun jokatu zuen eta, gaztetan, Santutxu taldera joan zen.\n2020-2021 denboraldian Santutxurekin jokatu zuen Hirugarren Mailan, orduan Athletic-en arreta erakarri zuen, 2021eko uztailean,19 urte zituela, Baskonian hasi zen Athletic-ek Hirugarren Mailan duen talde babestuan. Handik gutxira, oso ondo aritzen zenez, azaroaren 28an, Bilbao Athletic taldera pasatu zuten Coru\u00f1a-ren aurka jolasteko. Urtarrilaren 22ko partidan bi gol sartu zizkion Extremadurari (3-0).\nPatxi Salinasek, Bilbao Athleticeko teknikariak, Adu taldean jarraitzea erabaki zuen, eta, otsailaren 12an, filial zuri-gorriak irabazi zion Zamorari irabazi zioten (1-0), Aduren jokaldi itzel bati esker. Bi hilabete geroago, berdinketako gola lortu zuen Deportivoaren aurka (1-1). 11 Maiatzaren 15ean, markagailuan aurretik jarri zuen filiala, Ferrolen aurka berdinketan bukatuko zen partidan. Denboraldia filialaren golegile nagusi gisa amaitu zuen, sei tantorekin, nahiz eta lehenago Baskoniarekin hamabost partida jokatu zituen.\nAthletic Club.\n2022ko udan Ernesto Valverde entrenatzaileak erabaki zuen Adu Aresek Athletic-ekin egingo zuela aurredenboraldia. Abuztuaren 15ean bertan Lehen Mailan egin zuen debuta, I\u00f1aki Williamsen ordez, eta Mallorcaren aurka jokatu zuen San Mamesen (0-0)."}
{"id": "1056303", "revid": "16654", "url": "https://eu.wikipedia.org/wiki?curid=1056303", "title": "Natxo Azpilikueta", "text": "Ignacio Azpilikueta Rodr\u00edguez (Donostia, Gipuzkoa, 1981eko urriaren 28a - ) euskal herritar futbolari ohia da. Erdiko atzelari lanetan aritzen zen."}
{"id": "1056307", "revid": "1519", "url": "https://eu.wikipedia.org/wiki?curid=1056307", "title": "Vivan las caenas", "text": ""}
{"id": "1056308", "revid": "129250", "url": "https://eu.wikipedia.org/wiki?curid=1056308", "title": "Gloria Patricia Porras", "text": "Gloria Patricia Porras Escobar (Guatemala, 1960ko azaroaren 5a) abokatua eta notarioa da. Guatemalako Konstituzio Gorteko magistratua izan zen bi alditan, 2011tik 2021era.\nIbilbidea.\nPorras zuzenbidean graduatu zen Guatemalako San Carlos Unibertsitatean. Geroago, nazioarteko zuzenbide publikoan maisutza egin zuen erakunde berean. Laneko ibilbidean, lotura profesionala izan du Defentsa Publiko Penaleko Institutuarekin, Ministerio Publikoarekin eta Nazio Batuen Giza Eskubideetarako Goi Mandatariaren Bulegoarekin bere sorterrian.\n2011n, \u00c1lvaro Colom presidenteak Konstituzio Gorteko magistratu titular hautatu zuen 2011-2016 aldirako.\n2016. urtean, Guatemalako Errepublikako Kongresuaren osoko bilkurak Konstituzio Gorteko magistratu titular izendatu zuen. 2020ko apirilaren 14an, Porrasek bere gain hartu zuen gorteko lehendakaritza, 2021eko apirilean magistratura amaitu arte."}
{"id": "1056310", "revid": "129250", "url": "https://eu.wikipedia.org/wiki?curid=1056310", "title": "Anna Keichline", "text": "Anna Wagner Keichline (Bellefonte, Pensylvania, AEB,1889ko maiatzaren 24a - 1943ko otsailaren 5a) estatubatuar arkitekto eta asmatzailea izan zen. Pensilvanian arkitekto gisa erregistratutako lehen emakumea izateagatik eta besteak beste, \u00abK brick\u00bb-a asmatzeagatik da ezaguna.\nBiografia.\nHamalau urterekin sari bat irabazi zuen berak diseinatu eta eraikitako haritz-mahai batengatik. 1906an graduatu zen Bellefonte High School-en, eta Ingeniaritza Mekanikoa ikasi zuen Pennsylvania State Collegen. Urtebete geroago Cornell Unibertsitatean sartu zen arkitektura ikasteko. 1911n, Cornellen arkitektura titulua lortu zuen bosgarren emakumea izan zen.\nIbilbidea.\n1912an patentatu zuen lehen diseinua: pika bat xukadera tolesgarri batekin konbinatzea. Urte berean egin zuen Milesburgeko ikastetxe baten proiektu arkitektonikoa. 1915ean, Aldi Eagle &amp; Nittany Valley Eliza Presbiterianoa diseinatu zuen Pensylvaniako Mill Hallen. Lau urte geroago, garajearen eta Cadillac apartamentuen proiektuak egin zituen Bellefonten eta G. Biblia etxean. 1919an, Pensilvaniako Estatuak arkitektura-azterketa batzuk egin zituen lanbidearen jarduna arautzeko, eta 1920an, Anna izan zen azterketa horiek gainditu zituen lehen emakumea.\n1924an, sukalde baten eraikuntza-xehetasunak patentatu zituen, eta han erabiltzaileen ordenari, garbitasunari eta segurtasunari eusten laguntzen zuten elementuak sartu zituen: mostradore inklinatuak, beirazko ateak zituzten armairuak, etab. 1925ean, arkitektoak Plaza Antzokia diseinatu zuen Bellefonten. 1927an, The Juniata Landa-kluba diseinatu zuen, eta haurren jarduerak helduen bizitzan integratzearekin lotutako beste asmakizun bat patentatu zuen: biombo eramangarri eta tolesgarria, edozein horma edo txoko jolas-eremu bihurtzen duena. \nUrte berean, 1927an, eraikuntza-material berri baten patentea lortu zuen, \u00abK-brick\u00bb izenekoa: buztinezko ohiko adreilua baino merkeagoa eta arinagoa, eta propietate termiko, akustiko eta ignifugo handiagoak dituena. 1929an eta 1931n bi asmakizun berri patentatu zituen: ohe tolesgarri bat eta aire konprimituko zirkulazio-sistema bat ur berorako eta berokuntzarako. 1931 eta 1940 bitartean, egoitza eta apartamentu ugari diseinatu zituen, osasun-arazoak izaten hasi eta 1943ko otsailean hil zen arte.\n1913an, Anna Wagner Keichline Bellefonteko sufragisten martxaren buru izan zen. Lehen Mundu Gerran, 1918an, bere burua eskaini zuen, eta Washington DC-ko Inteligentzia Dibisio Militarreko agente berezi gisa onartu zuten, gerra amaitu arte, txostenak ikertzeko eta prestatzeko."}
{"id": "1056311", "revid": "23317", "url": "https://eu.wikipedia.org/wiki?curid=1056311", "title": "Maddi Agirre", "text": "Maddi Agirre Epelde (Gasteiz, Araba, 2005) Arabako bertsolaria da.\nBiografia.\nArmentia ikastolan bertsozaletu zen. 2021ean, 2022an eta 2023an Arabako Eskolartekoa irabazi zuen eta 2021 eta 2022an txapeldunordea izan da Euskal Herriko Eskolartekoan. 2022an bertan Arabako Bertsolari Txapelketan aritu zen lehenengoz eta finalera sartzear egon zen, zortzigarren postuan gelditu baitzen finalaurrekoetako sailkapenean.\n2023ko otsailean Abra saria irabazi zuen."}
{"id": "1056312", "revid": "56334", "url": "https://eu.wikipedia.org/wiki?curid=1056312", "title": "Animalien erreinua", "text": ""}
{"id": "1056313", "revid": "116477", "url": "https://eu.wikipedia.org/wiki?curid=1056313", "title": "Asiago gazta", "text": "Asiagoko gazta behi esnearekin eginiko gazta. Vicenza probintzian Benetoneko eskualde eta Asiago hiriaren inguruan burutzen den gazta da. Europako jatorri izendapena du."}
{"id": "1056314", "revid": "56334", "url": "https://eu.wikipedia.org/wiki?curid=1056314", "title": "Bel Paese gazta", "text": "Bel Paese gazta Italian behi esnearekin egiten den gazta samurra dugu. Egidio Galbanik asmatua 1906. urtean. Izenaren jatorria Antonio Stoppanik idatzitako liburuko izenburutik dator, belai edo zelai ederra esan nahi duena Italieraz.\nJatorriz, Milan inguruko Melzo herrian egiten bazen ere gaur egun Italian eta Estatu Batutan produzitzen da.\n6 eta 8 aste inguruko ontze denbora izaten du, zapore oso leunekoa da kasu askotan mozzarellaren ordezko moduan erabiltzen delarik."}
{"id": "1056316", "revid": "119347", "url": "https://eu.wikipedia.org/wiki?curid=1056316", "title": "Erna Schneider", "text": "Erna Schneider Hoover (Irvington, AEB, 1926ko ekainaren 19a) Estatu Batuetako ingeniari eta asmatzailea da, eta software-patenteak erregistratu zituen lehen emakumeetako bat. Hoover teknologia informatikoaren alorrean aitzindari nabarmena da.\nIbilbidea.\nIrakasle baten eta dentista baten alaba, New Jerseyko South Orangen bizi izan zen familiarekin. Neba bat izan zuen, 5 urterekin polioz hil zena. Igeri egitea, nabigatzea, piraguismoa egitea gustatzen zitzaion, baina zientzian ere interes handia zuen. Interes hori nahiko goiz sortu zitzaion, Marie Curieren biografia irakurri ondoren, eta uste izan zuen arrakasta izan zezakeela zientziaren alorrean, une horretan genero-desberdintasunari buruzko ideia nagusiak alde batera utzita.\nFilosofia eta historia klasikoa eta Erdi Arokoa ikasi zituen Wellesley Collegue-n. 1948an graduatu zen, Erdi Aroko historiari buruzko lanarekin eta kalifikazio gorenekin. Lizentziatu ondoren, Phi Beta Kappa zientzien eta arte liberalen ohorezko elkartean sartu zen, eta Durante Scholar gisa nabarmendu zen. 1951n Matematikaren filosofia eta oinarrietan doktoratu zen Yale Unibertsitatean. \nIbilbidea.\nErna Schneiderrek 1951n ekin zion bere ibilbide profesionalari, Swarthmoreko Unibertsitateko filosofia eta logikako irakasle gisa. Haren arabera, ezin izan zuen lanpostu bat 'lortu' genero eta egoera zibilagatik.\nBi urte geroago, 1953an, Charles Wilson Hoover-ekin (Bell Telephone Laboratories-eko fisikaria) ezkondu zen. Telekomunikazio- eta elektronika-ikerkuntzan aritzen zen munduko konpainia nagusietako bat zen, eta laguntza handia izan zen haren jarduera profesionaletarako.\n1954an, Erna Schneiderrek irakaskuntza utzi eta Holdeleko (NJ) Bell Labs Laborategiak zentroan hasi zen lanean, goi-mailako teknikari laguntzaile gisa. 1956an, kategoria irabazi zuen, konputazio-zientzietako trebakuntza jaso ondoren. Orduan, Bell Labs telefono-kommutazio guztiz elektronikoko sistemen jauzia nola egin ikertzen ari zen, Morrisko (Illinois) enpresa batean. Hala ere, ezin zen eragotzi zentralak kolapsatzeari uztea, denbora tarte txiki batean sartzen ziren ehunka mila deiren ondorioz, zirkuituak saturatzen baitziren.\nLogika sinbolikoan eta atzeraelikaduraren teorian zuen prestakuntzari esker, laborategietako kommutazio elektromekanikoko ekipoetan atzeratzen ziren trafiko-gailurretarako irtenbidea aurkitu zuen, eta, hala, kalitate handiagoko zerbitzua sortu zen karga handieneko uneetan. Algoritmo baten bidez programatu zituen telefono-zentral baten kontrol-gailuak, sistema osoari ordena ezartzeko sarrerako deien datuak erabili ahal izateko. Lehentasun handiagoa zuen sarrera eta irteerarekin lotutako prozesuak monitorizatzeko ordenagailu bat diseinatu zuen, bigarren mailako garrantzia emanda beste batzuei, hala nola erregistroen mantentzeari edo fakturazioari. Horrela, zentraleko ordenagailuak automatikoki doi zezakeen denbora errealean deiak onartzeko maiztasun-tasa, eta, beraz, gainkargaren arazoa murrizten zen.\nErna Scheiderrek asmatutako kommutazio elektronikoko sistemak iraultza ekarri zuen komunikazioetara, informatika sartu baitzuen haietan (konputazio-teknikak, transistore-zirkuituak eta memorian gordetako kontrol-programak), eta horrek zaharkituta utzi zituen denbora gutxian ohiko konmutadore elektromekanikoak. Trafiko-gailur garaietako uneetan sareak kolapsatzea ez ezik, gaur egun milaka milioi mezu elektroniko egunean bidaltzeko oinarria ezartzen ari zen.\nSariak.\nBere bizitzan zehar, Erna Schneiderrek sari batzuk lortu zituen: "}
{"id": "1056317", "revid": "56334", "url": "https://eu.wikipedia.org/wiki?curid=1056317", "title": "Beaufort gazta", "text": "Beaufort gazta Savoia inguruko bailaretan behi esne gordinarekin egiten den gazta mota bat da. 1968. urtean Europako jatorri izendapena lortu zuen. Gruyere familiako gazta mota bat da."}
{"id": "1056318", "revid": "56334", "url": "https://eu.wikipedia.org/wiki?curid=1056318", "title": "Iraindutakoen Gerra", "text": "Iraindutakoen Gerra () 1827ko martxotik irailera bitartean Katalunian eta, neurri txikiagoan, Valentzian, Aragoin, Hego Euskal Herrian eta Andaluzian izandako matxinada bat izan zen, desegokitzat jotzen zuten Fernando VII.aren gobernuaren neurrien, adibidez, Inkisizioa berrezarri ez izana, kontrakoa.\n1825eko abuztuan Georges Bessi\u00e8resek egindako matxinadaren aurrekariarekin, eta ultraerregezaleek 1826ko Boluntario Errealisten kidegoaren araudien aurka zuten asebetetze-eza ikusita, 1827ko abuztuaren 25ean, Agust\u00ed Saperes \u00abEl Caragol\u00bb izeneko gerrillariak Iraindutakoen Gerra () aldarrikatzen zuen Manifestu batekin bere iritzia eman zuen, beste neurri ultraerregezale batzuen artean Inkisizioaren itzulera eskatuz. Segidan, Josep Busoms \u00abJep dels Estanys\u00bb eta beste gerrillari batzuekin batera, Manresan \"Kataluniako Printzerriko Gobernuaren Behin-behineko Batzar Gorena\" ezarri zuen. Errejimen berriaren lema. \u00abVisca el rei i mori el mal govern!\u00bb () izan zen. Laster, barnealdeko Kataluniaren zati handi bat menderatu zuten: azkar okupatu zituzten Vic, Prats de Llu\u00e7an\u00e8s, Cervera, Valls, Reus, Talarn eta Puigcerd\u00e0, eta Cardona, Hostalric, Girona eta Tarragona setiatu zituzten. Aldi berean, Aragoin, Euskal Herrian, Kordoban eta Maestrazgon matxinada-taldeak gehitu zieten. Irailaren 14an Espainiako Kondeak Campo Sagrado markesa Kataluniako kapitaintza nagusian ordezkatu eta espedizio-armadako buru izendatu zuten. Hilaren 18an Fernando VII.ak Kataluniara bidaiatuko zuela iragarri zuen; Irailaren 23an Espainiako kondea Tortosan zegoen bere tropekin batera, eta bost egun geroago erregea eta kondea elkarrekin sartu ziren Tarragonan. Erregearen presentziak, emandako indultuak eta elizako hierarkiaren paperak kanpaina erraztu zuten, eta urriaren 8an Manresa borrokarik gabe errenditu zen. Ondoren Cervera, Vic eta Olot ere errenditu ziren. Matxinoekiko fabore-tratua denen ahotan zegoela, Fernando VII.ak grazia eskaera uko egin zion: Tarragonan matxinatu nagusietatik bederatzi fusilatu zituzten, eta hirurehun inguru Ceutara deportatu. \u00abJep dels Estanys\u00bb fusilatuen artean zegoen eta beste batzuek Frantzia aldera ihes egin zuten.\nEspainiar politikaren joera ultraerregezalea 1824tik nabarmena zen; izan ere, Fernando VII.aren anaia Karlos Maria Isidro Borboikoak sostengaturiko absolutista talde batek azken hori liberalekiko atseginegia zela eta ez zituela merezi bezala zigortzen, ezta apostolikoak saritzen ere, uste zuen.\nHorregatik, militar batzuek jarrera horiek Iraindutakoen Gerra deiturikoan gauzatu zituzten, batez ere Bartzelonako probintzian. Gatazka hau Jaime Torr\u00e1s Elias historialarik aztertu du nagusiki.\nJulio Ar\u00f3steguik Madrilen 1826ko azaroaren 1ean sinatutako \"Erregezale Garbien Federazioak Espainiarrei egindako Manifestua\" () zalantzan jarri zuen. Manifestuak \"Fernando Borboikoa ergelaren\" bere anaiaren alde boteretik kentzea eskatzen zuen eta literatura erregezalean Erregearen irudia beti salbatu zela eta deskalifikazio horiek ez zirela berezkoak izan (errege-familiaren barnean gatazkak sortzeko liberal erbesteratuek sortua izatea aproposagoa zela) esan zuen. Bertan, lehen aldiz, \"legitimitate bikoitza\"ren ideia aurkeztu zuten, Portugalen sortu eta karlista espainiarrek 1860an aipatu zuten teoria politikoa. Teoriak \"jatorrizko legitimitatea\" (herentziaz dagokiona) eta \"egikaritzearen legitimitatea\" bereizten ditu; Fernando VII.a tronutik kendu behar da, jatorriz legitimoa baita, baina ez egikaritzeagatik, ez baitu betetzen errealista garbien gobernu-programa: iraindutakoek ideia hori jaso zuten.\nHorrela 1826-1827 bitartean, Karlos Maria Isidro elizkoiaren izena mugimendu ideologiko baten buru gisa hartu zuten; oraindik oinordetza-arazoa planteatu gabe dagoen une batean, Fernando VII.aren oinordekoa, indarrean dagoen legediaren arabera, bere anaia Karlos Maria Isidro baita, erregeak oinordekotza zuzenik ez daukalako, baina kontu ideologikoengatik, bere anaiaren izena absolutismo errealistaren ordezkari gisa aipatzen dute, eta Fernando VII.ari liberal izatea aurpegiratuko zaie.\n hauek hainbat kexa izaten dituzte:\nGerra 1827ko martxoan hasi eta urte bereko irailean amaitu zen, Fernando VII.a joan eta mugimendua amaitu zenean. Torrasek bi fase bereizten ditu:\nEspainiako Kondeak errebolta erreprimitu zuen, eta Fernando VII.a Kataluniara iraindutakoengana joan zen, bere borondatea inork ez zuela zapaltzen azalduz. Egun horretatik aurrera, ultraerregezaleek ez zuten erregearen aurkako matxinada gehiagorik egingo, erregearen heriotza azkarra espero baitzuten, eta tronua bere anaia Karlosi pasatzea.\nErrebolta hau Karlistaldien aurrekari zuzenena izan zen."}
{"id": "1056319", "revid": "1519", "url": "https://eu.wikipedia.org/wiki?curid=1056319", "title": "Pohjola", "text": "Pohjola irudimenezko lekua da Finlandiako mitologian, eta Pohja (Iparraldea) aipatzen du, iparrorratzaren puntu gisa, Ipar Lurra \u2014poloetako lurraldea\u2014, eta, Kalevalaren munduan, Samien herrialdea. Kalevala kantu epikoko unibertsoan V\u00e4in\u00f6l\u00e4 lurralderen etsaia da Pohjola.\nMundu errealean, Pohjolak Laponia eta Kainuu eskualdearen zatiak hartuko lituzke. Pohjola leku mitikotzat ere har daiteke, eta hortik datorkio madarikazio fama: lurralde debekatua eta beti hotza, iparralde izoztuan. Mitologia horren arabera, gaixotasunak eta izozteak Pohjolatik etorriko dira ziurrenik. "}
{"id": "1056320", "revid": "1545", "url": "https://eu.wikipedia.org/wiki?curid=1056320", "title": "Malcontent", "text": ""}
{"id": "1056322", "revid": "116477", "url": "https://eu.wikipedia.org/wiki?curid=1056322", "title": "Petit-suisse gazta", "text": "Petit-suisse edo Suiza txikia gazta Izen hori badu ere jatorria Normandian du; gazta fresko bat da, gatzik gabea eta oso leuna. Behi esnea eta esne gaina nahastuta eta zentrifugatuta egiten da. %40ko koipe kopurua izaten du. 1850 urtean Auvilliers esneki enpresa batean lan egiten zuen langile Suizarrak, gazta egiteko mamiari esne-gaina gehitzea proposatu zuen.\nJatorrian paper fin batean bildua eta egurrezko kaxetan saltzen ziren. Kaxa bakoitzean 60 g ko 6 gaztatxo. Gaur egun Frantzia osoan saltzen dira tamaina desberdinekoak \"double petit-suisse\" (oso txikia) \"petit-suisse\" (txikia) eta \"double-suisse\" (handia).\nAnoa txikietan egiten da eta azukrearekin, marmelada edo eztiarekin jaten da. Hornigai moduan ere erabiltzen da. Gatzik gabe egiten den gazta dugu."}
{"id": "1056323", "revid": "1545", "url": "https://eu.wikipedia.org/wiki?curid=1056323", "title": "Julio Ar\u00f3stegui", "text": "Julio Ar\u00f3stegui S\u00e1nchez (Granada, 1939ko uztailaren 24a - Madril, 2013ko urtarrilaren 28a) espainiar historialaria izan zen, Aro Garaikidean aditua. \nBere lanen artean, Espainiako historia garaikideko indarkeria politikoarekin, Espainiako Gerra Zibilarekin, karlismoarekin, langile mugimenduarekin, historiografiarekin eta memoria historikoarekin lotutako ekarpenak nabarmentzen dira. Metodologiari eta egungo munduaren historiari buruzko ekarpen garrantzitsuak ere egin zituen.\nHistoria Garaikideko katedraduna Madrilgo Unibertsitate Konplutentsean, unibertsitate horretako \u00abXX. mendeko Memoria Historikoa\u00bb katedraren lehen zuzendaria izan zen. 1970eko hamarkadan irakaskuntza ertaineko irakasle izan zen Salamancako \u00abFray Luis de Le\u00f3n\u00bb Institutuan. Urte batzuk geroago Euskal Herriko Unibertsitatean eta Madrilgo Karlos III.a Unibertsitatean irakasle izan zen. Historiaren eta bere ikerketa eta metodoaren arazo teorikoei arreta gehien eskaini zien historialari espainiarretako bat izan zen."}
{"id": "1056324", "revid": "90523", "url": "https://eu.wikipedia.org/wiki?curid=1056324", "title": "Atzipe (zuzenbidea)", "text": ""}
{"id": "1056325", "revid": "77047", "url": "https://eu.wikipedia.org/wiki?curid=1056325", "title": "Consuelo Garc\u00eda del Cid Guerra", "text": "Consuelo Garc\u00eda del Cid Guerra (Bartzelona, 1958ko abuztuaren 24a), espainiar idazle, kazetari, ikerlari eta aktibista da. Idatzitako saiakera politikoengatik da ezaguna, Francoren garaian indarrean zeuden haurren erreformatorioen errealitatea eta aipatutako zentroetan emandako haurren lapurreta ezagutzera eman du.\nBiografia.\nHamabost urte zituenean, bere gurasoak erreformatorio frankista batean sartu zuen \"errebeldea\" izateagatik. Moja Adoratriceak kudeatutako egoitza batean egon zen, \"Patronato de Protecci\u00f3n a la Mujer-eko\" egoitza batean hain zuzen ere.\n1970. eta 1980. hamarkadetako \"Ajoblanco\", \"Ozono\" eta \"El Viejo Topo bezalako aldizkarietan idazteaz gain,\" hainbat poesia aldizkariren sortzaile izan zen. 2009an, \"Nos queda la palabra\" egunkari digitala sortu zuen, gerora \"Tenemos la palabra\", zeinaren zuzendaria da.\n\"Las desterradas hijas de Eva\" (2012) lanarekin, adingabeei zuzendutako eta 1985. urtera arte ezkutuan egon zen espetxe sistema baten errealitatea azaleratu du. Obraren harira, hainbat dokumental eta obra piktoriko-plastiko bat ekoiztu dira: \"Recuperar tu historia (\"TVE, 2014),\"\u00bfD\u00f3nde est\u00e1n las ni\u00f1as?\" (Bartzelonako Unibertsitate Autonomoa, 2015), \"Los internados del miedo (\"TV3, 2015) eta \"El Patronato\" (RTVE, 2018).\nEspainiako Senatuan publikoki salatu ditu adingabeentzako egungo zentroak eta tutelak kentzeko sistema. 2017an epaile batek kalumnia egiteagatik salatu zuen Senatuan egindako aurkezpenagatik eta \"El desmadre de los Servicios Sociales\" liburua argitaratzeagatik. Hiru urte beranduago helegitean absolbitu egin zuten, eta oso epaiketa penal gogorra izan zuen, administrazio publikoaren esku adingabeen tutoretza kentzeko sistemaren errealitatea agerian uzteagatik. 2018an \"La ni\u00f1a del rinc\u00f3n\" liburu autobiografikoa argitaratu zuen, gai bera jorratuz."}
{"id": "1056326", "revid": "56334", "url": "https://eu.wikipedia.org/wiki?curid=1056326", "title": "Raclette gazta", "text": "Raclette gazta Suitzako Valais kantonamenduan du jatorria. Behi esne gordinarekin egina dago eta normalean 6 kg-ko piezak izaten dira. Badira ere Frantzia aldean, antzekoak diren beste gazta batzuk; horregatik, raclette original gaztak sortu dituzte, ardo zuriarekin, ketuak, eta piper eta belar usaintsuekin eginak. 2003an Europako Batzordeak jatorrizko izendapena eman zion; hala ere, izendapenetik kanpo antzeko gazta asko kanpoan geratu dira. Gazta honen izenarekin plater bat ezagutzen da \u201cLa racllette\u201d. Plater honetan gazta hau patata egosi eta beste osagaien batzuen gainean jarri eta berotan urtu egiten da. 3 eta 6 hilabete inguru ontzen da eta jateko hilabeterik onenak azarotik otsaila bitartekoak izango da."}
{"id": "1056327", "revid": "1545", "url": "https://eu.wikipedia.org/wiki?curid=1056327", "title": "Talde-kirol", "text": "Talde-kirola bi talde lehiakideren artean egiten den kirol mota da. Talde bakoitzak jokalari kopuru bera du, eta helburua zuzenean eta aldi berean elkarri eragitea da, helburu bat lortzeko. Helburua ahalik eta puntu gehien lortzea eta taldeak garaipena lortzea ezarritako denbora amaitzean da.\nZenbait kirol ezagun talde-kirol dira, tartean futbola, saskibaloia, eskubaloia, errugbia."}
{"id": "1056328", "revid": "1545", "url": "https://eu.wikipedia.org/wiki?curid=1056328", "title": "Talde kirol", "text": ""}
{"id": "1056330", "revid": "1545", "url": "https://eu.wikipedia.org/wiki?curid=1056330", "title": "Team building", "text": "Team building () termino kolektiboa da, jarduera handiko taldeak osatu eta talde baten barruan pertsonen arteko harremanak hobetu nahi dituen jarduera-multzo bat definitzeko. Gaur egun, erakunde-garapenaren funtsezko tresnetako bat da, eta hainbat talderi aplikatzen zaie, hala nola unitate militarrei, kirol-taldeei, hegaldi-tripulazioei, lantaldeei, enpresetako goi-gerentziei eta eskola-taldeei, besteak beste.\nFuntsean, horrelako ekipoek erakundearen helburuak betetzeko gaitasuna dute, konpromisoaren bidez, eta eskuragarritasun horrek produkzio-kostuak handitzea ekarri gabe.\nJatorria.\nTeam buildingen jatorria 1920ko eta 1930eko hamarkaden artean dago. Aurrekaria William McDougal izan zen, gizarte-psikologoa eta \"The group mind\" laneko idazlea. Liburu horretan, lan-taldeak osatzearen garrantziaz eta horiek giro ezin hobean sortzeko beharrezko baldintzez hitz egiten hasi zen.\nGeroago, Elton Mayo lan-baldintzen edo lan-giroaren eta produktibitatearen arteko erlazioa aztertzen hasi zen, bai eta lan-giroan baldintza fisiko positiboak izatearen garrantzia eta langileentzako etengabeko estimu edo aintzatespen-adierazpenak ere. Funtsean, langilea ondo sentitzen denean bere produktibitatea handitu egiten dela egiaztatu zuen, eta, horren ondorioz, hurrengo hamarkadetan enpresari askok behar bezalako garrantzia eman zioten lantaldeen integrazioari."}
{"id": "1056331", "revid": "1545", "url": "https://eu.wikipedia.org/wiki?curid=1056331", "title": "Banakako kirol", "text": "Banakako kirola lehiakideak banaka egiten duten kirol mota da. Kirol hauetan taldeko lehiaketak ere izan daitezke.\nZenbait kirol ezagun talde-kirol dira, tartean atletismoa, boxeoa, txirrindularitza, tenisa."}
{"id": "1056332", "revid": "336", "url": "https://eu.wikipedia.org/wiki?curid=1056332", "title": "Klaus Mann", "text": "Klaus Heinrich Thomas Mann (Munich, 1906ko azaroaren 18a - Cannes, 1949ko maiatzaren 21a) alemaniar idazlea izan zen.\nThomas Mannen semea, Heinrich Mannen iloba, Erika Mannen neba eta Golo Mannen anaia izan zen. Aita luteranoa zen eta ama judua. 1924an istorio laburrak idazten hasi zen eta hurrengo urtean antzerki-kritika egin zuen Berlingo egunkari batean. Bere homosexualitateak aitarekiko harremanak estutu zituen, baina oso lotuta egon zen Erika arrebarekin. Gaztetatik droga-mendekotasuna izan zuen, batez ere opiazeoena.\nErregimen naziaren aurka, 1933an Alemaniatik ihes egin zuen. Estatu Batuetara bidaiatu zuen, 1943an nazionalizatu zen eta Bigarren Mundu Gerran parte hartu zuen Estatu Batuetako armadan.\nErbesteko alemaniar literaturan paper garrantzitsua izan zuen, baina Alemanian geratu ziren autore alemanekin ere korrespondentzia izan zuen.\nBere eleberririk ospetsuena, Mephisto, Amsterdamen argitaratu zen 1936an eta Alemanian debekatuta egon zen 1981 arte.\nMannek 1949an bere buruaz beste egin zuen pilula somniferoen gaindosi baten bidez."}
{"id": "1056333", "revid": "23317", "url": "https://eu.wikipedia.org/wiki?curid=1056333", "title": "Kurtzebarri Eskola", "text": "Kurtzebarri Eskola Aretxabaletako ikastetxe publikoa da. Izen eta logotipo beraren barnean bi ikastetxe sartzen dira, antolakuntza propioa dutenak; Kurtzebarri LH (Lehen Hezkuntzako ikastetxea) eta Kurtzebarri BHI (Bigarren Hezkuntzakoa). \nHerriaren erdigunean kokaturik daude ikastetxe biak, bata bestearen alboan. 2002tik Goieskola elkartearen eta Debagoieneko Euskal Eskola Publikoaren partaide dira.\nHistoria.\nBiteri eskola.\nPedro Biteri filantropo arrasatearrak Biteri Fundazioa sortu zuen hezkuntza sustatu eta eskolak eratzeko. Biteri Fundazioak lehenengo eskola Arrasaten sortu zuen 1902an eta ondoren Gipuzkoako beste herri askotan ireki ziren, tartean Aretxabaletan, 1905. urtean. \"Biteri eskolak\" (\"Escuelas Viteri\") izenarekin ezagutu ziren eta Aretxabaletakoak ere izen hori izan zuen 1936 artean.. Eskola hauek Europako hezkuntza korronte berriari jarraiki erlijioz kanpoko hezkuntza sistema baten barruan zeuden. Mutilak eta neskak banaturik zeuden eta lau ikasgai ematen ziren; aritmetika, geometria, geografia eta gramatika. Gerra ostean \"Eskola Nazionala\" bihurtu zen.\nKurtzebarri LH.\n1970. hamarkadan euskalduntzeko lehen urratsak eman zituen eskolak eta 1979-80 ikasturtean D ereduko taldea abiatu zuen Oinarrizko Hezkuntzan. Garai hartan hartu zuen \"Kurtzebarri Eskola\" izena, herriko mendi adierazgarrienaren izena hain zuzen ere. 1990. hamarkadan Loramendi ikastolak eta Kurtzebarri eskolak Udal eskolaurrea osatu zuten eta 1993an ikastola publifikatzerakoan biek ikastetxe bakarra osatu zuten.\nKurtzebarri BHI.\n1995. urtean Hezkuntzaren antolaketa berriarekin bigarren hezkuntzako institutua sortzea erabaki zen. Aretxabaleta, Eskoriatza eta Leintz-Gatzagako 12-16 urte arteko haurrei hezkuntza publikoa eskeintzea zuen helburu. 1996-97 ikasturtea izan zen Kurtzebarri BHI ikastetxearen aurrenekoa. 77 ikaslek osatu zuten aurreneko promozio hura. Ordukoa da Kurtzeberri Eskolako logotipoa ere, lehiaketa baten bidez aukeratua izan zena. \"K\" handi bat da eta Kurtzebarri mendiaren silueta erakusten du. Leku faltak eraginda 2003an herriko enparantzako eraikinera aldatu zen Bigarren Hezkuntzako Institutua.\nOspakizunak.\nKurtzebarri Eskolako Jaia.\nEkaina erdialdera Kurtzebarri Eskolako Jaia ospatzen da. Ikastetxearen kamiseta berdez jantzita haur eta gurasoek kalejira egiten dute herriaren erdigunean zehar eta ondoren bazkaria. Haurretzako ekitaldi ugari ere izaten da egunean zehar..\nKurtzebarri BHI-ren 25. urteurrena.\n2021-22 ikasturtean Kurtzebarri BHI-k sortu zeneko 25. urteurrena ospatzeko ekitaldiak antolatu ditu; Tik-Tok lehiaketak, mahai-inguruak, erakusketak, kontzertuak, mendi irteerak, bazkaria..."}
{"id": "1056334", "revid": "56334", "url": "https://eu.wikipedia.org/wiki?curid=1056334", "title": "Espezie monoikoa", "text": ""}
{"id": "1056335", "revid": "1545", "url": "https://eu.wikipedia.org/wiki?curid=1056335", "title": "Brentford Community Stadium", "text": "Brentford Community Stadium, Londres mendebaldeko Brentford auzoan dagoen estadio bat da. 2020tik Brentford Football Club eta London Irish Rugby Clubaren egoitza berria da, Griffin Park feudo zaharra ordezkatuz. 17.250 ikuslerentzako lekua du eta futbol zein errugbi partidetan erabiltzen da. Estadio berria inguruko eremua leheneratzeko planen bihotzean dago, bizitegi-eremu eta merkataritza-gune berriak barne."}
{"id": "1056336", "revid": "1545", "url": "https://eu.wikipedia.org/wiki?curid=1056336", "title": "London Irish Rugby Club", "text": ""}
{"id": "1056337", "revid": "1545", "url": "https://eu.wikipedia.org/wiki?curid=1056337", "title": "Brentford Futbol Kluba", "text": ""}
{"id": "1056338", "revid": "1545", "url": "https://eu.wikipedia.org/wiki?curid=1056338", "title": "The Boleyn Ground", "text": ""}
{"id": "1056339", "revid": "1545", "url": "https://eu.wikipedia.org/wiki?curid=1056339", "title": "Upton Park", "text": ""}
{"id": "1056340", "revid": "56334", "url": "https://eu.wikipedia.org/wiki?curid=1056340", "title": "Jos\u00e9 Mar\u00eda Solano Eulate", "text": "Jos\u00e9 Mar\u00eda Solano Eulate (Madril, 1841eko martxoaren 24a - Ispaster, 1912ko azaroaren 20a) naturalista eta geologo espainiarra izan zen.\nFormakuntza.\nLehen hezkuntza Francisco Rodr\u00edguez Vela irakaslearekin egin zuen. 1852an, 11 urterekin, \"Instituto del Noviciado\" ikastetxean bigarren hezkuntza hasteko azterketa pasatu zuen; ikasketok Santiago eta Vicente Masarnau-ren eskola pribatuan egin zituen, 1857ra arte, eta beste urte bat, 1858ra arte, Mariano Santistebanekin; urte horretan Arte Batxiler titulua eskuratu zuen. Garai horretan piztu zitzaion naturarekiko zaletasuna, eta 1862an Zientzia Batxilergoa amaitu zuen. Denbora honetan, Zuzenbide ikasketak ere abiatu zituen, eta Natura Zientzia ikasketekin batera hasi zituen Madrilgo Unibertsitate Zentralean; baina lehenengoa utzita bigarrenean jarraitu zuen bakarrik; lizentziatura 1863an atera zuen. Doktorego ikasketekin batera (1864an atera zuen), aleman hizkuntza ikasten aritu zen. Ostean, Geologia eta Mineralogia arloetan interesa zuenez, 1967ra arte zenbait Kimika asignatura gehigarri ikasi zituen (Inorganika, Organika eta Analisia). \nOraindik ikasten ari zela, Segoviako Bigarren Hezkuntza institutuko katedra atera zuen oposizioz; baina ez zuen lanpostu hori bete, Zientzia Fakultatean dohaineko laguntzaile bezala sartu baitzen 1867an; 1869an, gainera, Natura Zientzien Museo Nazionalaren Mineralogia eta Geologia Sailean sartu zen laguntzaile.\nIbilbide zientifikoa.\n1868ko Iraultzak Espainian gizarte aldaketa sakonak ekarri zituen; horren ondorioetako bat izan zen \"Real Sociedad Espa\u00f1ola de Historia Natural\" (RSEHN) sortzea. Elkartea egiteko ideia Laureano P\u00e9rez Arcas irakaslearen etxean egin ohi ziren naturzale-bileretan garatu zen. Elkartea 1871eko otsailaren 8an eratu zuten, \"Instituto Industrial\"-eko irakasle gelan, eta 14 sortzaileen artean zegoen Solano; harekin batera zeuden, besteak beste, Colmeiro, Gonz\u00e1lez Hidalgo, Jim\u00e9nez de la Espada, Mart\u00ednez y S\u00e1ez, Paz y Membiela, P\u00e9rez Arcas, Serafin Uhagon, Vilanova y Zapater eta Ignacio Bol\u00edvar. Lehen argitalpena egiteko behar ziren 3000 pezetak denen artean jarri zituzten, eta urte amaierarako 240 sozio ziren. RSEHN barruan Solanok hainbat kargu bete zituen, besteak beste lehendakariarena 1896 urtean. Denborarekin elkartea handituz joan zen, 1920ko hamarkadarako Espainiako elkarte zientifiko garrantzitsuena bihurtuz.\n1870ko hamarkadan, Espainiako Natura Zientzien Museoan laguntzaile zela, \u00abGu\u00eda del Gabinete de Historia Natural\u00bb liburuxka argitaratu zuen. Garai hartan museoa Goienetxe jauregiaren 2. solairuan zegoen; argitalpen hau gaur eguneko eraikinera igaro baino lehen Museoa nolakoa zen jakiteko erreferentzia nagusietako bat da. Handik gutxira hasi zen Solano geologia irakasle lanetan, eta 1876ean lanpostuaz jabetu zen oposizioa aterata.\n1882 inguruan, Solano Museoko irakasle batzordearen parte zen. Beste batzordekideak ziren: Colmeiro (Madrilgo Lorategi Botanikoaren zuzendaria), Maisterra (Museoaren zuzendaria), Antonio Orio (Mineralogia eta Botanika katedraduna), Graells, P\u00e9rez Arcas, Mart\u00ednez y S\u00e1ez, S\u00e1inz Guti\u00e9rrez eta Machado jaunak; Solano Museoko Geologia Sailaren arduraduna zen. Bere aurretik lan horretan egondako Juan Vilanovaren lanari segida eman zion, harri eta mineral bildumak tolestuz, eta megaterio baten hezurdura zuen gela famatuan ikusgai jarriz. Lan honetan laguntzaile Federico Gredilla izan zuen.\n1882an, Ram\u00f3n Adan de Yarza koinatuarekin, Atxurrako kobazuloaren (Berriatua) lehen ikustaldi zientifikoa egin zuen.\nRSEHNez gain hainbat elkarteren kide izan zen, hala nola \"Soci\u00e9t\u00e9 G\u00e9ologique de France\", \"Real Sociedad Geogr\u00e1fica de Madrid, Sociedad Antiesclavista Espa\u00f1ola, Instituci\u00f3n Catalana de Historia Natural, Sociedad Aragonesa de Ciencias Naturales\". Gainera, hainbat aldiz Espainiako Jaurlaritzak aditu bezala kontsultatu zuen hainbat azterketa teknikori buruz.\n1886ean, P\u00e9rez Arcasek eta Bol\u00edvarrek bultzatuta, Jaurlaritzari eskari ofizial bat egin zitzaion Natura Zientziak sustatzeko neurriak eskatuz, haietatik bat Natura Zientzien Museoa entitate autonomo bihurtzea (ez unibertsitateen menpekoa alegia), langile propioekin eta ikerkuntza zientifikora zuzendua. Eskaria Museoko arduradunek sinatu zuten, Solano barne, eta hainbat pertsonalitatek ere bai: politikoak (Antonio C\u00e1novas del Castillo, Emilio Castelar, Nicol\u00e1s Salmer\u00f3n, Alvarado...), kulturgileak (Francisco Giner de los R\u00edos, Lucas Mallada, Daniel Cort\u00e1zar...). Honen ondorioz, unibertsitateko irakasle ez ziren naturzaleek ere Museoan lanak egiteko aukera izan zuten.\nSolanok hainbat ekarpen material egin zituen Museorako, besteak beste O\u00f1atiko Aitzkirriko kobazulotik ateratako leizeetako hartz hezurrak (1878).\nBere ikasleen arabera, Jos\u00e9 Mar\u00eda Solano irakasle adeitsua eta saiatua zen. Baita apala ere: zuzendaritza postu bat baino gehiago eskaini zioten, eta Zientzia Zehatzen, Fisikoen eta Naturalen Errege Akademiako kidetza; baina denei uko egin zien, irakaskuntzan eta ikerkuntzan jarraitzearren. \nGizarte ekintza.\nOso katolikoa, Solanok karitate elkarteetan aktiboki parte hartu zuen. 1867an, beste zenbait filantroporekin, \"Sociedad Protectora de Artesanos J\u00f3venes\" sortu zuen, besteak besteei esku langileei formakuntza ematen zietena gau eskoletan. Elkarte honetan 400 bat ikasle biltzen ziren, eta Solanok denen izenak zekizkien.\nFamilia.\nBere garaiko naturzale gehienak bezala, Jos\u00e9 Mar\u00eda familia aberatsekoa zen. Aitaren aldeko birraitona, Jos\u00e9 Solano Bote (1726-1806) militar eta politikari extremaduratarra izan zen, Espainiako erresumari hainbat kanpainatan emaniko laguntza eskertzeko, Carlos III erregeak \"Marqu\u00e9s del Socorro\" (\"Laguntzaren Markesa\") izendatu zuena. Amaren familia, berriz, euskal jatorrikoa zen. \nGurasoak Ana Luisa \u00c1lvarez de Eulate Acedo (1807-1878) eta Jos\u00e9 Solano de la Mata Linares (1802-1882) izan ziren. Aita, Madrilen sortua eta hila, arkitektua izan zen, besteak beste Zientzia Zehatzen, Fisikoen eta Naturalen Errege Akademiaren sortzaileetako bat eta San Fernandoko Arte Ederren Errege Akademiako kidea.\nJos\u00e9 Mar\u00eda Solano Eulate Laguntzaren IV Markesa izan zen, eta Karpioko Konde titulua ere izan zuen; halere, ez zen titulu hauekin bere burua aurkezteko zalea. Bere anai-arrebak: Mar\u00eda, Ana, Josefa, Francisco Javier, eta Mar\u00eda de las Mercedes izan ziren.\nMar\u00eda de las Nieves Adan de Yarza Torre Lekerikarekin ezkondu zen, Ispasterko Zubieta jauregikoa, eta hiru seme izan zituzten: Jos\u00e9 Mar\u00eda, Ram\u00f3n eta Carlos. Gaur egungo jauregiaren jabe eta kudeatzaileak haien ondorengoak dira.\nAzken urteak.\nKlaseak ematerako orduan memoriak huts egiten hasia ziola konturatu zenean, 1908an jubilazioa eskatu zuen.\nTelesforo Aranzadik idatzitako obituarioaren arabera, \"Mendexako familiaren Isuntzako etxean\" hil zen, baina seguraski Zubietari buruz ari da; egun horretako 18:30etan Lekeition ehortzia izan zen.\nOmenaldiak.\n1913ko otsailean, Federico Gredillak, bere ikasle izandakoak eta Lorategi Botanikoko orduko zuzendariak, RSEHN aldizkarian bere omenezko artikulu bat argitaratu zuen, gero separata bezala argitaratu zena.\nArgitalpenak.\nBere argitalpen gehienak RSEHN baitan egin zituen. Besteak beste:"}
{"id": "1056342", "revid": "1545", "url": "https://eu.wikipedia.org/wiki?curid=1056342", "title": "Watford", "text": "Watford ( ahoskatua) Ingalaterrako Hertfordshire konderriko hiria da, hiriburuaren ipar-mendebaldean dagoena. 2005ean 79.300 biztanle zituen baina inguruko eremuan kontuan hartuta 120.960 ziren (herrialdeko 47. eremu metropolitarra)"}
{"id": "1056346", "revid": "15795", "url": "https://eu.wikipedia.org/wiki?curid=1056346", "title": "Futbol talde", "text": ""}
{"id": "1056348", "revid": "1545", "url": "https://eu.wikipedia.org/wiki?curid=1056348", "title": "Futbol klub", "text": ""}
{"id": "1056354", "revid": "56334", "url": "https://eu.wikipedia.org/wiki?curid=1056354", "title": "Lambda-CDM modeloa", "text": "Lambda-CDM eredua edo \u039bCDM (ingelesezko \"Lambda-Cold Dark Matter\") gaur egun kosmologia arlo zientifikoan onartutako eredua da, Big Bangaren eredu kosmologikoarekin bat datorrena. Honi esker Unibertsoaren espantsio osoan zehar emandako behaketa ugari azaldu dira. Hauen artean garrantzitsuenetariko bat hondoko mikrouhin erradiazioa edo mikrouhin erradiazio kosmikoa da. Obserbazio hau 1965. urtean egin zen eta unibertso osoa erradiazio elektromagnetikoz estalita dagoela bermatzen du. Bere ezaugarri inportanteenetariko bat gorputz beltz batek emandako erradiazioarekin bat datorrela da. Lambda-CDM eredua unibertsoaren espantsioaren azelerazioa eta egitura eskala handia azaltzeko ezagutzen den modelo sinpleena da. Teoriak unibertsoa hiru osagarriz osatuta dagoela bermatzen du:\nEzaugarriak.\nUnibertsoko energia dentsitate osoa goiko 3 azpimultzotan banatzen da proportzio oso ezberdinetan. \u039b konstante kosmologikoarekin lotutako energia iluna unibertsoko energia dentsitate osoaren % 70a suposatzen du. Bestaldetik, energia ilun hotzak ehuneko % 26a. Eta, azkenik, materia arruntak soilik ehuneko % 4a suposatzen du. \n\u039bCDM ereduak grabitatea egokien azaltzen duen teoria erlatibitate orokorraren teoria dela hartzen du kontuan (teoria aplikagarria eskala kosmologikoetan). Askotan Big Bangaren kosmologia eredu estandarra bezala ezaguna da, izan ere hurrengo unibertso propietateak ondo azal ditzakeen eredu sinpleena kontsideratzen delako:\n\u039bCDM eredua gaurkotasunean beste ikerketa arloko ereduekin bateragarria izan daiteke etorkizun hurbil batean; hala nola, inflazio kosmikoarekin. Unibertsoaren lehenengo datu multzoekin (Big Banga gertatu eta istant labur batera) lan eginez \u039bCDM eredua superordenagailuetan modu arrakastatsu batean simulatzea lortu da. Harrigarria dirudien arren, emaitzetan (hamahiru milioi urte inguru simulatu ostean) bateragarritasuna lortzen da gaur egun behatzen dugun unibertsoarekin. Adibide bezala konputazionalki lortutako izar eta galaxiak antz oso handia dute gure unibertsoarekin[1]. \nUnibertsoaren espantsio azeleratua.\n\u039bCDM ereduak unibertsoa espantsio azeleratuan dagoela suposatzen du. Dakigunez unibertsoaren espantsio azeleratua orain dela bost mila milioi urte inguru hasi zen. Ezagutzen dugun unibertso osoaren (laua edo ia laua dena) energia dentsitatearen frakzio garrantzitsuena energia ilunarekin lotuta dago, eta hau deskribatzeko omega azpi lambda ikurra erabiltzen da: (formula_1=0.669 estimatzen da). Energia hau \"energia ilun\" bezala deskribatzeko arrazoia da ezin izan dela zuzenean bere existentzia behatu. Konportamolde hau deskribatzeko gai izango liratekeen bi teoria inflazio kosmikoa (konstante kosmologiko ez nulu bat beharrezkoa duena) eta kintesentzia bezala ezaguna den energia dira.\nHistoria.\n1965ean mikrouhin erradiazio kosmikoaren aurkikuntzak (Cosmic Microwave Background edo CMB) Big Bangaren kosmologiaren funtsezko iragarpen bat berretsi zuen. Memento horretatik aurrera unibertsoaren jaiotza oso dentso eta beroa kontsideratu da, historia osoa zehar espantsio azeleratua jasan duena. Hedapen-tasa unibertsoan dauden materia- eta energia-moten araberakoa da. 1970eko hamarkadan eredu bariotikoekin egin zen lan baina hauek ez ziren kapaz galaxien eraketa azaltzeko, CMBn ikusitako anisotropiengatik. 1980ko hamarkada hasieran materia ilun hotzak eta inflazio kosmikoaren teoriak arazo hau konpontzeko gaitasuna izan zitekeela kontsideratzen hasi zen.\nHurrengo urteetan, ikerketa gehienak gai horretan zentratu ziren. Galaxien eta galaxia-kumuluen eraketan aurrera pauso handiak eman ziren. Hala ere, hainbat arazo agerian jarraitzen zuten; garrantzitsuenetarikoa modeloak behar zuen Hubble-en konstantearen balioa behatutakoa baino nahiko txikiagoa zela zen. Zailtasun horiek areagotu egin ziren 1992an COBEk ikusitako CMBaren anisotropia aurkitzean, eta hainbat aukera hartzen hasi ziren, hala nola \u039bCDM eta nahasketa hotz+beroko beste materia ilun batzuk. \nHartatik, \u039bCDM eredua estandar bihurtu zen, 1998ko Unibertsoaren hedapen azeleratuaren behaketei jarraituz. Hurrengo urteetan teoria hau indartuko zuten beste behaketa batzuk eman ziren: 2000. urtean, BOOMERanG mikrouhinen hondoko esperimentuak kritikaren % 100 inguruko guztizko dentsitatea (materia+energia) neurtu zuen; 2001. urtean, berriz, 2dFGRS galaxiak infragorrian aztertzean, % 25 inguruko materia-dentsitatea neurtu zen; bien arteko alde handiak \u039b positiboa edo energia iluna bermatzen du. WMAPek 2003-2010ean egindako mikrouhin-labearen neurketa zehatzagoek eredua babesten eta fintzen jarraitu dute.\nAstronomo eta astrofisikari gehienek \u039bCDM ereduaren edo hurbileko beste batzuen alde egiten dute, baina badaude beste teoria batzuk babesten dutenek; Milgrom, McGaugh eta Kroupa beste kokaleku kritiko batzuen buru dira. Energia iluna edo materia iluna azaltzen saiatzen diren astrofisiko teorikoen edo Einsteinen erlatibitate orokorraren alternatiba kosmologikoen beste proposamen batzuk hauek dira: f(R) grabitatea, \u201ctensort-scalar\u201d teoria, branen kosmologia, DGP-ren eredua eta Galileo-ren teoriak. Orain arteko behaketek ez dute materia iluneko partikulen bilaketa zehatzik detektatu. Energia iluna ia ezinezkoa izan daiteke laborategian detektatzea. Eredua behaketekin konparatzea bideragarria da eskala handietan, baina arazoak izan ditzake eskala txikietan, galaxia nano asko eta materia ilun asko predikatuz espazioaren barruko eremuetan. Eskala txikietan lan eginez gero, zailagoa da ordenagailu bidezko simulazioak erabiliz irtenbideak aurkitzea; beraz, oraindik ez dago argi arazoa simulazioetan, materia ilunaren propietate ez-estandarretan edo modeloan bertan dagoen."}
{"id": "1056357", "revid": "56334", "url": "https://eu.wikipedia.org/wiki?curid=1056357", "title": "Jose Maria Solano Eulate", "text": ""}
{"id": "1056362", "revid": "119347", "url": "https://eu.wikipedia.org/wiki?curid=1056362", "title": "Meccano Ltd", "text": "Meccano Ltd jostailuen fabrikazio konpainia britainiarra izan zen, Frank Hornbyk 1908an sortu zuen Liverpoolen, Ingalaterran, Meccano eta konpainiak sortutako beste jostailu eta kit modelo batzuk fabrikatzeko eta banatzeko. 1920ko eta 1930eko hamarkadetan Erresuma Batuko jostailu fabrikatzaile handiena bihurtu zen eta XX. mendeko jostailu-lerro ezagunenetako hiru ekoiztu zituen: Meccano, Hornby Trains eta Dinky Toys. \nFinantza-arazoek 1960ko hamarkadaren hasieran inguratzen zuten konpainia eta Meccano Ltd Lines Bros Ltd-ek hartu zuen 1964an. \nHistoria.\n1901ean Frank Hornbyk, Ingalaterrako Liverpooleko funtzionario batek, \"Mechanics Made Easy\" izeneko eraikuntza jostailu berri bat asmatu zuen, laster Meccano izenez ezagutzen zena. Meccano fabrikatzeko eta banatzeko, Hornbyk kapitala bildu behar zuen fabrikan eta lantegietan inbertitzeko, eta horren ondorioz Meccano Ltd sortu zen 1908an, Hornby jabe bakarra zela. Liverpool-eko West Derby Road-en fabrika bat erosi zuen eta konpainia Erresuma Batuan zehar saltzeko Meccano multzoak ekoizten hasi zen. \nLerro berriak.\n1909an Meccano Ltd-ek bere gama gehitu zuen \"Hornby System of Mechanical Demonstration\" martxan jarriz. Hornbyk eskoletan erabiltzeko sortu zuen hezkuntza-multzoa zen, 44 orrialdeko eskuliburua barne, eta neurri guztiak zentimetrotan erakusten zituen. Hala ere, ez zuen arrakasta komertziala izan eta bost urteren buruan bertan behera gelditu zen. Hau izan zen Hornby izenaren lehen erabilera, geroago konpainiaren Hornby Dublo 00 eskalerako trenbide -sistemaren sinonimo bihurtuko zena. \n1910erako Meccano mundu osora esportatu zen, eta bere arrakastak bultzatu zuen Meccano Ltd bere eragiketak zabaltzera. 1912an, Hornbyk eta bere semeak, Rolandek, Meccano (France) Ltd sortu zuten Parisen, Meccano fabrikatzeko, eta bulego bat ireki zuten Berlinen, Alemanian, non M\u00e4rklin Meccano lizentziapean fabrikatzen hasi zen. Espainian eta Argentinan ere Meccano lantegiak ezarri ziren. 1912an Hornby-k M\u00e4rklin-eko erloju-mekanismoko motorrak inportatzen hasi zen, baina 1914an Lehen Mundu Gerra hasi eta gero Alemaniatik hornidura gelditu zenean, bere erloju-mekanismoko motorrak fabrikatzen hasi zen Liverpoolen. \nOrdura arte Meccano Ingalaterran fabrikatzen ari zen West Derby Road-eko (Liverpool) lantegi txikian, baina laster ikusi zen ezin zuela Meccano-ren eskaera gero eta handiagoa bete, eta 1914an fabrika berri bat eraiki zuten Binns Road-en, Liverpoolen. Binns Road fabrika konpainiaren egoitza bihurtu zen 60 urte baino gehiagoz.\n1920an konpainiak 0 bide-zabalerako miniaturazko trenbideak ekoizten hasi zen, eta ekoizpen-lerro horrek 1960ko hamarkadan jarraitu zuen. 1922an, Meccano Ltd-ek Elizabeth-en (New Jersey) lantegi bat ireki zuen, non Ipar Amerikako merkaturako bere eraikuntza-multzoak ekoitzi zituen. 1927an erloju-mekanismoko litografiatutako 0 bide-zabalerako trenak ekoizten hasi zen bertan ere. Hala ere, 1929an, New Jerseyko negozioa AC Gilbert konpainiari saldu zion, zeinaren antzeko Erector Set jostailua ezaguna zen Estatu Batuetan, eta Meccanoren trenak eta eraikuntza multzoak AEBetako merkatutik desagertu ziren 1930ean .\n1934 hasieran Meccano Ltd-k Dinky Toys aurkeztu zuen, \"Meccano Dinky Toys\" marka komertziala duen miniaturazko auto eta kamioien modelo berri bat. Urte berean, Dinky Builder izeneko eraikuntza-jostailu bat ere aurkeztu zuten haur txikiagoentzat. Azkar eta erraz munta zitezkeen metalezko plaka angeluzuzenak eta triangeluarrak osatzen zituzten. Zatiak jade berdez eta izokin arrosaz margotu zituzten neskak mutilentzako jostailuen merkatura erakartzeko asmoz. \n1938an Meccano Ltd-ek 00 bide-zabalera duen Hornby Dublo trenbide-sistema jarri zuen martxan, erloju-mekanismopko eta tren elektrikoen multzoak osatuta. Ekoizpena 1964 arte jarraitu zuen. \n1942an gerra garaiko legediaren ondorioz jostailu guztien produkzioa gelditu zen eta konpainiak gerrako fabrikaziora pasatu zuen. Gerra garaian Liverpool-en bonbardaketa handiak egin baziren ere, Binns Road fabrika ez zen kaltetua izan. Meccano, Dinky Toys eta Hornby Dublo-ren ekoizpena poliki-poliki berriro hasi zen gerra ostean 1945ean, baina 1950ean berriro eten zuen Koreako Gerrak, metalaren eskasia zela eta.\n1960an Meccano Ltd-ek Bayko erosi zion, bakelitazko miniaturazko eraikuntza jostailu bat, Liverpool-eko Plimpton Engineering-i, eta bere ekoizpen guztia Liverpool-eko Speke -ko Meccanoren fabrikara eraman zuen. Eraikuntza-multzoak eguneratu ziren eta bakelitaren ordez plastikozko pieza guztietan poliestirenoa erabili zen. Baykoren fabrikazioa 1967ra arte jarraitu zuen. Meccano Ltd-k Kemex (kimika-multzoak) eta Elektron (multzo elektrikoak) ere fabrikatu zituen.\nEskuratzeak.\n1960ko hamarkadaren hasieran, Meccano Ltd finantza-arazoak izaten hasi zen, milioi \u00a3 1 baino gehiagoko esportazioak izan arren, eta Lines Bros Ltd-ek (merkataritza-izena: \"Tri-ang\"), Meccanoren lehiakiderik handienak, erosi zuen 1964ko otsailean. Erosketa horrek Meccano fabrika britainiarrak eta frantsesak barne hartzen zituen. Aldaketa handiak ezarri ziren, besteak beste, Hornby familiako azken kideak kargutik kentzea eta \"Hornby\" izena Tri-ang plastikozko trenei aplikatzea. 1970ean Lines Brothersek konpainiaren izena aldatu zuen \"Meccano-Tri-ang\" izenera.\n1971n Lines Brothers Tri-ang taldea borondatezko likidazioan sartu zen eta 'Meccano-Tri-ang' azkenean Airfix industriei saldu zioten 1972an, konpainiaren izena \"Meccano Ltd\" bihurtuz. Aldi berean, General Millsek, Ameriketako Estatu Batuetako jostailuen fabrikatzaileak, Meccano France SAren akzio gehienak erosi zituen, \"Miro-Meccano\" enpresa frantsesari izena jarriz.\nMeccano berria.\nMundu osoko beste fabrikatzaileen lehiarekin eta telebistaren ospe handiagoarekin, Meccano Ltd-ek jostailuen merkatuan duen nagusitasuna nabarmen murriztu zen. Haien galerak murrizteko, Airfix-ek Meccano Ltd-ren Binns Road fabrika enblematiko bat itxi zuen Liverpool-en 1979ko azaroan, eta hiru mende laurdeneko jostailu britainiarra amaitu zen. Meccanoren fabrikazioak, ordea, Frantzian jarraitzen zuen. Airfix azkenean likidatu egin zuten bi urte geroago eta 1981ean General Millsek Meccano Ltd UK erosi zuen, Meccano frankiziaren kontrol osoa hartuz. Meccano eta Airfix operazio guztiak Frantziara eraman zituen eta Miro-Meccano eraikuntza multzoak guztiz berritu zituen.\n1985eko abuztuan Marc Rebibo kontulari frantsesak Miro-Meccano erosi zuen General Mills-i, Frantziako konpainiaren izena \"Meccano SA\" bihurtu zuen eta bertan behera utzitako Meccano multzo batzuk berriro sartu zituen. 1989an Finamac-ek (Financi\u00e8re de Serbie) erosi zuen Rebibo, eta Frantzian Meccano fabrikatzen jarraitu zuen. 1990ean Meccano Francek \"Erector Set\" marka erosi zuen AEBetan eta AEBetan \"Erector Meccano\" izenarekin markatutako Meccano multzoak saltzen hasi zen.\n2000. urterako Meccano France kolokan zegoen eta 2000ko maiatzean erosi zuen Japoniako Nikko jostailu konpainiak, Frantzian eta Txinan Meccano multzoak fabrikatzen jarraitzen baitzuen, nahiz eta hasiera batean Binns Road fabrikak fabrikatu zuen Meccanoren oso ezberdina izan.\n2013an Meccano Spin Master-ek erosi zuen. "}
{"id": "1056366", "revid": "1545", "url": "https://eu.wikipedia.org/wiki?curid=1056366", "title": "John Derek", "text": "John Derek, Derek Delevan Harris jaioa (Hollywood, Kalifornia, 1926ko abuztuaren 12a - Santa Maria, Kalifornia, 1998ko maiatzaren 22a) estatubatuar aktore, zinema zuzendari, gidoilari, ekoizle eta argazkilaria izan zen.\nBigarren Mundu Gerrako azken etapan Filipinetan borrokatu ondoren, zineman hasi zuen bere ibilbidea. \"Knock on Any Door\", \"All the King' s Men\", eta \"Rogues of Sherwood Forest\" filmetan parte hartu zuen. Ursula Andressekin, Linda Evansekin eta Bo Derekekin ezkonduta egon zen.\nFilmografia.\nAktorea.\nAgerraldi laburrak:"}
{"id": "1056369", "revid": "56334", "url": "https://eu.wikipedia.org/wiki?curid=1056369", "title": "Beaufort (gazta)", "text": ""}
{"id": "1056370", "revid": "56334", "url": "https://eu.wikipedia.org/wiki?curid=1056370", "title": "Petit-suisse", "text": ""}
{"id": "1056371", "revid": "56334", "url": "https://eu.wikipedia.org/wiki?curid=1056371", "title": "Raclette", "text": ""}
{"id": "1056372", "revid": "56334", "url": "https://eu.wikipedia.org/wiki?curid=1056372", "title": "Oskil", "text": ""}
{"id": "1056379", "revid": "65203", "url": "https://eu.wikipedia.org/wiki?curid=1056379", "title": "Robert B. Wilson", "text": "Robert Butler Wilson Jr. (Geneva, Nebraska, 1937ko maiatzaren 16a) estatubatuar ekonomialaria da. 2020ko Ekonomiako Nobel Saria jaso zuen Paul Milgromekin batera enkanteen teorian egindako hobekuntzengatik eta subasta formato berriak asmatzeagatik.\nHarvardeko Unibertsitatean ikasi zuen eta Stanfordeko Unibertsitateko irakaslea izan zen.\nBere ikerketa-eremua merkatuaren diseinua, prezioak, negoziazioa, antolaketa industriala eta informazioaren ekonomiak dira. Ekarpen garrantzitsua egin du petrolioaren eta komunikazioaren industrietako enkanteen diseinuetan eta eskaintza-estrategietan."}
{"id": "1056381", "revid": "88969", "url": "https://eu.wikipedia.org/wiki?curid=1056381", "title": "Carmen Castellote", "text": "Carmen Castellote (Bilbo, 1932) euskal erbesteko poeta emakumea da. Gerra Zibilean Sobietar Errepublika Sozialisten Batasunera erbesteratu zuten haurra izan zen eta Euskal Herrira inoiz ez zen bueltatu. Egun Mexikon bizi da. \nBiografia.\n1932an jaio zen Carmen Castellote, Bilbon. Espainiako Gerra Zibilean, 1937an, Gernikako bonbardaketaren ondoren eta tropa frankistek Bilbori eraso egin zioten zain zeudela, bere gurasoek Espainiako Bigarren Errepublikak antolatutako haurren ebakuazio-kanpainetako batean, \"Habana\" itsasontzian ontziratu zuten haurra, Sobietar Batasunera. Leningradera eraman zuten; han haur haiek \"Haurren Etxean\" aterpetu zituzten. 1941ean, Bigarren Mundu Gerra piztu zenean, gatazkatik urruntzeko asmoz, errusiarrek berriz ere Siberiara eraman zituzten haurrak, tartean Carmen.\nHistoria ikasi zuen Moskun. 1956an sozialista poloniar batekin ezkondu ondoren, Poloniara aldatu zuen bere bizilekua. Azkenik, 1958an, Mexikora joan zen, Gerra Zibila amaitu ondoren bertara erbesteratu zen aitarekin berriro ere elkartzeko. Han ezarri zuen bere behin betiko bizilekua. Hogei urte baino gehiago eman ditu Union Tipografica Editorial Hispano Americana (UTEHA) argitaletxe ospetsuko geografia eta historia saila zuzentzen.\nBerrogei urterekin argitaratu zuen Castellotek bere lehen poesia liburua. Haurtzaroa, gerra, trenak, maitasuna, bizitako esperientziak izan dira bere lanen gaiak. Bere obra erabat ezezaguna zen Penintsulan. Castelloteren berreskuratze prozesuan ezinbestekoa izan da Carlos Olalla idazle espainiarraren lana."}
{"id": "1056383", "revid": "336", "url": "https://eu.wikipedia.org/wiki?curid=1056383", "title": "Soledar", "text": "Soledar (ukraineraz zein errusieraz: \u0421\u043e\u043b\u0435\u0434\u0430\u0440) Ukrainako Donetsk Oblasteko Bakhmut Raionean kokaturiko hiri bat da; herriaren izenak, literalki, \"gatzaren oparia\" esan nahi du errusieraz eta ukraineraz \u2013bertan kokaturiko lurrazpiko gatzagengatik\u2013. 2021eko estimazioen arabera, hiri-biztanleria 10.692koa zen. Soledarko guduak, Ukrainako inbasioaren baitan, hiria nabarmen suntsitu zuen.\nHistoria.\nXVII. mendearen bigarren erdialdean Donbasseko eskualdean kokatu ziren Don kosakoak. 1881ean, lehen gatz-meategia sortu zen, herritik gertu; hainbat urte geroago, beste batzuk sortu ziren ere.\n1965ean herria Karlo-Libknekhtovsk izendatu zuten, Karl Liebknetxt-en omenez; 1991ko uztailean, egungo Soledar izena jarri zioten.\n1989rako, herriak 12,305 biztanle zituen. 2001ean, berriz, 13,151.\n2014ko apirilaren erdialdetik aurrera, Errusiako GRUko eragileek, Igor \"Strelkov\" Ghirkin-ek zuzenduta, Donetsk Oblasteko hainbat herri hartu zituzten, Soledar barne; hala ere, 2014ko uztailaren 21ean, ukrainar indarrek hiria berreskuratu zuten militarren eskuetatik. 2014ko abuztuaren 2an, MH17aren istripuaz arduratzen ziren identifikazio-taldeak eta OSCEko behatzaileek base bat ezarri zuten Soledarren, handik errazagoa baitzen istripulekura iristea.\nEkonomia.\nHiriko enpresa nagusiak meatzaritza eta prozesaketa industriei lotuta daude: Artyomsol Estatuko Enpresa Elkarteak meatzaritza eta gatza prozesatzen ari da Soledar gatz meategian eta Knauf Gips Donbassen ( Knauf igeltsu ekoizle alemaniar baten filiala).\nHerriak erakargarri turistiko handia du: lurpeko galeriak eta gatz meategietako ganberak, asma eta biriketako beste gaixotasun batzuen tratamendu espeleorako ( kobazuloa ) ere asko erabiltzen direnak.\nGarraioa.\nHiriak tren-geltoki bat du.\nDemografia.\nJatorrizko hizkuntza 2001eko Ukrainako Erroldaren arabera: "}
{"id": "1056384", "revid": "12788", "url": "https://eu.wikipedia.org/wiki?curid=1056384", "title": "Ben Smith", "text": "Benjamin Robert Smith (Dunedin, Hego uhartea, 1986ko ekainaren 1a) zeelandaberritar errugbilaria da, atzelari eta hegaleko postuetan aritzen dena. 2009\u20132019 bitartean Super Rugbyko Highlanders taldean aritu ondoren, Section Paloisek kontratatu zuen 2019an, eta Japoniako Kobelco Steelersek 2021ean. 2009tik 2019ra, 84 partida jokatu zituen Zeelanda Berriko selekzioarekin. Besteak beste, 2015eko Munduko Errugbi Kopa irabazi zuen \"All Blacks\"-ekin."}
{"id": "1056385", "revid": "42829", "url": "https://eu.wikipedia.org/wiki?curid=1056385", "title": "Bakhmut", "text": "Bakhmut (ukraineraz zein errusieraz: \u0411\u0430\u0445\u043c\u0443\u0301\u0442) \u20131924 eta 2016 artean Artemivsk () edo Artiomovsk () bezala ezaguna\u2013 Ukrainako Donetsk Oblasteko Bakhmut Raioneko hiri bat da, bai eta raionaren administrazio-zentroa da. 2016ko otsailaren 4an, Ukrainako Verkhovna Rada-k hiriaren izen-aldaketa berretsi zuen, hiriaren jatorrizkora itzuliz. 2020a baino lehen, Bakhmut eskualde-mailako garrantzia duen hiria zen. Bakhmutka ibaiaren ibaiertzean dago kokaturik, Donetsk Oblasteko administrazio-gunetik 89 kilometrora; Donetsk. 2021eko biztanleria-estimazioen arabera, 72,310 biztanle ditu hiriak. \nBere garaian, Bakhmut Errusiako Inperioko Eslavo-Serbiako hiriburua izan zen, Austriako migratzaile serbiarrek ezarri zutena. 1920\u20131924 urteen artean, hiria Ukrainako SSRko Donets Gobernazioaren zentro administratiboa izan zen ere. 2022ko Ukrainaren inbasioan, talka puntu nagusi bat bihurtu zen Errusiako eta Ukrainako armaden artean, 2023ko otsailetik maiatzera. Bi aldeen galera ikaragarriak eta gero, errusiarren Wagner delako gudarosteak mendean hartu zuen."}
{"id": "1056386", "revid": "1545", "url": "https://eu.wikipedia.org/wiki?curid=1056386", "title": "Hailee Selassie", "text": ""}
{"id": "1056387", "revid": "56334", "url": "https://eu.wikipedia.org/wiki?curid=1056387", "title": "Velyka Novosilka", "text": "Velyka Novosilka () Ukrainako Donetsk Oblasteko hiri-motako kokaleku bat da; era berean, Velyka Novosilka Raioneko administrazio-zentroa da ere. 2021eko estimazioen arabera, bere biztanleria 5,365ekoa da."}
{"id": "1056388", "revid": "1545", "url": "https://eu.wikipedia.org/wiki?curid=1056388", "title": "Zewditu", "text": "Zewditu (, Askala Maryam jaioa; Werreyimenu, Wollo, \u2013 Addis Abeba, ) Etiopiako Inperioko enperatriza izan zen, 1916ko irailaren 27tik 1930eko apirilaren 2ra bitartean. XIX. eta XX. mendeetan nazioartean aintzatetsitako estatu bateko lehen emakume nagusia izan zen Afrikan. Menelik II.aren alaba, oso ezaguna izan zen bere debozio erlijiosoagatik eta Tafari Makonnenen neurri erreformisten aurka egiteagatik, hil ondoren Haile Selassie enperadorea izan baitzen."}
{"id": "1056389", "revid": "1545", "url": "https://eu.wikipedia.org/wiki?curid=1056389", "title": "Askala Maryam", "text": ""}
{"id": "1056390", "revid": "1545", "url": "https://eu.wikipedia.org/wiki?curid=1056390", "title": "Zewditu I. Etiopiakoa", "text": ""}
{"id": "1056392", "revid": "1545", "url": "https://eu.wikipedia.org/wiki?curid=1056392", "title": "Bernard Cazeneuve", "text": "Bernard Cazeneuve (Senlis, 1963ko ekainaren 2a) frantziar abokatu eta politikaria da. 2016 eta 2017 artean, Fran\u00e7ois Hollande presidentearen garaian, Frantziako lehen ministroa izan zen. Goi mailako ikasketak amaitu ondoren, bankan eta mundu judizialean hasi zen lanean. Politikan hasi zen, Frantziako Alderdi Sozialistako kide izanik, eta ardura handiko kargu ugari bete ditu."}
{"id": "1056393", "revid": "1545", "url": "https://eu.wikipedia.org/wiki?curid=1056393", "title": "George Oihanekoa", "text": "George Oihanekoa () kanado-estatubatuar marrazki bizidun telesaila da. Izen bereko film estatubatuarraren ondorengoa da, baina istorioari eta pertsonaiei dagokienez ezberdintasun batzuk ditu. Euskal Herrian ETB1ean euskaraz aireratu zuten.\nSinopsia.\nGeorge oihanean hazitako mutil bitxia da. Bertako biztanleei laguntzen saiatzen da beti eta zeregin horretan alboan izaten ditu Ed gorila, Sheep elefantea, Maggie eta Ursula lagunak. Baina beti bukatzen du bere burua larrialdiren batean sartuz."}
{"id": "1056394", "revid": "1545", "url": "https://eu.wikipedia.org/wiki?curid=1056394", "title": "George of the Jungle (telesaila)", "text": ""}
{"id": "1056395", "revid": "336", "url": "https://eu.wikipedia.org/wiki?curid=1056395", "title": "Errusiartze", "text": "Errusiartzea errusiera edo errusiar kulturako alderdiak errusiera ez diren komunitateek hartzea da. Zentzu hertsian, \u00aberrusiartze\u00bb terminoa errusierak gainerako eslaviar hizkuntzetan duen eragina izendatzeko erabiltzen dute, baita Errusiak uneren batean kontrolatzen edo kontrolatu dituen lurralde baltikokoetan edota beste familietan ere. Zentzu historikoan, terminoa Errusiar Inperioaren eta Sobietar Batasunaren politikei dagokie (ofizialak zein ez ofizialak), beren konstituziogile nazionalei eta Errusiako gutxiengo nazionalei dagokienez, errusiar domeinua baitzuten helburu.\nErrusiartzearen eragin-eremu nagusiak politika eta kultura dira. Politikan, errusiartzearen elementu nagusia erakunde nazionaletan posizio administratiboak hartzeko errusiarrak izendatzea da. Kulturan, errusiartzea gai ofizialetan errusieraren erabilera eta errusierak hizkuntza nazionaletan duen eraginean nabarmentzen da nagusiki. Errusiar populazioaren aldeko desplazamendu demografikoa ere errusiartze-modutzat hartzen da."}
{"id": "1056397", "revid": "1545", "url": "https://eu.wikipedia.org/wiki?curid=1056397", "title": "Marijinsky Jauregia", "text": "Marijinsky Jauregia () Kiev hirian dagoen jauregi barrokoa da, Dnieper ibaiaren ondoan dagoena. 1752an eraikia, gaur egun, Ukrainako presidentearen egoitza da eta Verkhovna Radako egoitzaren ondoan dago.\nHistoria.\n1744an Elisabet I.a Errusiakoa enperatrizak jauregia eraiki eta Bartolomeo Rastrellik, garai hartan Errusiar Inperioan lan egiten zuen arkitektorik ospetsuenak, diseinatu zuen. Rastrelliren ikasleetako batek, Ivan Fiodorovitx Mitxurinek, beste arkitekto batzuekin batera, jauregia osatu zuen 1752an. Elisabet enperatriza, ordea, ez zen jauregia ikusteko adina bizi izan. Jauregian geratu zen lehen monarka Katalina II.a enperatriza izan zen, 1787an Kiev bisitatu zuena. XVIII. mendearen amaieran eta XIX. mendearen hasieran, jauregia Gobernadore Nagusien egoitza nagusia izan zen.\nXIX. mendearen hasieran, jauregiak su hartu zuen. Mende erdi geroago, 1870ean, Alexandro II.a Errusiakoak jauregia berreraikiarazi zuen Konstantin Mayevsky arkitektoaren eskutik, marrazki zaharrak eta akuarelak gidari gisa erabiliz. Gero, Maria Aleksandrovna enperatrizaren omenez, izen berria eman zioten. Bere nahiagatik, parke handi bat ezarri zen jauregiaren hegoaldean. Jauregia familia inperialeko kide bisitarientzako egoitza gisa erabili zen 1917 arte.\n1917 eta 1921 arteko Ukrainako Independentzia Gerraren urteetan, jauregia Batzorde Iraultzailearen egoitza gisa erabili zuten, bereziki Kieveko Altxamendu Boltxebikearen garaian. 1920ko hamarkadan, eraikina nekazaritza-eskola batena zen, eta handik gutxira museo bihurtu zen. Mariyinskyk kalte larriak jasan zituen Bigarren Mundu Gerran, eta 1940ko hamarkadaren amaieran berreraiki zuten. Beste zaharberritze garrantzitsu bat 1980ko hamarkadaren hasieran osatu zen."}
{"id": "1056398", "revid": "1545", "url": "https://eu.wikipedia.org/wiki?curid=1056398", "title": "Marinski Jauregia", "text": ""}
{"id": "1056400", "revid": "1545", "url": "https://eu.wikipedia.org/wiki?curid=1056400", "title": "Urrezko Atea (Kiev)", "text": "Urrezko Atea () Kiev hirian dagoen ate monumentala da. Jaroslav Jakintsua Kieveko Ruseko Printze Handiaren erregealdian eraiki zuten, XI. mendearen erdialdean. Bere izena Konstantinoplako harresietako ate famatuarena bera da, Bizantziar Inperio boteretsuarekin berdintzeko Jaroslav anbizioa adieraziz.\n1240an, mongoliarren inbasioan zehar, Batu Khanek partzialki suntsitu zuen. XVI. eta XVII. mendeetan ere, sarbide zeremonial gisa erabili zuten, nahiz eta egoera txarrean egon. XVIII. mendean, lurrez estali zuten, eta 1832an berriro aurkitu zituzten haren hondakinak.\nXX. mendean, eta 1982an, hiriaren 1500. urteurrena zela eta, eraikina guztiz berreraiki zuten, monumentuaren jatorrizko itxurari buruzko dokumentaziorik ez zegoen arren. Pabiloi baten ondoan dago, 1970eko hamarkadan eraikia, eta atearen eta hiriaren historiari buruzko museo bat du. "}
{"id": "1056401", "revid": "56334", "url": "https://eu.wikipedia.org/wiki?curid=1056401", "title": "Mikel Azparren Arizkuren", "text": "Mikel Azparren Arizkuren (Iru\u00f1a, Nafarroa Garaia, 1981eko maiatzaren 21a - ) euskal herritar futbolari ohia da. Erdiko atzelari lanetan aritzen zen. Gaur egun entrenatzailea da."}
{"id": "1056403", "revid": "1545", "url": "https://eu.wikipedia.org/wiki?curid=1056403", "title": "Vydubytsikyko monasterioa", "text": "Vydubytsikyko monasterioa () Kiev hirian dagoen monasterio ortodoxoa da, Dnieper ibaiaren ondoan dagoena. 1070ean Vsevolod I.a Kievekoa printzeak eraikia, Vladimir II.a Monomako eta bere ondorengoek familia-monasterio bilakatu zuten. Sobietar garaian, Ukrainako Arkeologia Institutuaren egoitza izan zen."}
{"id": "1056404", "revid": "1545", "url": "https://eu.wikipedia.org/wiki?curid=1056404", "title": "San Migel monasterioa (Kiev)", "text": ""}
{"id": "1056406", "revid": "9061537", "url": "https://eu.wikipedia.org/wiki?curid=1056406", "title": "Spin Master", "text": "Spin Master Kanadako jostailu eta entretenimendu-enpresa multinazional bat da, haurrentzako kontsumo produktuak merkaturatzen dituena. Bere marken artean \"Bakugan\", Gund, Etch A Sketch, Meccano/Erector, Air Hogs, \"PAW Patrol\", Aquadoodle, Tech Deck, Hatchimals, Rubiken kuboa, Zoomer eta LoliMix daude. Spin Master-ek 1.600 pertsona baino gehiago enplegatzen ditu mundu osoan Australia, Kanada, Txina, Frantzia, Alemania, Hong Kong, India, Italia, Japonia, Mexiko, Herbehereak, Polonia, Eslovakia, Suedia, Erresuma Batua, Estatu Batuak eta Vietnam herrialdeetan bulegoekin. \n2002az geroztik, Spin Master-ek 92 \"Urteko Jostailua\" (TOTY) izendapen jaso ditu produktu-kategoria ezberdinetan 28 garaipen lortuz, \"Urteko Jostailu Berritzaile\"rako 13 TOTY izendapen barne, beste edozein jostailu konpainiak baino gehiago. 2022an, Spin Master-ek film luzerako Golden Screen saria irabazi zuen, Kanadako Zinema eta Telebistako Akademiak aurkeztutako PAW Patrol: The Movie filmagatik. Golden Screen sariak 2021eko urtarrilaren 1etik 2022ko otsailaren 24ra Kanadako txarteldegirik altuena bildu zuen film kanadarra saritzen du. 2021etik aurrera, Chase poliziaren kumea eta Marshall suhiltzaileen kumea, \"PAW Patrol\"-eko bi pertsonaiak, konpainiaren maskotak dira."}
{"id": "1056408", "revid": "1545", "url": "https://eu.wikipedia.org/wiki?curid=1056408", "title": "San Andres eliza (Kiev)", "text": "San Andres eliza (; ) Kiev hirian dagoen eliza barrokoa da, muino baten gainean dagoena. 1744 eta 1754 artean eraikia, Elisabet I.a Errusiakoa enperatrizak Bartolomeo Rastrelli arkitektoa hautatu zuen. Zimendatze-arazoak ohikoak izan dira, eta kezka handia sortu dute hondoratzeko arriskuari buruz."}
{"id": "1056409", "revid": "1545", "url": "https://eu.wikipedia.org/wiki?curid=1056409", "title": "Krimeako Tatariera", "text": ""}
{"id": "1056410", "revid": "336", "url": "https://eu.wikipedia.org/wiki?curid=1056410", "title": "Eufrosina Polotskekoa", "text": "Eufrosina Polotskekoa (; 1110\u20131173) eslaviar moja izan zen, Vseslav Polotskekoaren iloba.\nEzkontzeko proposamen guztiei uko egin zien eta, gurasoek jakin gabe, izeba abadesa zen komentura ihes egin eta moja bihurtu zen. Gero, bere komentua sortu zuen. Liburuak kopiatzen ematen zuen denbora, eta lortzen zuen dirua pobreen artean banatzen zuen. Gainera, bi eliza eraiki zituen, eta bat, Salbatzaile Santuaren eliza, oraindik zutik dago, eta Bielorrusiako arkitektura-monumentu goiztiar preziatuenetakotzat jotzen da.\nBere bizitzaren amaiera aldera, Lur Santurantz erromesaldi bat egin zuen, eta bertan hil zen 1167. urtearen ondoren. Bere gorpua, Saladinok 1187. urtean Jerusalem konkistatu ondoren, monjeek Kievera eraman zuten eta Leize-Zuloetako Monasterioan utzi zuten. 1910ean, santuaren aztarnak Polotsk jaioterrira eraman zituzten. Bere jaieguna maiatzaren 23an ospatzen dute."}
{"id": "1056412", "revid": "65203", "url": "https://eu.wikipedia.org/wiki?curid=1056412", "title": "David Singmaster", "text": "David Breyer Singmaster (Ferguson, Missouri, 1938ko abendua - 2023ko otsailaren 13a) Londresko South Bank Unibertsitatean, Ingalaterran, matematikako irakasle izan zen. Bere burua metagrobologoa gisa deskribatu zuen, Buru-hausgarri mekanikoen eta igarkizunen liburuen bilduma pertsonal handia zuen. Rubiken kuboaren lehen adoptatzaile eta sustatzaile gogotsu izateagatik da ospetsuena. 1979an biltzen hasi \"zen Rubiken \"Kubo Magikoa\"ri buruzko bere oharrak Kuboaren\" lehen azterketa matematikoa eman zuen, baita argitaratutako lehen soluzioetako bat ere. Liburuak bere kuboaren notazioa zuen, Rubik-en kuboaren mugimenduak grabatzeko aukera ematen zuena, eta azkar bihurtu zen estandarra.\nBuru-hausgarriaren historialaria eta buru-hausgarrien konpositorea izan zen aldi berean, eta bere buru-hausgarri asko egunkari eta aldizkarietan argitaratu ziren. Zenbakien teorian, Singmaster-en aieruak dio Pascal-en triangeluan 1 ez den zenbaki bat ager daitekeen kopuruaren gainean goi-borne bat dagoela."}
{"id": "1056413", "revid": "20653", "url": "https://eu.wikipedia.org/wiki?curid=1056413", "title": "Metagrobologia", "text": ""}
{"id": "1056415", "revid": "129250", "url": "https://eu.wikipedia.org/wiki?curid=1056415", "title": "Jessie Boucherett", "text": "Jessie Boucherett, jaiotzez, Emilia Jessie Boucherett (North Willingham, Ingalaterra, 1825eko azaroa - ib.1905eko urriaren 18a) emakumeen eskubideen aldeko ekintzaile ingelesa izan zen.\nBizitza.\n1825eko azaroan jaio zen North Willinghamen, Market Rasen inguruan (Lincolnshire) . Aitona Ayscoghe Boucherett teniente koronela izan zen. \"Lau Byerley andere\u00f1oen\" eskolan hezia izan zen (Josiah Wedgwood-en alabak, Thomas Byerley-ren bazkidea), Avonbank-en, Strat-on-Avon. Han, Gaskell andrea ikasle izan zen. \nEmakumeen eskubideen alde Boucherettek egindako jarduera \"English Woman's Journalen\" irakurketan oinarritu zen. Irakurketa horrek bere helburuak islatzen zituen, eta \"Edinburgoko Aldizkarian\" artikulu bat argitaratu zen XIX. mendearen erdiko urteetan Ingalaterran zeuden emakume 'azaleko' ugarien arazoei buruz. Garai hartan, gizonak baino emakume gehiago zeuden biztanlerian. \n1865eko azaroaren 21ean, Jessie Boucherett-ek, Barbara Bodichon eta Helen Taylorren laguntzarekin, Parlamentuan erreforma bat egiteko ideia planteatu zuen, emakumeen botorako eskubidea lortzeko, eta hori ez zen erraza izan, kontzientziazio- eta sentsibilizazio-kanpainak egin behar izan baitziren. \nBarbara Bodichon eta Adelaide Anne Procterrekin, Boucherett-ek 1859an Emakumearen Enplegua Sustatzeko Elkartea sortzen lagundu zuen. 1926an, \"Emakumearen Prestakuntza Sustatzeko Elkartea\" bihurtu zen, gero, \"Futures for Women\" ongintza-erakunde erregistratua. \n1859an, Boucherett eta Procter \"Langham Place\" Taldean sartu ziren, 1857 eta 1866 artean aktibo egon zen emakumeen egoera hobetzeko kanpaina egin zuen talde txiki, baina zehatz bat zen. Boucherett emakumeen sufragio-mugimenduaren sustatzailea izan zen, eta Emakume Ezkonduen Jabetzaren Legearen defendatzaile sendoa. \"Englishwoman's Review\" sortu zuen 1866an, eta 1870era arte argitaratu zuen, Lydia Beckerrekin \"Women's Suffrage Journal\" sortu zuen arte. "}
{"id": "1056416", "revid": "56334", "url": "https://eu.wikipedia.org/wiki?curid=1056416", "title": "Londresko South Bank Unibertsitatea", "text": "Londresko South Bank Unibertsitatea (LSBU) Elephant and Castlen (Londres) dagoen unibertsitate publikoa da. Londresko Southwark hirian du egoitza, Tamesisen hegoaldeko ibaiertzean, eta hortik hartzen du izena. 1892an Borough Polytechnic Institute bezala sortu zen, eta 1992an unibertsitate izaera lortu zuen 1992ko Irakaskuntza Aurrerago eta Goi Mailako Legearen arabera .\n2003ko irailean, unibertsitateak azken izenaren aldaketa jasan zuen Londresko South Bank Unibertsitatea (LSBU) izateko eta ordutik hainbat zentro berri ireki ditu, besteak beste, Osasun eta Gizarte Zaintza Eskola, Eraikinetako Energia Eraginkor eta Berriztagarrien Zentroa (CEREB). Ikasleen Zentro berria, Enterprise Center bat eta Elephant Studios media center berria. Unibertsitateak 16.840 ikasle eta 1.700 langile ditu. \n2016ko azaroan, unibertsitatea Urteko Unibertsitate Ekintzaile izendatu zuten Times Goi Mailako Hezkuntza sarietan. 2017ko inaugurazioko Teaching Excellence Framework-ean, Londresko South Bank Unibertsitateak Zilarrezko kalifikazioa jaso zuen. "}
{"id": "1056419", "revid": "129250", "url": "https://eu.wikipedia.org/wiki?curid=1056419", "title": "Lilly Maxwell", "text": "Lilly Maxwell edo Lily Maxwell (Scotland, Eskozia, 1800 ingurua - 1876ko urriaren 24a) sufragista britainiarra izan zen, eta M\u00e1nchesterren kanpainaren aldeko botoa eman zuen lehen emakumea omen zen. Horrek proba-kasu garrantzitsu bat ekarri zuen Eskaera Komunen Gortean.\nBizitza.\nMaxwell 1800 inguruan jaio zen. M\u00e1nchesterreko denda baten jabea zen, eta, beraz, gizon bat izan balitz, botoa eman zezakeen. Haren izena M\u00e1nchesterreko boto-emaileen zerrendan agertu zen. Botoa eman zuen lehen emakumea ez zen izan, baina kasu honetan Lydia Beckerrek proba-kasu bat izatera bultzatu zuen. Erregistroek erakusten dutenez, emakumeek Britainia Handian bozkatu zuten, eta, agian, hogeita hamar Lichfielden 1843an. Jabetzak zituzten eta Maxwell bezalako etxeak zuzentzen zituzten emakumeak ziren. Maxwellek produktu-sorta bat saltzen zuen denda bat zuen, baxerekin hasi eta hareharri gorria ere bai. Botoa ematera joan zenean, ofizialak baimena eman zion Maxwelli Chorltongo Udalean botoa emateko. Jacob Brighten aldeko botoa eman zuen Maxwellek, kausa sufragistaren aldekoa. Beckerrek beste 5.346 emakume familiaburu animatu zituen beren izenak hauteskunde-zerrendetan ager zitezen eskatzeko. Erreklamazio horiek Sir John Coleridge-k eta Richard Pankhurst-ek aurkeztu zituzten, Chorlton-en, Lingsen aurka, 1868ko azaroaren 2an. Legea ez zen argia, legeria egokiak ez baitzuen \"gizonak\" hitza sartzen, \"gizona\" termino anbiguoa erabiltzen baitzuen. Erreklamazioaren emaitza kasuaren aurkakoa izan zen, emakumeek ezin zuten hauteskunde britainiarretan bozkatu.\nMaxwell \"Withington Workhouse\" asiloan sartzera behartu zuten eta 1876ko urrian hil zen."}
{"id": "1056420", "revid": "201", "url": "https://eu.wikipedia.org/wiki?curid=1056420", "title": "Ur bero", "text": ""}
{"id": "1056422", "revid": "12788", "url": "https://eu.wikipedia.org/wiki?curid=1056422", "title": "TJ Perenara", "text": "TJ Perenara (Porirua, Ipar uhartea, 1992ko urtarrilaren 23a), izen osoa Thomas Tekanapu Rawakata, zeelandaberritar errugbilaria da, uztartze-erdilari postuan jokatzen duena, bai Super Rugbyko Highlanders taldean, bai Zeelanda Berriko selekzioan. Besteak beste, 2015eko Munduko Errugbi Kopa irabazi zuen \"All Blacks\"-ekin."}
{"id": "1056425", "revid": "336", "url": "https://eu.wikipedia.org/wiki?curid=1056425", "title": "Umetoki-lepoa", "text": ""}
{"id": "1056428", "revid": "16654", "url": "https://eu.wikipedia.org/wiki?curid=1056428", "title": "Unai Ropero", "text": "Unai Ropero P\u00e9rez (Gasteiz, Araba, 2001eko azaroaren 20a) futbolari arabarra da. Aurrelari moduan aritzen da."}
{"id": "1056446", "revid": "56334", "url": "https://eu.wikipedia.org/wiki?curid=1056446", "title": "Villal\u00f3n gazta", "text": "Villal\u00f3n gazta Burgosko gaztaren antzera gazta fresko bat da, Valladolideko Villal\u00f3n de Campos herriaren inguruan egiten dena. Ardi gaztarekin egin da tradizionalki, gaur egun behi esnearekin ere nahasten da edo zuzenean behiarenarekin bakarrik egiten da. Ez du azalik eta ahalik eta azkarren jan behar da. Pata de mulo bertako beste gazta onduarekin lotua dago. Zilindro muduan saltsan da normalean batzuetan behi esnearekin nahastu edo honekin ere egiten da. Fruituekin edo gozoekin edo entsaladetan jan daiteke."}
{"id": "1056447", "revid": "88969", "url": "https://eu.wikipedia.org/wiki?curid=1056447", "title": "Alaitz Biritxinaga", "text": "Alaitz Biritxinaga Abadiano (Atxondo, Bizkaia, 1974ko ekainaren 22a ) txirrindulari-epailea da. Emakumezkoen Euskal Herriko Lehen Itzulian (lehen aldiz Itzulia izena izan du) lehenengo emakume zuzendaria izan da.\nBiografia.\nAlaitz Biritxinagak zainetan du txirrindularitza. Bere etxean beti zegoen presente. Betidanik izan da bizikletazalea eta bere kontura bizikleta gainean ibili da, nahiz eta inoiz lasterketetan parte hartu ez, egon ere emakumeen karrera gutxi baitzegoen sasoi hartan, lauzpabost baino ez. Senarra Eibar txirrindulari-taldeko zuzendaria da. Bizikletaren gainean egunero jarri, eta bueltatxoa egiten du inguruetan.\nIbilbidea.\nEpaile.\nZaletasunetik epaile izatera joateko bidea ia nahigabe egin zuen eta honelaxe gogoratzen du:\"Joan nintzen hemen alboko bizikleta denda batera, Tra\u00f1a-Matienako bizikleta denda batera, eta Javi Elorriaga txirrindulari ohiak epaileak behar zituztela esan eta baietz erantzun nion. Horretarako prestatu egin behar, eta azterketak gainditu. Araudia ikasi beharra dago azken batean, eta mailak daude: herrikoa, eskualdekoa, nazionala..\".Horrelaxe hasi zen epaile, non eta herriko lasterketan. Herrialdean eta Euskal Herrian ibiltzen da, kanpora atera gabe, eta, zaletasunari esker, hainbat bazter ezagutu ditu. Epailearen lana batez ere txirrindulariak eta taldeak zaintzea da tranpak ez egiteko (kotxeari helduta joan, abituallamientoa behar ez den lekuan egin, emisora kontuak\u2026) Gainera denborak hartzen dituzte meta bolanteetan, sprinetan zein helmugan. Lan hori guztia egiteko bost epaile joaten dira, haietariko bat motorrean eta beste laurak autoan, txandaka. Lasterketaren batean erabakiren bat hartu behar izan duenean, emakume izatearren inor ez da bere erabakia gutxiesten saiatu, errespetua da balio nagusia txirrindularitzan.\nInoiz ere ez. Inork ez du nire erabakia gutxietsi, eta inork ez nau emakume izateagatik gutxietsi. Txirrindularitzako balio nagusia errespetua da eta lasterketetan momentu beroak egoten diren arren, inork ez dit inoiz errespetua galdu.\n90eko hamarkadan hasi zen epaile, beraz, mende laurdena baino gehiago eman du epaile lanetan. Txirrindularitzan bulegoko lanean zein errepidean emakume asko dago lanean. Mutilen Itzulian bertan, ondotik jarraitzen ez badu ere, bulego lanak egiten ditu: epaileak bideratu, akreditazioak kudeatu\u2026 Julian Erasok, gizonezko Itzuliaren zuzendariak, \u201c2022an Itzulia Woman lasterketarako zuzendaria izango zara\u201d esatean harritu egin zen. Momentuan pentsatu zuen gauza bakarra Emakumezkoen Euskal Herriko Itzulian izan zen, maila gorenari horrela deitzen baitzaio. Baina ez da zuzendari bakarra izan, 2022ko gizonezkoen Giroan, esaterako, emakume bat egon da zuzendari, Rosella Bonfanti. Deigarria izan da I. World Tour mailako Itzulian ere emakume bat izatea zuzendari. Egia esan, urte osoko lanetan gero eta emakume gehiago dabil. World Tour mailako lasterketa bateko zuzendaria izatea ametsa zen Bitxinagarentzat eta lanari ekin zion. \nZuzendari.\nZeregin handi horren barruan, karguarenak berarenak izango ditu lasterketako egunetan. Etapak hasi aurretik, irteeran egon behar da, txirrindulariek sinadura-kontrola pasatzen duten bitartean. Taldeetako zuzendariekin ere egoteko baliatzen da tarte hori, horrela tokatzen bada, behintzat. Eta gero, agintariekin-eta egon behar izaten da, harremanetarako. Etapa hasierari, irteera neutralizatua amaitzen denean, zuzendariak berak ematen dio hasiera. Orduantxe azaltzen da zuzendaria pelotoiaren aurrean, auto barruan, gorputz erdia kanpoan eta banderatxoa eskuan duela. Txistua jo, eta etapari hasiera ofiziala ematen dio. Gero, lasterketa abian dela, ihesaldiak badira, aurrekoen eta tropelaren artean joan behar izaten du. Dena zaintzea eta kontrolpean edukitzea izaten da haren lana. Bukaeran, bilera egiten du epaileekin, eguna zer moduz joan den aztertzeko. Normalean, ez da arazo handirik izaten, eta bere-berean joaten dira gauzak. Biritxinaga erorikoek kezkatzen dute gehien, ez baitaude bere esku. \nAlaitz Biritxingak zera dio:\"Emakumeok azaldu egin behar dugu geure burua; ezin gara atzean geratu, eta aukera hau paregabea izan da denontzat gizon eta emakumeen arteko berdintasunean urratsak egiten segitzeko. Ari gara lanean, baina asko dago egiteko oraindik. Adibidez, Itzuliak segida izan behar du\".\nEmakumeen Lehen Itzulia (World Tour).\n2022ko maiatzaren 13tik 15era izan zen Emakumeen Lehen Itzulia, 3 etapa eta 364 km izan zituela. Lehen edizio horretan 22 taldek parte hartu zuten, munduko onenak, besteak beste, Estatu Batuetakoak, Frantziakoak eta Italiakoak egon ziren. Euskal Herriko talde hauek parte hartu zuten: BizkaiaDurango, Laboral Kutxa Fundaci\u00f3n Euskadi, Eneicat RBH Global eta Sopela Women\u2019s Team.\nEmakume gehiago, karrera gehiago, \u2018boom\u2019 gehiago.\nEuskal Herriko emakume txirrindulari erreferenteak mundu guztian ezagunak izan ziren Joane Somarriba eta Eneritz Iturriagaetxebarria izan dira. Gero, besteak beste, Ane Santisteban, Eider Merino, Lurdes Oiarbide, Arantza Azpiroz, Eider Antxustegi etorri ziren. \nAlaitz Biritxinagaren ustez: \u201cDirua dela arazo esaten da, baina \u2018Boom\u2019 handiagoa eman behar zaio emakumezkoen txirrindularitzari.\u201d"}
{"id": "1056448", "revid": "8943837", "url": "https://eu.wikipedia.org/wiki?curid=1056448", "title": "Vila do Porto", "text": "Vila do Porto Portugalgo hiribildu eta udalerri bat da, Azoreetako Santa Maria uhartean kokatua. Hiribildua udalerriaren hiriburua da. 2011ko datuen arabera, udalerriak 97,18 km\u00b2-ko azalera eta 5.552 biztanle zituen 5 \"freguesiatan\" zehar.\nGeografia.\nFreguesiak.\nUdalerria ondorengo 5 \"freguesiak\" osatzen dute:"}
{"id": "1056449", "revid": "129250", "url": "https://eu.wikipedia.org/wiki?curid=1056449", "title": "Rosa Dev\u00e9s", "text": "Rosa Dev\u00e9s Alessandri (Santiago, 1950eko urtarrilaren 23a) Txileko biokimikaria, akademikoa eta hezitzailea da. 2022 urtean, Txileko Unibertsitateko errektore hautatu zuten, eta kargu hori hartu duen lehen emakumea izan da.\nBizitzako lehen urteak.\n ingeniariaren eta Rosa Alessandri Montes zuzendariaren alaba da. Alessandri familiaren aldetik, biloba da, Jorge Alessandri Rodr\u00edguez presidentearen iloba eta presidentearen birbiloba.\nGaztaroan arte eszenikoak garatu zituen, bere fakultateko antzerki konpainian parte hartuz, eta 30 urtez baleta ikasiz.\nRosa Dev\u00e9s Alessandrik biokimika ikasi zuen Txileko Unibertsitateko ; 1974ko ekainaren 3an biokimikari titulua lortu zuen. 1978an Western Ontario Unibertsitateko (Kanada) Biokimikako doktoretza lortu zuen. Ondoren, Los Angelesen (AEB) doktoratu ondoko ikasketak egin zituen Biokimika Sailean.\nEzkonduta dago Jorge Las Heras Bonettorekin eta seme bat dute.'\nIbilbide akademikoa.\n1980tik biofisika irakatsi zuen, eta fisiologia zelularra ikertu zuen.\n1980ko hamarkadan, Andr\u00e9s Bello Unibertsitate Taldearen parte izan zen. Talde horretan akademikoek erregimen-aldaketa sustatzen zuten eta unibertsitatea eraldatze-eremu gisa babesten zuten. Horren barruan, Demokraziarako Ikasketa Zentroko \"Unibertsitate Erreforma\" argitalpenaren zuzendaria izan zen.\n1990eko hamarkadan, ahalegin handia egin zuen (ICBM) indartzeko, Txileko Unibertsitateko zuzendariordea baitzen. Hezkuntza zientifikoa indartzera bideratutako hainbat ekimenetan parte hartu du, eta 2002az geroztik Ikerkuntzan oinarritutako Zientzietako Hezkuntza Programan (ECBI) parte hartu du, oinarrizko hezkuntzako ikasleentzat. 2003az geroztik, kide da.\n2000. urteaz geroztik, bere lan akademikoarekin batera, unibertsitateko kudeaketa instituzionalean zenbait kargu izan ditu. errektoregoan, Txileko Unibertsitateko Gai Akademikoetako Errektoreordetzako graduondoko eta tituluondoko zuzendaria izan zen 2006 eta 2010 bitartean, eta, gero, 2010 eta 2014 bitartean, prorrektora. Azken urte horretan, errektoreak Gai Akademikoetako errektoreorde izendatu zuen. Azken eginkizun horretan, Goi-heziketako Erreformaren Kontseiluko bozeramale gisa egindako lanagatik nabarmendu da.\n2022an, kandidatura iragarri zuen Dev\u00e9sek 2022-2026 aldirako. Maiatzaren 12an Txileko Unibertsitateko lehen emakumezko errektore izendatu zuten 2022-2026 denboraldirako, eta emandako botoen %51,69 lortu zuen."}
{"id": "1056450", "revid": "56334", "url": "https://eu.wikipedia.org/wiki?curid=1056450", "title": "Friend of Dorothy", "text": "Ingelesezko argot homosexualean, Friend of Dorothy () gizon homosexual bat edo, zentzu zabalean, LGBTQ taldeko edozein kide izendatzeko erabiltzen den eufemismo bat da. Bigarren Mundu Gerratik behintzat dokumentatuta dago esaldia; garai hartan, Estatu Batuetan legez kanpokoak ziren ekintza homosexualak. Norbait \"Dorothyren adiskidea\" dela esatea sexu-orientazioari buruz hitz egiteko erabilitako eufemismoa zen, besteek esanahia jakin gabe."}
{"id": "1056451", "revid": "448", "url": "https://eu.wikipedia.org/wiki?curid=1056451", "title": "Dorothyren adiskide", "text": ""}
{"id": "1056452", "revid": "448", "url": "https://eu.wikipedia.org/wiki?curid=1056452", "title": "Dorothyren lagun", "text": ""}
{"id": "1056453", "revid": "448", "url": "https://eu.wikipedia.org/wiki?curid=1056453", "title": "LGBTQ", "text": ""}
{"id": "1056454", "revid": "119347", "url": "https://eu.wikipedia.org/wiki?curid=1056454", "title": "Laureano P\u00e9rez Arcas", "text": "Laureano P\u00e9rez Arcas ( Requena, Valentzia, 1824ko uztailaren 4a - 1894ko irailaren 24a ) espainiar zoologoa izan zen. \nBiografia.\nGaztetan Madrilera joan zen bere anaia zahar Antoniorekin, Madrilgo Unibertsitatean ikastera. Anaia Zuzenbidean lizentziatu zen. Laureano, berriz, 1843an zoologian lizentziatu baino lehen, Mariano de la Paz Graells zientzialariaren laguntzaile izan zen bere zoologia katedran. 1846ean zoologian doktoratu zen. Handik urtebetera Madrilgo Unibertsitateko lehen mailako errejidore izan zen, eta Unibertsitateko zoologiako katedra lortu zuen. 1857an, fakultateko idazkari izendatu zuten.\n1868ko Iraultzak Espainian gizarte aldaketa sakonak ekarri zituen; horren ondorioetako bat izan zen \"Real Sociedad Espa\u00f1ola de Historia Natural\" (RSEHN) sortzea. Elkartea egiteko ideia P\u00e9rez Arcasen etxean egin ohi ziren naturzale-bileretan garatu zen. Elkartea 1871eko otsailaren 8an eratu zuten, \"Instituto Industrial\"-eko irakasle gelan, eta 14 sortzaileen artean harekin batera zeuden, besteak beste, Miguel Colmeiro Penido, Gonz\u00e1lez Hidalgo, Jim\u00e9nez de la Espada, Mart\u00ednez y S\u00e1ez, Paz y Membiela, Jos\u00e9 Mar\u00eda Solano, Serafin Uhagon, Vilanova y Zapater eta Ignacio Bol\u00edvar. Lehen argitalpena egiteko behar ziren 3000 pezetak denen artean jarri zituzten, eta urte amaierarako 240 sozio ziren. RSEHN barruan P\u00e9rez Arcasek hainbat kargu bete zituen, besteak beste lehendakariarena 1873 eta 1892 urteetan. Denborarekin elkartea handituz joan zen, 1920ko hamarkadarako Espainiako elkarte zientifiko garrantzitsuena bihurtuz.\nP\u00e9rez Arcas batez ere entomologia, malakologia eta iktiologian aritu zen. Frantziako bilduma entomologikoak ezagutzeko, 1860an Besan\u00e7onen Frantziako Entomologia Elkarteak antolatutako espedizioan parte hartu zuen.\n1861ean \"Tratado de Zoologia\" izeneko liburua idatzi zuen, Espainiako eta Amerikako hainbat unibertsitatetan testu liburu bihurtu zena. \n1865ean Zientzia Zehatzen, Fisikoen eta Naturalen Errege Akademiaren saria irabazi zuen \"Fauna ictiol\u00f3gica fluviatis, palustre y marina peninsularis\" lanarengatik. 1866an elkarte horretan sartu zen akademiko bezala; sarrera ekitaldian, \"Trabajos zool\u00f3gicos realizados en Espa\u00f1a, sobre todo en los siglos m\u00e1s florecientes de su historia\" izeneko lana aurkeztu zuen.\n1870ean, Miguel Colmeiro eta Ignacio Bol\u00edvar Urrutiarekin, urte horretan sortutako Espainiako Mapa Geologikoa egiteko Batzordearen zoologia atalean kolaboratu zuen.\n1873an Madrilgo Parke Zoologikoa sortu zuen batzordeko kide izan zen.\n1890ean Madrilgo Unibertsitateko dekano izendatu zuten . "}
{"id": "1056459", "revid": "71145", "url": "https://eu.wikipedia.org/wiki?curid=1056459", "title": "Atabaka", "text": "Atabaka edo atabaska esaten zaio eliza batean limosnak biltzeko balio duen kaxari. Zurezko kutxa edo kaxa bat izan ohi da (edo beste material batzuetan), eta irekidura bat izaten du limosnak sartzeko, elizaren funtzionamenduaren alde edo ongintzazko helburuarekin. \nFormatu ohikoenean, hauteskundeetan erabiltzen diren hautetsontziek baino txikiagokoak diren boto-kutxen antza du. Giltzaz itxita egon ohi da, eta, sarritan, sistema bat izaten du elizetako paretan kokatzeko.\nEuskal Herrian, arrantzaleen kofradien artean ere erabili izan dira, bozketak egiteko edo gauzaren batzuk goredetzeko. Pio Barojak eleberri batean arrantzale batek erabilitako atabaka bat aipatzen du, bi zirrikitu dituena, eta termino horrekin Yon Etxaidek itzulia (\"Xanti andia itxas-gizonaren bizitza ta kezkak\" - \"Las Inquietudes de Shanti Andia)\"\".\""}
{"id": "1056460", "revid": "20653", "url": "https://eu.wikipedia.org/wiki?curid=1056460", "title": "Elephant and Castle", "text": "Elephant and Castle Ingalaterrako Londreseko errepide bidegurutze garrantzitsu baten inguruko eremu bat da, Southwark-eko London Borough-en. Izenak modu informalean Walwortheko eta Newingtoneko zati handi bat aipatzen du, izen bereko Londresko metro geltokitik gertu dagoelako. Izena bertako ostatu batetik dator. mendearen lehen erdian, bizitasuna zela eta, eremua \"hegoaldeko Londresko Piccadilly\" izenez ezagutzen zen. Azken urteotan, Londresko erdialdeko zati gisa ikusten da Londresko metroko 1. Zonan kokatuta dagoelako."}
{"id": "1056465", "revid": "1519", "url": "https://eu.wikipedia.org/wiki?curid=1056465", "title": "Botijo", "text": ""}
{"id": "1056471", "revid": "56334", "url": "https://eu.wikipedia.org/wiki?curid=1056471", "title": "Hymenophyllum tunbrigense", "text": "Hymenophyllum Tumbrigense edo heletxilla landarea hymenophyllaceae familiakoa, iratze mota bat da. Gomera, Tenerife eta Kanaria Handiko uharteetan du jatorria, eta inguru urtsuetan kokatzen da. Euskal Herriko leku gutxi-batzuetan ere aurki daiteke, batez ere, Nafarroako ipar-mendebaldean. Bere familian beste landare batzuk ere badaude, adibidez, Vandenboschia. \nBizi-baldintzak.\nItzaletan eta leku hezetan egon behar du bizi ahal izateko. Baso hostoerorkorra leku egokia da heletxilla aurkitzeko.\nBanaketa.\nLandare hau mundu osoan zehar dago baina landaredia gehiena Europa mendebaldeko eskualde ozeanikoetan egoten da, Britaniar uharteetan bereziki. \nBitxikeriak.\nHeletxilla generoaren izena (Hymenophyllum tumbrigense) grekozko \"hymen\" eta \"phyllom\"-etik dator eta mintz eta oso hosto mehea esan nahi dute."}
{"id": "1056472", "revid": "56334", "url": "https://eu.wikipedia.org/wiki?curid=1056472", "title": "Oskol", "text": "Oskol hurrengoa izan daiteke:"}
{"id": "1056474", "revid": "20653", "url": "https://eu.wikipedia.org/wiki?curid=1056474", "title": "Walworth", "text": "Walworth Ingalaterrako Londres hegoaldeko barruti bat da, Southwark-eko barnean dagoena. Hegoaldean Camberwell eta iparraldean Elephant and Castle ondoan dago, eta Charing Crossetik 3,1 Km-ra hego-ekialdean.\nWalworth-eko kale nagusiak Old Kent Road, New Kent Road eta Walworth Road dira."}
{"id": "1056476", "revid": "65203", "url": "https://eu.wikipedia.org/wiki?curid=1056476", "title": "Anthony Albanese", "text": "Anthony Norman Albanese (Sydney, 1963ko martxoaren 2a) australiar politikaria da. Australiako lehen ministroa da 2022ko maiatzaren 23tik.\nAita italiarra zen jatorriz eta ama irlandarra. Sydneyko Unibertsitatean ekonomia ikasi zuen eta garai honetan Australiako Alderdi Laboristan sartu zen. 1996an aukeratu zuten lehen aldiz parlanentuko kide. Azpiegitura eta Garraio ministroa eta lehen ministrordea izan zen Kevin Rudden gobernuan. 2019an Alderdi Laboristaren presidentetza lortu zuen eta 2022ko hauteskundeak irabazi ondoren, maiatzaren 23an egin zuen lehen ministro karguaren zina."}
{"id": "1056479", "revid": "119347", "url": "https://eu.wikipedia.org/wiki?curid=1056479", "title": "Barbara Bodichon", "text": "Barbara Leigh Smith Bodichon, ezkontzaz Barbara Bodichon, (Carlton Crescent, Souhampton, Ingalaterra, 1827ko apirilaren 8a - Robertsbridge, Erresuma Batua, 1891ko ekainaren 11) eta artista britainiarra izan zen, eta XIX. mendearen erdialdeko emakumeen eskubideen aldeko feminista eta ekintzaile nagusietako bat.\nLehen urteak.\nAnne Longden-en (Alfretonen kapelagilea) eta Benjamin (Ben) Leigh Smith (1783\u20131860) whig-politikaren (William Smith abolizionista erradikalaren gizonezko seme bakarra) arteko ezkontzaz kanpoko harremanetik jaio zen B\u00e1rbara. Benjamin-ek lau arreba zituen: nagusiena, Frances (Fanny) Smith, William Nightingalerekin ezkondu zen (Shore abizena, jaiotzean) eta harekin alaba bat izan zuen, Florence Nightingale, erizain eta estatistika ezaguna; beste ahizpa bat, Joanna Maria, John Bonham-Carterrekin ezkondu zen (1788 \u2013 1838) eta Bonham Carter familia-etxea fundatu zuen. Benen aitak Mary Shorerekin ezkontzea nahi izan zuen, William Nightingale koinatuaren arrebarekin.\nBen Smithen etxea Marylebonen (Londres) zegoen, baina 1816an Hastingsetik hurbil zegoen jabetza hartu eta eskuratu zuen: Brown granja, Robertsbridgetik hurbil, 1700 inguruan eraikitako etxe bat zuena, eta Crowham Manor, Westfield, 200 akre (0.81 km \u00b2) zituena. Nobleziako kidea izan arren, Smithek ikuspegi erradikalak zituen. Disidentea, unitarioa, merkataritza askearen defendatzailea eta pobreen ongilea izan zen. 1826an, Vincent Square-n (Westminster) pobreentzako eskola bat eraikitzea ordaindu zuen, eta haur bakoitzaren urteko kostuari zegokion asteroko ordaindu beharreko penikea ordaindu zuen, gurasoek ordaindutako kopuru bera.\n1826an, Derbyshireko arrebari egindako bisita batean, Smithek Anne Longden ezagutu zuen. Haurdun geratu zenean, Whatlingtonen alokatutako landetxe batera eraman zuen, Battle East Sussexetik gertu zegoen herri txiki batera. Han, \"Mrs Leigh\" gisa bizi izan zen, Wight uharteko Ben Smithen senideen abizenarekin. Barbararen jaiotza eskandalua izan zen, bikotea ez baitzen ezkondu; ez-zilegitasunak estigma sozial astuna sortu zion. Smith egunero joaten zen Brown baserritik bisitatzera, eta Barbara jaio eta zortzi astera, Anne berriz geratu zen haurdun. Ben semea jaio zenean, laurak elkarrekin joan ziren Amerikara, eta bi urte eman zituzten han. Denbora horretan, beste haur bat izan zuten.\nSussex-era itzultzean, elkarrekin bizi izan ziren Brown baserrian eta beste bi seme-alaba izan zituzten. 1833an azken semea jaio ondoren, Anne tuberkulosiaz gaixotu zen, eta Smithek etxe bat alokatu zuen itsasoari begira, Pelham Crescent-en 9. zenbakian, Hastingsen, garai hartan oso kontuan hartzen baitziren itsas brisaren propietate osasungarriak. Denbora horretan, Hanna Walker herriko emakumea kontratatu zuten haurrak zaintzeko. Anne ez zen osatu, eta Smithek Rydera, Wight uharteko erretiro-hirira, eraman zuen. Barbarak zazpi urte besterik ez zituela hil zen ama 1834an.\nHelduaroa.\nHasieratik, Barbarak izaera eta sinpatia handia erakutsi zituen, eta filantropoen eta gizarte-langileen artean leku nabarmena izan zuen. Lagun-talde bat eta bera 1850 inguruan hasi ziren Langham Placen (Londres), emakumeen eskubideei buruz eztabaidatzen, eta \"The Ladies of Langham Place\" deitzen hasi ziren. Britainia Handiko emakumeen lehen mugimendu antolatuetako bat izan zen. Helburu askoren atzetik ibili ziren, besteak beste, \"Emakume Ezkonduen Jabetza Batzordea\". 1854an, Emakume Ezkonduen Jabetzari buruzko 1882ko Dekretua onartzen lagundu zuen \"Ingalaterrako\" Legeen Laburpen Laburra argitaratu zuen Barbarak. Denboraldi horretan, artistaren lagun min egin zen, eta hainbatetan posatu zuen berarentzat.\n1857an Eug\u00e8ne Bodichon mediku frantses ospetsuarekin ezkondu zen, eta Aljerren denbora luzea eman arren, emakume ingelesen izenean hasitako mugimenduak zuzentzen jarraitu zuen.\n1858an \"English Women's Journal\" sortu zuen, aldizkako argitalpen bat, enpleguaz eta emakumeekin zuzenean lotutako berdintasun-gaiez hitz egiteko, batez ere, eskuzko edo adimeneko industria-lanaz, lan-aukerak gehitzeaz eta sexuekin lotutako legeen erreformaz.\n1866an, Emily Daviesekin lankidetzan, unibertsitate-hezkuntza zabaltzeko eta emakumeei helarazteko sistema bat diseinatu zuen. Hitchingo sistemaren lehen esperimentu txikiak 1869an Ingalaterrako emakumeentzako lehen college egoitza sortu zuen: Cambridgeko Unibertsitateko Girton College. Madame Bodichon-ek eskuzabal eskaini zion bere denbora eta dirua.\nBarbara unitarioa zen, eta Theodore Parkerri buruz hauxe idatzi zuen: \"Sortzaileari eskatzen zion, guztien ama infinitua (beti Ama eta ez Aita izena erabiliz otoitz honetan).\" \"Nire bizitzan entzun nituen otoitz guztietatik, nire arimara benetan iristen zena zen. (Lingwood, 2008).\"\nOngile lan handia egin arren, bizitza sozialerako eta bere arte gogokoenerako, pinturarako, denbora ere aurkitu zuen. William Holman Hunt-ekin ikasi zuen. Bere akuarelak Saloian, Royal Academyn eta beste leku batzuetan erakutsi zituen, originaltasun eta talentu handia erakutsiz, eta Camille Corotek eta Daubignyk miretsi zuten bere lana. Bere garaiko literatura- eta arte-ospetsu asko bildu ziren Londresko literatura-aretoan. George Eliot-en lagun mina izan zen, eta, haren arabera, \"Adam Bede\" nobelaren egilea aitortu zuen lehena. Bere itxura pertsonala \"Romolan\" deskribatzen dela esaten da. Madame Bodichon Robertsbridgen hil zen, Sussex-en, 1891ko ekainaren 11n.\nBerraurkikuntza.\n2007an, Lesley Abdelak (feminista britainiarra eta eskubide-berdintasunaren defendatzailea) Barbara Bodichon-en hilobia aurkitu zuen Brightling-eko hilerri txikian, East Sussex-en, Londrestik 50 bat miliara (80 km). Egoera txarrean zegoen, burdin sareak lizun eta hautsita, eta hilarri inskripzioa ia irakurtezinean zegoela. Nottingham Trent Unibertsitateko Judith Rowbotham historialariak dei bat egin zuen hilobia eta ingurua lehengoratzeko dirua biltzeko. Gutxi gorabehera 1,000 \u00a3 bildu ziren. Dirua tokiko ikuskaritzapean erabili zen, harea-zorrotadaz garbitzeko, burdin sareak berriz pintatzeko eta granitozko hilarria garbitzeko."}
{"id": "1056481", "revid": "96586", "url": "https://eu.wikipedia.org/wiki?curid=1056481", "title": "Rosemary Clooney", "text": "Rosemary Clooney (Maysville, Kentucky, 1928ko maiatzaren 23a - Beverly Hills, Kalifornia, 2002ko ekainaren 29a) estatubatuar abeslari eta aktorea izan zen.\nArrakasta 1950eko hamarkadaren hasieran lortu zuen pop abestiekin eta jazz abeslari bezala ere nabarmendu zen. Bere karrerak behera egin zuen 1960ko hamarkadan, depresio eta droga-mendekotasun arazoengatik, baina 1977an berpiztu zen Bing Crosbyren laguntzarekin eta abesten jarraitu zuen hil zen arte. Telebistako eta zinemako arazoetan ere aktore izan zen."}
{"id": "1056482", "revid": "1519", "url": "https://eu.wikipedia.org/wiki?curid=1056482", "title": "Porcelanas del Bidasoa", "text": ""}
{"id": "1056483", "revid": "1519", "url": "https://eu.wikipedia.org/wiki?curid=1056483", "title": "Conchita Laca", "text": ""}
{"id": "1056484", "revid": "1519", "url": "https://eu.wikipedia.org/wiki?curid=1056484", "title": "Conchita Laka", "text": ""}
{"id": "1056485", "revid": "1519", "url": "https://eu.wikipedia.org/wiki?curid=1056485", "title": "Concha Laka", "text": ""}
{"id": "1056486", "revid": "56334", "url": "https://eu.wikipedia.org/wiki?curid=1056486", "title": "Voievodivka", "text": "Voievodivka ( ) edo Voievodovka () Ukrainako ekialdeko Luhansk Oblasteko herri bat da, Luhansk hiriaren erdigunetik 110 kilometro ingurura, ipar-mendebaldera; Sievierodonetsk \u2013IIMan\u2013 Rubizhne hirien mugan \u2013HEan\u2013 kokaturikoa.\nVoievodivka Errusiako Indarren kontrolpean geratu zuten Ukrainako Errusiako inbasioaren testuinguruan, 2022ko maiatzaren 11n."}
{"id": "1056487", "revid": "90609", "url": "https://eu.wikipedia.org/wiki?curid=1056487", "title": "Voievodovka", "text": ""}
{"id": "1056489", "revid": "103793", "url": "https://eu.wikipedia.org/wiki?curid=1056489", "title": "Encisa", "text": "Encisa Aragoiko Erriberako Zarrakaztelu udalerriko herri hustu bat da, Euskal Herriko Nafarroa Garaia lurraldean kokatuta, Erdialdea eskualdean.\nXVI. mendean jada despopulatu bezala agertzen zen. Bere lurrak Zarrakazteluko Udalara pasa ziren.\nBertako biztanleak \"encisatarrak\" ziren.\nIzena.\nEncisa toponimoa beste hizkuntza batzuetan ere ezagutzen da, hala nola:\nGainera, toponimoa hainbat modutan agertu da historian zehar:\nHistoria.\nAlfontso I.a Nafarroakoak 1129an Cornagoko forua eman zien bere biztanleei, baina Olibako monasterioarena izan zen XII. mendearen erdialdean sortu zenetik. 1170ean bere mugaren muga Sause udalerriarekin finkatu zen. XIV. mendea baino lehen hustu zen."}
{"id": "1056492", "revid": "103793", "url": "https://eu.wikipedia.org/wiki?curid=1056492", "title": "Billazurrutz", "text": "Billazurrutz Aragoiko Erriberako Zarrakaztelu udalerriko herri hustu bat da, Euskal Herriko Nafarroa Garaia lurraldean kokatuta, Erdialdea eskualdean.\nXVI. mendean jada despopulatu bezala agertzen zen. Bere lurrak Zarrakazteluko Udalara pasa ziren. Garai batean M\u00e9lida \"Villazuruc\" deitua izan zela uste da, eta hori bat etor liteke Zarrakaztelu udalerrian dokumentatutako herri hustu horrekin. Izan ere, zenbait iturrik (gutxiengoek) M\u00e9lida udalerrian kokatzen dute jenderik gabe egotea.\nBertako biztanleak \"encisatarrak\" ziren. Ez dakigu non dagoen."}
{"id": "1056493", "revid": "103793", "url": "https://eu.wikipedia.org/wiki?curid=1056493", "title": "Markuella", "text": "Markuella Aragoiko Erriberako Zarrakaztelu udalerriko herri hustu bat da, Euskal Herriko Nafarroa Garaia lurraldean kokatuta, Erdialdea eskualdean.\nXVI. mendean jada despopulatu bezala agertzen zen. Bere lurrak Zarrakazteluko Udalara pasa ziren.\nBertako biztanleak \"markuellatarrak\" ziren. Ez dakigu non dagoen."}
{"id": "1056494", "revid": "103793", "url": "https://eu.wikipedia.org/wiki?curid=1056494", "title": "Puiu (argipena)", "text": "Puiu izen bereko toki asko izan daiteke:"}
{"id": "1056495", "revid": "103793", "url": "https://eu.wikipedia.org/wiki?curid=1056495", "title": "Puiu (Zarrakaztelu)", "text": "Puiu Aragoiko Erriberako Zarrakaztelu udalerriko herri hustu bat da, Euskal Herriko Nafarroa Garaia lurraldean kokatuta, Erdialdea eskualdean.\nXVI. mendean jada despopulatu bezala agertzen zen. Bere lurrak Zarrakazteluko Udalara pasa ziren.\nBertako biztanleak \"puiuarrak\" ziren. Ez dakigu non dagoen."}
{"id": "1056510", "revid": "336", "url": "https://eu.wikipedia.org/wiki?curid=1056510", "title": "Krokettenmotie", "text": "Krokettenmotie (\"kroketen mozioa\") Jan Peter Balkenende Herbehereetako lehen ministro ohiak Amstelveengo udal kontseiluan 1993ko azaroaren 25ean proposatutako mozioa da. Proposamenak udal kontseiluko kideek kroketa bat jateko eskubidea eskatzen zuen, kontseiluaren bilera 23:00ak arte irauten badu. Txantxa zen, baina gainerako alderdiak ados zeudenez, proposamena onartu egin zen eta indarrean jarraitzen du.\nBalkenende Udal Kontseiluko kide gisa hasi zen ikasketak amaitu ondoren.\n2019an, Amstelveen Alderdi Laboristak legea aldatu zuen, alternatiba beganoa gehituz.\nAntzeko proposamenak.\n2002an antzeko mozio bat jarri zen indarrean Zwollen. Kontseiluaren bilera batek 22:00ak arte irauten badu, kroketa batek edo antzeko mokadu batek kontseiluko kideei lagundu beharko liekeela erabaki zen. Snack begetarianoak ere aipatu ziren arau berri honetan.\nTynaarloko Udal Kontseiluan desadostasuna egon zen gaiarekin.\nErmeloko eta Almereko kontseiluek ere antzeko mozioak eztabaidatu dituzte."}
{"id": "1056511", "revid": "336", "url": "https://eu.wikipedia.org/wiki?curid=1056511", "title": "Indiako Presidentea", "text": "Indiako Presidentea Indiako Errepublikako estatuburua eta agintari gorena da. Herrialdeko indar armatuen komandanteburua ere bada. Legebiltzak Indian bi etxe ditu: \"Lok Sabha\" edo Diputatuen Ganbera eta \"Rajya Sabha\" edo Senatukoa. Presidentea bietako kideek osatutako batzordeak aukeratzen du. Presidentearen egoitza nagusia Rashtrapati Bhavanen da, New Delhi hiriburuan.\nPresidenteak.\nIndia 1950etatik errepublika. Hauek dira izandako presidenteak:\n\u00b9 "}
{"id": "1056515", "revid": "56334", "url": "https://eu.wikipedia.org/wiki?curid=1056515", "title": "Indiako presidentea", "text": ""}
{"id": "1056518", "revid": "58701", "url": "https://eu.wikipedia.org/wiki?curid=1056518", "title": "Rashtrapati Bhavan", "text": "Rashtrapati Bhavan (Presidentearen Etxea euskaraz), jatorriz Viceroy's House eta Government House, Indiako Presidentearen egoitza ofiziala da, New Delhi hiriburuan kokatua. 1950era arte Erregeordearen Etxea bezala ezagutu zen eta Indiako Gobernadore Nagusiaren egoitza izan zen. Ikusputu horretatik kolonialismoaren garaiko sinbolismo handia du eraikinak. Estilo eklektikoan egina, arkitektoa Edwin Lutyens izan zen. Eraikuntzaren lanak 1912an hasi ziren eta 1929an osatu ziren; egoitza gisaren erabilera 1929tik da.\nHistoria.\n1911n, oraindik Britainiarren menpe, herrialdeko hiriburua Kalkutatik Delhira eramatea erabaki zen. Hiri berriaren diseinuak itxura hartzen zuen bitartean, gobernadore nagusiaren etxea izango zena leku garrantzitsu batean planteatu zen. Edwin Lutyens arkitekto britainiarrak, hiriaren plangintza berriaren egile nagusiak, diseinatu zuen baita ere eraikin hau. Lutyens harro sentitu zen bere obraz, eraikin berriak ez zuela \"Gobernadorearen Etxea\" izena jasoko jakitean (Inperioko gobernadoreen egoitza gehienek izen hori zuten), baizik eta \"Erregeordearen Etxea\".\nEraikinaren eraikuntza 1929an amaitu zen eta 1931n inauguratu zen ofizialki, New Delhiko gainerako obrekin batera. 1947an Indiak independentzia lortu ondoren, gobernadore iragankorrak eraikinean bizitzen jarraitu zuen 1950. urtera arte. Urte horretan, Indiako Errepublika aldarrikatu zenean, ordezkatu zuen. Egoitzari Rashtrapati Bhavan izena jarri zioten.\nRashtrapati Bhavan-en lehen zaharberritze-proiektua 1985ean hasi zen eta 1989an amaitu zen, eta bertan Ashoka aretoa geroko gehigarriak kendu eta Sunita Kohli arkitektura zaharberritzaileak bere jatorrizko egoerara berreskuratu zuen. 2010ean hasitako bigarren zaharberritze proiektuan Charles Correak eta Sunita Kohlik hartu zuten parte.\nEstiloa.\nDiseinu klasikoa aukeratu zen, bertako arkitekturan inspiratutako kolore eta xehetasunekin. Eraikinaren sarrera lorategi baten bidez egiten da, Kaxmirko lorategi mogolak gogorarazten dituena. Aurreko zutabeek, kanpai ezberdinen marrazkia dute. Edwin Lutyens arkitektoak zioen kanpaiek jotzen ez bazuten Britainiar Inperioa ez zela inoiz amaituko.\nJauregiaren arkitektura estilo europarraren eta indiarraren arteko nahasketa da, Mogol Inperioko eta budismoaren eta hinduismoaren elementuen sinkretismo argia agerian utziz. Guztira 340 gela ditu, 19.000 m\u00b2-ko azalera hartzen dutenak. Bere eraikuntzan 700 milioi adreilu eta 85.000 m\u00b3 harri erabili ziren. Altzairu gutxi erabili zen, ordea.\nMuseoa.\n2014ko uztailean, Indiako Pranab Mukherjee orduko presidenteak Rashtrapati Bhavan barruan museo bat inauguratu zuen. Museoak Rashtrapati Bhavan, bere artea, arkitektura eta iraganeko presidenteen bizitzari buruzko informazioak ematen dizkie bisitariei. Bigarren fasea 2016an inauguratu zuten Narendra Modi presidentearekin. eta lehen ministroak. Museoa Saroj Ghoseren gidaritzapean eraiki da."}
{"id": "1056520", "revid": "20653", "url": "https://eu.wikipedia.org/wiki?curid=1056520", "title": "Camberwell", "text": "Camberwell Erresuma Batuko hegoaldeko Londresko (Ingalaterra) barruti bat da, Londresko Southwark udalerriaren parte da. Era berean, Charing Crossetik 2,7 milia (4,3 km) hego-ekialdera dagoen hiri barruko auzo urbanizatu bat da. Mendebaldean Londresko Lambeth auzoa du muga."}
{"id": "1056522", "revid": "56334", "url": "https://eu.wikipedia.org/wiki?curid=1056522", "title": "Argi-kono", "text": "Erlatibitate berezi eta orokorrean, argi-konoak honako hau adierazten du: gertaera jakin batetik igorritako argi-pultsu batek espazio-denboran egingo lukeen ibilbidea, argia norabide guztietan zabaltzen delarik (argiaren abiaduran, jakina). Testuinguru honetan, gertaera bat espazio-denborako puntu bat da, hau da, \"non\" eta \"noiz\" galderei erantzuna eman diezaiekegu.\nEzaugarri orokorrak.\nArgia bi dimentsioko (2D) plano batera mugatuta imajinatuko bagenu, G gertaeratik igorritako argi-sorta zirkulu batean hedatuko litzateke (argiaren abiaduran, jakina). Hau da, denborak aurrera egin ahala handitu egiten den zirkulu batek adieraziko luke argiaren ibilbidea. Hortaz, ardatz bertikalean denbora jarriz, handitzen ari den zirkulua irudikatuko bagenu, kono bat izango genuke, zeinari \"etorkizuneko argi-kono\" deritzon. \"Iraganeko argi-konoa\", ordea, denborarekin murriztu egiten den zirkulu batek osatuko luke, G puntuan konbergitu arte. Beraz, iraganeko argi-konoa G puntuan amaitzen da, eta bertan hasten da etorkizunekoa.\nBerez, hiru dimentsio espazial daude, eta ez bi; hots, 2Dko zirkuluaren ordez, argiaren ibilbideak zabaltzen edo uzkurtzen ari den esfera bat osatuko luke hiru dimentsioko (3D) espazioan. Ondorioz, dimentsio espazial guztiak kontuan hartuko bagenitu, argi-konoa kono baten lau dimentsioko bertsioa (hiperkonoa) izango litzateke, zeinaren zeharkako sekzioek 3Dko esferak osatuko lituzketen (3Dko konoaren zeharkako sekzioak 2Dko zirkuluak diren bezala). Kontua da, soilik bi dimentsio espazial kontsideratzeak kontzeptua irudikatzea erraztu egiten duela.\nHistoria.\nGalileoren espazio-denboraren testuinguruan eman ziren erlatibitate berezia garatzeko lehen urratsak. Galileoren espazio-denboraren ezaugarri nagusienetariko bat denbora absolutuaren ideia da, zeinaren arabera edozein behatzaileren ikuspegitik, aldiberekotasun plano horizontaletan dauden bi gertaeren arteko denbora-tartea beti berdina den.\nGauzak horrela, argiaren abiadura erreferentzia-sistemarekiko era independentean konstante mantendu ahal izateko, erlatibitatearen printzipioak Galileoren espazio-denbora gainditzeko beharra azaleratu zuen, zehazki, denbora absolutuaren kontzeptua gainditzekoa. Bere ordez, Minkowskiren espazio-denbora garatu zuen Albert Einsteinen irakasle izandako Hermann Minkowskik.\nGarapen horretan, funtsezkoak izan ziren alde batetik Minkowskik 1908 urtean idatziriko \"\"The Fundamental Equations for Electromagnetic Processes in Moving Bodies\", eta bestetik, urte berean eman zuen \"Space and Time\"\" izeneko hitzaldia.\nBehin argiaren abiaduraren balioa konstante mantentzea bermatzen dela ziurtatuta, argi-konoaren kontzeptua uler daiteke. Harekin batera, \"aldiberekotasunaren erlatibitatea\" jarri zen mahai gainean: erreferentzia-sistema jakin baten ikuspegitik bi gertaera aldiberekoak baldin badira, horrek ez du zertan esan nahi beste erreferentzia-sistema batetik ere aldiberekoak izango direnik gertaerak. Hortaz, posizioa erreferentzia-sistemarekiko erlatiboa izateaz gain, denboraren erlatibitatea ere definitu zen, alboko animazioan ikusten dena. Bertan, ikus daiteke nola formula_1 abiaduraz higitzen den erreferentzia-sistemaren ikuspegitik, A, B eta C gertaerak aldiberekoak diren. Aldiz, formula_2 abiadura duen erreferentzia-sisteman, C B A ordenean ematen dira gertaerak, hau da, ez dira aldiberekoak. Azkenik, formula_3 abiaduradun erreferentzia-sistemari dagokionez, A B C ordenean jazotzen dira hiru gertaerak. Hots, aldiberekotasuna ez da absolutua. Animazioan grisez margotuta dagoen zonaldeak B gertaeraren argi-konoa adierazten du, ikusten den bezala, hiru erreferentzia-sistemetarako berdin mantentzen dena.\nEraikuntza eta zonaldeen sailkapena.\nAdierazi bezala, erlatibitate bereziaren baitan, argi-konoa argi-sorta baten bilakaera deskribatzen duen gainazala da Minkowskiren espazio-denboran. 3D-ko espazioan irudikatu ahal izateko, dimentsio espazialak ardatz horizontaletan jartzen dira, eta denbora, berriz, ardatz bertikalean.\nOrduan, honela eraikitzen da argi-konoa: formula_4 aldiunean igorritako argi-pultsu bat hartuko dugu G gertaeratzat. Esan bezala, G-ra argi-pultsu bat bidal dezaketen gertaera guztiek bere iraganeko argi-konoa osatzen dute; G-ren etorkizuneko argi-konoa osatzen duten gertaerek ondorengo baldintza bete behar duten bitartean: G-tik igorritako argi-pultsu bat bertara iritsi ahal izatea. Irudian ikusten den bezala, goiko konoerdia etorkizuneko argi-konoa da; eta behekoa, aldiz, iraganeko argi-konoa.\nBeraz, G gertaera bat hartuz, argi-konoak espazio-denbora bost multzoetan sailkatzen du:\nEdozein erreferentzia-sistemaren baitan mantentzen da sailkapen hori; beste hitz batzuetan esanda, behatzaile baten arabera argi-kono baten baitan dagoen gertaera bat beste edozein behatzailerentzat ere bertan egongo da; horra hor kontzeptuaren garrantzia.\nGertaeraren etorkizuneko argi-konoak G-ren etorkizun absolutua definitzen du: edozein erreferentzia-sistema inertzialen ikuspegitik, etorkizuneko argi-konoaren azalean eta barruan dauden gertaera guztiak G baino beranduagokoak dira, eta G-ren ondorio izan daitezke (bertatik igorritako seinale bat jaso dezaketelako). Gainera, konoerdi hau G gertaeratik igorritako fotoi guztien unibertso-lerroen multzoa da. Aldi berean, berau osatzen duten puntu guztien iraganeko argi-konoetan dago G.\nBestalde, gure gertaeraren iraganeko argi-konoak G-ren iragan absolutua definitzen du: edozein erreferentzia-sistema inertzialetan, beronen azalean eta barruan dauden gertaera guztiak G baino lehenagokoak dira, eta G-n eurek bidalitako seinale bat jaso daiteke. Beraz, G haien ondorio izan daiteke. Aurreko kasuaren antzera, konoerdi hau G gertaeran detektatzen diren fotoi guztien unibertso-lerroen multzoa da; eta konoerdiaren puntu osatzaile guztien etorkizuneko argi-konoetan dago G.\nArgi-konotik kanpoko gertaerei dagokienez, erreferentzia-sistemaren arabera G baino lehenago, ondoren edo bere aldi berean jazo daitezke, hots, ez dago harreman kausalik haien artean: jo dezagun erreferentzia-sistema jakin baten ikuspegitik, G-ren argi-konotik kanpo dagoen A gertaera bere aurretikoa dela. Beste erreferentzia-sistema batetik, A G-ren ondorengoa izan daiteke. Beraz, bi gertaera horien arteko denbora-ordena ez da absolutua, horregatik ezin dira kausalki lotuta egon.\nErreferentzia sistema jakin baten ikuspegitik kokapen ezberdinetan eta aldiune berean dauden bi gertaera, elkarren argi-konoetatik kanpo daude halabeharrez, argiak ezin baitu gertaera batetik bestera bidaiatu bat-batean, denbora jakin bat behar du. Beste behatzaile batzuen erreferentzia-sistematan, gertaera horiek aldiune eta kokapen ezberdin batzuetan egon daitezke, baina era batera edo bestera, elkarren argi-konoetatik kanpo egongo dira. Berriro ere, azpimarratzekoa da bi gertaera ez baldin badaude elkarren argi-konoetan, erlatibitatean bata bestearentzat ikusezin izango dela.\nDenborak aurrera egin ahala, gertaera jakin baten etorkizuneko argi-konoak gero eta puntu gehiago bilduko ditu (zentzu batean, horregatik da hain zuzen ere, kono bat). Intuitiboa da ideia hori: zenbat eta denbora gehiago igaro, orduan eta gertaera gehiagotara irits daiteke G-tik igorritako pultsua, distantzia handiagoa zeharka ahal izan baitu ordurako argiak. Ildo berean, gertaera bat hartuz eta denboran atzera eginez, bere iraganeko argi-konoak bildutako puntu-kopuruak ere gora egingo du; zenbat eta urrunago joan iraganean, orduan eta gertaera kopuru handiagoko multzoak bidali ahal izan du G-ra iritsi den seinale bat. \nUnitate-sistema bat hartuko bagenu zeinetan argiaren abiadura hutsean zehazki 1 izatea aukeratzen den (adibidez, espazioa argi-segundotan eta denbora segundotan neurtuz), eta denboraren ardatza ardatz espazialekiko ortogonalki irudikatuko bagenu, 45\u00ba-ko malda izango luke argi-konoak, espazio- eta denbora-ardatzak erdibituko bailituzke (argiak hutsean argi-segundo bat zeharkatzen du segundo batean). Gainera, edozein erreferentzia-sistema inertzialetan argiak abiadura berdina duenez, erreferentzia-sistema inertzialetako behatzaile guztiek behatuko dute 45\u00ba-ko angelua. Minkowskiren diagramen bitartez irudikatu ohi da Lorentzen transformazioen ezaugarri hori. \nKausalitatea.\nHain zuzen ere, kausalitatearen baitan ondorio garrantzitsuak dakartza argi-konoaren kontzeptuak, seinale eta beste influentzia kausalek ezin baitute argiak baino azkarrago bidaiatu. Hortaz, G gertaera bat izanik, iraganeko argi-konoaren barnean (edo mugan) dauden gertaera guztiek honako hau osatuko lukete: G gertaerara seinale bat bidali ahal izan duten gertaeren multzoa, bertan nolabaiteko influentzia eragin ahal izateko denbora nahikoarekin. Iraganeko konotik kanpoko puntuek, beraz, ezin dute inolako ondorio kausalik izan G-rengan, horretarako, argiaren abiadura baino azkarrago bidaiatu behar izango lukeelako igorritako seinaleak, eta esan bezala, hori ezinezkoa da. Era berean, etorkizuneko argi-konoaren azalean edo bere barnean dauden gertaerak dira G-tik igorritako seinale bat jaso dezaketen bakarrak (haiengan seinaleak eragina izateko aukerarekin). Hortik kanpoko gertaeretara, seinaleak ezin izan dira inoiz iritsi (eta ez dira inoiz iritsiko). \nOndorioz, erlatibitatean, G-ren iraganeko zein etorkizuneko argi-konoetatik kanpoko gertaerek ezin dute inolako eragin kausalik izan G-ren gainean, eta alderantziz, G gertaerak ezin du eraginik izan haien gainean. Hau da, ez dago harreman kausalik haien artean.\nAdibidez, ageri den argi-konoa A gertaerarena da. Ikusten den moduan, B gertaera A-ren etorkizuneko argi-konoaren barnean dago, C gertaera argi-konotik kanpo dagoen bitartean. Hortaz, hiru puntuen arteko harreman kausalak zerrenda ditzakegu: A gertaerak eragina izan dezake B-ren gainean, partikula material batek ere eragina izan dezake beregan. Partikula material batek ere eragina izan dezake, \"eraikuntza eta zonaldeen sailkapena\" atalean aipatu den bezala, ez dagoelako argi-konoaren gainazalean, bere barnean baizik. Hortaz, A eta B gertaerek harreman kausala izan dezakete. Aldiz, A-k ezin du inolako eraginik izan C gertaeraren gainean, eta alderantziz, C-k ez du inolako ondoriorik sortuko A gertaeran, ez daude kausalki lotuta.\nDefinizio matematikoa erlatibitate berezian.\nHurrengo ataletan zehar notazio kobariantea agertuko da.\nEspazio-denborako tartea.\nBi gertaera izanik (formula_5 eta formula_6), diferentzia bat definituko dugu, zeinak bien arteko denbora-tartea eta posizio erlatiboa bilduko dituen:\nformula_7\nLorentzen transformazioak linealak dira, hortaz, kendurak era berean transformatzen dira:\nformula_8 eta formula_9\nBi gertaeren arteko \"espazio-denborako tartea\" defini daiteke:\nformula_10\nTarte hau positiboa, negatiboa zein nulua izan daiteke, eta bere propietate nagusia ondorengoa da: eskalarra dela. \"Aldaezin erlatibista\" denez, edozein erreferentzia-sistema inertzialetan balio bera du, hau da:\nformula_11\nBere zeinuaren arabera, hiru multzotan sailka ditzakegu espazio-denborako tarteak: \"espazio motako tarteak\", \"denbora motako tarteak\" eta \"argi motako tarteak\".\nArgi motako tartea.\nArgi motako tarteetan soilik sakonduko dugu, horiek baitira argi-konoa definitzeko behar ditugunak. Hauetan, espazio-denborako tartea anulatu egiten da, espazio-tartea (formula_12) eta denbora-tartea (formula_13) berdinak baitira bertan (formula_14). Hortaz,\nformula_15\nAipatzekoa da mota horretako tarteetan erlazio kausala egon daitekeela bi gertaeren artean, kausalitatearen printzipioa hondatu gabe.\nArgi-konoa.\nHonela defini daiteke formula_16 gertaeraren argi-konoa: formula_17-rekin batera espazio-denborako tarte nulu bat (argi motako tarte bat) osatzen duten puntuen leku geometrikoa. Esan bezala, espazio-denborako tarteak aldaezin erlatibistak direnez, edozein erreferentzia-sistema linealetan beteko da definizio hori, guztietan beteko baita formula_18 ekuazioa. Baldintza hori beste era batean formula daiteke:\nformula_19\nBi dimentsioko irudiak egiteko, dimentsio espazial bakarra hartzen da kontuan, formula_20 eginez eta argi-konoa formula_21 planoan proiektatuz. Hau da lortzen den proiekzioa:\nformula_22\nBeraz, bi dimentsioko irudietan, formula_17-ren argi-konoa formula_24 maldako bi lerro elkarzuten bidez adierazten da. \nAipatu dugun modura, argi-konoak irudikatzeko hiru dimentsioko irudiak egin ohi dira, hau da, bi dimentsio espazial hartu ohi dira kontuan. formula_25 eginez, honako ekuazioak definitzen du argi-konoa formula_26 espazioan:\nformula_27\nHiru dimentsio espazialak kontuan izanik lortu dugun adierazpen orokorrenak hiperkono bat definitzen du espazio-denboran, eta irudikatzeko garaian hiru dimentsio espazialak ez hartzearen arrazoia sinplea da, ezin dugula hiperkono bat bi dimentsio\ntan marraztu.\nErlatibitate orokorrean.\nErlatibitate bereziaren berrikuspena.\nHasteko, tentsoreen notazioarekin berrikusiko dugu argi-konoaren definizioa.\nMinkowskiren espazio-denboran, metrika laua dugunez, koordenatu sistema jakin bat existitzen da, kasu honetan, Minkowskiren koordenatu-sistema, zeinetan metrika diagonala den, formula_24 balioekin. Honela idazten dira koordenatuak:\nformula_29\nLehen ikusi dugun bezala:\nformula_30\nHau forma tentsorialean berridatz daiteke:\nformula_31, non formula_32\nKoordenatu-sistema orokorrago batean:\nformula_33\nArgi-konoa.\nMinkowskiren espazioan, bektore baten karratua honela defini ohi da:\nformula_34\nBere zeinuaren arabera, espazio motakoa, denbora motakoa edo argi motakoa (nulua) izango da. Jarritako adierazpenean, agerikoa da bektore nulu bat bere buruarekiko ortogonala dela; eta Minkowskiren espazioko P puntu batean, bektore nuluen multzoak \"kono nulua\" edo \"argi-konoa\" osatzen du.\nformula_35 denbora motako bektorea Minkowskiren koordenatuetan formula_36 erara definitzen badugu, honela sailkatu ohi da:\nEtorkizuneranzko denbora motako bektore guztiak \"etorkizuneko argi-konoaren\" baitan daude, iraganeranzko guztiak \"iraganeko argi-konoaren\" barnean dauden bitartean.\nDenbora motako geodesikoa.\nDenbora motako unibertso-lerro bat ondorengoa da: kurba bat zeinaren bektore tangentea beti denbora motakoa den. Zehazki, kurba hori geodesiko bat bada, denbora motako geodesiko deritzo. Denbora motako unibertso-lerroek partikula materialek jarrai ditzaketen ibilbideak mugatzen dituzte.\nHorrela, G gertaeraren argi-konoaren definizioa birformula daiteke: Gwh puntutik igarotzen diren geodesiko nulu guztien multzoa izango litzateke.\nArgiaren desbideratzea.\nErlatibitate orokorrak zera esaten diosku, argiaren ibilbidea desbideratua izan daitekeela eremu grabitatorio baten ondorioz. Are, masak espazioa kurba dezakeela erakusten du erlatibitate orokorrak. Jon Archibald Wheeler-ek esan zuen bezala:\"Materiak espazioari nola kurbatu esaten dio, eta espazioak materiari esaten dio nola mugitu.\"Argiak geodesiko nuluak jarraitzen ditu. Egun, badakigu kualitatiboki bat datozela behaketa esperimentalak Einteinen proposamenarekin. Horren erakusle dira grabitazio leiarrak.\nArgi-konoak singularitateen inguruan.\nEsan bezala, behatzaileok denbora motako unibertso-lerro batean higitzen gara, zeinaren noranzkoa edozein puntutan etorkizuneko argi-konoaren baitan dagoen halabeharrez.\nHasteko, funtsezko ideia bat azpimarratuko dugu: kurbatutako espazio-denboran, argi-konoak zenbait eratara eraldatuak izan daitezke, eta baita haien orientazioa aldatu ere.\nSchwarzschilden koordenatuetan.\nAlboko irudian Schwarzschilden soluzioa dago irudikatuta dimentsio espazial bakarrarekin, Schwarzschilden koordenatuetan. Honako hau dugu Schwarzschilden soluzioa:\nformula_39\nZenbait ondorio interesgarri ikus daitezke bertan. Espero genezakeen bezala, formula_40 oso handietarako, geodesiko nuluek formula_41-ko angeluak osatzen dituzte gure ardatzekin, soluzioa asintotikoki laua baita. Ezkerreko sekzioan, singularitatetik gertu, argi-kono lokalak inklinatu egiten dira, esan daiteke formula_42 eta formula_40 koordenatuek haien artean izaera trukatu egiten dutela. Ezkerreko zonaldean, behatzaile batek ezin du denboran formula_40-ren balio konstante bat izan, singularitate intrintsekorantz mugitzera dago kondenatuta, zonalde horretako etorkizuneko argi-konoetan ikus daitekeen bezala. Diagrama honen arabera, badirudi eskuineko zonaldean dagoen eta singularitaterantz higitzen ari den behatzaile batek denbora infinitua beharko lukeela irudian seinalatuta dagoen Schwarzschilden erradiora iristeko. Baina, diagrama honek engainua eragiten du: formula_40 handietan dagoen behatzaile batentzat, formula_42 koordenatua erabilgarria da, eta esanahi fisikoa dauka; bere ikuspegitik, singularitatera hurbiltzen ari den gorputz batek denbora infinitua beharko du Schwarzschilden erradiora iristeko. Baina, \"erradialki\" hurbiltzen ari den gorputzaren ikuspegitik, bai Schwarzschilden erradiora zein formula_47-ra irits daiteke denbora finituan.\nBeraz, Schwarzschilden formula_42 koordenatua desegokia dela ondoriozta daiteke (higidura honen deskribapenean).\nBeste koordenatu batzuen beharra: Eddington eta Finkelsteinen koordenatuak.\nIdeia sinplea da: denbora-koordenatu berri bat aukeratuko dugu, zeinetan singularitaterantz zuzendutako geodesiko nulu erradialak lerro zuzenak bilakatzen diren.\nOndorengo aldaketa eginez,\nformula_49\nHonako soluzioa lortzen dugu (formula_50 Scharzschilden soluzioan sartuz):\nformula_51\nSoluzio hau erregularra da formula_52 denean, eta koordenatuak egokiak diren zonaldea formula_53 tartera handitu da (formula_54 ordez). Koordenatu hauetan, espazio-denborako diagramak itxura ezberdina hartzen du, irudian ikusten den moduan. formula_40 oso handietan, argi-konoek, aurreko kasuan bezala, formula_41-ko angelua osatzen dute. Kasu honetan, argi-konoen ezkerreko aldeari erreparatuz (gorriz, irudian) ikusten da formula_40 ardatzarekiko formula_58-ko angelua osatzen dutela guztiek. Aldiz, eskubiko aldeei dagokienez (urdinez), formula_41-etan hasten dira formula_40 handietan, baina barrurantz inklinatzen dira formula_40 txikiagotu ahala (formula_52 denean, bertikala da, eta hortik aurrera, ezkerrera inklinatutakoa). Azpimarratzekoa da formula_52 denean, kanpora doazen fotoiak dauden lekuan mantentzen direla. \nGertaera-horizontea.\nformula_52 gainazalak alde bakarreranzko mintz baten papera jokatzen du: etorkizuneranzko denbora motako kurbak eta kurba nuluak soilik kanpotik barrura igarotzen utziz. Etorkizuneranzko kurba nulu batek ere ezin du ihes egin bertatik. Beraz, honelako gainazalek gertaera-horizonte izena hartzen dute. Ondorengoa adierazten dute: kanpoko behatzaile inertzial batek beha dezakeenaren muga. Absolutua da gertaera-horizonte hori.\nZulo beltzak.\nOso labur azalduta, hurrengo egoeran sortzen dira zulo beltzak; izarren kolapsoa hain handia denean zeinen eta efektu grabitatorioek barneko presioarenak gainditzen dituzten.\nIzarrak guztiz esferiko dirauen bitartean, kanpoko eremua Schwarzschilden soluzioak ematen digu. Demagun kolapsatzen ari den izarraren gainazalean behatzaile bat dagoela, denbora-tarte erregularretan seinaleak igortzen (bere ikuspegitik). Orduan, urruneko behatzaile batek gero eta denbora tarte handiagoarekin jasoko ditu seinaleak. formula_52 denean bidalitako seinaleak ez du inoiz bertatik ihes egitea lortuko, eta horren ondoren igorritako guztiak singularitaterantz erakarriak izango dira. Urruneko behatzaileak itxaroten duen denbora edozein delarik ere, ez du lortuko izarra nolakoa den ikustea justu izarrak Schwarzschilden erradioa izatera iritsi aurretiko momentuaz geroztik. Praktikan, hala ere, urruneko behatzaileak denbora gutxi barru ezin izango du izarraren gainazala ikusi ere egin, gorriranzko lerrakuntza handiaren ondorioz. \nZulo beltzen, edo kolapso grabitatorioaren, inguruko argi-konoen bilakaera ikus daiteke alboko irudian, emandako azalpena bisualki ikusteko helburuz."}
{"id": "1056524", "revid": "103793", "url": "https://eu.wikipedia.org/wiki?curid=1056524", "title": "Aragoi beherea (Nafarroa)", "text": ""}
{"id": "1056525", "revid": "103793", "url": "https://eu.wikipedia.org/wiki?curid=1056525", "title": "Aragoiko Erriebra", "text": ""}
{"id": "1056526", "revid": "137486", "url": "https://eu.wikipedia.org/wiki?curid=1056526", "title": "Marina Vargas", "text": "Marina Rodr\u00edguez Vargas (Granada, 1980ko urriaren 28a), Marina Vargas izenez ezaguna, diziplina anitzeko artista espainiarra da. Bere lengoaia artistikoa ikonografia klasikoan, sakratuan, mitologian zehazten da, formatu monumentaletan egindako erreplikak sortuz, begirada feminista konprometitu batekin, bere lana osotasunean eraginez.\nIbilbide artistikoa.\n2003an Arte Ederretan lizentziatu zen Granadako Unibertsitatean; ondoren unibertsitate berean, master bat Ekoizpen eta Ikerketa Artean, 2011 urtean. 2001ean, hau da, lizentziatu baino lehen, bere ibilbide profesionala hasi zuen espazio ezberdinetan lan esperimentalak erakusten. \nBere proiektuak gauzatu aurretik jorratu egiten ditu azterketa luzeak, historiako gaiei buruzko ikerketak eta irakurketa espezializatuak eginez. Eskultura bakoitza gauzatu baino lehen, ordu asko inbertitzen ditu. Artista honen lana, neobarrokoan txertatua, eszenaratze zaindu batekin egiten da. Bere lanetan etengabeko elkarrizketak daude Mendebaldeko idolatria erlijioso judu-kristauen ideien inguruan, sexualitatea, feminitatea, indarkeria, maitasuna eta desioa, dramaz, basakeriaz eta edertasun uztartuz bere obratan; Identitate garaikideen sinbolismo errebisionista nagusi den obrak dira, kanon klasikoaren isiltasuna erabat ahaztu duen edertasun hibrido eta munstroaren eredu berri bat sortuz. \n\" \"Inor ez da immunea\"\" lanean adibidez obra bakoitza sortzean duen ironia erakusten du, ikonografia historikoari dagokion kanon akademikoari jarraitzen ez dioten egoera eztabaidagarriak sortuz. Serie hau Espainiako museo batean egindako bakarkako lehen erakusketan aurkeztu zuen, Las Palmas de Gran Canariako Centro Atl\u00e1ntico de Arte Moderno-n (CAAM) 2013 urtean. \"Inor ez da immunea\", eskultura, pintura eta argazkigintza piezak batzen ditu, eta zentroko arte geletako \"batean in situ\" sortutako mural-pintura lan bat. Erakusketa kolektibo ugaritan parte hartu du \"Bost\" \"Pietateei\" buruzko bere lanak, edo \"Ez animalia ez aingeru\" proiektuko hamabi eskultura monumental formatu kolosaletan irudikatuz. \n\" \"Giza eskalan egindako obra bat da, zuria da eta nik \"erraiak\" deitzen ditudan urrezko lerroen sare batek estaltzen du, tolesdura hipnotiko edo sestra-lerro gisa, gorputzaren barne-mapa bat sortzen dutena. Deleuziar tolestura barrokoarekin uztartzen ditudan lerroak. \"Ikusten ez dena, bistan geratzen da\".\"2015ean, Arte Garaikideko Museoan bakarka egindako erakusketa zabal batean, Malagako CAC-ek erakusketa bat aurkeztu zuen \"Ripping the canon\" izenarekin, beira hautsez egindako 12 eskultura eta kolore bakarrez margotuta. Lanen antolaketa geletan, erakusketa klasiko gisa aurkeztu zen, eskultura batzuk idulki gainean eta beste batzuk lurrean etzanda. Susana Blas Brunel komisario eta teorikoarekin artelanen egileak erakusketari buruz egindako elkarrizketan, erakusketa honen sorreran izan diren kontzeptuak eta prozesuak irakur daitezke; elkarrizketa hau Masdearten argitaratu da, bertan, bere hitzen arabera: \"\u00abLerro zuzena gorroto dut. Lerro kurbatua organikoa da, barrurantz sartzen nau. Marrazteko modu horri \"erraiak\" deitzen hasi nintzen\u201d. \"Bere lanen espazioan antolamenduari buruzko autorearen \"beste\" aipamen batean dio: \"Agerikoa da piezen artean ibiltzeak ez duela sinple eta atsegina izan nahi, hausnartzailea baizik\" .2017. urtean, \"Las l\u00edneas del destino\" erakusketa aurkeztu zuen , Banco Santander Fundazioak babestutako Konexioak programan hautatua izan baitzen, marrazketan eta paperean egindako lanetan espezializatutako museoaren, ABC Museoaren, lankidetzarekin. Museo honen erakusketa-lerroak marrazki garaikidera hurbiltzeko aukera ematen du. Oscar Alonso Molinaren Konexioak komisariotza programak, urteko programan, sortzaileak lan berri bat egitera gonbidatzen ditu, bi erakundeen funtsetatik, ABC Museotik eta Banco Santander Fundaziotik, aukeratutako bi lanetatik abiatuta.\nBere lanak arte garaikideko nazioarteko hainbat azokatan aurkeztu dira, hala nola Arco Espa\u00f1a, Zona Maco (Mexiko DF), Cosmoscow Art fair edo Artinternational Estambul, La Feria Internacional Arte Santander, besteak beste. \nLanak Bilduma publikoetan.\nARTIUM Zentroa - Arte Garaikidearen Euskal Museoa, Vitoria \u2013 Gasteiz \nCAAC - Andaluziako Arte Garaikideko Zentroa, Sevilla. \"Iniciarte\" Bilduma, Andaluziako Junta\nCAAM - Arte Modernoko Atlantiar zentroa, Las Palmas de Gran Canaria\nMalagako CAC - Malagako Arte Garaikideko Zentroa\nExtremadurako Kutxa - Caja de Extremadura\nGranadako Kutxa - Caja de Granada\nEssaouirako Arte Garaikideko zentroa - Centre d'Art Contemporain Essaouira, Ifitry, Maroko\nCordobako Antonio Gala Fundazioa, Cordoba\nSevillako Focus Abengoa Fundazioa, Sevilla\nAndaluziako Gazteriaren Institutua Instituto Andaluz de la Juventud IAJ, Malagako Foru Aldundia\nGregorio Prieto Fundazioaren Museoa - Fundaci\u00f3n Gregorio Prieto, Ciudad Real\nBanakako erakusketak.\n2018 Bertigoaren estetika - L'estetica della vertigine, Constantini Art Gallery, Milan; XXS irekita garaikidera, Palermo.\n2016 Ez animali ezta aingeru ere - Ni animal ni \u00e1ngel, GE Galer\u00eda - VOLTA NY, New York. Xedearen lerroak - Las l\u00edneas del destino, Marrazketa eta Ilustrazioko ABC Museoa, Madril;\n2015 Ez animali ezta aingeru ere - Ni animal ni \u00e1ngel, CAC M\u00e1laga - Arte Garaikideko Zentroa.\n2013 Heriotza eskuekin - La muerte por las manos, Javier L\u00f3pez Aretoan, Madril\n2012 Inortxo ere ez da inmunea - Nadie es immune, CAAM - Arte Modernoaren Zentro Atlantikoa, Kanaria Handiko Las Palmas; komisarioa: Omar - Pascual Castillo"}
{"id": "1056527", "revid": "20653", "url": "https://eu.wikipedia.org/wiki?curid=1056527", "title": "Newington (Londres)", "text": "Newington Ingalaterrako Londres Handiko konderrian dagoen auzo bat da, eta Southwark-eko Londresko barrutiaren parte da. Jatorrizko Surrey konderriko administrazioko barruti eta gune bat izan zen. Londresko metropoli-eremukoa, Londres Handiko Konderri Epaitegia egon zen bertan 1917tik. Gaur egun eraikina Londresko Barneko Zigor Auzitegia da."}
{"id": "1056530", "revid": "119347", "url": "https://eu.wikipedia.org/wiki?curid=1056530", "title": "Greenford", "text": "Greenford Londresko Ealing udalerriko bat da. Charing Crossetik 18 km (11 mi) mendebaldera dago, Londresen, Erresuma Batuan. 2011ko erroldaren arabera 46.787 biztanle zituen. "}
{"id": "1056531", "revid": "119347", "url": "https://eu.wikipedia.org/wiki?curid=1056531", "title": "Feltham", "text": "Feltham Londresko Hounslow udalerriko bat da. Londres, Erresuma Batuko Charing Crossetik 21 km-ra (13,5 mi) mendebaldera dago. 2011ko erroldaren arabera 27.104 biztanle zituen. "}
{"id": "1056532", "revid": "20653", "url": "https://eu.wikipedia.org/wiki?curid=1056532", "title": "Goodmayes", "text": "Goodmayes Ingalaterrako Londreseko ipar-ekialdeko Redbridge udalerrian dagoen bat da. Romfordetik hiru milia mendebaldera eta Ilfordtik bi milia ekialdera dago. Historikoki Essex-en parte da, Goodmayes Ilford udalerrikoa izan zen 1965era arte, Londres Handian sartu zen arte. "}
{"id": "1056533", "revid": "56334", "url": "https://eu.wikipedia.org/wiki?curid=1056533", "title": "Got7", "text": "Got7 (Hangul: \uac13\uc138\ube10; normalean GOT7 moduan idatzia) Hego Koreako k-pop musika talde bat da. Zazpi kidek osatzen dute taldea: Jay B, Mark, Jackson, Jinyoung, Youngjae, BamBam eta Yugyeom. JYP Entertainment disketxean sortu zen taldea eta 2014ko urtarrilaren 16an debutatu zuten \"Got it?\" EParekin; \"\"Gilrs, Girls, Girls\" izan zen beraien lehen single-a.\nJatorri ezberdinetako taldekideak izatea da Got7-ren ezaugarri nabarmenetako bat. Hego Koreako, Britaniar Hong Kong-eko, Tailandiako eta Ameriketako Estatu Batuetako kideek osatzen dute taldea eta hasieratik arrakasta handia lortu zuten jatorrizko herrialde horietan.\n2021eko urtarrilaren 11n, JYP Entertainmentek iragarri zuen taldeko kide guztiek disketxea utziko zutela, sinatuta zituzten kontratuak amaitzen zirelako; hala gertatu zen 2021ko urtarrilaren 19an.\nTaldekideek talde bezala jarraitzeko konpromisoa adierazi zuten eta 2021eko otsailaren 20an \"Encore\" abestia kaleratu zuten, Youtubeko kanal berri batean, JYPtik kanpo. Hurrengo urtean zehar bakarkako jardueretan aritu ziren taldekideak eta ondoren jakinarazi zuten maiatzean EP berri bat kaleratuko zutela. Warner Music Korearen baitan logo eta sare sozial berriak aurkeztu zituzten eta 2022ko maiatzaren 23an GOT7-k izen bereko albuma kaleratu zuen, \"Nanana\"\" abestiaren musika bideoarekin batera."}
{"id": "1056534", "revid": "1545", "url": "https://eu.wikipedia.org/wiki?curid=1056534", "title": "Alexander De Croo", "text": "Alexander De Croo (Vilvoorde, 1975eko azaroaren 3a) belgikar politikaria da. Belgikako lehen ministroa da 2020ko urritik. Open Vlaamse Liberalen en Democraten alderdiko kidea da. 2012 eta 2020 artean lehen ministrordea izan zen Elio Di Rupo, Charles Michel eta Sophie Wilm\u00e8sen gobernuetan. Garapenerako Lankidetzako eta Fidantzetako ministro ere izan zen. 2020ko urritik koalizio gobernu baten buru da."}
{"id": "1056535", "revid": "103793", "url": "https://eu.wikipedia.org/wiki?curid=1056535", "title": "Andre Maria eliza (Murillo el Fruto)", "text": "Andre Maria eliza Nafarroa Garaiko Aragoiko Erriberako Murillo el Fruto edo Murelu Hautsi udalerrian kokatutako XVI. mendeko kristiau eliza bat da. Pizkundar estiloa ditu.\nHistoria.\n1528. urtean, Olibako abadeak, Martin Arradakoak, Andre Maria parrokia eraikitzeko agindu zuen, Zisterrek eragindako jatorrizko fabrika protogotiko baten aztarnak aprobetxatuz, oraindik ere nabearen oinaldeko hormetan eta dorrea eusten duen kanoi-gangadun kapera karratuan ikusten direnak. XVI. mendeko trazadura horrek gurutze latindar bat osatzen du oinplanoan, hiru ataleko habearte bakarrarekin, beso zuzeneko gurutzadura zabalarekin eta burualde pentagonalarekin; estalkiak nerbio-gangak dira, absidean galloiak osatzen dituztenak, tertzeleteak gurutzaduran eta habeartea, eta gurutzadura sinplea sakristian. Azken espazio horren parean, 1800 inguruan, gela simetriko bat eraiki zen, gurutzaduraren besoaren ondoan. Epistolaren aldetik, era berean, kapera karratu bat altxatu zen, eta bi eremuak ertz-ganga banaz estali ziren; aldi berean, Erdi Aroko kaperaren ahokadurako arkua birmoldatu zen multzoa bateratzeko. Gaur egungo dorrea XVII. mendekoa da, errematea izan ezik, modernoa baita.\nArtea.\nNafarroako erromanismoaren erakusle da tenpluko erretaula nagusia, 1588koa, Piarres Artzeitz Erriberriko mihiztatzaileak egina; Pedro Gonzalez San Pedrorenetik hurbil dauden eredu inkonografikoak jarraitzen ditu. XVIII. mendean mazoneria berriz doitu eta margotu izanak bere kalitatea ahultzen du; aldaketa horiek, gainera, San Pedroren eta San Pauloren irudiak zituen sagrario barroko bat gehitzeko aprobetxatu ziren. Garrantzi gutxiagokoak dira elizako gainerako erretaulak, beranduagokoak baitira eta irudi moderno batzuk sartu baitira bertan. Horietatik, Kristoren Santuaren eta Jesusen Bihotzaren bikiak eta San Gregoriorena XVIII. mendearen bigarren erdialdeko rococo estilokoak dira, nahiz eta Kristoren irudi titularra XVII. mendekoa izan; Doloretako Ama Birjinaren erretaulan 1800 inguruko estilo neoklasikoa ikusten da, eta Arrosariokoa, berriz, XVII. eta XVIII. mendeetako mazoneria zatiak biltzen dituen mihiztadura da.\n1845ean Olibako monasteriotik parrokiara ekarritako piezen artean, San Migelen erretaula nabarmentzen da, hasieran San Bernardori eskainia, XVII. mendearen lehen erdialdekoa, garai eta kalitate diskretu bereko pintura tenebristekin; erdiko mihisea beste jatorri bateko eta balio artistiko handiagoko pintura manierista da. Olibako koruko harlandua ere bada, barroko estilokoa, 1700 ingurukoa. Barrokoak zilarrezko krismerak eta brontzezko txilina dira, eta neobarroko estilokoak, berriz, kaliza."}
{"id": "1056537", "revid": "20653", "url": "https://eu.wikipedia.org/wiki?curid=1056537", "title": "Golders Green", "text": "Golders Green Londresko Barnet udalerriko bat da. Charing Crossetik 8,5 km (5,5 mi) iparraldera dago, Londresen, Erresuma Batuan. 2011ko erroldaren arabera 18.818 biztanle zituen. "}
{"id": "1056539", "revid": "129250", "url": "https://eu.wikipedia.org/wiki?curid=1056539", "title": "Helen Taylor (feminista)", "text": "Helen Taylor (Londres, Erresuma Batua, 1831ko uzatilaren 31n - Torquay, Erresuma Batua, 1907ko urtarrilaren 29a) ingeles feminista, idazlea eta aktorea izan zen. Harriet Taylor Mill-en alaba eta John Stuart Mill filosofoaren alabaordea. Ama hil ondoren, Millekin bizi eta lan egin zuen, eta elkarrekin emakumeen eskubideak sustatu zituzten. \n1876tik 1884ra (bere osasuna zela eta uko egin zion) Londresko Eskola Batzordeko kide izan zen, eta hezkuntza-programa izan zuen, besteak beste, eskola-muga-zergak indargabetzea, haur behartsuentzako janarien, oinetakoen eta galtzerdien hornidura, gorputz-zigorra indargabetzea, klase apalagoak eta gastu handiagoa haurraren garapenerako eta irakaslearen osasunerako funtsezkoak ziren gauza guztietan. 1881ean, Federazio Sozialdemokratan sartu zen. Taylor emakumeen sufragioaren alde agertu zen beti, eta parlamentuko hautagai gisa aurkeztu zen, emakumeentzako bidezko eta lege hobeak, gerraren prebentzioa eta \"lan gutxiago eta soldata hobea\" zituen plataformarekin. Ezin izan zen aurkeztu, hauteskunde-ofizial batek uko egin ziolako izendapenaren agiriak jasotzeari edo bere gastuetarako esku-diruzko gordailuari.\nBiografia.\nKent Terracen jaio zen, Londresen, 1831ko uztailaren 27an. Aita John Taylor zen Mark Laneren farmazialari maiorista eta ama Harriet (Birksgateko Thomas Hardyren alaba). Alaba bakarra zen, eta hiru neba zituen. Bere ama-familiak Kirkburton jaurerria zuen, Yorkshire inguruko lurrak zituen mendeetan. Taylorrek, hezkuntza-gizona, alabaren inspirazio-iturri izan zen: bizitza osoko maitasuna izan zuen historiarekiko, eta afektu filial sendoa adin goiztiarretik. Helenen hezkuntza loturarik gabe eta modu pribatuan egin zen. Bera zen amaren lagun konstantea, haren osasun txarra zela-eta, etengabe bidaiatu behar izaten baitzuen. Taylor andreak alabari egindako gutunek bien arteko harreman sakon eta hurbilekoaren testigantza ematen dute.\n1849ko uztailean hil zen Helenen aita. 1851ko apirilean ama John Stuart Millekin ezkondu zen. Amak, Harriet Taylor Millek, zera nahi zuen, Helen libre uztea, \"emakume guztiek egunen batean nahi zutena egiteko askatasuna izatea espero zuen eta aukerako lan batean lan egitea\". Harrietek eta John Stuart Millek \"Sobre la libertad\" lanean sustatu zituzten \"bizitzeko esperimentuak\" Helenekin hasi ziren. Helenek aktore izateko ametsari jarraitu zion eta Sunderlandera joan zen 1856an eta bi urtez aktore lanetan aritu zen.\nAitaordearekin lanean.\nBere ama, Harriet Taylor Mill, 1858ko azaroaren 3an hil zen l'Europe hotelean, Avignonen, senarrarekin Frantziako hegoaldera zihoala. Emaztearen hilobitik hurbil egoteko, Millek etxe bat erosi zuen Avignonen, eta, ondoren, Helen Taylorri eman zion herentzian. Helen Taylorrek, ama hil ondoren, Millekin lan egin zuen. Bera arduratu zen gai praktikoez eta bere korrespondentzia astunaz, gutun askori erantzunda; gainera, bere lanean ere lagundu ahal izan zuen, batez ere \"La esclavitud de la mujer/ Emakumearen esklabotasuna\" lanean. Millek esan ohi zuen gerora egin zuen lan guztia ez zela adimen baten emaitza, hirurena baino: berarena, emaztearena eta alabaordearena. Mill 1873an hil zen.\nGurasorik gabe.\nTaylorrek, 1872an, ohar biografiko batekin, H. T. Buckleren (Mill-en pentsamendu-eskolako kidea) lan obra miszeleoak eta hil ondorengoak argitaratu zituen. 1873an Mill-en autobiografia argitaratu zuen, eta 1874an, sarrera batekin, saiakerak argitaratu zituen: \"Nature, The Utility of Religion, Theism\" (Natura, erlijioaren erabilgarritasuna, teismoa).\nPolitikan.\nMillen heriotzak libre utzi zuen Taylor bizitza publikoan sartzeko eta, hartara, bere aitaordeak eta amak interesa piztu zuten erreforma politiko eta sozialak sustatzeko. Baliabide asko zituen, eta eskuzabaltasunez erabili zuen arrazoi publikoetan. Londresen bizi izan zen eta oporrak Avignoneko etxean ematen zituen. Gai guztietan bere iritziak erradikalak izan ziren. Haren printzipioak demokratikoak eta oso indibidualistak ziren aldi berean, baina programa sozialistan praktikagarritzat jotzen zuena bultzatzen zuen. Jendaurrean hizlari bikaina izan zen, eta pobreziaren eta injustiziaren aurka borroka egin zuen.\nMillek, 1870ean, denbora faltagatik, \"Southwarkeko Elkarte Erradikalak\" Londresko Eskola Batzorde sortu berrian hautagai izateko egindako gonbita baztertu zuen. 1876an, Taylorrek antzeko eskaera bat onartu zuen, eta hauteskundeen buru izan zen gatazka bortitz baten ondoren. Liberalen sektore batek bere iritzi aurreratuengatik kontra egiten zion arren, bere elokuentzia eta nortasun magnetikoak erlijio fedearen eta espektro politikoaren \u00f1abardura guztien babesa lortu zuten. Berriro itzuli zen bozketara, bai 1879an bai 1882an. 1884. urtean erretiratu zen, osasun txarra zuela-eta, baina bederatzi urtez ia ez zuen bilerarik galdu.\nHezkuntza programa eta erreforma.\nBere hezkuntza-programak honako hauek hartu zituen bere baitan: eskolako muga-zergak indargabetzea, haur behartsuei janaria, oinetakoak eta galtzerdiak ematea, gorputz-zigorra indargabetzea, klase txikiagoak eta gastu handiagoa haurraren garapenerako eta irakaslearen osasunerako funtsezkoak ziren gauza guztietan. Batzordeko kide izan zen bitartean, bere dirua eman zuen, maisu-maistren eta tokiko batzorde txikien bidez, eguerdiko bazkaria eta Southwarken behar zuten haurrentzako bota erabilgarri pare bat. Bera batzordeko dotazio-batzordeko kide entzutetsua zen, eta arrakasta izan zuen karitateko mandatariak zenbait hezkuntza-ekipamendu jatorrizko helburuetara berrezartzera bultzatzean.\nIndustria-eskolen erreformaren defendatzaile sutsua izan zen. Agerian utzi zituen 1882an St. Pauleko Industria Eskolari egotzitako zenbait eskandalu. Etxeko idazkariak ikerketa bati ekin zion eta eskolaren itxiera agindu zuen. 1882ko ekainean, Thomas Scruttonek, eskola batzordeko kide eta bere industria eskoletako azpibatzordearen presidenteak, demanda aurkeztu zuen, haren aurka difamatzeagatik. Sir Henry Hawkins epailea izan zen, Sir Edward George Clarke Taylorren abokatua izan zen, Sir Charles Russell, gero Killowengo Lord Russell, eta demandatzailearen abokatua izan zen. Laugarren egunean, ekainaren 30ean, Taylorren kasua arrazoi justifikatuengatik hautsi zen, eta Taylorrek adostasun bidez l000 \u00a3 ordaindu zion demandatzaileari. Epaileak bere espiritu publikoa onartu eta gaiztakeria pertsonaletatik libratu zuen. Horren ondorioz, Londresko industria-eskolak goitik behera aldatu ziren. \nPolitikan berriz.\nAldi berean, eta energia berarekin ekin zion politikari. Gobernu liberalaren (1880\u20131885) Irlandako derrigortze-politikaren aurka jardun zuen, eta \"Irlandako\" Las Damas Lurraren Ligaren adar ingelesaren jarraitzaile indartsuenetako bat izan zen. Maiz izan zituen bilerak Ingalaterran eta Irlandan. Anna Catherine Parnell, nazionalista irlandarra eta Charles Stewart Parnell buruzagi nazionalista irlandarraren arrebatxikia, izan zen sarritan haren gonbidatua. Lurra nazionalizatzeko eta lurraren balioa ordaintzeko arrazoiak asko erakarri zuten. Lurraren Erreformaren Batasuneko eta \"Lurraren balioen gaineko zergetarako\" Ligako kide nabarmena izan zen, eta bere izenean audientzia handietara jo zuen, batez ere gizon langileengana, bai Ingalaterran bai Irlandan. Lurra nazionalizatzeko grinak bultzatuta, Henry George ezagutu zuen, politikaren sustatzaile estatubatuarra. 1882an South Kensingtonen geratu zen, etxean. Haren iritziz, Taylor zen \"ezagutu zuen emakumerik adimentsuenetako bat, adimentsuena ez bazen\".\n1881ean, Taylorrek zenbait proposamen sozialistaren bideragarritasunean zuen fedearen ondorioz, Federazio Demokrata, Federazio Sozialdemokrataren aitzindaria, ezartzeko aurretiazko bileretan parte hartu zuen. Lehen batzorde exekutiboan sartu zen. Federazioaren helburuak aurreikusita, berak laguntza praktikoa eman zien parlamenturako hautagai laboristei. Berak George Odgerri lagundu zion, lehen hautagai laborista, 1877an bere bizitza eraman zuen gaixotasunean.\nTaylor emakumeen sufragioaren alde agertu zen beti, jendearen morala hobetuko zuelakoan, baina 1878ko abuztuaren 15ean, Avignonetik idatziz, ukatu egin zuen Southwarkerako hautagai parlamentario gisa postulatzeko asmoa zuenik. 1885ean, ordea, egoera bereziek parlamentuko hautagaitza baten saiakerara eraman zuten. W. A. Coote jaunak, Zaintza Elkarteko idazkariak, Camberwell Northerako alderdi liberaleko hautagai izendatzea eskatu zuen, baina azkenean alderdiaren antolatzaileek baztertu egin zuten. Protesta gisa, Taylorrek Coote jaunaren lekua hartu zuen, Ethel Leach bere hauteskunde-agente zela. Bere programak lege zuzenak eta hobeak zituen emakumeentzat, gerraren prebentzioa eta \"lan gutxiago eta soldata hobea\" langile-klaseentzat. Henry Georgek bere kandidatura defendatzeko gutun bat zabaldu zuen kanpainan. George Jacob Holyoake langile aktiboa izan zen Taylorrentzat. Bere kanpainarekin jarraitu zuen, zurrunbilo handiz, hautapen egunera arte, hautesle ofizialak uko egin baitzion izendapenaren agiriak jasotzeari edo gastuetarako dirua gordailatzeari.\nOsasun arazoak.\nHandik gutxira, lan publikoa utzi zuen, bere adinagatik eta osasun txarragatik, eta hemeretzi bat urtez erretiratu zen Avignonen etxera, oporrak pasatutzen zituen lekura eta jendearekin maitemindu zen, jarrera eskuzabala zuela eta. Laneko estresa bere osasunean islatzen zen. 1904. urtearen amaieran, Ingalaterrara itzuli zen, Mary Taylor ilobaren zaintzapean, eta Torquayn finkatu zen. Helen Taylor bertan hil zen 1907ko urtarrilaren 29an, eta Torquayko hilerrian lurperatu zuten.\n1904an, Blackburneko Lord Morley alderdi liberaleko politikariak behin eta berriz eskatuta, ilobak Millen liburutegia aurkeztu zuen Somerville Collegen (Oxford)."}
{"id": "1056540", "revid": "103793", "url": "https://eu.wikipedia.org/wiki?curid=1056540", "title": "Nafarroako Erdialdea", "text": "Nafarroako Erdialdea Nafarroa Garaia osatzen duten hiru eskualde geografiko eta tradizionaletako bat da, Erriberarekin eta Mendialdearekin batera. Bi horien artean dago, Erribera horiaren eta Mendialdea berdearen arteko trantsizioa eginez. Iparraldean, Pirinioetako eta Euskal Mendietako mendilerroek mugatzen dute, hala nola Urbasa, Andia, Sarbil, Erreniega, Alaitz, Izko edo Leire. Horiek guztiak 1000 metroko altuerara iristen dira. Hegoaldean, mugak zehaztugabeagoak dira, baina irizpide orokorra ibarren amaiera eta Erriberako lautadaren hasiera da."}
{"id": "1056541", "revid": "1545", "url": "https://eu.wikipedia.org/wiki?curid=1056541", "title": "Desna (Txernihiv Oblasta)", "text": "Desna () Ukrainako iparraldeko Txernihiv Oblasteko izen bereko raioneko hiri-motako kokagune bat da. Desna kokagune-hromadaren administrazioa hartzen du bere barne; Ukrainako hromadaetako bat dena. Kokaguneak 7,180 biztanle zituen 2001eko Ukrainako Erroldan. Egungo biztanleria, bestalde, 7,353koa da (2021 est.). Giza kokagunearen izena hau zeharkatzen duen Desna ibaiaren omenez jarri zioten.\n2020ko uztailaren 18ra arte, Desna Kozelets Raionaren parte zen; hala ere, raiona 2020ko uztailean ezabatu zen, Ukrainaren erreforma administratiboaren baitan, zeinetan Txernihiv Oblasteko raion-kopurua bostera murriztu zen. Hala, Kozelets Raion-ohiaren eremua Txernihiv Raionarekin batu zen.\nHerriak Ukrainako Lurreko Indarren prestakuntza militarraren zentro garrantzitsu bat dauka: 169. Entrenamendu Zentroa; zentro honek, 2022ko maiatzaren 17an, Errusiako Indarren aire-eraso bat jasan zuen, 2022ko Errusiako Ukrainaren inbasioaren testuinguruan."}
{"id": "1056542", "revid": "1545", "url": "https://eu.wikipedia.org/wiki?curid=1056542", "title": "Desna (argipena)", "text": "Desna adierak hainbat esanahi ditu:"}
{"id": "1056543", "revid": "90609", "url": "https://eu.wikipedia.org/wiki?curid=1056543", "title": "Desna", "text": ""}
{"id": "1056544", "revid": "1545", "url": "https://eu.wikipedia.org/wiki?curid=1056544", "title": "Polotskeko Printzerria", "text": "Polotskeko Printzerria (; ; ), Polotskeko Dukerria edo Polotskeko Rusa ere deitua, ekialdeko eslaviar zaharren Erdi Aroko printzerria izan zen, Kieveko Rusa osatuko zuen printzerrietako bat izan zena. Polotsk herri zaharraren inguruan ezarri zuten krivitx tribuen elkarketaren ondorioz, eta IX. eta XIII. mendeen artean existitu zen. Bere hedadura handieneko unean, printzerria Bielorrusiako iparraldeko eta erdialdeko zati handi batean eta Letoniako gaur egungo hego-ekialdeko zati txiki batean hedatzen zen, Polotskez gain, Vitebsk, Drutsk, Minsk, Izjaslaw (gaur egun Zaslawyel), Lahojsk, Barysau, Bratxislaw (gau egun Braslaw), Kukeinos (gaur egun, Koknese udalerria) beste herri batzuen artean barne hartuz.\nHistoria.\nJatorria.\nEz dago bat printzerria noiz sortu zen jakiteko data zehatzik, ziurrenik eboluzio-prozesu bat izan zen. 862an, Nestorren Kronikak Polotsk lehen aldiz aipatu zuen Ruriken erregealdiko herri gisa, Murom eta Belozersk ondoan Novgorodeko Rusean. Hasieran Polotskeko Printzerria bertako dinastia batek gobernatu zuen, eta ez Kievetik izendatutako gobernadore batek. Krivitx tribuen batasunean tokiko bilakaera politikoaren emaitza izan zen hori.\nPolatsk aipatzen zen bigarren aldia mende bat geroago izan zen, 980an hain zuzen ere, bere gobernaria Ragnvald edo Rogvolod buruzagi militar baregoa zenean. Kronikak Polatskera itsasoz bestaldetik iritsi zela dio (hau, berez, baregoak izendatzeko esaldi komun bat izan zen). Rogvolod partaide aktiboa izan zen Rusaren boterea lortzeko borrokan: X. mendearen amaieran Polotskeko populazio estimatua 6.000 biztanlera iristen zen, armada batentzako eskulan esanguratsu bat ahalbidetu zuena.\n972an, Sviatoslav I.a Kievekoa printzea hil ondoren, bere bi semeen artean -Vladimir Novgorodeko printzea, eta Jaropolk Kieveko printzea- boterea lortzeko borroka hasi zen. Polotsken laguntza politiko eta militarraren zain zeuden biak. Hori lortzeko, Vladimirek Rognedari, Rogvoloden alabari, ezkontzea proposatu zion. Uko egin eta Jaropolkekin aliantza egin zuen. Vladimirek Polotsken aurkako gerra deklaratu zuen. Nestorren Kronikan jasotako kondaira koloretsuen arabera, berak hiria hartu zuen, Rogneda gurasoen aurrean bortxatu, gero familia osoa hil eta hiria erre zuen. Rogneda Kievera eraman zuten Vladimirren emaztea izateko. Horrela akabatu zuten bertako dinastia.\nVladimir kristautasunera bihurtu zen 988an eta Ana Porfirogeneta emaztetzat hartu zuen, aurreko emazte guztiengandik, Rogneda barne, dibortziatuz. Ondoren, Anastasia izena hartu eta komentu batera sartu zen. Bere seme Iziaslav eta bera Polotskeko lurretara erbesteratu zituzten (lehenik Zaslawyera, eta gero Polotskera). Horrela, printzerria berritua izan zen, gainera ruriktar dinastiaren adar zaharrena tokiko tronuan zuela. Denbora horretatik aurrera, ordea, printzerriko lurrak kristautasun ortodoxora bihurtu ziren.\nIndependentzia.\n1001ean Briatxislav semeak Iziaslav ordezkatu zuen. Polotsk Kievetik urruntzen saiatu zen. Tentsioak areagotu egin ziren, Ekialdeko eslaviar legearen pean, Iziaslav bere aita baino lehenago hil zenez eta Kieven inoiz errege izan ez zenez, Polotsk etxeko ondorengoek Kieveko tronurekiko eskubideak galdu zituzten. 1020an, Briatxislavek Novgorod arpilatu eta hartu zuen, baina gero bere osaba Jaroslav Jakitsuaren eskuetara galdu zuen. Gainera, beste jabetza batzuk ere eman behar izan zizkion.\nPrintzerria 1054an independizatu zen, eta ruriktarrek gobernatu zuten. Hurrengo bi mendeetan, Iziaslav printzearen ondorengoek Polotskeko Printzerria kontrolatu zuten. Kieveko Ruseko beste lurralde guztiak Jaroslav printzearen ondorengoen kontrolpean egon ziren. Polotskek krivitxen tribu eslaviarraren eta egungo Letoniako hegoaldean eta Lituaniako ekialdean bizi ziren finlandiar eta Baltikoko tribu batzuen lurrak hartzen zituen.\nErdi Aroko Polotskeko urrezko aroa Briatxislaven seme Vseslav (1044-1101) gobernuarekin lotuta dago. Vseslavek Kieveko gerra zibilak aprobetxatu zituen bere independentzia baieztatzeko eta bere lurrak bere kabuz zuzentzeko. Garai horretan Printzerria Kieveko Ruseko eta Eskandinaviako beste lurralde batzuen artean igarobide izan zen merkataritza-gune bihurtu zen. Funtsean, merkataritza Dvina ibaiaren ibilbideari jarraitzen zion. Polotskek Livoniako bi leku seinalatu gobernatu zituen- Gersika eta Kockenhusen- eta Dvinaren bokalearen zati bat. Horiek 1230eko hamarkadan Livoniako Ordenaren eskuetara pasa ziren.\nKieven, Novgoroden eta baregoen arteko harremanak orekatzean, Polotskek bere independentzia ere aldarrikatu zuen. Orduko sagetan Kieveko Ruseko hiri gotortuena bezala deskribatzen dute. Iziaslaven ondorengoek Polatskeko Printzerria gobernatu zuten denbora gehienean, Ruseko Printze Handia alde batera utziz eta soilik ruriktarren boterea aitortuz. X. mendearen amaieratik aurrera, Printzerriak mendebaldeko bizilagunen lurrak kolonizatzea ere lortu zuen, egungo letoniar eta lituaniarren arbasoak.\nBere printzesetako batek, Sofiak, Valdemar I.a Danimarkakoa erregea ezkondu zuen. Printzerriak independentzia galdu zuen eta 1240ko hamarkadan Lituaniako Dukerri Handian sartu zen. Bere hiriburua Dukerri Handiko hiririk handiena izaten jarraitu zuen XVI. mendera arte."}
{"id": "1056545", "revid": "1545", "url": "https://eu.wikipedia.org/wiki?curid=1056545", "title": "Polatskeko Printzerria", "text": ""}
{"id": "1056546", "revid": "1545", "url": "https://eu.wikipedia.org/wiki?curid=1056546", "title": "Polotskeko Dukerria", "text": ""}
{"id": "1056547", "revid": "1545", "url": "https://eu.wikipedia.org/wiki?curid=1056547", "title": "Polotskeko Rusa", "text": ""}
{"id": "1056548", "revid": "1545", "url": "https://eu.wikipedia.org/wiki?curid=1056548", "title": "Polotskeko printzerria", "text": ""}
{"id": "1056549", "revid": "103793", "url": "https://eu.wikipedia.org/wiki?curid=1056549", "title": "Murillo el Frutoko gaztelua", "text": "Murillo el Frutoko gaztelua edo Murelu Hautsiko gaztelua Nafarroa Garaiko Aragoiko Erriberako Murillo el Fruto edo Murelu Hautsi udalerrian kokatutako gaztelu bat da. Gaztelua IX. mendeko gotorleku garrantzitsua izan zen, hiribilduaren iparraldeko muino baten gainean eraikia, eta 1516an Cisneros kardinalaren aginduz eraitsi zuten arte iraun zuen, Nafarroako konkista berriari eusteko. Hormen eta dorrearen aztarnak geratzen dira.\nHistoria.\nHerriaren iparraldean, mendi txiki baten gainean, Erdi Aroan egon zen gaztelua, hura gorde eta defendatzen zuena. 1234-1237 urteetan, Tibalt I.aren erregealdian, Gartzia Ximenetz Oharrizek arduratu zen, eta 1256an, Antso Fernanditz Monteagudokoa. Geroago, 1280an, Arnalt Bernat merinoa, eta hamar urte geroago, Martin Martinitz Uritzekoak, urtean 8 libera eta 40 kahitzeko atxikipenarekin. Urte horietan, 1294an, etxeak eta aletegiak konpontzen ziren.\nXIV. mendean, 1328-1335 inguruan, Diego Peritz Ezperun alkaidea zen, 6 libera eta 30 kahitzeko esleituta. Geroago, 1357an, Martin Gartzia Leiun izan zen Gil Lopitz Saratsakoaren ordezkoa. Karlos II.a Nafarroakoak 1366an eman zion zaintza Martin Peritz Garipentzukoa ezkutariari, eta 1374an erretiratu zuen, Juan Testador zaldunari emateko. Bost urte geroago, Lope Martinitz Uritzekoa izendatu zuen haren ordez. Erregeak berak eman zion dohaintza hiribilduari eta gazteluari 1380an, Lordako kapitain Joan Biarnoren alde, omenaldia eta leialtasun-konpromisoa egin ondoren. 1385ean, Labriteko Bertrucaten iloba Ramonet de Sorti eskualdatu zizkion, eta hark ere omenaldia egin zion.\nKarlos III.a Nobleak, bere aldetik, hiribildua bere gotorlekuarekin eman zion, 1387an, Belterau Lakarri, bere txanbelanari, petxa eta errenta guztiekin. Geroago, 1404an, gaztelua Aragoiko erregeari eman zioten bahituta, Zuria II.a infantaren ezkonsariaren bahian. Horretarako, Migel Santxitz Agoizkoak alkaideak omenaldia egin behar izan zion Mart\u00edn Umanoari.\n1429an, Gaztelaren aurkako gerra-arrisku hurbila zela eta, hiribilduko bizilagunek gaztelua beren kontura konpondu zuten, eta Zuria II.a erreginak, hurrengo urtean, gastatutakoa petxatik kentzeko agindu zuen. Garai hartan, Martin Peritz Novar zen alkaidea, eta 1446an jarraitu zuen. 1447an, Bianako Printzeak Juan de Beaumonti utzi zion jaurerria. Garai hartan, beaumontarren eta agramondarren arteko gatazka zibilen garai tristea hasi zen, erresuma urteetan odoleztatuko baitzuten. 1454an gaztelua gorde zuen Fernando de los Barrios lekukoak. Bi urte geroago, Mosen Hugo Urroze, Joan II.aren kopari nagusia, alkaide izendatu zuten. Pedro Jordan Urroze izan zuen oinordeko, eta 1462an 48 liberako atxikipena jaso zuen. 1469an bakea hautsi zen bandoen artean, Petri Nafarroakoa mariskala gaztelu horrekin altxatu baitzen, garai hartan Juan de Beaumonten esku zegoena. Leonor printzesa bera joan zen agramondarrei itzultzeko eskatzera, baina haiek, auzi-ihesean, uko egin zioten. Geroago, 1490 inguruan, gaztelua eta hiribildua Joanes III.ak bahituran eman zizkion Petri mariskalari, kobazulo nagusiko dotearen bahian.\n1512an, Fernando Katolikoaren tropek gaztelua setiatu zuten, eta Petri Arradakoa alkaidea gaztelarrek hil zuten. 1516an, Nafarroako konkista burututa, gotorlekua Cisnerosen aginduz eraitsi zuten."}
{"id": "1056551", "revid": "103793", "url": "https://eu.wikipedia.org/wiki?curid=1056551", "title": "Murelu Hautsiko gaztelua", "text": ""}
{"id": "1056555", "revid": "103793", "url": "https://eu.wikipedia.org/wiki?curid=1056555", "title": "Andre Maria eliza (Murelu Hautsi)", "text": ""}
{"id": "1056557", "revid": "1545", "url": "https://eu.wikipedia.org/wiki?curid=1056557", "title": "Polotsk", "text": "Polotsk (; ; ) edo Polatsk ) Bielorrusiako hiri historikoa da, Dvina ibaiaren ondoan dagoena. Egun 80.000 biztanle baino gehiago ditu.\nHistoria.\n862an, Nestorren Kronikak ekialdeko eslaviar zaharren hiri hau lehen aldiz aipatu zuen Ruriken erregealdiko herri gisa, Murom eta Belozersk ondoan. Bertan Polotskeko Printzerria ezarri zuten. Orduko sagetan Kieveko Rusako hiri gotortuena zela zioten.\n1307an Lituaniako Dukerri Handiaren zati bihurtu zen, eta estatuko merkataritzagune handiena izan omen zen. 1498an Magdeburgoko Zuzenbidea onartu zuten. 1772 arte Bi Nazioen Errepublikako Polotskeko voivoderriaren hiriburua izan zen. Ivan Izugarriaren errusiar armadak 1563an harrapatu zuen, eta 15 urte geroago Lituaniako Dukerri Handiari itzuli zioten.\n1812an, Errusiako frantziar inbasioan zehar, bertan bi gudu izan ziren."}
{"id": "1056558", "revid": "1545", "url": "https://eu.wikipedia.org/wiki?curid=1056558", "title": "Polatsk", "text": ""}
{"id": "1056559", "revid": "336", "url": "https://eu.wikipedia.org/wiki?curid=1056559", "title": "Artzain Ona", "text": "Artzain Ona (latinez \"bonus pastor\") Jesukristori emandako izendapenetako bat da, batez ere Joanen ebanjelioaren parabola batetik (Joan 10:1-21) hartua, eta baita ebanjelioen arabera Jesukristok berak bere buruari artzain deitzen diolako pasarte batzuetan.\nBere irudikapen ikonografikoa (Jesus, eskuarki, zutik eta ardi bat sorbaldan duela) arte kristauko irudi sinboliko antzinakoenetako eta ohikoenetako bat da. Zenbait erakunde erlijiosok ere maiz erabili izan dute izena."}
{"id": "1056562", "revid": "20653", "url": "https://eu.wikipedia.org/wiki?curid=1056562", "title": "Finchley", "text": "Finchley Ingalaterrako Barnet udalerriko auzo bat da, Londresko iparraldean (Londres Handiaren barruan dago integratuta). Finchley lautada batean dago, 11 km inguruCharing Crossetik iparraldera. Middlesex-eko konderriko parrokia ohia, auzo bihurtu zen 1933tik 1965era, Londres Handiaren parte bihurtu zenean. Finchley bizitegi-auzo bat da (lo-hiria).\nErrepidez ondo komunikatuta dago North Circular Road A406 (londres barruko ingurabidea) bidez, eta horrek Londresko erdialdera edo herrialdearen iparraldera sarbide azkarra ematen du. 3 metro geltoki ditu, denak Northern linean: Finchley Central, East Finchley eta West Finchley.\nAuzo honetan jaio zen George Michael abeslari ezaguna.\nFinchley Margaret Thatcherren hautesbarrutia izan zen 1959tik 1992ra."}
{"id": "1056565", "revid": "56334", "url": "https://eu.wikipedia.org/wiki?curid=1056565", "title": "Mortlake", "text": "Mortlake Londresko (Ingalaterra) auzo bat da eta Richmond upon Thames Londresko auzoaren parte da.\nJakue I.ak erregeak tapiz-fabrika bat sortu zuen eta bertan, Sir Francis Crawe-ren agindupean, atzerriko langile ugari lan egiten zuten; bai Jakue erregeak bai bere ondorengoak, Karlos I.ak, diru kopuru handiak inbertitu zituzten bertan, eta, ondorioz, haien tapizak kalitate handikoak izan ziren eta kontinentekoekin lehiatu ziren.\n1845az geroztik arraun-dulu famatuak, Oxford eta Cambridgeko ikasleen arteko estropadak, Mortlake-n izan du helmuga.\nMortlake herria Domesday liburuan ageri da eta jaurerria Canterburyko artzapezpikuena zen Henrike VIII.aren garaira arte, truke bidez ingeles koroari pasatu zitzaion arte.\nOspetsua da John Dee, matematikari, astronomo eta kriptografo isabeldar ospetsuaren egoitza izateagatik, bere amaren etxea.\nMortlake-n bi eliza daude. Bata, eliza anglikanoa, Santa Mariari eskainia dago, eta bere eliztegian John Deeren eta Henry Addington politikari britainiarraren, Sidmouth bizkondearen, hilobiak ditu. Bestea, eliza katolikoa, Santa Maria Magdalenari eskainia dago. Elizako monumentuen artean Sir Richard Francis Burton esploratzaile afrikar ospetsuaren hilobia dago."}
{"id": "1056566", "revid": "58701", "url": "https://eu.wikipedia.org/wiki?curid=1056566", "title": "Azukre koxkorrak", "text": "``Azukre koxkorrak\u00b4\u00b4, Ruper Ordorikaren diska da, 2013an argira ateratakoa. Oso disko pertsonala izan zen. Bertan euskal musikaren arrakasta handiko abestiak hartu zituen bertsioak abesteko. Ondorioz, oso bertsio pertsonalak sortu zituen eklektikoa den bilduman; haren hitzetan \"belaunaldi oso baten soinu banda\". Grabazioa Katarain estudioan (Azkarate, Nafarroa) egin zen. \"Azukre koxkorrak\" albumak bi urteko isilunea itxi zuen. "}
{"id": "1056568", "revid": "9251953", "url": "https://eu.wikipedia.org/wiki?curid=1056568", "title": "Haizea Beruete", "text": "Haizea Beruete Lopetegi (Iru\u00f1ea, Nafarroa Garaia, 1994ko apirilaren 5a - \"Ib.\" 2022ko maiatzaren 20a) bertsolaria izan zen. \nBertsolaritzako hainbat esparrutan jardun zuen Haizeak. Nafarroako Txapelketan parte hartu zuen, banaka zein taldeka. Bertso eskolako irakasle, eta begirale bertso udalekuetan. \"Gure Aldetara\" proiektuko partaide ere izan zen.\nIngelera, frantsesa eta keinu hizkuntzak menperatzen zituen. \nBiografia.\nIbilbidea.\nHaizeak bertsolaritzako hiru plaza garrantzitsutan kantatu zuen: eskolartekoan umetan (Euskal Herriko Eskolarteko finalean 2008an); Nafarroako Bertsolari Txapelketan (2013), Larraintzarren eta \"Nafarroako Bardoak\" taldekako txapelketan \"Gora 12 obario eta 11 pedrada\" taldean, Erika Lagoma, Saioa Alkaiza eta Irati Majuelo taldekide zituela. Lagoma irakasle ere izan zuen Beruetek. Gazte sariketetan ere kantatu zuen: Mariano Izeta Sarian eta Xalto Sarian. 2018an, Bara\u00f1aingo kopla sariketan ere hartu zuen parte.\nBat-bateko jardunean eta txapelketan ez ezik bertsolaritzako beste proiektu batzuetan ere hartu zuen parte. Bertso eskolako irakasle aritu zen eta bertso udalekuetan begirale.\n2021ean, Nafarroako Bertsozale Elkartearen eskutik, 14 kantuz osatutako \"Gure Aldetara\" diskoan hartu zuen parte, beste 13 emakumezko bertsolarirekin batera, Nafarroako emakume bertsolariei ahotsa emateko. Ekimen horren harira bertso jaialdiak egin ziren eta horietako batean, gai-jartzaile aritu zen, 2021ko abuztuan Ezpeleta Jauregian egin zen jaialdian.\nBere sormen bidean, \"Tripak:\" \"huts bete hots\" poema liburua eta proposamen eszenikoa ondu zituen."}
{"id": "1056569", "revid": "119347", "url": "https://eu.wikipedia.org/wiki?curid=1056569", "title": "Estruktura kausal", "text": "Fisika matematikoan, barietate lorentzdar baten estruktura kausalak hainbat punturen arteko kausazko erlazioak deskribatzen ditu.\nSarrera.\nFisika modernoan (bereziki erlatibitate orokorrean ) espazio-denbora barietate lorentzdar baten bidez deskribatzen da. Barietateko puntuen arteko kausazko erlazioak interpreta daitezke deskribatuz espazio-denborako zein gertaerek eragin dezaketen besteen gainean.\nGeometria lorentzdarreko adibide arrunt bat Minkowskiren espazio-denbora da. Bertako puntuen arteko kausazko erlazioak partikularki sinpleak dira, kasu honetako espazio-denbora laua da eta.\nHala ere, barietate lorentzdar arbitrario baten egitura kausala zaildu egin daiteke kurbaduragatik. Kasu hauetan estruktura kausalak puntuen arteko kurba diferentziagarrien bidez ezartzen dira, kurben abiaduren (bektore ukitzaileen) baldintza batzuenpean. Baldintza horien bidez defini daitezke erlazio kausalak. \nBektore ukitzaileak.\nformula_1 barietate lorentzdar baten kasurako, non g M barietatearen puntu oroko metrika den. Puntu bakoitzeko espazio tangenteak definizioz Minkowskiren espazioko estruktura berbera izango du. Ondorioz, nuluak ez diren bektore ukitzaileak hiru multzo disjuntutan sailka daitezke. X bektore ukitzailea izanik, honen sailkapena:\nformula_5 metrika erabiltzen da kasu honetan. Hemendik aurrera, bektore ukitzailea ez-espaziala dela esango dugu nulua edo denbora motakoa bada.\nBarietate lorentzdar kanonikoa Minkowskiren espazio-denbora da, non formula_6 eta g Minkowskiren metrika laua diren. Izatez, eredu honen fisika da aurreko atalean ikusi ditugun bektore tangenteen izenen jatorria. Espazio-denbora honetako kausazko erlazioak nahiko sinpleak dira, aurrerago aipatu bezala espazio tangentea ere formula_7 delako eta ondorioz bektore tangenteak espazioko puntu gisa identifika ditzakegulako. formula_8 lau dimentsiodun bektorea formula_9\u00a0-ren zeinuaren arabera sailkatzen da (formula_10 3-dimentsioko espazioaren koordenatu kartesiarrak izanik eta c argiaren abiadura). Metrikaren aldaezintasuna dela eta, bektoreen espazioko sailkapenak berdinak izango dira Lorentzen transformaziopeko erreferentzia sistema guztientzat, ez ordea Poincar\u00e9-ren transformazio orokor baten bidezkoetan, jatorria lekuz alda daiteke eta.\nDenbora-orientagarritasuna.\nMinkowskiren identikoa den estruktura honek, gertaera baten inguruko erlazio kausalak ikustaraztea ahalbidetzen du. Izatez, puntu bakoitzean iragana eta etorkizuna desberdindu daitezke argi konoa bi baliokidetasun-erlaziotan banatuz, etorkizunera zuzendutakoa eta iraganera zuzendutakoa. \nformula_11 eta formula_12 puntu bateko espazio motako bektore tangenteak izanik, formula_11 eta formula_12 baliokideak formula_15 dira, hau da, baliokidetasun-klase berekoak, baldin eta formula_16 bada. Horrelako sailkapenak, puntuetan egindako denbora-geziaren aukeraketaren araberakoak izaten dira. Denbora-geziaren kontzeptuak denborak aurrera egiten duen norabidea definitzen du, baina ez da derrigorrez espazio-denbora osoan zehar hedatzen. M barietate lorentzdar bat denboran orientagarria dela esaten da puntu orotan baliokidetasun-klasea modu jarraituan zehaztu ahal bada. Baliokidea dena, aldagai bat denboran orientagarria da baldin eta soilik baldin denbora motako eremu bektorial jarraitu bat, puntu bakar batean ere anulatzen ez dena, baldin badauka. \nHau da espazio-denbora\u00a0batek bete behar duen baldintza minimoa gertaeren arteko estruktura kausalaz hitz egin nahi baldin badugu. Izan ere, espazio-denbora ez bada denboran orientagarria, orokorki ezingo dugu esan behatzaile baten ibilbideak denboran aurrera edo atzera egiten duen. \nKurbak.\nformula_17-ko bide lau jarraitu bat formula_18 non formula_19 tarte ez-endakatu bat (puntu bat baino gehiago konektatzen dituen bilduma) den R-n. Bide leun bat \u03bc deribagarria da behar bezain bestetan (normalean formula_20 ), eta bide erregularrek deribatu ez-nuluak dauzkate.\nformula_17-ko kurba bat bide baten irudia da edo, hobeto esanda, birparametrizazioaren bidez erlazionatutako bide-irudien baliokidetasun-klase bat da, hau da, homeomorfismoak edo difeomorfismoak formula_19-en. Bestalde, formula_17 denbora orientagarria denean kurba orientatua dagoela esaten da parametro aldaketa funtzio monotonoa baldin bada. \nHorrela, kurba erregular lauak hauen bektore tangenteen izaeraren arabera sailka ditzakegu:\nformula_19 -en propietateek ziurtatzen dute kurba itxi kausalak ez direla automatikoki espazio-denbora guztietan onartuak.\nAldagaia denboran orientagarria baldin bada, espazio motakoak ez diren kurbak denborarekiko duten orientazioaren arabera sailkatu daitezke:\nM-ko kurba kronologiko, nulu edo kausal bat:\nSailkapen berri honetan kurba kausalak bakarrik sartzen dira. Izan ere, hauei soilik ezarri ahal zaie denborarekiko orientagarritasuna. Horrela,\nKausazko harremanak.\nformula_17 aldagaiko formula_26 eta formula_27 puntuen arteko erlazio kausalak sailka ditzakegu:.\nBestalde, aldagaiko formula_26 puntu bat izanik:\nEra berean definitzen dugu\nLaburbilduz, Minkowskiren espazio-denboran esan dezakegu formula_78 puntuen bilduma etorkizuneko argi konoaren barnea dela eta formula_79 puntuen bilduma etorkizuneko argi konoa osotasunean (konoaren gainazala barne). Era berean jarduten da iraganeko argi konoarekin formula_80.\nHorrela, bilduma guzti hauek ,formula_81 formula_17 , barietateko formula_26 guztietarako definituak, formula_17-ren estruktura kausala definitzen dute. \nformula_17-ko azpimultzoekin ere egin dezakegu lan. Demagun formula_86 azpimultzo bat dugula:\nPropietateak.\nPropietate topologikoak :\nEspazio-denborako estruktura kausala.\nEspazio-denborako erlazio kausalak Minkowskiren espazio-denborakoen identikoak dira. Hala ere, nahiz eta denboran orientagarriak izan, badaude espazio-denbora berezi batzuk non denbora kurba itxiak aurki ditzakegun:\nHorrelako espazio-denborek ez dute garrantzi fisiko handirik ezaguna den materiaren baldintzapean. Hori dela eta, badirudi logikoa dela halako kurbarik ez duten espazio-denborekin lan egitea. Hala ere, nahiz eta espazio-denborek mota honetako kurbarik ez izan, posiblea da horien antzekoren bat izatetik hurbil egotea, kurba \u201cia itxiak\u201d zeintzuk hasierako puntutik hurbil igarotzen diren. Horrela, eremu grabitazionalaren perturbazio txiki batek kurba \u201cia itxi\u201d hauek kurba itxi bihur ditzake. \nHorrelako espazio-denborek ez dute inolako denbora kurba \u201cia itxirik\u201d. Hala ere, ezin da deskartatu perturbazioen bidez kurba itxiak sor daitezkeenik. Edonolako kurba itxiak saiestu ditzakeen kausalitatea lortu ahal izateko bestelako definizio bat bilatu beharko dugu.\nformula_112 eremu bektorialaren bidez formula_116 metrika lorentzdar onargarria izango da. Gainera, honen argi konoa hertsiki handiagoa izango da. Bestalde, formula_117-rekiko edozein denbora bektore edo betore nulu, formula_116-rekiko denbora bektorea edo bektore nulua izango da (aurkakoa ez da zertan eta egia izan behar). Bestelako definizio baliokide bat:\nSingularitateen estruktura kausala.\nGrabitatearen indarra oso altua denenan gerta liteke espazio-denborak era desberdinean funtzionatzea, singularitateak agertuz.\nBig Bang singularitateak.\nBig Bang-ean iraganeko denbora mugan agertzen dira berezitasunak. Izan ere, ikusten dugu nola geodesiko nuluak formula_121 hiperespazioaren tangenteak direla hasieran, eta denbora igaro ahala haien angeluak handiagotuz doazela. Bestalde, singularitatea dela eta, argi konoak endakatuak bihurtzen dira espazio tangentean, nahiz eta topologia bera mantendu. Big Bang kasua aztertzeko askotan erabiltzen den FLRW eredua jarraituz froga daiteke estruktura kausala unibertsala dela. Eredu honetako espazio-denbora laua da, baina metrika tentsorea nahikotxo aldatzen da singularitateetara hurbiltzean. Espazio-denbora honetako metrika ondorengo eran adieraz dezakegu:\nformula_122 \nMetrika endakatua izango da eskala faktorea nulua denean.\nZulo beltzen singularitateak.\nKasu hauetan etorkizuneko denbora-mugetan agertuko dira berezitasunak.\nSchwarzschild-en singularitateen estruktura kausala.\nSchwarzschild-en soluzioekin esferikoki simetrikoa, biraketa gabekoa eta kargarik ez duen den zulo beltz baten inguruko espazio-denbora defini daiteke. Unitate naturalak erabiliz formula_123 eta formula_124, Schwarzschilden koordenatuetan idatzitako metrika ondorengoa da:\nformula_125\nNon formula_126. Unitate naturalak aplikatu gabe, formula_127, Schwarzschilden erradioa dugu. Metrika honetan agertzen diren singularitateak, hala nola gertaeren muga formula_128 formula_129 eta formula_130, koordenatu aldaketa batzuen bitartez aztertu daitezke. Horrela, ekuazioa garatuz, ikusten dugu estruktura kausala Big Bangaren antzekoa izango dela koordenatu berriekin.\nEredu honetan argi motako geodesiko erradialen azterpena egin dezakegu:\nformula_131\nEkuazioa garatuz, higidura-ekuazioa zuzenean integratu daiteke;\nformula_132\nEmaitza hau irudikatuz bi zonalde desberdindu daitezke, formula_133 eta formula_134:\nReissner-Nordstr\u00f6m singularitateen estruktura kausala.\nAurreko ataleko antzekotasuna duen zulo beltz bat kontsideratzen dugu, baina kasu honetan formula_138 karga izanik, Reissner-Nordstr\u00f6m-en metrika: \nformula_139Kasu honetako singularitateak formula_140 eta formula_141(gertaeren muga) ekuazioaren zeroek emango dizkigute (kasu honetan ere unitate naturalekin gabiltza). Koordenatu aldaketen bidez ere singularitateak irudikatu ahalko dira. "}
{"id": "1056571", "revid": "336", "url": "https://eu.wikipedia.org/wiki?curid=1056571", "title": "Errealismo filosofiko", "text": "Errealismoa ez da jarrera propio gisa deskribatzen, beste gai batzuekiko ikuspegi modura baizik. Gauza mota jakin bati buruzko errealismoa (zenbakiei edo moralari buruzkoa, adibidez) tesi bat da, horrelako gauzek gogamenarekiko existentzia independentea dutela defendatzen duen tesia, objektuok ez direla ikuslearen begietako irudi hutsa, alegia . \u00a0Errealismo filosofikoa deritzo, esaterako, objektuaren eta subjektuaren arteko bereizketa ontologikoari buruzko teoria filosofikoen multzoari, errealitatearen berezko existentzia, subjektuaren gogamenaz haraindi objektuak benetan existitzen direla, baieztatzen dutenak. \nTesi hauek baieztapen xalo eta akritiko soilak izan daitezke, zentzumenen ageriko ebidentzian baizik oinarritzen ez badira. Errealismo filosofikoak, ordea, arrazoibidez eusten dio pentsamendutik eta esperientziatik independentea den mundu erreal baten existentziari, baina ez dio mundua den bezala hautematen dugunik. Beraz, baieztapen ontologiko bat da, ezagutzaren edo epistemologiaren teoria jakin bat barne hartzen duena (existitzen den kanpoko mundua ezagutu daiteke), baita pertzepzioari buruzko teoria bat ere (gauzak ez dira zertan hautematen diren bezalakoak).\nMetafisikan, berriz, objektuek behatzen duen subjektuarekiko existentzia independentea dutela adierazten du. Zentzu horretan, anti-errealismoaren, eszeptizismoaren, idealismo forma batzuen (idealismo subjektiboa, idealismo transzendentala, solipsismoa) eta, neurri batean, konstruktibismoaren aurkakoa da. Bere forma muturrekoan, errealismo inozoa deritzonekoan, zentzumenek hautematen dituzten gauzak diruditena direla pentsatzen da. Bertsio konplexuagoetan, batzuetan errealismo metodikoa deitzen zaienetan, aldiz, objektuaren eta behatzailearen arteko erlazioaren azalpena ematen da ilusioak, haluzinazioak eta pertzepzioaren beste akats batzuk gertatzeko aukera aintzat hartuz.\nErrealismoak epistemologiaren eta metafisikaren baitako hainbat jarrera barnebiltzen ditu, beraz; zeinak aplika dakizkiekeen mundu fisikoari, iraganari nahiz etorkizunari, edota niari. Gainera, eta nahiz eta modu ez hain zuzenean izan, kontzeptu unibertsalekin, egia matematikoekin, egia moralekin eta norberaren pentsamenduarekin ere erabili daitezke. Hala ere, errealismoak errealitatearen tratamendu metafisikoak erabat baztertzen dituzten hainbat jarrera izan ditzake . \nErrealismoa defendatzen duten filosofoek esan ohi dute egia irudikapen kognitiboen eta errealitatearen arteko elkarrekikotasunean datzala . Errealistek uste dute sinesten dugun guztia errealitaterako hurbilketa bat besterik ez dela, baina ulermenaren zehaztasuna eta osotasuna hobetu egin daitezkeela. \nTestuinguru batzuetan, errealismoa idealismoari kontrajartzen zaio. Gaur egun, oro har, anti-errealismoari kontrajartzen zaio, adibidez zientziaren filosofian.\nErrealismo terminoa beren artean oso ezberdinak diren korronte filosofikoei aplikatzeko arrazoia bere izaera da. Materiala izan daiteke, baina baita zerbait metafisikoa ere. Errealismoa objektu eta fenomeno filosofiko askori aplika dakieke, hala nola entitate matematiko bati, ideia bati, teoria zientifiko bati, beste buru batzuei, iraganari, etorkizunari, kategoria moralei, mundu fisikoari eta pentsamenduari.\nEtimoloia.\n\"Real\" latin berantiarreko hitzetik dator, eta Immanuel Kantek erabili zuen lehen aldiz zentzu metafisiko abstraktuan 1781ean. \nMotak.\nErrealismo metafisikoa.\nErrealismo metafisikoa jarrera ontologiko eta/edo epistemologiko bat da, zeinaren arabera gauzak existitzen diren, hautemango dituen kontzientzia bat egon ala ez. Munduak dituen objektuek, beren propietateekin eta mantentzen dituzten harremanekin batera, bere izaera finkatzen dute, eta objektu horiek existitzen direla deskubritzeko dugun gaitasunaz gaindi existitzen dira; izan materialak edo inmaterialak.\nErrealismo metafisikoaren arabera, \"Existitzen den guztia da, eta dituen propietateak eta erlazioak ditu, bere existentzia edo izaera pentsatua edo esperimentatua izatetik eratortzen den kontuan hartu gabe\". \nErrealismo inozoa.\nErrealismo inozoa, pertzepzioaren teoria oinarrizkoenean errotutako gogamenaren filosofia da, zentzumenek kanpoko munduaren kontzientzia zuzena ematen digutela baieztatzen duena. Aitzitik, idealismo forma batzuek baieztatzen dute ez dagoela mundurik gogamenaren mendeko ideiez aparte, eta eszeptizismo forma batzuek esaten dute ezin garela gure sentimenez fidatu. Ikuspuntu errealista inozoak, aldiz, objektuek propietateak dituztela, hala nola testura, usaina, zaporea eta kolorea, eta propietate horiek erabat zuzen hauteman ohi direla diosku. Benetan diren bezalakoak hautematen ditugula, alegia.\nErrealismo mota honek ez du ezagutzari buruzko galderarik planteatzen. Korronte horren jarraitzaileentzat, dagoena ikusten edo hautematen dena da, objektu bakoitzaren berezko berezitasunak ere zentzumenetatik datozkigu.\nErrealismo zientifikoa.\nErrealismo zientifikoa, laburki, zientziak deskribatutako mundua mundu erreala dela dioen ikuspegia da, beste modu batzuetara ere interpreta daitekeela aintzat hartu gabe. \nOro har, errealista zientifikoek diote behaezinei buruzko baieztapen fidagarriak egin daitezkeela behagarriei buruzkoak egin daitezkeen gisan. Filosofo analitikoak errealismo zientifikoarekin konprometituta egon ohi dira, metodo zientifikoa errealitatearen izaeraren gida fidagarritzat hartzearen zentzuan. Errealismo zientifikoaren alternatiba nagusia instrumentalismoa da .\nKarl Popper eta Mario Bunge zientziaren errealismoaren defendatzaile zorrotzak dira. Errealistek, zentzu sendoan, teoria eta kontzeptu zientifikoek errealitateari buruzko ezagutza ematen digutela defendatzen dute, teoria zientifikoen eta naturaren artean nolabaiteko elkarrekikotasun-harremana dagoelako. Mario Bungek epistemologia desberdinen arazoak aztertzen ditu, hasi Popperren arrazionalismo kritikotik eta enpirismo, neopositibismo, subjektibismo edo erlatibismoraino. Errealista kritikotzat du bere burua, zientzia hutseginkortzat hartzen duena (munduaren ezagutza behin-behinekoa eta zalantzan jarri daiteke), baina, hala ere, errealitatea existitzen dela eta objektiboa dela baieztatzen du.\nBi hauez gain, Roy Bhaskar britainiarra, Hilary Putnam, Philip Kitcher eta estatubatuarrak eta Ilkka Niiniluoto finlandiarra ere aipa daitezke.\nErrealismo morala.\nErrealismo morala edo errealismo etikoa, perpaus etikoek munduaren ezaugarri objektiboei buruzko proposizioak adierazten dituztela dioen posizio metaetikoa da; esaldi horietako batzuk egiazkoak izan daitezke, baldin eta ezaugarri horiek zehaztasunez deskribatzen badituzte. Errealismo morala, bi azpitalde nagusitan banatzen da: naturalismo etikoa eta ez-naturalismo etikoa.\nFilosofo askok diote, errealismo moralaren, doktrina filosofiko modura, hastapenetara jotzeko, gutxienez, Platon eta Aristotelesengana zuzendu behar dela, eta gaur gaurkoz, defendatu daitekeen doktrina morala izaten jarraitzen duela bi autore klasiko hauena. 2009ko inkesta batek, 3,226 parte-hartzailerekin, filosofoen % 56k errealismo morala onartzen duela edo horretarako joera duela (% 28: antirrealismoa; % 16: beste batzuk) publikatu zuen.\nErrealista moral garrantzitsuenen adibide nabarmen batzuk John McDowel, Peter Railton, Michael Smith, Russ Shafer-Landau, George E. Moore, John Finnis, Richard Boyd, Thomas Nagel, Derek Parfit eta Michael Huemer dira. Norman Gerasek argudiatu izan du Karl Marx ere errealista morala zela. Dena dela, errealismo morala hainbat aplikazio filosofiko eta praktikotan aztertua izan dela argi ikusten da.\nErrealismo estetikoa.\nErrealismo estetikoa gogamenarekiko independenteak diren egitate estetikoak daudela dioen ikuspegia da . Gauzen propietate estetikoak benetakoak direlako ideia defendatzen du.\nHistoria.\nAntzinaroa.\nKorronte filosofiko moduan Erdi Aroan agertu bada ere, Antzinaroan, errealismoa, oro har, kategoria jakin batzuen gainean defendatzen den posizio bat da, jarrera antirrealista edo eszeptiko batekin batera doana. Errealismoaren eta antirrealismoaren arteko konbinazio hori aspaldikoa da, eta Platonengana jotzen dugu gutxienez; unibertsalei buruzko doktrina errealistak Platonek eta Aristotelesek proposatu zituzten. Platonek \"ideien\" (e\u00eedos) edo \"esentzien\" existentzia eta banako izaki hautemaleen izaera faltsua berretsi zituen. Aristotelesek, esentziei buruzko errealista bera ere, jarrera hori apaltzen du, esentziak izaki sentitzaile indibidualetatik bereizita ezin direla existitu argudiatuz.\nErrealismo platonikoa, unibertsalen edo objektu abstraktuen existentzian datzan errealismoa da. Platonek unibertsalak ideia forman ulertu zituenez, jarrera horri idealismo platonikoa ere deitzen zaio sarritan. Ez da nahastu behar Idealismoarekin, George Berkeley bezalako filosofoek aurkeztu zuten bezala: abstrakzio platonikoak, espazialak, denborazkoak edo mentalak ez diren heinean, ez dira bateragarriak azken Idealismo horrek proposatzen duen existentzia mentalaren tesiarekin. Platonen Formek zenbakiak eta irudi geometrikoak barne hartzen dituzte, errealismo matematikotzat hartu izan den adierazpena; bestalde, Ongiaren Forma barnebiltzen du, eta horrek, gainera, errealismo etikoaren teoria modura ere interpretatu izana ekarri du.\nDemokrito, Epikuro eta Lukrezio atomistek, bereziki, gertatzen diren fenomenoak munduaren errealitatea osatzen duten elementu bakunen \u2013 Atomoak \u2013 konbinazioan oinarritzen direla uste dute. Demokritok askoz hobeto lotzen ditu ideia errealistak, errealismo kritikoa deritzonarekin, hain zuzen ere. Pentsalari honek, objektuak berez existitzen direla aitortuz, pertsona bakoitzak bere zentzumenez hautematean ekartzen dituen zenbait nolakotasun daudela pentsatzen du.\nAzkenik, Aristoteles ez dator bat Demokritoren pentsamenduarekin, eta hautematen diren propietate horiek behatzaileari iruditzen zaionarekiko modu independentean existitzen direla adierazten du. Errealismo naturala deritzona da.\nErdi Aroa.\n\"Errealismo\" hitzaren erabilerarik zaharrena Erdi Aroko filosofia grekoaren interpretazio eta egokitzapen eskolastikoetan agertzen da. \nPlatonen Ideien teoriari dagokionez, errealismo platonikoa deitu zitzaion. Erdi Aroko errealismoa unibertsalen arazoari buruzko eztabaidetan oinarrituta garatu zen . Unibertsalak gauza askori aplika dakizkiekeen terminoak edo propietateak dira, hala nola \"gorria\", \"edertasuna\", \"bost\" edo \"zakurra\". Erdi Aroko errealismoak baieztatzen zuen kontzeptu unibertsalek objektu materialetatik aparteko existentzia erreala eta objektiboa dutela.\nGaraiko errealismoak (gehiegizko errealismoa ere esaten zaionak), kontzeptualismoarekin eta nominalismoarekin talkan, halako unibertsalak benetan existitzen direla dio, modu independentean eta nolabait munduaren aurretikoak direla. Errealismo moderatuak, aldiz, existitzen direla dio, baina gauza konkretuetan oinarritzen diren heinean bakarrik; ez direla gauza konkretutik bereizita existitzen, alegia. Honen defendatzaileen artean Tomas Akinokoa, Buenaventura eta Duns Escoto daude , eta errealismo aristotelikoa nahiz tomismoa ere deitu izan zaio, bi posizioek forma platonikoak edo kontzeptu unibertsalak errealtzat hartzen dituzte.\nKontzeptualismoak dio, bestalde, unibertsalak badirela, baina gogamenean bakarrik, eta nominalismoak dio ez direla inola ere \"existitzen\", objektu espezifikoak deskribatzen dituzten hitzak baino ez direla eta (flatus vocis). \u201cErrealismo\u201d terminoa nominalismoaren eta kontzeptualismoaren aurkakoa da, beraz.\nKategoria horien arabera, Platonen Ideien teoriari errealismo platonikoa deitu zitzaion, unibertsalak zeudela onartzen baitzuen. Baina ez da ahaztu behar Platonen ondorengo mendeetan aplikatutako izendapena dela, eta haren ideien sinplifikazioa dela. Aristotelesi buruz ere antzeko zerbait esan daiteke: errealista moderatua deitu zitzaion, nahiz eta hau egiatan egokiagoa litzatekeen aristotelismo tomista kontzeptuarentzat.\nErrenazimendua eta Aro Modernoa.\nErrenazimentutik eta, batez ere, Aro Modernotik aurrera, errealismoa krisian sartu zen filosofian, idealismoen gorakadaren ondorioz. Errealismo metafisikoak defendatzen zuen izatea (hau da, gauzak) kontzientziatik urrun existitzen direla. Errealismo gnoseologikoak (gauzak ezagutzeko moduaz arduratzen dena), Kanten idealismo transzendentalari kontrajarrita, gauzak gure kontzientziak haien kategoriak inposatu gabe ezagut ditzakegula baieztatzen zuen. Kant tarteko posizioan dago, eta errealismo enpirikoa (fenomenoak enpirikoki errealak dira) idealismo transzendentalarekin (fenomenoen forma gogamenari zor zaio) konbinatzen du.\nFilosofia modernoan errealismo terminoa egozten zaio zentzumenen bitartez hautemandako objektu komunek, hala nola mahai eta aulkiek, hauteman berri den izatearekiko existentzia independentea dutela dioen doktrinari; hau da, objektuen izate edo existentzia bera, behatzen duen subjektuarekiko independentea dela adierazten duen jarrera filosofikoari. Zentzu honetan, antirrealismoaren, eszeptizismoaren, idealismo forma batzuen (idealismo subjektiboa, idealismo transzendentala, solipsismoa), George Berkeley nahiz Kantena esaterako, eta, neurri batean, konstruktibismoaren aurkakoa da.\nAro Modernoaren hasieran, Descartesek defendatu eta garatutako mekanismoa errealismo zientifikoa da, eta, beraz, \"Errealismo inozoaren\" aurka dago. Galileok bezala, Descartesek uste du natura materiaz eta higiduraz bakarrik azal daitekeela. Descartes errealista da bere fisikagatik, eta antirrealista objektuen ezaugarri sentsorialei dagokienez: sentimenek gauzen existentziaz hitz egiten digute, baina inola ere ez haien izaeraz. Ezaugarri sentsorialak, hala nola koloreak, soinuak, usainak, etab., ez dira existitzen munduan; gizakien gogamenean bakarrik existitzen dira.\nMekanismo kartesiarra errealismo zientifikoa da, zientziak materia (\"hedadura\") eta mugimendua adierazten dituelako. Errealismo zientifiko hori metafisikoa da -materia mugimenduan gure adimenetik independentea dena-, baita epistemologikoa ere: errealitate hori ezagut dezakegu ulermenaren bidez edo arrazoimenaren bidez.\nMekanismoa Francis Bacon, Thomas Hobbes, Pierre Gassendi eta beste XX. mendeko filosofo askok ere ukatu egin zuten.\n\u201cGiza adimenari buruzko entseiuak\u201d (II. liburua) lanean, Lockek \"lehen mailako ezaugarriak\" eta \"bigarren mailako ezaugarriak\" bereizten ditu. Lehen ezaugarriak zentzumen ezberdinek hautematen dituzte, pertzepzio sentsorial bakar baten menpe dauden bigarren ezaugarriek ez bezala. \"Forma\", \"Tamaina\" eta \"Higidura\", oinarrizko koalitateekin lotutako ideiak, gogamenean eragiten dituzten objektuen antzekoak dira, naturan baliokiderik ez duten bigarren mailako koalitateen aldean.\nFilosofia moderno goiztiarrean, Eskoziako Zentzu Bateratuaren Errealismoa eskola filosofiko bat izan zen, errealismo inozoa paradoxa filosofikoaren eta eszeptizismoaren aurka defendatzen saiatu zena, argudiatuz zentzuzko arazoak adimen komunaren esku daudela eta zentzuzko sinesmenek ere gobernatzen dituztela adostu gabeko sinesmenen bizitzak eta pentsamenduak. Thomas Reid, eta Zentzu Bateratuaren Eskoziako Eskolako kide garrantzitsuenen ideietan du jatorria, XVIII. mendeko Eskoziako Ilustrazioan, eta XVIII. mendearen amaieran eta XIX. mendearen hasieran loratu zen Eskozian eta Amerikan.\nSen onaren errealismo eskoziarraren erroak John Locke, George Berkeley eta David Hume bezalako filosofoei emandako erantzunetan aurkitzen dira. Ikuspegi hau, zentzumenen esperientziaren mugei buruzko Descartesen kontzeptuarekin hasi, eta Locke zein Humeren erlijioa eta zentzumenen ebidentziak zalantzan jartzen zituen eszeptizismora eraman zituen \"sistema idealaren\" erantzuna izan zen. Zentzu Bateratuaren Errealistek eszeptizismoa zentzugabea edo zentzu komunaren aurkakoa zela pentsatu zuten, eta baztertu egin behar zela zioten .\nFilosofia moderno berantiarrean, errealismo metafisikoa defendatzen zuen pentsamendu-eskola nabarmen bat Austriako errealismoa izan zen. Bere kideen artean zeuden Franz Brentano, Alexius Meinong, , Ernst Mally, eta lehen Edmund Husserl .\nMaterialismo dialektikoa, Karl Marx eta Friedrich Engels modernitate berantiarreko filosofoen idazkietan oinarritutako naturaren filosofia, errealismo ontologikoko modu gisa interpretatzen da .\nMichael Resniken arabera, Gottlob Fregeren 1891. urtearen ondorengo lanak errealismoari egindako ekarpen gisa interpreta daitezke .\nAro Garaikidea.\nAro Garaikidean errealismoak ospea berreskuratu zuen filosofoen artean. Beharbada, XIX. mendearen amaieran herrialde anglosaxoietan sortu zen neorrealismoa da erantzule nagusia. Errealismo ingelesaren defendatzaileen artean, G. E. Moore, B. Russell, S. Alexander, Lloyd Morgan, C.D. Broad eta A. N. Whitehead leudeke.\nXIX. mendearen erdialdetik aurrera, positibismoaren (Comte, Mach, Duhem), nahiz neopositibismoaren, eta enpirismoaren garapenarekin, XX. mendearen lehen erdian, (Vienako Zirkulua, AJ Ayer, Ryle) anti-errealismo modu bat behar da. Jarrera horiek guztiek komunean dute metafisika eta horri lotutako errealismoa arbuiatzen dutela.\nRudolph Carnap Vienako Zirkuluko kide garrantzitsuenetakoaren arabera, errealismoa kanpoko munduaren errealitatea baieztatzen duen tesi metafisikoa da, idealismoak ukatzen duen bitartean. Carnap-en ustez, kontrako bi jarrera horiek ez dute zentzurik, \"Esperientziaren beste aldean\" daudelako. Biak metafisikan galtzen ziren.\n1950eko hamarkadatik aurrera, errealismoa izan zen tradizio analitikoko filosofoen artean nagusi, metafisikaren birgaitzearekin, oraingoan natur zientziekin (fisika, bereziki) lotuta pentsatua.\nFilosofia analitiko garaikidean, Bertrand Russell, Ludwig Wittgenstein, J. L. Austin, Karl Popper, eta k errealismo metafisikoa defendatu zuten. Hilary Putnamek errealismo metafisikoa defendatu zuen hasieran, baina geroago \"barne errealismoa\" deitu zion antirrealismo forma hartu zuen . Bestalde, errealismo kontzeptualista (David Wigginsek proposatutako ikuspegia) errealismo modu bat da, zeinaren arabera gure esparru kontzeptualak errealitatea marrazten duen .\nKarl Popperrek dio teoria zientifiko baten ezaugarria bere izaera ezeztagarria edo \"faltsagarria\" dela, puntu honetan positibismo logikoak proposatutako irizpidearen aurka eginez, zeinarentzat enpirikoki egiaztagarriak izan behar duten enuntziatu zientifikoek. Gainera, \"barne-munduaren\" eta \"kanpo-munduaren\" arteko errealismoaren barruko oposizio tradizionala teoria zientifiko baten eta teoria gainditzen duen errealitate baten arteko oposizio bihurtzen du. Problematika hori zientziaren arlokoa den arren, errealismoa doktrina metafisikoa da oraindik Popperren ustez, ez baita frogagarria, logika edo matematika diren bezala, eta ezta, zientzia enpirikoak bezala, ezeztagarria ere. Baina errealismoaren izaera metafisiko horrek, gutxietsi beharrean, metodologia zientifikoaren oinarri-rola betetzea ahalbidetzen dio.\nErrealismo espekulatiboa, inspirazio kontinentaleko filosofia garaikidearen mugimendua da , eta bere burua modu lausoan definitzen du filosofia kantiar-ostekoaren forma nagusien aurkako errealismo metafisikoaren jarreran .\nErrealismo fenomenologikoan, filosofiak objektiboki beharrezkoak diren esentziak, eta horien artean izaten diren lotura apriorikoak aztertu behar ditu, batez ere. Horren arabera, objektiboki beharrezkoak diren egitateak aurkitzea, deskribatzea eta sistematizatzea izan behar du bere betebehar propio eta benetakoa, izaera bereko esentzietan kokatuta, filosofiak tradizioz ikertu izan dituen eremu eta esparruetan (logika, metafisika, ontologia, gnoseologia, etika, estetika, teodizea eta abar) mugituz.\nErrealismo xaloa naturalismo filosofikoarekin identifikatzen da, abiapuntua naturaren existentzia delako zentzuan. \"Sen onaren\" posizio intuitiboa da. Honez gain, errealismo kritikoak bere baitango gauzak existitzen direla baieztatzen du, baina ezagutzaren objektua ez dela nahitaez hori, gauzari dagozkion ezaugarri multzo bat baizik.\nGarai hontan ere, errealismo zientifikoak dio zientzia dela errealitatearen ezagutzarik onena ematen duena; bertan, arrazoimena eta esperientzia behar dira egia ezagutzeko.\nErrealismo absolutuarentzat ez dago ezagutza-objektuaren eta bere baitango gauzaren arteko desberdintasunik, eta ezin da egon. Materialismo dialektikoaren errealismo materialista jarrera filosofikoa da, Karl Marxek eta Friedrich Engelsek garatua, Hegelen pentsamendu dialektikoari berrekiten diona, baina \"buelta emanez\". Autore horien arabera, subjektuekiko independentea den errealitate materiala dago, baina gizakien jarduerak bakarrik ulertzen duena. Hau da, errealitatea gizaki zehatzen jardunaren bidez bakarrik da errealitate. Gizakiak errealitatea eraikitzen duela dioen ideiak ez du oztopatzen gizakiak errealitatea den bezala ezagutu ahal izatea, kontrakoa baizik, horrela bakarrik ezagut dezake sortutako giza errealitatea eta natura.\nNeotomismoak errealismo ez-naturalista defendatzen du. Bere baitango gauzak gugandik aparte existitzen dira, baina izate hori ez da objektu naturaletara mugatzen, gogo-objektuak ere existitzen baitira. Bide beretik, korronteak aztertuz, existentzialismoak gizakiaren existentzia aztertzen du munduan, eta, beraz, errealismoa haren oinarriaren parte da.\nErrealismo liberalak (Antonio Mu\u00f1oz Ballesta) XXI. mendeko gizarteak aztertzen ditu, politikaren printzipio errealistetan eta Austriako Ekonomia Eskolako zientzia sozial eta ekonomikoan oinarrituta."}
{"id": "1056573", "revid": "56334", "url": "https://eu.wikipedia.org/wiki?curid=1056573", "title": "Estruktura kausala", "text": ""}
{"id": "1056574", "revid": "16654", "url": "https://eu.wikipedia.org/wiki?curid=1056574", "title": "Bilboko Athletic Club 2022-2023", "text": "Entrenatzailea: Ernesto Valverde (03-05,13-17,22-Egun)\nEstatistikak.\n\"Jokalariak guztira: 27\"\nDenboraldiko Hamaikakoa.\n\"Lehiaketa guztien artean hamaikakoetan gehien agertu diren jokalariak.\""}
{"id": "1056575", "revid": "56334", "url": "https://eu.wikipedia.org/wiki?curid=1056575", "title": "Errealismoa (filosofian)", "text": ""}
{"id": "1056580", "revid": "56334", "url": "https://eu.wikipedia.org/wiki?curid=1056580", "title": "Minkowskiren diagrama", "text": "Minkowskiren diagrama unibertsoko gertaerak irudikatzen dituen bi dimentsioko grafikoa da, dimentsio espaziala eta denbora-dimentsioa dituena. Espazioaren eta denboraren propietateak erakusten ditu erlatibitate bereziaren teorian, eta hauei dagozkien fenomenoen ulermen kualitatiboa ahalbidetzen du; hala nola, denboraren zabalkuntza eta Lorentz-en uzkurdura bezalako fenomenoena. Diagrama hauek Hermann Minkowski fisikariak garatu zituen 1908an.\nOhiko distantzia-denbora grafikoetan ez bezala, distantzia ardatz horizontalean agertzen da, eta denbora ardatz bertikalean. Diagramako puntu bakoitzak posizio bat irudikatzen du, bai espazioan eta baita denboran ere: posizio hauetako bakoitzari deritzogu, hain zuzen ere, \"gertaera\". Era honetan, objektu bakoitzak lerro zehatz bat irudikatzen du diagraman zehar: objektuaren unibertso-lerroa. Denbora eta espazioa neurtzeko unitateak aukeratzerako orduan, argiaren abiaduran mugitzen den objektu baten unibertso-lerroak diagramaren ardatzekiko 45\u00ba-ko angelua osatzeko moduan aukeratzen dira.\nOinarrizko kontzeptuak.\nDenboraren araberako posizioaren grafikoak.\nDimentsio bakarreko zinematikaren azterketan, denboraren araberako posizioaren grafikoek (d-t grafiko ere esaten zaie) mugimendua deskribatzeko baliabide erabilgarria dira. Objektuen mugimenduaren ezaugarriak grafikoetako lerroen forma eta maldaren bidez antzeman daitezke. Ondoko irudian, behatutako objektua jatorritik aldentzen da 1,66 m/s-ko abiadura uniformez sei segundoz, bost segundoz gelditu egiten da eta, ondoren, jatorrira itzultzen da zazpi segundoz, abiadura ez-konstantez.\nEspazio-denbora diagramak.\nMailarik oinarrizkoenean, espazio-denbora diagrama bat posizioaren araberako denboraren grafiko bat besterik ez da, ohiko d-t grafiko baten ardatzen norabideak elkarren artean trukatuta dituena. Hala, ardatz bertikala denbora-koordenatuaren balioei dagokie, eta ardatz horizontalak espazio-koordenatuaren balioak adierazten ditu. Erlatibitate bereziaren teorian (EBT) erabiltzen direnean, espazio-denbora diagrametako denboraren ardatza \"c\" argiaren abiadurarekin biderkatzen da, \"ct\" bezala etiketatuz. Horrek aldatu egiten du denbora neurtzeko erabiltzen den kantitate fisikoaren dimentsioa, luzera dimentsioarengatik.\nKonfigurazio estandarra.\nErrazago ulertzeko erreferentzia-sistema ezberdinetan dauden behatzaileen espazioaren eta denboraren koordenatuak nola konparatzen diren, erabilgarria da konfigurazio sinplifikatu batekin lan egitea. Diagramak kontu handiz interpretatuz, mugimenduari dagokion matematika sinplifika daiteke, lortzen diren ondorioetan orokortasunik galdu gabe. Denbora koordenatua alde batera utzita, bi erreferentzia-sistema inertzial (hau da, hiru dimentsioko espazio konbentzionalean kokatutako bi sistema), \"S\" eta \"S'\" (S prima), \"O\" eta \"O\"' behatzaile geldiekin (bakoitza bere sisteman), baina batak bestea \u00b1 \"v\" abiaduraz mugitzen ikusten duelarik, konfigurazio estandar batean daudela esaten da honako kasu hauetan:\nEskuineko irudian erakusten da konfigurazio espazial hau . Bertan, ordea, ez da ageri \"t\"=0 eta \"t'\"=0 aldiuneko egoera, eta beraz \"S\"' desplazatuta ageri da \"S\" sistemarekiko \"x\" ardatzean.\nAre gehiago sinplifikatuz, sarritan posiblea da mugimenduaren ardatza (\"x\", gehienetan) bakarrik kontsideratzea, beste bi dimentsio espazialak alboratuz. Honela, lehenago aipatu bezala, posiblea da higidura diagrama bidimentsionalen bidez irudikatzea. Horretarako, \"ct\"-ren balioak irudikatzen dira ardatz bertikalean, eta \"x\"-renak horizontalean.\nMinkowskiren diagramak.\nMinkowskiren diagrama terminoa erlatibitate berezian maiz erabiltzen den espazio-denbora diagrama zehatz bati dagokio. Terminoa zentzu generikoan zein partikularrean erabiltzen da. Zentzu generikoan, Minkowskiren diagrama Minkowski-ren espazio-denboraren zati baten bi dimentsioko irudikapen grafikoa da, zeinetan, oro har, espazioa dimentsio bakar batera murriztu den. Diagrama horietako unitateak gertaera bateko argi-konoa gertaera horri lotutako grafikoaren puntutik pasatzen diren malda lerroak izan daitezen hautatzen dira. Lerro horizontalek aldibereko gertaeren ohiko ulerkerari dagozkio, jatorriarekiko geldi dagoen behatzaile batentzat.\nMinkowski-ren diagrama partikular batek Lorentz-en transformazio baten emaitza irudikatzen du. Lorentz-en transformazioak bi erreferentzia-sistema erlazionatzen ditu, (0,0) gertakarian dagoen behatzaile batek bere \"x\" ardatzeko abiadura aldatzen duenean. Denboraren ardatz berriak \"\u03b1\" angelu bat osatzen du aurrekoarekin, non \"\u03b1\" &lt; formula_1 den. Erreferentzia-sistema berrian, aldibereko gertakariak kokatzen dira aurreko sistemako aldiberekotasun lerroekiko \"\u03b1\" angeluko inklinazioa duen lerrozuzen batekiko paraleloak diren lerroetan: lerrozuzen hau da \"x\" ardatz berria. Bai ardatz zaharrak bai eta berriak ere ortogonalak dira Minkowski-ren espazio-denborarekiko.\n edozein izanda ere, la l\u00ednea lerroa unibertsoaren erdibitzailea da.\nHasieran aipatu bezala, denboraren eta esapazioaren unitateak aukeratzen dira argiaren ibilbideak erdibitzailearekiko paraleloak izateko.\nEspazio-denbora diagramak fisika newtondarrean.\nOndoko irudian \"x\" eta \"ct\" bezala izendatutako ardatz beltzak \"x\" = 0 puntuan geldirik dagoen behatzailearen koordenatu-sistema dira. Behatzaile horren unibertso-lerroa \"ct\" denbora-ardatzaren berdina da. Ardatz horrekiko paraleloa den lerro bakoitza, halaber, geldirik baina beste posizio batean dagoen objektu bati dagokio. Lerro urdinak \"v\" abiadura konstantean eskuinerantz mugitzen den elementu bat deskribatzen du.\nLerro urdin hori, \"ct\"' bezala izendatua, bigarren behatzailearen denboraren ardatz gisa interpreta daiteke. Bi behatzaileentzat berdina den \"x\" ardatzarekin batera, bere koordenatu-sistema osatzen du. Erreferentzia-sistemak konfigurazio estandarrean daudenez, bi behatzaileen koordenatu-sistemen jatorriaren kokapena berdina da. Mugimenduan dagoen behatzailearen ardatzak ez dira elkarrekiko perpendikularrak, eta bere denbora-ardatzaren eskala luzatzen da. Gertaera jakin baten koordenatuak zehazteko, bi lerro eraiki behar dira, bakoitza bi ardatzetako batekiko paraleloa, gertaeratik pasatuz, eta lerroen ardatzekiko elkarguneak irakurri behar dira.\nIrudian ageri den \"A\" gertakaria gertatzeko unea berdina da bi behatzaileentzat, espero bezala, baina posizioak balio ezberdinak hartzen ditu, mugitzen den behatzailea \"A\" gertakariaren posiziora hurbildu baita \"t = 0\" aldiunetik. Oro har, \"x\" ardatzarekiko lerro paralelo bateko gertaera guztiak aldi berean gertatzen dira bi behatzaileentzat. Denbora unibertsal bakarra hartzen da, \"t = t'\", posizio-ardatz komun bat inposatzen duena. Bestalde, bi kokapen-ardatz desberdin daudenez, behatzaileek koordenatu desberdinak neurtu ohi dituzte gertaera bererako. Matematikoki, \"x\" eta \"x'\"-ren eta \"t\" eta \"t\"'-ren arteko harremana Galileo-ren transformazioen bidez deskribatzen da.\nMinkowskiren diagramak erlatibitate berezian.\n1905ean, Albert Einstein-ek deskubritu zuen deskribapen newtondarra ez zela zuzena, eta 1908an Hermann Minkowski-k deskribapen grafikoa garatu zuen. Espazioaren eta denboraren propietateen ondorioz, koordenatuen translaziorako arauak aldatu egiten dira mugitzen diren behatzaileentzat; zehazki, behatzaile batentzat aldiberekoak diren bi gertakari, une ezberdinetan gertatzen dira honekiko mugitzen den behatzailearentzat.\nMinkowski-ren diagraman, aldiberekotasunaren erlatibitate hau adierazteko, mugimenduan dagoen behatzaileari dagokion \"x\"' koordenatua gehitzen da. Lehen aipatu bezala, behatzaile bakoitzak aldibereko bezala interpretatzen ditu bere \"x\" ardatzaren paralelo berdinean dauden gertakariak.\nDenbora-ardatzetan \"t\" esleitu beharrean \"ct\" esleitzen bada, \"x\" eta \"x'\"-ren ardatzen arteko \"\u03b1\" angelua \"ct\" eta \"ct\"' denbora-ardatzen artekoaren berdina izango da. Hau erlatibitate bereziaren bigarren postulatutik ondoriozta daiteke; postulatu honen arabera, argiaren abiadura berdina da behatzaile guztientzat, haien mugimendu erlatiboa edozein izanda ere. Ardatzen arteko \"\u03b1\" angelua honela adierazten da:\n\"x\" eta \"t\"-tik \"x'\" eta \"t'\"-ra (eta alderantziz) igarotzeko formula matematikoa Lorentz-en transformazioen bidez lortzen dugu: formula_3. \"x'\" ardatzean \"t' = 0\" denez, bertan formula_4 izango da eta, beraz, \"x'\"-ren malda formula_5 da. Transformazio honen bitartez sortutako espazioko eta denborako ardatzak edozein izanda ere, Minkowski-ren diagrama batean, ardatzek hiperbola baten diametro konjokatuei dagozkie. Behatzaile ezberdinetako ardatzen eskalak honela erlazionatzen dira: \"ct\" eta \"x\" ardatzen luzera-unitatea \"U\" bada, \"ct'\" eta \"x\"' ardatzena honako hau da:\n\"S\"-rekiko geldinuean dagoen objektu bat badugu, bere luzera \"x\" ardatzean irudikatuz gero, luzera horri objetuaren luzera propio deritzogu. Halaber, \"S\"-rekiko geldiunean dagoen erloju bat badugu, honek neurtutako denbora, \"ct\" ardatzean irudikatuta, denbora propioa izango da. Beste hainbeste gertatzen da \"S'\" sistemarekiko geldirik dauden objektu eta erloju batekin, haien neurriak \"x'\" eta \"ct\"' ardatzetan irudikatuz gero.\nDenboraren zabalkuntza.\nDenboraren zabalkuntza erlatibista behatzailearekiko mugitzen diren objektuen denbora motelago igarotzen dela behatzean datza. Hori berehala irakur daiteke alboko Loedel-en diagraman, nahiko modu zuzenean, bi ardatz-sistemetako unitateen luzerak berdinak baitira. Beraz, bi sistemen arteko irakurketa konparatzeko, nahikoa da luzerak orrian agertzen diren bezala konparatzea: ez da kontuan hartu behar ardatz bakoitzeko unitateen luzerak formula_7 faktorearen bidez distortsionatuta daudela, zeina kontuan hartu beharko litzatekeen dagokion Minkowski-ren diagraman.\nDemagun alboko irudiko ardatz beltzek ematen duten erreferentzia-sistema duen behatzailea \"O\" jatorritik \"A\"-ra mugitzen dela. Mugimenduan dagoen erlojuak ardatz urdinek emandako erreferentzia-sistema du, eta \"O\"-tik \"B\"-ra mugitzen da. Behatzaile beltzaren kasuan, \"A\" gertaeraren une berean gertatzen diren gertaera guztiak haren ardatz espazialarekiko paraleloa den eta \"A-\"tik igarotzen den lerro zuzen batean daude. Lerro horrek \"A\" eta \"B\" zeharkatzen ditu eta, beraz, \"A\" eta \"B\" aldiberekoak dira ardatz beltzeko erreferentzia-sistematik. Behatzaile beltzarekiko mugitzen den erlojuak, aldiz, gertaeraren aldiunea denboraren ardatz urdinean markatzen du, \"O\"-tik \"B\"-rainoko distantzian ageri den bezala. Beraz, \"A\"-n dagoen behatzaile beltzak ikusten du bere erlojuak \"O\"-tik \"A\"-rainoko tartea markatzen duela, beste erlojua berarekiko mugitzen dela ikusten duen bitartean, \"O\"-tik \"B\"-rainoko distantzia markatuz, azken hau \"O\"-tik \"A\"-rako distantzia baino txikiagoa delako eta, beraz, ondorioztatzen du berarekiko mugitzen den erlojuan denbora motelago igaro dela, bere erlojuan igarotakoarekin konparatuz.\n\"O\"-tik \"B\"-ra erlojuarekin batera mugitu den bigarren behatzaile batek, ordea, argudiatuko du beste erlojua ez dela \"C\"-ra iritsi une horretara arte eta, beraz, erloju horretan denbora motelago igarotzen dela. Itxuraz paradoxikoak diren bi baieztapen hauen arrazoia da kokaleku desberdinetan modu sinkronikoan gertatzen diren gertaeren zehaztapen ezberdina. Erlatibitatearen printzipioaren ondorioz, arrazoia nork duenaren galderak ez du ez erantzunik ez zentzurik ere.\nLuzeraren uzkurdura.\nLuzeraren uzkurdura erlatibistak esan nahi du behatzaile batekiko mugitzen den objektu baten luzera propioa txikitu egiten dela, espazioa bera ere uzkurtu egiten delarik sistema horretan. Berriz ere, suposatzen da behatzailea \"ct\" ardatzean mugitzen dela. Suposatzen da objektu baten amaierako puntuen unibertsoko lerroak, harekiko mugitzen direnak, \"ct\"' ardatzean mugitzen direla eta \"A\" eta \"B\" zeharkatzen dituen lerro paraleloan. Behatzaile horren aburuz, objektuaren muturreko puntuak, \"t = 0\" denean, \"O\" eta \"A\" dira. Segundo batez, behatzailea objektuarekin batera mugitzen da eta, beraz, objektua geldirik dago berarentzat, eta \"OB\" luzera propioa du, \"t' = 0\" denean, \"OA &lt; OB\". Lehenengo behatzailearentzat, objektua uzkurtu egiten da.\nBigarren behatzaileak argudiatuko du lehenengoak muturreko puntuak une ezberdinetan neurtu dituela, eta beraz emaitza okerra lortu du objektua mugitzen ari delako. Bigarren behatzaileak beste objektu baten luzera aztertzen badu, zeinaren muturrak \"ct\" ardatzean eta \"C\" eta \"D\" puntuetatik pasatzen den lerro paraleloan mugitzen diren, ondorioztatzen du, era berean, objektua uzkurtu egiten dela \"OD\"-tik \"OC\"-ra. Behatzaileetako bakoitzak ikusten du beste behatzailearekin batera mugitzen diren objektuak uzkurtzen direla. Itxuraz paradoxikoa den egoera hau, berriz ere, aldiberekotasunaren erlatibitatearen ondorio bat da, Minkowskiren diagramaren analisiaren bidez frogatzen den bezala.\nArgiaren abiadura konstante izatea.\nErlatibitate bereziaren beste postulatu bat argiaren abiadura konstantea dela da: Erreferentzia-sistema inertzial bateko behatzaile batek, hutsean, argiaren abiadura neurtuz gero berekiko, balio bera lortuko du bere argi-iturriarekiko abiadura edozein izanda ere. Baieztapen horrek paradoxikoa dirudi, baina berehala ondorioztatzen da bere mugimendua arautzen duen ekuazio diferentzialetik eta, gainera, Minkowskiren diagrama bat dator postulatu horrekin. Michelson-en eta Morley-ren esperimentuaren emaitza ere azaltzen du, zeina ezin zitekeen azaldu erlatibitatearen teoria sortu aurretik. Garai horretan, uste zen fotoiak ingurune hautemanezin baten bidez (eterra-ren bidez) mugitzen ziren uhinak zirela uste zen.\nJatorritik hainbat norabidetan igarotzen diren fotoien unibertsoko lerroetarako, \"x = ct\" eta \"x = -ct\" mantentzen da. Horrek esan nahi du unibertso-lerro horretako edozein posizio bat datorrela balio absolutu bereko \"x\" eta \"ct\" ardatzetako urratsekin. Koordenatuak ardatz inklinatuak dituen koordenatu-sisteman irakurtzeko arautik, ondorioztatzen da bi unibertso-lerroak \"x\" eta \"ct\" ardatzek osatutako angeluaren erdikariak direla. Minkowskiren diagraman ikus daitekeenez, \"x'\" eta \"ct\"' ardatzetako erdikari angeluarrak ere badira. Horrek esan nahi du bi behatzaileek \"c\" abiadura bera neurtzen dutela bi fotoientzat.\nMinkowskiren diagrama honi koordenatu-sistema gehigarriak gehi dakizkioke, abiadura arbitrarioak dituzten behatzaileei dagozkienak. Sistema horientzako guztientzako, fotoien bi unibertso-lerroek ardatzak osatzen dituzten angeluen erdikariak osatzen dituzte. Abiadura erlatiboa argiarenera hurbildu ahala, ardatzak hurbilago egongo dira dagokien angeluaren erdikaritik. \"x\" ardatza beti da handiagoa, eta denbora-ardatza beti da fotoien unibertso-lerroak baino aldapatsuagoa. Bi ardatzetako eskalak berdinak dira beti, baina, oro har, beste koordenatu-sistemetakoez bestelakoak.\nArgiaren abiadura eta kausalitatea.\nJatorritik igarotzen diren lerro zuzenek fotoien unibertso-lerroek baino malda handiagoak dituzte, eta argiaren abiadura baino mantsoago mugitzen diren objektuei dagozkie. Hori objektu bati aplikatzen bazaio, behatzaile guztien ikuspuntutik aplikatzen da, fotoien unibertso-lerroak angeluaren erdikariak baitira edozein erreferentzia-sistema inertzialetarako. Beraz, bi fotoien unibertso-lerroen artean eta jatorriaren gainetik dagoen edozein puntura argiarena baino abiadura txikiagoaz mugituz hel daiteke, eta jatorriarekiko kausa- eta efektu-erlazioa izan dezake. Eremu hori etorkizun absolutua da; izan ere, gero gertatzen den edozein gertaera jatorriak adierazitako gertaerarekin alderatzen da, behatzailea edozein izanda ere, eta hori argi ageri da grafikoki Minkowskiren diagraman.\nArgudio bera jarraituz, jatorriaren azpiko eta fotoien unibertso-lerroen arteko tarteak jatorriarekiko iragan absolutua adierazten du. Han gertatzen den edozein gertaera iraganekoa da behin betiko, eta jatorrian eragina izan dezake (kausa- eta efektu-erlazio bat sortuz berarekin).\nGertaera bikote horietako edozeinen arteko harremanari \"denborazko\" esaten zaio, behatzaile guztientzat \"\u0394t &lt; 0\" denbora tartea dutelako elkarren artean. Bi gertaera horiek lotzen dituen lerro zuzena behatzaile posible baten denbora-ardatza da beti, eta behatzaile horrentzat leku berean gertatzen dira biak. Argiaren abiadurarekin bakarrik konekta daitezkeen bi gertaerari \"luminiko\" deritze.\nPrintzipioz, espazio-dimentsio gehigarri bat erants dakioke Minkowskiren diagramari, eta horrek hiru dimentsioko irudikapena dakar. Kasu horretan, etorkizuneko eta iraganeko tarteak kono bihurtzen dira, eta erpinak elkar ukitzen dute jatorrian, ondoko irudian gertatzen den bezala. Kono horiei argi-kono deritze."}
{"id": "1056582", "revid": "116477", "url": "https://eu.wikipedia.org/wiki?curid=1056582", "title": "Laranjondo lore ura", "text": "Laranjondo lore ura, gozogintzan prestaketa ugariri esentzia moduan lurrina emateko erabiltzen da. Errege-opila prestatzeko erabiltzen da. Herrialde musulmanetan azkenburuko eta gozogintzako prestaketa ugaritan edari alkoholdunak ordezkatzeko erabiltzen dute.\nErrezeta hau prestatzeko ur berotan laranjondo loreekin infusio bat egin behar da ondoren bertan ordu batzuk eduki beharko da ur hau iragaztea nahiko izango da."}
{"id": "1056584", "revid": "56334", "url": "https://eu.wikipedia.org/wiki?curid=1056584", "title": "Tatin tarta", "text": "Tatin tarta, Frantziako gozogintza klasikoko sagar tarta ezaguna bihurtu da. Labean karamelizatutako sagar ugari duena, hostore eta banilla dira bere berezitasun batzuk.\n\"Tarte Tatin\" frantsezes \"Hotel Tatin\" sortua da Lamotte-Breuvron Frantzian 1889. urtean. Hotel honen nagusiak ziren St\u00e9phanie Tatin (1838\u20131917) y Caroline Tatin (1847\u20131911) nahi gabe sortu omen zuten."}
{"id": "1056585", "revid": "56334", "url": "https://eu.wikipedia.org/wiki?curid=1056585", "title": "Gurin krema", "text": "Gurin krema, bikotxo gozopilak betetzeko eta kanpotik edertzeko erabiltzen den krema bat da. Garai batean asko erabiltzen zen krema da, baina gaur egun gutxiago erabiltzen dena. Izenak dion moduan, krema honek gurina du oinarri. Almibar bat eta gorringoak ere gehitzen zaizkio. Bereziki pastelak estaltzeko eta pastelgintzako mahuka erabiliz prestaketa desberdinak edertzeko erabiltzen da. Banillazko edo kafezko gurin kremak ere ezagunak dira."}
{"id": "1056587", "revid": "336", "url": "https://eu.wikipedia.org/wiki?curid=1056587", "title": "Stabat Mater (ikonografia)", "text": "Stabat Mater (latinez, \"ama han zen\") Jesusen Gurutziltzatzearen bertsio ikonografiko bat da, Kristoren Ama, Andre Maria, gurutziltzatuaren azpian irudikatzen den artean. Irudikapen horietan, ia beti zutik egoten da Ama Birjina, Jesus semearen gorputzaren eskuinaldean, Gurutzearen beste aldean ezkerretan San Joan apostolua duela. Ama Birjinaren konorte galtzearen margoekin kontraste egiten duen irudia da, hemen Maria minduta baino serenitatez agertzen baita. Irudikapen hau Erdi Aroko azken garaitik aurrera baino ez da ikusten.\nDeskribapena.\nStabat Mater \"Mater Dolorosa\" (edo Andre Maria Doloretakoaren) hiru irudikapen nagusietako bat da, besteak izanik Piet\u00e0 delakoa eta Mariaren zazpi nekeak. Stabat Materren irudikapenetan, Ama Birjina aktore eta ikusle gisa ageri da eszenan, Jainko Gurutziltzatuarekiko fedearen ikur mistiko bat, aldi berean Kristoren ama eta Eliza pertsonifikatua. Irudikapenek, eskuarki, Stabat Mater poemaren lehen hiru lerroak islatzen dituzte:\nStabat Mater kontzeptua agertzen da Mariaren Gurutzea deritzon irudian. Joan Paulo II.a aita santuak bere armarrian ere erabiltzea eranaki zuena. Ikur hori \"L\u2019Osservatore\" Romano egunkariak honela deskribatu zuen 1978an: \"M larri handi eta dotoreak gogorarazten du Ama Birjinaren presentzia Gurutzearen azpian eta Erredentzioan izandako parte-hartze nabaemena\"."}
{"id": "1056589", "revid": "119347", "url": "https://eu.wikipedia.org/wiki?curid=1056589", "title": "Acton (Londres)", "text": "Acton Londresko Ealing eta Hammersmith eta Fulham udalerrietako bat da. Charing Crossetik 10 km (6,1 mi) mendebaldera dago, Erresuma Batuan. 2011ko erroldaren arabera 62.480 biztanle zituen. "}
{"id": "1056591", "revid": "9188069", "url": "https://eu.wikipedia.org/wiki?curid=1056591", "title": "Les Corts emakumeen kartzela", "text": "Les Corts emakumeen Kartzela (1936-1955) Bartzelonan egon zen eta Joaquim Molins 11 kaletik sarrera zuten presoek. \nHistoria.\nEraikina Duran familiak eraiki zuen XVIII. mendearen erdialdean, Erdi Aroko Can Duran edo Fel\u00f3ko masiaren lurretan, egungo Les Corts barrutian. Oinplano karratuko eraikina da, dorrea eta kapera dituena. Hainbat jabe-aldaketa egin ondoren, 1886an Aurkezpenaren ordenak hartu zuen. Frantziar erlijioso domingotar ordenakoek asilorako erabili zuten, \"gazte langabetuak hezi eta moralizatzeko\", baita eskola katolikorako ere. Kontseilu Onaren Asilo izena hartu zuen, eta Bigarren Errepublikara arte aritu ziren eginkizun horretan.\nLehenik eta behin, Katalunia Errepublikanoaren Generalitateko gobernuak gaitu zuen kartzela gisa, 1936ko urrian Amalia Erregina izeneko emakumeen kartzela zaharra \u2014San Pablo ingurabidean kokatua\u2014 1936ko urrian eraitsi ondoren, \"Correccional General de Dones/ Emakumeen Zuzenketa Orokorrerako\" izenarekin. Ehun preso hartzeko gaitasuna zuen, eta kopuru hori hainbat unetan gainditu zuen, hala nola, 1938an ehun eta hirurogeita hamalau presotara iritsi zen. Gerra zibilean mota guztietako emakume delitugileak eta eskuindarren ideologiako preso politikoak egon ziren, baita POUMekoak ere (Alderdi Langile Marxista).\nTropa frankistak Bartzelonan sartu zirenean, 1939ko urtarrilean, Les Corts emakumeen kartzela probintziako kartzela bihurtu zen, ordena erlijioso batek (Hijas de la Caridad de San Vicente de Pa\u00fal) zuzendu eta erregimen frankistaren ohiko jardunaren arabera emakumeen kartzela izateko. 1939ko erdialdean bi mila preso inguru zeuden giltzapetuta, berrogei haur baino gehiagorekin. 1939 eta 1940 urteetan hamar bat emakume fusilatu zituzten.\nLes Corts emakumeen kartzela frankistaren baldintza penagarrietan jasota geratu dira hura ezagutu zuten preso politikoen izenak, hala nola Maria Salbu, Isabel Vicente, Laia Berenguer Puget, Teresa Hern\u00e1ndez Sagu\u00e9s, Enriqueta Gallinat, Soledad Real L\u00f3pez, Tomasa Cuevas eta Joaquina Dorado Pita. Bere baratze zabalean, ehunka preso esplotatu ziren, txandako ordena erlijiosoaren alde lan eginez, batez ere lehen urteetan.\nBerrogeita hamarreko hamarkadaren hasieran joskintzako lantegi bat ireki zen. 1955eko urrian itxi zen espetxea, eta emakume-presoak \u2014orduan, berrehun eta hirurogeita hiru, hemeretzi haurrekin\u2014 Modelo izeneko gizonen kartzelara eraman zituzten. Eraikina erabat eraitsi zen eta haren ordez biltegi handi batzuk eraiki ziren.\nMemoriala.\n2019ko abenduaren 14an inauguratu zen Las Corts emakumeen kartzelako memoriaren gunea. Arte-instalazioak sei harri-lubeta ditu, Estatuko hainbat lekutakoak. Harri horiexek dira monumentuaren osagai nagusia, bost informazio-totem eta lau argidun totem enborreko, lurrean inskripzioak dituztenak, espetxearen perimetroa erreproduzitzen duen corten-altzairuzko xafla bat, eta basaltozko horma bat, zeinetan kartzela irekita egon zen data inskribaturik dagoen."}
{"id": "1056593", "revid": "12654", "url": "https://eu.wikipedia.org/wiki?curid=1056593", "title": "2021eko TKE liga", "text": ""}
{"id": "1056597", "revid": "20653", "url": "https://eu.wikipedia.org/wiki?curid=1056597", "title": "Addington (Londres)", "text": "Addington Ingalaterrako Londres hegoaldeko herri eta bat da, Londresko Croydon udalerrian. Spring Park-en hegoaldean dago, Coney Hall-en mendebaldean, New Addington-en iparraldean eta Forestdale-en eta Selsdon-en ekialdean dago, eta Charing Crossetik hegoaldera eta Croydon erdigunetik hego-ekialdean."}
{"id": "1056624", "revid": "98220", "url": "https://eu.wikipedia.org/wiki?curid=1056624", "title": "Gavia pasabidea", "text": "Gavia pasabidea, , Italiako Alpeetan dagoen mendate bat da, 2.631 metroko garaieran. Lonbardiako Sondrio eta Brescia probintzien arteko mugan dago. 300 estatu errepidearen bidez Ponte di Legno eta Bormio udalerriak elkarlotzen ditu. Bertatik Ortler eta Adamello mendiak ikusgai daude.\nItaliako Giroko mendate mitikoetako bat da, Ponte di Legno udalerritik abiatzen den bereziki bere hegoaldeko igoera. asterketa honetan 1. mailako kategoria du."}
{"id": "1056633", "revid": "65203", "url": "https://eu.wikipedia.org/wiki?curid=1056633", "title": "Dunstan", "text": "San Dunstan (Balstonborough, Wessex, c. 909 - Canterbury, 988ko maiatzaren 19a) ingeles gotzaina izan zen. Glastonburyko Abadiako abadea, Worcesterreko apezpikua, Londresko apezpikua eta Canterburyko artzapezpikua izan zen. Ingalaterran bizitza monastikoa berrezarri zuen eta eliza ingelesa eraberritu zuen. Ingalaterrako zenbait erregeren estatu-ministro izan zen, eta, ondoren, kanonizatu egin zuten 1029an."}
{"id": "1056635", "revid": "98220", "url": "https://eu.wikipedia.org/wiki?curid=1056635", "title": "Apricako mendatea", "text": "Apricako mendatea, Italiako Alpeetako mendate bat da, Lonbardian. Valtellina eta Camonica haranak elkarlotzen ditu eta Bresciako probintzia eta Sondrioko probintziaren mugan dago. 1.181 metroko garaieran dago. Gavia pasabidea eta Mortirolo mendatearen alternatiba gisa erabili ohi da.\nItaliako Giroa mendate honetatik maiz pasatu izan da."}
{"id": "1056638", "revid": "56334", "url": "https://eu.wikipedia.org/wiki?curid=1056638", "title": "Santa Maria Sixenako monasterioa", "text": "Santa Maria Sixenako monasterioa, , Espainiako Aragoi autonomia erkidegoko Villanueva de Sigena udalerriaren lursailetan dagoen monasterio erromaniko bat da, Huescako probintziako Monegros eskualdean.\nXII. mendean Antsa Gaztelakoak eraikiarazi zuen, Alfontso II.a Aragoikoaren emaztea zenak, Moja Ospitalarien monasterioa izan zedin, zehazkiago, 1188ko apirilaren 23an inauguratu zen. Bertan, Antsa Gaztelakoa eta bere seme-alabak ziren Petri II.a Aragoikoa eta Leonor Aragoikoaren hilobiak daude.\nEspainiako Gerra Zibilan, errepublikar indarrek eraikinari su eman ondoren, bertako margoak salbatzeko Kataluniara eramanak izan ziren eta gaur egun Kataluniako Arte Museo Nazionalan ikusgai daude."}
{"id": "1056642", "revid": "98220", "url": "https://eu.wikipedia.org/wiki?curid=1056642", "title": "Seven Psychopaths", "text": "Seven Psychopaths (euskaraz \"Zazpi Psikopata\"), 2012ko Martin McDonagh britainiar-irlandarrak zuzendutako komedia beltz bat da. Colin Farrell, Sam Rockwell, Woody Harrelson, Christopher Walken, Tom Waits, Abbie Cornish, Olga Kurylenko eta \u017deljko Ivanek aktoreek antzeztu zuten.\nArgumentua.\nMarty Faranan (Colin Farrell) bere hurrengo lanerako inspirazio bila dabilen gidoigile bat da, hartan haren lagun xelebreak diren Billy Bickle (Sam Rockwell) eta Hans Kieslowskik (Christopher Walken) txakur bat bahitzea pentsatu dute. Txakurra desagertzean, Charlie Costello (Woody Harrelson) mafiaburuaren konpainia animalia izanik egoera korapilatzen hasiko da. "}
{"id": "1056644", "revid": "56334", "url": "https://eu.wikipedia.org/wiki?curid=1056644", "title": "Addiscombe", "text": "Addiscombe Londresko hegoaldeko bat da, Ingalaterran, Londresko Croydon udalerrian. Charing Cross-en hegoaldera, eta Coombe eta Selsdon-en iparraldean dago, Croydon hirigunetik ekialdean, Woodside-ren hegoaldean eta Shirley-ren mendebaldean."}
{"id": "1056647", "revid": "103793", "url": "https://eu.wikipedia.org/wiki?curid=1056647", "title": "Jasokundeko Andre Mariaren eliza (Santakara)", "text": "Jasokundeko Andre Mariaren eliza Nafarroa Garaiko Aragoiko Erriberako Santakara udalerrian XIII. mendeko kristiau eliza bat da. Gotiko estiloa ditu.\nEraikina.\nHerrigunearen erdian Jasokundeko Andre Maria eliza nabarmentzen da. Eliza XIII. mendekoa da, Zisterreko arkitekturak eragina izan zuen fabrika protogotiko bat eraiki zen garaikoa. Horma-bularrez sendotutako harlanduzko horma trinkoak dituen habearte bakarra du. Horien antolamenduak erakusten du zein izan behar zuen tarteen hasierako kokapenak. XVI. mendean zehar, 1575 inguruan beharbada, Santa Luziaren kapera amaitu zenean, tenplua sakonki eraldatu zen. Bertan, hormak handitu egin ziren, egungo argien gorputza salatzen duen bezainbeste, zeinaren leihoek erdi-puntuko arku molduratuak eta bozinan irekiak dituzten. Handitze horrekin, estalki berriak egin ziren, guztiak izar-gangak, baina eskema desberdinekoak eta anplitude ezberdinekoak. Erdiko bi atalak karratuak dira eta oinaldekoa laukizuzena, nerbioak mentsula zilindrikoetatik aterata. Aldi berean, burualde pentagonala duen eraikina handitu zen, eta haren gainean ganga izartsu bat eta tertzeletedun gallonadun beste bat jiratzen dira. Horrela, tiradera oso luze eta altuko eliza bat eratu zen, XVI. mendeko gotiko-pizkundar estilokoa. Berrikuntza honen garaikidea oinaldeko goi-korua da, lokailudun tertzeletedun ganga baten gainean jasoa. Garai berekoak dira gurutzadura moduko bat osatzen duten bi kaperak ere, nahiz eta Epistolaren albokoa zati batean berreraiki zen barroko garaian. Santa Luzia kapera, Esparzatarren patronatu izandakoa, aldaketarik gabe kontserbatu da, eta oraindik ere ikus daiteke izar-ganga txikia. Haren ondoren, hirugarren kapera bat dago, burualdearen parean, amaieran eraikia, gotizismo aztarnarik gabe, sarreran egiazta daitekeenez, garaipen-arkuko eskema bati egokitzen zaiona, pilastrak eta diamante-puntadun dekorazio manierista dituena. Barrualdean, kasetoi oso molduratuak dituen ganga beheratu bat dago.\nParrokiaren kanpoaldean ikusten dira hobekien Erdi Aroko eraikuntzaren egiturak, batez ere oinaldeko fatxadan. Hemen arku zorrotz samarreko portada bat dago, ebakidura lerronahasiko hiru arkiboltatan txaranbeltzen duena, guztiak baketoidun idulkietan bermatuta. Bere gainean irekitzen den okulua XVI. mendeko obretakoa da. Fatxada honen parte da, halaber, jatorrizko dorre protogotikoa, harlanduzko prisma sendo bat bezala pentsatua, erdi-puntuko arkudun kanpai gorputz batez errematatua. Bere itxura militarra areagotu egiten dute gorputz horren koroatzean dauden matakanek.\nErreforma gotiko-pizkundarrak amaitu eta hamarkada batzuetara, burualde berriari erretaula erromanista nagusi bat eman zitzaion. Erretaula hori XVII. mendearen hasieran hasi zen, Adrian Almizz Zangozako artistak hasi eta Joan Ereta eta Gaspar Ramosek hil ondoren jarraitu zuen. Arkitektura manierista zorrotzeko trazak hiru kaleko eta tarteko bi kale-arteko bi gorputz ditu, eta bata bestearen atzetik estipite zanpatu moduko batez eta beheko herena bihurrituta duten zutabe ildaskatuez artikulatzen dira; multzoa teilatupe hirukoitz batez amaitzen da, kasu honetan pilastraz. Euskarriak izan ezik, egitura honetako apaingarri bakarra erretaulako kale nagusiak errematatzen dituzten frontoi zuzen eta kurbatuen jokoa da. Erliebeek eta bereziki eskulturek osatzen dute ikonografia, eta Pasioaren eta Ama Birjinaren zikloak nahasten dira, Jasokundea buru dela, baita santu eta birjina martirien hainbat irudi ere. Eskultura honen ezaugarri nagusiak kanoi luzanga eta jantzi dotoreak dira, Ramosen lanak berezkoa duenaren arabera, nahiz eta ezaugarri desberdinetako Jasokundea Alzena izan.\nElizaren barnealdea ere XVII. eta XVIII. mendeetako erretaula barrokoekin aberasten da, guztiak itxurazko dekoraziokoak. Arrosarioko Ama Birjinaren aldarean, XIV. mendeko tailu gotiko baten zati bat aprobetxatzen duen titularraren janzteko irudi bat gurtzen da. Parrokiako altxorraren barruan pieza interesgarriak daude, hala nola zilarrezko kaliza bat, XVI. mendeko lan errenazentista. Hala ere, XVII. mendeko lehen erdiko purista estiloko esmaltezko kabujoiak dituen urre koloreko brontzezko ostensorio bat nabarmentzen da. Madrilgo eta Francisco Mudarra zilargilearen puntzoiak ditu."}
{"id": "1056648", "revid": "103793", "url": "https://eu.wikipedia.org/wiki?curid=1056648", "title": "Santa Eufemia baseliza (Santakara)", "text": "Santa Eufemia baseliza Nafarroa Garaiko Aragoiko Erriberako Santakara udalerrian XIII. mendeko kristiau baseliza bat da.\nEraikina.\nSantakaratik hurbil, Santa Eufemia baseliza dago. Bertako egiturek XIII. mendeko eraikina dela erakusten dute. Burualde zuzeneko nabe zabala du, eta atalak sekzio poligonaleko arku zorrotzez markatuta daude. Arku horien gainean, egurrezko estalki zaharra zegoen. Bere hormak silarrixkakoak dira, kontrahorma handiekin sendotuak, barneko arkuekin bat etorriz. Santu titularraren irudi erromanista gaur egun parrokian kontserbatzen da."}
{"id": "1056649", "revid": "336", "url": "https://eu.wikipedia.org/wiki?curid=1056649", "title": "Gaizkiaren hutsalkeria", "text": "Gaizkiaren hutsalkeria adierazpena Hannah Arendtek (1906-1975) sortu zuen, jatorri juduko alemaniar filosofo eta pentsalari politikoak, \"Eichmann Jerusalemen\" liburuan. Haren azpititulua \"Gaizkiaren hutsalkeriari buruzko txostena\" da. \nEsaldiaren aurrekariak.\n1961ean, Israelen, Bigarren Mundu Gerran juduen aurkako genozidioa zela-eta hasi zen Adolf Eichmanni egindako epaiketa. Eztabaida ugari izan ziren epaiketan. Munduko egunkari gehienek kazetariak bidali zituzten saioen berri emateko. Israelgo gobernuak egin zituen saioak. \nJuduen aurkako krimenez gain, gizateriaren aurkako krimenak leporatu zizkioten Eichmanni, eta helburu kriminalekin antolatutako talde bateko kide izatea. Eichmann kondenatu egin zuten krimen horiengatik, eta 1962an urkatu, Tel Avivetik gertu.\n\"The \"\"New Yorker\" aldizkariaren kazetari gisa, epaiketako korrespontsaletako bat Hannah Arendt zen.\nLiburua.\n1963an, epaiketako erreportajeetan eta haren ezagutza filosofiko-politikoan oinarrituta, Arendtek \"Eichmann Jerusalemen\" liburua idatzi zuen. Bertan, saioen garapena ez ezik, \u00abEichmann gizabanakoa\u00bb ere aztertzen du.\nArendt-en arabera, Adolf Eichmannek ez zuen ibilbide edo ezaugarri antisemitarik, eta ez zituen izaera bihurriko edo mentalki gaixotutako pertsona baten ezaugarriak. Bere karrera profesionalean gora egin nahi zuelako jardun zuen, eta bere ekintzak nagusien aginduak betetzearen ondorio izan ziren. Burokrata hutsa zen, eta aginduak betetzen zituen, haren ondorioei buruz hausnartu gabe. Eichmann-en aburuz, dena zeloz eta eraginkortasunez egiten zen, eta bere egintzetan ez zegoen \u00abondo\u00bb edo \u00abgaizki\u00bb sentimendurik.\nEsaldia.\nArendten aburuz, Eichmann ez zen \u00abmunstroa\u00bb, \u00abgaiztakeria-putzua\u00bb, prentsaren gehiengoak onartzen zuena. Eichmannen ekintzak ez ziren barkagarriak, ez eta bera errugabea ere, baina ekintza horiek ez ziren egin Eichmannek krudelkeriarako gaitasun izugarria zuelako, baizik eta burokrata delako, hilketa-egintzetan oinarritutako sistema baten barruko langilea.\nAzterketa horren gainean, Arendtek \u00abgaizkiaren hutsalkeria\u00bb esamoldea sortu zuen adierazteko gizabanako batzuk beren sistemaren arauen barruan jarduten dutela, beren egintzei buruz hausnartu gabe. Ez dira beren ekintzen ondorioez arduratzen, aginduak betetzeaz bakarrik. Tortura, gizakien exekuzioa edo egintza \u00abgaiztoen\u00bb praktika ez dira aintzat hartzen haien efektuetatik edo azken emaitzatik abiatuta, halako moldez non haiek gauzatzeko aginduak goragoko estamentuetatik baitatoz.\nGiza izaeraren konplexutasunari buruzkoa da Hannah Arendten pentsamendua, eta ohartarazi du beti adi egon behar dela \u00abgaizkiaren hutsalkeria\u00bb zeritzonari, ager dadin ekiditeko.\nGaur egun, esaldia esanahi unibertsalarekin erabiltzen da, ankerkeria handiko eta errukirik gabeko ekintzak egin zituzten pertsonaia historiko batzuen portaera deskribatzeko. Pertsona horientzat ez da traumarik aurkitu, ez eta beren ekintzak justifikatzen dituen nortasunaren desbideratzerik ere. Laburbilduz, \u00abpertsona arruntak\u00bb ziren, nahiz eta egin zituzten ekintzak.\nKritika.\n\u00abGaizkiaren hutsalkeriaren\u00bb kontzeptua zenbait intelektual eta analistak kritikatu dute, batez ere Israelen. Bereziki, masako hiltzaile bati buruzko \u00abhutsaltasun\u00bb esamoldeari eraso egin zion hainbat frontetatik, besteak beste, Hans Jonas-ek. Raul Hilbergek ere kritikatu zuen \u00abgaizkiaren hutsaltasunaren\u00bb ideia.\nAdibidez, The \"Psychologist\" psikologia-aldizkari britainiarreko artikulu batean, S. Alexander Haslam eta Stephen D. Reicher argudiatzen zuten Eichmannek egin zituen eskalako krimenak ezin dituztela \u00abpertsona arruntek\u00bb egin. Horrelako krimenak egiten dituzten pertsonak \u00abideologiak besteen zapalkuntza eta suntsiketa justifikatzen eta barkatzen duen taldeekin identifikatzen dira aktiboki\u00bb. Alegia, badakite krimen bat egiten ari direla, baina hori justifikatzeko modu bat besterik ez dute aurkitzen.\nBestalde, \"The Wilson Quarterly\" aldizkarian, Stephen H. Miller autoreak argudiatu zuen genozidio baten atzean arrazoiak hutsalak direla esatea apartekoa dela. Gizateriaren pertsona bat bere ekintzak etikoki zalantzan jartzeari uzteko adina kanporatzea ez da hutsala. Arendtek Eichmann gizon hutsaltzat hartzen zuen, ez erregimen totalitariotzat edo atzean zenbait kontzeptu dituen gaizkiatzat, hala nola ekintza bortitz horiek egiten dituen pertsonaren nortasuna eta funtsa. Beraz, haren \u201cteoriak\u201d orokortasuna galtzen du, eta Eichmann-en kasuaren azterketa bihurtzen da, giza portaerari eta etikari buruzko azalpen filosofiko bat baino gehiago. Gainera, Miller-en arabera, Arendt, ez zegoen oker Eichmann psikopata ez zela esatean, baina psikopata antisemita ez izateak ez du esan nahi fanatiko erradikala ez zenik. Eichmann-en arabera, bera Kant-en jarraitzaile azkarra zen, baina inperatibo kategorikoaren lege unibertsalak Hitlerren lege bihurtu zituen: \"\u201cF\u00fchrerentzat ontzat har\" \"zitekeena egitea\"\u201d. Arendtek burokrata hutsa zela zioen. Juduak ez zituen gorroto, Hitler miresten zuen.\nGeroko eragina.\nStanley Milgram-ek egindako Milgram esperimentuak eta Stanfordeko espetxeko esperimentuak Arendten tesia berresten dute. Milgram \u00abgaizkiaren hutsaltasun\u00bbaren kontzeptuan oinarritu zen autoritatearekiko mendekotasunaren emaitzak azaltzeko.\nRony Braumanek eta Eyal Sivanek film bat egin dute Eichmann-en prozesuko artxiboetan oinarrituta (\"Espezialista bat\"), eta liburu bat, \"Desobedientziari gorazarre\" izenekoa, eta autoritatearekiko menpekotasunari buruzko hausnarketa luzatu dute, gaur egungo gatazketan basakeriaren tresna gisa.\nMargarethe von Trottak, 2012an, \"Hannah Arendt\" filma zuzendu zuen, eta Arendtek \u00abgaizkiaren hutsaltasuna\u00bb kontzeptua nola formulatzen duen azaltzen du."}
{"id": "1056650", "revid": "336", "url": "https://eu.wikipedia.org/wiki?curid=1056650", "title": "Gaizkiaren hutsaltasuna", "text": ""}
{"id": "1056654", "revid": "56334", "url": "https://eu.wikipedia.org/wiki?curid=1056654", "title": "Minkowski-ren diagrama", "text": ""}
{"id": "1056655", "revid": "56334", "url": "https://eu.wikipedia.org/wiki?curid=1056655", "title": "Espazio-denbora diagrama", "text": ""}
{"id": "1056656", "revid": "336", "url": "https://eu.wikipedia.org/wiki?curid=1056656", "title": "Malebranche", "text": ""}
{"id": "1056657", "revid": "336", "url": "https://eu.wikipedia.org/wiki?curid=1056657", "title": "Oliver Hart", "text": "Oliver Simon D'Arcy Hart (Londres, 1948ko urriaren 9a) britainiar estatubatuar ekonomialaria da. 2016ko Ekonomiako Nobel Saria jaso zuen Bengt Holmstr\u00f6mekin batera kontratuaren teoria egindako ekarpenagatik.\nLondresen jaio zen, familia juduan. Cambridgeko Unibertsitatean matematika ikasi zuen eta Warwickeko Unibertsitatean eta Princetongo Unibertsitatean ekonomia. London School of Economics, Massachusetts Institute of Technology eta Harvard Unibertsitateko irakaslea izan zen.\nAditua da kontratuen teorian, enpresaren teorian, finantza korporatiboetan eta zuzenbidearen analisi ekonomikoan."}
{"id": "1056658", "revid": "96586", "url": "https://eu.wikipedia.org/wiki?curid=1056658", "title": "Jean O'Leary", "text": "Jean O'Leary (1948ko martxoaren 4a \u2013 2005eko ekainaren 4a) lesbiana eta gayen eskubideen aktibista estatubatuarra zen. Lesbian Feminist Liberation mugimendu feministaren barruko aktibista lesbianen lehen taldeetako baten sortzailea izan zen, eta National Gay and Lesbian Task Force-ko kide eta zuzendarikide izan zen. Berak sortu zuen Armairutik Irteteko Egun Nazionala.\n1977an, O'Leary-k homosexualen liderren lehen bilera antolatu zuen Etxe Zurian, eta, ondoren, AEBko Emakumeen Elkarteko Nazionaleko lehentasun sexualen ebazpen bat onartu zuen Houstongo Metropoli-komunitateko Elizan. Lesbiana eta gay eskubideen ekintzaile izan aurretik, moja katoliko erromatarra zen. Gero, 1985eko antologia batean izandako esperientziaz idatzi zuen: \"Lesbian Nuns: Breaking Silence\"."}
{"id": "1056659", "revid": "96586", "url": "https://eu.wikipedia.org/wiki?curid=1056659", "title": "Laura Casielles", "text": "Laura Casielles (Pola de Siero, Asturias, 1986ko ekainaren 5a) poeta, kazetaria eta idazlea da. \nBiografia.\nKazetaritzan lizentziaduna Madrilgo Unibertsitate Konplutentsean, Ikasketa Arabiar eta Islamiar Garaikideko Masterra Madrilgo Unibertsitate Autonomoan eta Filosofian lizentziatua UNEDen. Marokoko eta Saharako autoreek idatzitako gaztelaniazko literatura aztertu zuen bere doktorego-ikerketan. \nIdazle ibilbidea.\nPoeta gisa, liburu hauek argitaratu ditu: \"Soldado que huye\" (Hesperya, 2008), \"Los idiomas comunes\" (Hiperi\u00f3n, 2010), Antonio Carvajal Poesia Gaztearen Sariari esker argitaratua eta 2011n Poesia Gaztearen Sari Nazionala jaso zuena. 2014. urtean \"Las se\u00f1ales que hacemos en los mapas\" (Libros de la Herida -Zauriaren liburuak) argitaratu zuen. Liburu hori agortu egin zen, eta argitaletxe berak berrargitaratu zuen 2019an. \"Breve historia de algunas cosas\" (\"Gauza batzuen historia laburra)\" koadernoa ere argitaratu zuen (2017ko abuztuaren 4a).\n2007an, Caja Madrid Gizarte Ekintzaren La Voz + Joven saria jaso zuen. Hainbat antologiatan sartu zen eta beste hizkuntza batzuetara itzuli zen, adibidez, \"Canto e demolizione. 8 Poeti Spagnoli Contemporanei\" (Thauma Edizioni, 2013; edizio elebiduna). Ibilbidean zehar Espainiako eta beste herrialde batzuetako poesia-jaialdi eta ziklo askotan hartu du parte autore gonbidatu gisa, hala nola Kordobako Liburu Azokan (Argentina) edo Bogotako Nazioarteko Poesia Jaialdian. Halaber, \"Los cantos inolvidables. Souffles: una revista marroqu\u00ed de poes\u00eda y pol\u00edtica entre el colonialismo y los a\u00f1os de plomo\" (Alci\u00f3n argitaletxea, Argentina, 2018).\nHainbat argitalpen eta komunikabideren kolaboratzailea da. Besteak beste, \"La Marea\", La \"Madeja\", \"Atl\u00e1ntica XXII, La Tribu eta Liberoam\u00e9rican\" idazten du. AISH arabiarraren bizitzari buruzko informazio-atariaren sortzaile eta koordinatzaileetako bat izan zen. Frantsesetik itzulita, honakoak argitalpenak ditu, \"Desde la otra orilla\" (Valpara\u00edso, 2017) eta \"Abdellatif La\u00e2bi\" poeta marokoarraren antologia \nKonpromiso politikoa.\nDemokraziarako 25M Institutuko edukien zuzendaria izan zen. 2014tik 2017ra, hainbat ardura izan zituen Ahal duguko prentsa eta komunikazio arloan, eta Herritarren Kontseiluko kide ere izan zen. "}
{"id": "1056663", "revid": "336", "url": "https://eu.wikipedia.org/wiki?curid=1056663", "title": "Erromatar galtzaden zerrenda", "text": ""}
{"id": "1056665", "revid": "336", "url": "https://eu.wikipedia.org/wiki?curid=1056665", "title": "Koreako Langileen Alderdia", "text": "Koreako Langileen Alderdia () Koreako Herri Errepublika Demokratikoa sortu zuen alderdi politikoa da, herrialdea goberna dezakeen bakarra. Herri Batzar Gorenean ordezkari gehien dituen alderdi politikoa da eta \"de jure\" dihardu legezko beste bi alderdiekin. Hirurek Aberria Bateratzeko Fronte Demokratikoa () izeneko herri frontea osatzen dute.\nKoreako Langileen Alderdia 1949an sortu zen Ipar Koreako eta Hego Koreako Langileen Alderdien bat egitearen ondorioz. Alderdia legez kanpokoa da Hego Korean herrialdearen Segurtasun Nazionalaren Legeak aginduta.\nAlderdiaren antolaketari dagokionez, ideologia sistema monolitikoa eta Lider Gorena ditu oinarri, Kim Yong-juk eta Kim Jong-ilek sortutako sistema eta teoria. Alderdiaren organismorik gorena Biltzarra da. Nahiz eta alderdiaren egitura beste alderdi komunisten antzekoa izan, praktikan hauek baino instituzionalizatze-maila txikiago du, politika informalari ohi baino leku handiagoa utziz. Batzorde Zentrala, Idazkaritza, Batzorde Militar Zentrala, Politburoa eta Presidiuma bezalako erakundeek, ohi baino botere-maila apalagoa dute. Gaur egun, Kim Jong-un da alderdiburua eta Koreako Langileen Alderdiaren idazkari nagusi eta Batzorde Militar Zentralaren lehendakari lanak egiten ditu.\nAlderdiaren ikurra igitai eta mailu komunistaren aldaera bat da, erdian korear kaligrafian erabiltzen den pintzela duela. Mailuak industriako langileria irudikatzen du, igitaiak nekazariak eta pintzelak \"intelligentsia\"."}
{"id": "1056666", "revid": "129250", "url": "https://eu.wikipedia.org/wiki?curid=1056666", "title": "Liane Russell", "text": "Liane Brauch \"Lee\" Russell (Viena, Austria, 1923ko abuztuaren 27a - Oak Ridge, Tennessee, 2019ko uztailaren 20a) Austrian jaiotako genetista eta kontserbazionista estatubatuarra izan zen. Ugaztunen genetikan egindako azterketek oinarri kromosomikoa ulertzeko bidea eman zuten, ugaztunen sexua zehazteko, eta erradiazioak, drogek, erregaiek eta hondakinek arratoietan eragindako ondorioak ulertzeko.\nBiografia.\nRussell Liane Brauch bezala jaio zen 1923an Vienan, Austrian, juduen etxe batean. Clararen (Starer) eta Arthur Brauchen hiru semeen artean zaharrena zen. Bere ama kantu irakaslea zen eta aita, ingeniari kimikoa. 3 urtetik 15 urtera, familia Wiedner Hauptstrassen bizi izan zen, Vienako Operatik ez oso urrun. Sarritan izaten ziren musika-bilerak apartamentuan, eta familiak eskiatzen eta Alpeetara beste irteera batzuk egiten gozatzen zuen. Bere haurtzaro idiliko samarra 1938ko martxoaren 12ko gauean amaitu zen, baina bere familia Vienan geratu zen, baita Anschlussen ondoren ere. Plan sekretu baten bidez, bere aitaren negozioa naziei ematea eragin zuena, hurbileko familiak (aita, ama, ahizpa gazteena eta neba gazteena) Londresera ihes egin ahal izan zuen. 1941ean Estatu Batuetara joan zen bizitzera eta 1946an hiritar estatubatuar bertakotu zen.\nHezkuntza.\nRussellek Ingalaterran amaitu zuen bere bigarren hezkuntza. Familia Estatu Batuetara joan ondoren, 1945ean Hunter Collegeko AB bat lortu zuen New Yorken eta 1949an Zoologian doktoratu zen Chicagoko Unibertsitatean.\nBere lehen lana unibertsitatean ikasten zuen bitartean haurrak zaintzea izan zen; horren ondoren, errezepzionista gisa lan egin zuen kontsultategi mediko batean, eskolak eman ondoren.\nIbilbide profesionala.\nJackson Memorial Laborategian hasi zen ikerketa-laguntzaile gisa 1943tik 1947ra, eta Chicagoko Unibertsitatean egin zuen lan bekadun gisa. 1947an, Oak Ridgeko Laborategi Nazionalera joan zen lanean, eta, azkenean, \"Senior Corporate Fellow\" eta Atalburu izatera iritsi zen. Russellek erradiazio bidez eragindako mutazioetan oinarritutako ikerketa genetiko bat egin zuen. Berak eta bere senarrak \"saguaren etxea\" ezarri zuten, erradiazioarekiko esposizioaren ondorioak aztertzeko hazitako 200.000 sagu mutante baino gehiagoko kolonia. Kolonia zabalak ugaztunen ikerketa genetikoa sustatzen lagundu zuen hamarkadetan zehar. Estatu Batuetako ordezkaritzaren aholkulari zientifikoa izan zen 1955ean Genevan egin zen lehen \"Atoms for Peace\" Konferentzian.\nUgaztunen Genetika eta Garapena Saileko buru izan zen 1975 eta 1995 artean. Bere zuzendaritzapean, atal horrek bere ikerketa zabaldu zuen, drogen, erregaien eta saguen hondakin kimikoen eragin genetikoak aztertuz. Bere ikasketei esker, genetika klasikotik analisi molekularrera igaro zen.\nProzesu genetikoak ugaztunetan.\n1986an Zientzien Akademia Nazionaleko kide aukeratu zuten. 1993an \"Enrico Fermi Saria\" jaso zuen, AEBetako Energia Departamentuaren ikerketa ohore handiena, \"erradiazioaren genetikari eta biologiari egindako ekarpen bikainengatik, ugaztunengan sexua zehazteko oinarri kromosomikoaren aurkikuntza eta gure ezagutzan egindako ekarpenengatik, erradiazioak enbrioian eta garatzen ari den fetuan dituen ondorioen aurkikuntza barne\".\nBere ikerketei esker, hobeto ulertu ahal izan ziren ugaztunen prozesu genetikoak, mutagenesiaren eta teratogenesiaren ondorioak ugaztunengan, eta prozesu horiek nola prebenitu eta saihestu daitezkeen jakin ahal izan zen. Erradiazioaren ondorioetarako haurdunaldiaren lehen zazpi asteetan, garatzen ari ziren enbrioiak ahulagoak zirela zehaztu zuen, eta, beraz, premiazkoak ez ziren diagnostiko-erradiografiak emakume baten hilerokoa hasi ondorengo 14 egunetan hartzea gomendatu zuen. Estandar hori praktika erradiologikoan onartu zen nazioartean. \"Y\" kromosomak ugaztunen maskulinitatea zehazten duela aurkitu zuen lehena ere izan zen.\n150 argitalpen baino gehiago egin zituen eta 2002an erretiratu zen.\nAktibismoa.\nNatura, lurrak eta ibai nazionalak babesteko lan egiten zuen kontserbazionista ere izan zen. 1966an \"Tennessee Citizens for Wilderness Planning\" (TCWP) antolatzen lagundu zuen. 1976an, TCWPk 125.000 akreko Big South Fork ibai nazionalaren eta aisialdi-eremuaren babesa lortzen lagundu zuen, eta Obed ibairako ibai basati eta paisajistiko nazional izendapena lortu zuen.\nBizitza pertsonala.\nWilliam L. Russell zoologoa ezagutu zuen, bere senarra izan zena, Maineko Bar Harborren ugaztunen genetikako Jackson Laborategian lanean ari zela. Ezkondu eta elkarrekin lan egin zuten genetista gisa Jackson Laborategian eta Oak Ridge Laborategi Nazionalean. Elkarrekin bi seme izan zituzten, seme bat, David \"ACE\" (j. 1950) eta alaba bat, Evelyn (j. 1952)."}
{"id": "1056667", "revid": "58701", "url": "https://eu.wikipedia.org/wiki?curid=1056667", "title": "Tximino-baztagaren agerraldia 2022an", "text": "Tximino-baztagaren agerraldia 2022ko apirilaren 29an detektatu zen lehen aldiz, Erresuma Batuan. Nigeriara bidaiatu ondoren gaixotasunaren sintomak izan zituen britainiar egoiliar baten txostena izan zen lehenengoa. Pazientea maiatzaren 4an itzuli zen Erresuma Batura, eta indize-kasua izan zen. Dena dela, ondoren identifikatu ziren kasu askoren jatorrai ez zen identifikatu. Zenbait txostenek maiatzaren erdialdetik aurrera Londresen gertatzen den transmisio komunitarioa planteatzen dute. Halaber, Ingalaterrako ipar-ekialdeko eskualdean eta beste herrialde batzuetan ere jakinarazi dira kasuak, hala nola Portugalen, Estatu Batuetan, Espainian eta Kanadan.\nEzaugarriak.\nGaixotasun Kutsakorren eta Mikrobiologiaren Espainar Elkartearen arabera, gaixotasuna ortopoxbirus zoonotiko batek eragiten du, eta animalien bitartez kutsatzen da. Inkubazio epea 7-14 egunekoa izan ohi da, baina 5-21ekoa ere izan daiteke. Gaixotasunak 2-4 asteko iraupena izan dezake.\nJatorria.\nBaztanga arrunta 1980an desagerrarazi zuten arren, tximino-baztanga endemikoa da Afrikan, eta noizbehinka kasu bakanak atzeman izan dituzte Erresuma Batuan.\nKutsatzeko bideak.\nTximinoaren baztanga era askotara hedatzen da pertsonen artean:\nSintomak.\nSintomak baztanga arruntarenak dira, baina arinagoak: \nEuskal Herrian.\nEuskal Herrian, Araban alegia, ere gaixoak hasieratik detektatu ziren. Lehenengo gaixoak bi gizonezko ziren, eta Osakidetzaren Arabako Unibertsitate Ospitalean artatu zituzten, baina, sintoma larririk ez zutenez, etxean bakartzeko agindu zieten, erietxeratzeko beharrik gabe. Positiboak maiatzaren 25ean eman ziren ezagutzera. Hirugarren kasua Gipuzkoan aurkitu zen, maiatzaren 27an; hau ere ez zen larria. Ekainaren hasierarako sei ziren kasuak, beste hiru Bizkaian agertu baitziren, guztiak gizonezkoak.\nUztailaren bukaera aldera afektatuak 85 pertsona ziren: 59ri Bizkaian, 7ri Araban eta 19ri Gipuzkoan. Osakidetzak azaldu zuenez, azken kasu horiek ez zeukaten, lehenengo kasuek bezala, lotura epidemiologikorik atzerriko beste kasu batzuekin; aurretik kutsatutako pertsonen kontaktuak ziren ordurako. Hala ere, azaldu zuen gaixotu ziren guztiek sintoma arinak izan zituztela eta etxean bakartzeko agindu zietela. Kutsatuetatik 83 gizonak ziren, eta bi emakumeak.\nLarrialdia ezarria.\nOsasunaren Mundu Erakundeak (OME) nazioarteko larrialdia deklaratu zuen 2022ko uztailaren 23an azkenean, tximino baztanga-agerraldiaren ondorioz. Ordurako 16.000 kasu baino gehiago (horietako bost hilgarriak) deklaratu ziren 75 herrialdetan, horietako asko Europan. Tedros Adhanom Ghebreyesus, OMEko zuzendari nagusiak prentsaurreko batean eman zuen erabakiaren berri. Aipatu zuenez, osasun-sare nazionalek prebentzio-neurriak zabaltzera behartuko zituen nazioarteko larrialdia ezarri izanak. Tedrosek adierazi zuenez, OMEk nazioarteko larrialdia deklaratzeko erabilitako irizpideen artean dago \u00abbirusa azkar transmititzen ari dela aurretik kasurik izan ez dituen herrialde askotan\u00bb.\nOMEko arduradun nagusiak adierazi zuen, halaber, kutsatzeko arriskua maila \u00abaltura\u00bb igo zela Europan, kasuen %80 kontzentratzen baititu, eta gainerako eskualdeetan, Afrikan barne, berriz, maila \u00abmoderatua\u00bb mantentzen zela; bertan gaixotasuna endemikoa da duela hamarkada batzuetatik.\nKanpo estekak.\n[[Kategoria:2022ko gertakariak]]\n[[Kategoria:Osasuna Erresuma Batuan]]\n[[Kategoria:Birusen agerraldiak]]\n[[Kategoria:Gaixotasunen agerraldiak]]"}
{"id": "1056670", "revid": "44278", "url": "https://eu.wikipedia.org/wiki?curid=1056670", "title": "Erlekume-irtete", "text": "Erlekume-irtetea erlauntzetan ikusten den fenomenoa da, erregina batekin batera erle-koloniatik irten daitekeen erle-multzoa, beste toki batean kolonia berri bat sortzen duena. Erlekume edo erle-hodei bat da, hogei metro luze izatera irits daitekeena, eta bere lurraldea zeharkatzen du kolonia bat ezarri eta berritzeko leku egoki baten bila.\nErlekume-aldia.\nNormalean, udaberriaren erdialdean edo udaren hasieran izaten da, eguraldia ona denean eta baliabideak eskuragarri daudenean. Askotan, ezti-ihintza baino lehen, eta, horri esker, \"erlekume-irteteko sukarretik\" hartutako kolonia amari eta erlauntzean geratzen den zatiari garatzen, erlauntza berria eraikitzen eta hornidurak sortzen dira.\nZeinu aitzindariak.\nNormalean, erreginak etengabe jaulkitako feromonek eragotzi egiten dute erle langileek erregina bat haztea. Erregina feromona gutxiago zabaltzen hasten bada, arrazoia edozein dela ere, kolonia erlekume-irteteko sukarretik hartzen da. Sukar hori zeinu aitzindariei esker hauteman daiteke:\nErreginak onartzen badu, erregina-gelaxketan hamar bat arrautza uzten dira, edo langileek arrautza operkulatuak garraiatu dituztenean, prozesua hasten da. Egun batzuk geroago, erregina gazteak sortuko dira.\nArgaldu ondoren errunaldia gelditzeagatik, erregina zaharrak hegan egin dezake eta erlekumearekin batera doa, hura ordezkatuko dutenak jaio baino lehentxeago. Printzesa hauek hil arte borrokatuko dira eta erregina ama berriak erlauntza oinordetuko du.\nAbiatu aurretik, erleak eztiz betetzen dira, 3 eguneko migrazioa ziurtatzeko energia izateko. erlekumearen irteera eguraldiko hasiera eguzkitsu baten ondorioz egiten da, erle-koloniako erleen erdiarekin eta erregina zaharrenarekin (lehenengo erlekumea.). Ondoren, bigarren erlekumeko (erregina birjina bat duena) 8 egun geroago sortzen da maiz, eta, batzuetan, hirugarren erlekume bat, 3-4 egun geroago.\nErle-multzo bat erlauntz batetik ateratzen denean, gehienetan zuhaitz batean edo adar batean pausatzen da jatorrizko erlauntzetik metro gutxira, eta horrek, batzuetan, erlezainari berreskuratzen uzten dio, garaiz ikusten badu. Leku horretan, erreginaren inguruan biltzen da multzoa, eta 20-50 erle ikuskatzaile bidaltzen ditu leku egoki berrien bila. Tarteko geldialdi horrek egun batetik hirura bitartean irauten du. Erle-tortoak erabakiko du habia egiteko lekurik onena, erle ikuskatzaileek dantzetan egiten duten kitzikapen-mailaren arabera.\nFuntzioa.\nErle-kolonien espazioan ugaltzeko eta sakabanatzeko modu naturala da erlekume-irtetea.\nGizarteko intsektu-espezie batzuetan, hala nola inurrietan, erlekume-irtetea da, halaber, printzesa askok eta inurri arrek hegan egiten duten unea, elkar estaltzeko. Erreginak eta arrak habiatik kanpora bultzatzen dituzte hegan egiteko, estaltzeko eta lurrera erortzeko. Arrak laster hilko dira, erreginak, bera, beste habia bat sortuko du. Printzesa hauek inurri hegodun ospetsuak dira, ez dira espezie bat, kasta bat baizik.\nFaktore lagungarriak eta erlekume-irtetea kontrolatzea.\nErlekume-irtetea dinamizatzen duten hainbat arrazoi:\nHainbat teknika daude erlekume-irtetea murrizteko:"}
{"id": "1056672", "revid": "56334", "url": "https://eu.wikipedia.org/wiki?curid=1056672", "title": "Koreako Lanaren Alderdia", "text": ""}
{"id": "1056673", "revid": "20653", "url": "https://eu.wikipedia.org/wiki?curid=1056673", "title": "Fitzrovia", "text": "Fitzrovia Londresko erdialdeko auzo bat da, Londresko West End-etik gertu, zati bat Londresko Camdenen (ekialdean) dago eta beste zati bat Westminster hirian (mendebaldean); eta Maryleboneren eta Bloomsburyren eta Soho iparraldearen artean dago. Bizilekua, negozioak, txikizkako merkataritza, hezkuntza eta osasun erabilera mistoa du ezaugarri, jarduera bakarra nagusitu gabe. Historikoki bohemiar eremuan Virginia Woolf, George Bernard Shaw eta Arthur Rimbaud bezalako idazleen bizilekua izan zen.\nAskotan luxuzko leku gisa deskribatzen den arren, eta ospetsu batzuen etxea, Barruko londres-aren zati handi bat bezala, Fitzroviak aberastasun-desberdintasun handiak ditu eta lurjabe aberatsen eta maizter pobreenen arteko nahasketa dauka. Auzoari pobrezia-tasa batez bestekoa baino altuagoa dela aitortzen zaio. "}
{"id": "1056676", "revid": "119347", "url": "https://eu.wikipedia.org/wiki?curid=1056676", "title": "Marylebone", "text": "Marylebone Westminster Hiriko auzo bat da, Londresko erdialdean. Batzuetan St. Marylebone idazten da (edo, arkaikoki, Mary-le-bone ).\nMarylebone Londresko eremu batean dago, gutxi gorabehera Oxford Street hegoaldean, Marylebone Road-ek iparraldean, Edgware Road-ek mendebaldean eta Great Portland Street-ek ekialdean mugatzen dituena. Definizio zabalago batek eremu historikoa Marylebone Village izendatzen du eta aldameneko Regent's Park, Baker Street eta Marylebone Road-en berehala iparraldean dagoen eremua hartzen du, Marylebone Station, Dorset Square-ko Marylebone Cricket Club -en jatorrizko gunea eta Lisson Grove izenez ezagutzen den auzoa barne, St John's Wood-eko mugaraino. Great Portland kaletik ekialdeko eremua Cleveland kaleraino, 1940ko hamarkadatik Fitzrovia bezala ezagutzen dena, historikoki East Marylebone bezala hartzen da. \nGaur egun, inguru horretan mediku eta hortz-bulego asko daude, tradizionalki Harley kalean kontzentratzen direnak.\nKanpo estekak.\nDescription and history of St Marylebone. Wayback Machine. \"Encyclop\u00e6dia Britannica Eleventh Edition\""}
{"id": "1056677", "revid": "56334", "url": "https://eu.wikipedia.org/wiki?curid=1056677", "title": "Sableux ore", "text": "Sableux orea, te pastak edo tartak egiteko oinarrizko gaileta dugu. Irin, gurin, arrautza eta azukrea ditu oinarri. Pasta edo gailleta gogorra geratzen da eta tartak egiteko oinarriak luzaz irautzen du gogor.\nKanpo estekak.\ngastronomiavasca.net/eu/gastro"}
{"id": "1056680", "revid": "56334", "url": "https://eu.wikipedia.org/wiki?curid=1056680", "title": "Pariak (zerga)", "text": "Pariak (latinez: \"pari\u0101re\" 'bi gauza [kontu bat] berdindu, kitatu, ordaindu') taifetako erregeek (1031-1492) errege kristauei ordaintzen zieten zerga bat zen, batik bat, Leongo Erresumari, bertan sortu baitzen zerga hau. Zerga honen helburua errege kristauen erasoak ekiditea zen, eta baita haien babesa izatea ere, izan taifa zergapetua beste taifa batzuetatik babesteko, izan beste erresuma kristauetatik babesteko.\nLurralde islamikoak taifa erresumetan banaturik egon eta gaitasun militar urriagokoak izan arren, ekonomikoki eta kulturalki oparoak ziren, eta horri esker, errege kristauen zerga itogarriei aurre egin ahal izan zieten. Zerga horri esker, taifetako agintariek, ohartu gabe, erresuma kristauetako ejerzituak finantzatu zituzten.\nKordobako Kalifa-herria desegin zenean, 1031tik aurrera, agerian geratu zen kristauen nagusitasun militarra."}
{"id": "1056681", "revid": "56334", "url": "https://eu.wikipedia.org/wiki?curid=1056681", "title": "Crumble pasta", "text": "Crumble pasta oreki gozo batekin egiten da eta te pasten barruan sartu dezakegu, bera berezitasuna oso lehorra dela eta bi behatzekin indar eginez desegin egiten dela. Beste berezitasuna maldon gatzak ematen dion zaporea."}
{"id": "1056686", "revid": "20653", "url": "https://eu.wikipedia.org/wiki?curid=1056686", "title": "Maja Lidia Kossakowska", "text": "Maja Lidia Kossakowska (Varsovia, 1972ko otsailaren 27a - Stare Za\u0142ubice, 2022ko maiatzaren 23a) fantasiazko idazle, arkeologo eta kazetari poloniarra izan zen.\n1997an argitaratu zuen lehen aldiz. Bost liburu eta hainbat ipuinen egilea izan zen, non aingeruen gaiak erabili zituen. Janusz A. Zajdel sarirako zortzi aldiz izendatu zuten ipuin eta eleberriengatik, 2007an \"Smok ta\u0144czy dla Chung Fonga ipuinagatik jaso zuen\" . Beste hainbat sari ere jaso zituen.\nBiografia.\nArte Ederren Bigarren Hezkuntzako Eskolan ikasi zuen. Varsoviako Unibertsitatean Mediterraneoko Arkeologian lizentziatua, sartu zenean idaztea pentsatua zuen jada: fantasia idazten lagunduko zion zerbait ikasi nahi zuen. Haren poemek, J. Twardowski, J. Tuwim eta W. Szymborskaren lanekin batera, \"Aingeruak\" (Kopenhage, 2006) poloniar artisten erakusketarako iruzkin poetiko bat osatu zuten.\nIdazle gisa ezaguna izan bazen ere, margolari eta Poloniako telebistan kazetari gisa ere aritu zen. Kossakowski jauregiaren jabe titularretako bat izan zen. Jaros\u0142aw Grzedowicz idazlearen emaztea izan zen. Hala ere, ez zuen berarekin idatzi, nahiz eta bere lehen irakurletzat hartzen zuen.\n2020ko abuztuan, Poloniako beste fantasiazko egile askorekin batera (Ziemkiewicz, Andrzej Pilipiuk, Jacek Dukaj, Jaros\u0142aw Grz\u0119dowicz, Jacek Piekara), Jacek Komuda eta adierazpen askatasunaren defentsarako gutun ireki bat sinatu zuen. Gutunak berak \"Nowa Fantastykak\" egindako autokritikaren erantzuna zen, hilabete horretan Komudaren lan homofoboen aurreko argitalpenarekin lotuta. "}
{"id": "1056687", "revid": "20653", "url": "https://eu.wikipedia.org/wiki?curid=1056687", "title": "Jacek Dukaj", "text": "Jacek J\u00f3zef Dukaj (Tarn\u00f3w, 1974ko uztailaren 30a -) poloniar filosofoa, itzultzailea eta literatura fantastikoko idazlea da.\nBiografia.\nFilosofia ikasi zuen Krak\u00f3viako Jagellon Unibertsitatean. \"Urrezko galeoia\" (Z\u0142ota galera) ipuina hamalau urte besterik ez zituela argitaratu zen 1990eko \"Nowa Fantastyka\" aldizkariko 2. zenbakian. Poloniako Literatura Fantastikoko \"Janusz A. Zajdel\" saria lau aldiz eman diote."}
{"id": "1056689", "revid": "1545", "url": "https://eu.wikipedia.org/wiki?curid=1056689", "title": "Txernihiveko Printzerria", "text": "Txernihiveko Printzerria (, , ) ekialdeko eslaviar zaharren Erdi Aroko printzerria izan zen, Kieveko Rusa osatuko zuen printzerrietako bat izan zena.\nGeografia.\nTxernigoveko printzerriaren zatirik handiena Dnieper ibaiaren ezkerraldean zegoen, Desna eta Seim ibaien arroetan. Ustez, severiarren tribu eslaviarrak populatu zuen gehienbat, eta polaniarrek zati batean. Geroago, printzerria erradimitxeen, viatitxeen eta dregovitxeen lurretara hedatu zen. Hiriburua Txernihiv hiria izan zen. Beste hiri garrantzitsu batzuk, besteak beste, Novhorod-Siverskyi, Starodub, Briansk, Putivl, Kursk, Liubetx, Hlukhiv, Txetxersk, Homel, Belgorod, Vyr, etab izan ziren. Printzerriaren eragina urrun iritsi zen, bai iparraldean (Murom-Riazan), bai hego-ekialdean (Tmutarakango Printzerria).\nHistoria.\nNestorreko Kronikaren arabera, XI. mendea baino lehen, antzinako tribu lokal eta Kievetik izendaturiko voivodek gobernatzen zuten Printzerria. Kieveko Printze Handiak herritarrei zergak biltzeko, prozesu judizialak kudeatzeko eta lurraldea kanpoko etsaiengandik defendatzeko voivodak izendatzen zituen. 1024 eta 1036 urteen artean, Txernigoveko printzerria Vladimiro Handiaren seme Mstislaven administraziora pasa zen, Tmutarakan hiritik iritsi zena. Jaroslav Jakintsuarekin batera, Kieveko Rus-a gobernatu zuen, eta Txernigov hiria Ruseko administrazio-zentro garrantzitsuenetakotzat ezarri zuten. Mstislav hil ondoren, Txernigov Kieveko Rusean sartu zuten.\nJaroslav Jakintsuaren ondoren, Txernigoveko printzerria Sviatoslav semeerengana igaro zen, Txernigoveko ruriktar adarra sortu zuena. Jaroslovitarrekin zuten gerra zibilean, Txernigov Sviatoslav eta Vsevoloden semeen artean borrokatu zen. Soilik Liubetxeko Kontseiluaren erabakiz (1097) Sviatoslaven semeek- Olehek, Davidek eta bere ondorengoek- azkenean Printzerria bere familiarentzat ziurtatu zuten.\nGarai hartan, Txernihiveko printzerria hiru zatitan banatu zen: Txernihiv bera, Novhorod-Siverskyi, eta Murom-Riazan; Tmutarakan, berriz, urrun izanda ere, sarritan bere eraginpean izan zen, baina, azkenik, galdu egin zuten. Murom eta, geroago, Riazan Txernigoven eraginetik urrunduz joan ziren, denbora puska baten ondoren, Vladimir-Suzdalgo Printzerriaren eraginpean erori ziren. Hala ere, Txernigoveko printzearen eragina indartsu mantendu zen, eta Kieveko Printze Handia titulua mantendu zuen denboraldi batez. Txernihiven ruriktar adarreko printzeek XI. mendetik XIII. mendera gobernatu zuten Kieven."}
{"id": "1056690", "revid": "1545", "url": "https://eu.wikipedia.org/wiki?curid=1056690", "title": "Txernigoveko Printzerria", "text": ""}
{"id": "1056691", "revid": "1545", "url": "https://eu.wikipedia.org/wiki?curid=1056691", "title": "Txernihiveko printzerria", "text": ""}
{"id": "1056692", "revid": "1545", "url": "https://eu.wikipedia.org/wiki?curid=1056692", "title": "Txernigoveko printzerria", "text": ""}
{"id": "1056696", "revid": "1545", "url": "https://eu.wikipedia.org/wiki?curid=1056696", "title": "Desna ibaia", "text": ""}
{"id": "1056697", "revid": "69477", "url": "https://eu.wikipedia.org/wiki?curid=1056697", "title": "Pariak (tributu)", "text": ""}
{"id": "1056698", "revid": "56334", "url": "https://eu.wikipedia.org/wiki?curid=1056698", "title": "Pariak (tributua)", "text": ""}
{"id": "1056699", "revid": "20653", "url": "https://eu.wikipedia.org/wiki?curid=1056699", "title": "Jamie Bartlett", "text": "Jamie Bartlett (Maidenhead, Erresuma Batua, 1966ko uztailaren 9a - Johannesburgo, Hego Afrika, 2022ko maiatzaren 23a) jatorri britainiarra zuen hegoafrikar aktorea izan zen, Mike O'Reillyren itzala izan zuen paperagatik ezaguna. \"Isidingo telesailean\", SABC 3 kateak eman duena, eta Crawford bezala \"Prey\" beldurrezko filmean.\n\"Ernest Goes to Africa\", , \"The Last Day of Summer\", eta pelikuletan antzeztu zuen. 2007az geroztik David Genaro antzezten du \"Rhythm City\" telesailean.\nBizitza pribatua.\nCamilla Waldman aktorearekin ezkondu zen. Bikoteak seme bat izan zuen, Hector, eta geroago dibortziatu zen."}
{"id": "1056700", "revid": "1545", "url": "https://eu.wikipedia.org/wiki?curid=1056700", "title": "Ekialdeko eslaviar", "text": "Ekialdeko eslaviarrek Errusian, Ukrainan eta Bielorrusian gehiengoa den talde etnikoa osatzen dute. Errusiako nazionalitate bakoitzak bere historia eta berezitasunak ditu; hala ere, Errusiako estatu modernoaren urrutiko jatorria Europa ipar-ekialdeko herri eslaviar eta fino-ugriarrek partekatzen dutela zalantzarik gabe esan daiteke."}
{"id": "1056701", "revid": "1545", "url": "https://eu.wikipedia.org/wiki?curid=1056701", "title": "Ekialdeko eslaviar zaharra", "text": ""}
{"id": "1056702", "revid": "1545", "url": "https://eu.wikipedia.org/wiki?curid=1056702", "title": "Ekialdeko eslaviarrak", "text": ""}
{"id": "1056703", "revid": "1545", "url": "https://eu.wikipedia.org/wiki?curid=1056703", "title": "Zaporozhiako kosakoak", "text": ""}
{"id": "1056706", "revid": "512", "url": "https://eu.wikipedia.org/wiki?curid=1056706", "title": "Arte budista", "text": "Arte budistak Indiako azpikontinentean du jatorria, egungo India, Bangladesh, Bhutan, Nepal eta Pakistan. Arte mota hau Siddhartha Gautamaren (Buda historikoa) bizitzaren ondorengo mendeetan sortu zen, K. a. VI. eta V. mendeen artean. Beste kultura batzuekiko harremanari esker, geroago Asia osoan eta munduan zehar hedatzea lortu zuen. Ikuspegi estetikotik, budismoa antzinako Indiako arte-adierazpenik garrantzitsuena da, eta pieza budista ugari daude herrialdeko museoetan. Arte budista santutzat jotzen diren lekuetan ere islatzen da ondoen, hala nola Bodhgaya, Sarnath \u2014 Budak bere sermoia predikatzen zuen lekua \u2014, Lumbini, etab. Halaber, garrantzitsuak dira erromesaldiko monasterioak, horien artean aipagarrienak Ajanta, Amaravati, Sanchi, Ellora, Anuradhapura eta abar. Sanchiren Estupa Handia monumentu budistarik onenetariko bat da.\nLehen etapa bat, preikonikoa deitua, K.a. I. mendea baino lehen kokatzen da. Garai horretan Siddhartha Gautamaren zuzeneko irudikapenetara ez jotzea da bere ezaugarria. Hurrengo etapak, ikonikoak, Budaren giza irudia eta iraganeko, etorkizuneko eta beste unibertso batzuetako budak ditu bere artelanen sinbolo nagusi.\nOrdutik, arte budista dibertsifikatu eta eboluzionatu egin zen, bereziki jarraitzaileak elkartzen hasi zen eskualde berrietara egokitzeko. Ekialderantz eta iparralderantz hedatu zen Asia Erdialdean zehar, ondoren \"iparraldeko arte budista\" bezala sailkatua izan zena eratzeko; horren aldean, Asiako hego-ekialdean sortuko zen \"hegoaldeko arte budista\". Indian, arte budista loratu egin zen eta arte hinduaren garapenean eragina izatera ere iritsi zen, budismoa X. mende inguruan, hinduismoaren eta islamaren hedapenarekin ia desagertu zen arte.\nEtapa preikonikoa (K. a. V. mendetik K.a. I. mendera).\nArte budistaren lehen adierazpen argiak Asokaren erregealdian aurkitzen dira, Maurya Inperioan (K. a. 322- K.a. 180 ), non estupa ugari eraiki ziren (budismoaren monumentu sakratuak). Horietatik Baruth eta Sanchiren estupak nabarmentzen dira, bai antzinatasunagatik (K. a. I. mendea) baita toranetan (atarietan) zizelkatutako erliebeen hitz-jarioagatik ere; hauek arte narratibo bat osatzen dute, Buda irudia bere argiztapenaren sinboloen bidez proiektatzen dena (gurpila, Bodhiko zuhaitza, eguzkitakoak, tronua, oinatza, etab.), espiralekin, lehoien irudiekin, elefanteekin eta landaretzarekin harmonia oparoan.\nK.a. II. eta K.a. I. mendearen artean eskulturek motibo budistak azaltzen zituzten, Siddharta Gautamaren bizitzaren eta irakaskuntzen irudikapenak barne, garaiko estupak inguratzen dituzten toranetan edo atarietan aurki daitezkeenak kasu.\nIndian eskultura-tradizio handia eta arte ikonografikoa oso landua izan arren, Siddharta ez zen inoiz antropomorfikoki irudikatzen, sinboloen bidez baizik. Hona hemen horietako batzuk:\nSiddharta Gautamaren irudikapen antropomorfikoarekiko arbuioa (baita eszena narratiboetan ere, non beste giza irudi batzuk agertzen baitira) eta sinbologia preikonikoaren garapen sofistikatua Siddhartak Dighanikayan emandako irakaspenetako batekin lotuta daudela dirudi, zeinetan haren irudikapenak gaitzetsi baitzituen gorputza desagertu ondoren. Joera horrek K.o. II. mendera arte iraun zuen, Indiako hegoaldeko zenbait lekutan, Amaravati Eskolaren barruan. Zenbaitek diote Siddhartaren irudikapen zuzenak egurrean zizelkatu zitezkeela lehenago, baina, hala balitz, denborarekin galdu egingo ziren, eta ez dago haren existentziaren inolako ebidentzia arkeologikorik.\nEtapa ikonikoa (I. mendetik gaur arte).\nBudaren irudikapen antropomorfikoak K.o. I. mendetik aurrera hasi ziren agertzen Indiako iparraldean. Bi sortze zentro nagusiak identifikatu dira: \nMathurak eta Gandharak ere elkarri eragin zioten. Loraldi artistikoan, bi eskualdeak politikoki elkartuta egon ziren Kusan Inperioaren pean, biak inperioaren hiriburu zirelako. Oraindik eztabaidagai da Budaren irudikapen antropomorfikoa funtsean Mathurako arte budistaren tokiko bilakaera baten emaitza izan ote zen, edo greko-budista sinkretismoak Gandharan izan zuen eragin kulturalaren ondorioa izan ote zen.\nArte ikoniko honen ezaugarria hasieratik idealismo errealista izan zen. Giza irudi errealistak, proportzioak, jarrerak eta atributuak konbinatzen zituen, batetik, baita perfekzioaren eta lasaitasunaren zentzua ere bestetik; helburua jainkotasuna adieraztea zen. Budaren adierazpena, jainkoarena zein gizakiarena, eredu ikonografiko bihurtu zen ondorengo arte budistarentzat.\nArte budista Indian garatzen jarraitu zen beste mende batzuetan. Mathuraren kareharri arrosazko eskulturak gupta-garaian garatu ziren (IV. mendetik VI.era), fintasun maila handia lortu arte. Guptaren eskolako arteak eragin handia izan zuen Asiako gainerako herrialde gehienetan. XX. mende inguruan, arte budistako sorkuntza desagertu egin zen Indian, hinduismoa eta islama nagusitu baitziren.\nBudismoa I. mendetik aurrera Indiatik kanpora hedatzen zen bitartean, haren forma artistikoak beste batzuekin nahasten ziren; horrela erlijio hori hartu zuten herrialdeen arteko bereizketa progresiboa handitu zen. Hedatze honek bi bide nagusi izan zituen:"}
{"id": "1056707", "revid": "1545", "url": "https://eu.wikipedia.org/wiki?curid=1056707", "title": "Christiania", "text": ""}
{"id": "1056710", "revid": "336", "url": "https://eu.wikipedia.org/wiki?curid=1056710", "title": "Eben D\u00f6nges", "text": "Theophilus Ebenhaezer \"Eben\" D\u00f6nges (Klerksdorp, 1898ko martxoaren 8a - Lurmutur Hiria, 1968ko urtarrilaren 10a) hegoafrikar politikaria izan zen.\nZuzenbidea ikasi zuen Londresen eta abokatu gisa lan egin zuen. Hegoafrikan itzuli zenean, Alderdi Nazionalean afiliatu zen eta alderdiko egunkarian lan egin zuen. 1941ean parlamentuan sartu zen eta 1948an Posta eta Telegrafoetako ministro izendatu zuten. 1948tik 1958ra Barne ministroa eta apartheid politikaren sortzaileetako bat izan zen. 1958tik 1967ra Finantza ministro izan zen.\nHendrik Verwoerden hilketaren ondoren, behin-behineko lehen ministro kargua hartu zuen eta Kongresua antolatu zuen lider berria aukeratzeko. 1967an hautatu zuten herrialdeko presidente, baina kargua hartu aurretik bihotzekoa izan zuen eta koman sartu zen."}
{"id": "1056711", "revid": "56334", "url": "https://eu.wikipedia.org/wiki?curid=1056711", "title": "Kagiso Modupe", "text": "Kagiso Modupe Hegoafrikako aktore eta ekoizlea da. \"Losing Lerato\", \"Gog' Helen\" eta \"Unpredictable Romance\" telesail ezagunetan egindako paperengatik da ezaguna. \nBizitza pertsonala.\nLiza Lopes zinema ekoizlearekin ezkonduta dago. Bikoteak bi alaba ditu. Bere alaba nagusia, Tshimollo, Kagisorekin antzeztu zuen \"Losing Lerato\" filmean, 'Lerato' paper nagusi gisa. \nKarrera.\n2019an, \"Losing Lerato filmeko\" 'Thami' paper nagusian parte hartu zuen. Kagisok eta bere emazteak Lizak finantzatu zuten filma. Filma Hegoafrikako eta eSwatiniko zinema aretoetan eman zuten. Filma ez zen Botswanan eman, burokraziaren ondorioz. Filmak kritika onak jaso zituen eta sei sari irabazi zituen Kaliforniako Idyllwild Nazioarteko Zinema Jaialdian. Kagisok aktore onenaren saria irabazi zuen, Samela Tyelbooik emakumezko aktore onenaren saria irabazi zuen, bere alabak Tshimollok haurren interpretazio onenaren saria. Sari nagusiez gain, filmak Urrezko Garaiko Narrazio Humanitarioaren Saria, Jatorrizko Partitura Onenaren Saria eta Jaialdiko Gogokoen Saria irabazi zituen.\nBitartean, Mzansiren \"Tyler Perry\"ren ahotsa bikoiztu zuen. \"Scandal!\" telesail ezagunean ere jardun zuen. 'Mangaliso \"Mangi\" Nyathi' paperarekin. Urte batzuk igaro ondoren, kargua utzi zuen. \nAntzezpenaz gain, \"Along Came Tsakani\" liburuarekin egile bihurtu zen. "}
{"id": "1056714", "revid": "56334", "url": "https://eu.wikipedia.org/wiki?curid=1056714", "title": "Jafta Mamabolo", "text": "Jafta Mamabolo (1983ko abenduaren 21a) Hegoafrikako aktore eta zinemagilea da. \"Freedom\", \"Gangster's Paradise: Jerusalema\" eta Otelo Burning film ezagunetan egindako paperengatik da ezaguna \".\"\nBizitza pertsonala.\n1987an jaio zen Limpopon, Hegoafrikan. Arte Eskola Nazionalean parte hartu zuen eta antzerkigintza ikasi zuen artista ospetsuekin. Bitartean, moda diseinatzaile izan nahi zuen eta diseinu ikastaro bat egin zuen. \nKarrera.\n2008an, \"Jerusalema\" filmerako hautatu zuten. Bere lehen film luzea izan zen, non 'Young Kunene' pertsonaia antzeztu zuen. Kritikaren txaloa jaso zuen paperagatik. 2011n, Sara Blecher-ek zuzendutako \"Otelo Burning\" filmean agerraldia egin zuen. Filma arrakasta handia izan zuen eta gerora guztira 13 izendapen jaso zituen African Movie Academy Awards (AMAA) 2012an, baita 2013an Africa Magic Viewers Choice Awards eta 8th Africa Movie Academy Awards sarietan ere. 2015ean, \"Ayanda\" filmean aritu zen 'Lenaka'ren paperarekin. 2016an, benetako istorio batean oinarritutako \"Kalushi: The Story of Solomon Mahlangu\" film luzearekin egin zen ezagun. Pelikulan, 'Lucky'-ren rol solidarioa egin zuen. Filmak kritikako arrakasta izan zuen eta hainbat zinemalditan saritua izan zen.\nZinemaz gain, aurkezle lanetan aritu zen hainbat telebistatan, hala nola 'Molo show', 'Craze E' eta 'Knock knock'. Ondoren, SABC1-en emititutako \"Soul Buddyz\" gazteentzako drama programako hirugarren eta laugarren denboraldiko aktoreekin batu zen. Bere rolak telesail bateko aktore nagusi onenaren izendapena jaso zuen gero. 2011n, 'Matthew' papera egin zuen \"Generations\" telenobela ezagunean. \nBi urteko etenaldi luzearen ostean, 2018an itzulera egin zuen \"Freedom\" filmarekin. Filmaren gidoia idatzi eta zuzendu zuen. Filma gerora arrakasta handia izan zuen Hegoafrikako zinemetan."}
{"id": "1056715", "revid": "1519", "url": "https://eu.wikipedia.org/wiki?curid=1056715", "title": "Murelu Konde (kontzejua)", "text": ""}
{"id": "1056717", "revid": "129250", "url": "https://eu.wikipedia.org/wiki?curid=1056717", "title": "Teresa Hern\u00e1ndez Sagu\u00e9s", "text": "Teresa Hern\u00e1ndez Sagu\u00e9s (Brugondo, \u00c1vila, 1910) aktibista sindikal eta komunista izan zen, Kataluniako Alderdi Sozialista Batuko (PSUC) militantea.\nBiografia.\nBere familia Bartzelonara joan zen XX. mendearen hasieran eta bere nebak hiri horretan jaio ziren. Langilea, aktibista sindikala eta ezkertiarra, Rold\u00e1n Cortadarekin ezkondu zen, Rafael Vidiella Generalitateko Consellerreko idazkariarekin, eta seme bat izan zuten. 1937ko apirilean, senarra Molins de Rein hil zuen CNTren (FAI) pelotoi batek. \nIbilbidea.\nEspainiako gerra zibila amaitzean, Teresa PSUCren zuzendaritza klandestinoko kide zen eta, beste kide batzuekin batera, alderdiaren berrantolaketan parte hartu zuen. Maria Dom\u00e8nech, Mar\u00eda Gonz\u00e1lez eta ahizparekin (PSUCko militanteak) infiltratu zen poliziako isilmandatari batengatik atxilotu zuten. Poliziaren goi-buruzagitzara eraman zuten, eta han tratu txarrak eman eta torturatu egin zuten. Epaiketak hiru egun iraun zuen eta heriotza-zigorra ezarri zioten. Azkenean, 30 urteko kartzela-zigorra ezarri zioten.\nLes Corts emakumeen kartzelan egon zen 1955era arte, itxi zutenean Modelo kartzelara eraman zuten. 1956ko maiatzaren 12an irten zen, ia hemezortzi urte preso eman ondoren, Bartzelonatik urrun egoteko baldintzarekin. Handik irtetean ez zuen militatzen jarraitu. Segoviako herri batera joan zen bizitzera, Pajarejosera. "}
{"id": "1056728", "revid": "56334", "url": "https://eu.wikipedia.org/wiki?curid=1056728", "title": "Frantxipan", "text": "Frantxipan edo frangipane jatorrian gozogintzan erabiltzen den arbendol krema bati esan izan zaio. Gaur egun berriz osagai oinarri berdina erabiliz prestatzen den bizkotxo pisutsu bati ere deitzen zaio. Bi errezetak oinarrian osagai berdinak dituzte, arbendola, azukrea, arrautza eta gurina. Bizkotxoaren kasuan batzuetan arbendola eta azukrea mazapanagatik ordezkatzen da."}
{"id": "1056729", "revid": "56334", "url": "https://eu.wikipedia.org/wiki?curid=1056729", "title": "Genoar bizkotxo", "text": "Genoar bizkotxo gozopil desberdinak egiteko erabiltzen den oinarrizko bizkotxoa da. Legami kimikorik erabiltzen ez duen errezeta bat da, orea oso harrotua lortzeko askotan maria bainua erabiltzen da. Bertan arrautza errazago eta hobeto harrotzen bai da. Eztabaida badago ere, gaur egun errezeta honen berezitasuna bestelako bizkotxo batzuekin alderatuz gurina ematen duela da. Modu honetan bizkotxo ez da horren lehorra gelditzen eta tartak gozoagoak izando dira. Arrautza, azukrea, irina eta gurina dira oinarrizko osagaiak.\nGenoar bizkotxoa, moldeetan tarta borobilak egiteko eta labeko erretilutan pastel karratuak egiteko egin daiteke."}
{"id": "1056730", "revid": "1519", "url": "https://eu.wikipedia.org/wiki?curid=1056730", "title": "Stabat Mater", "text": ""}
{"id": "1056731", "revid": "1519", "url": "https://eu.wikipedia.org/wiki?curid=1056731", "title": "Uvalde (argipena)", "text": "Uvalde Texasko toponimo bat da, euskal jatorrikoa, Juan de Ugalde espainiar-mexikar militarraren izenean baitu jatorria. Toponimoak zenbait orritara eraman gaitzake Wikipedia honetan:\nIkus halaber:"}
{"id": "1056732", "revid": "1519", "url": "https://eu.wikipedia.org/wiki?curid=1056732", "title": "Uvalde", "text": ""}
{"id": "1056733", "revid": "1519", "url": "https://eu.wikipedia.org/wiki?curid=1056733", "title": "Ugalde (argipena)", "text": "Ugalde euskal izena daeta hainbat adiera ditu:\nDeitura gisa.\nBesteak beste, pertsona hauen abizena da Ugalde:"}
{"id": "1056734", "revid": "8945924", "url": "https://eu.wikipedia.org/wiki?curid=1056734", "title": "Kim Il-sung plaza", "text": "Kim Il-sung plaza () Ipar Koreako Piongiang hiriburuko plazarik handiena da. Herrialdea sortu zuen Kim Il-sung buruzagiaren omenez izendatu zuten. Enparantza Taedong ibaiaren ertzean dago, Jutxe dorrearen aurrean. 1954an eraiki zuten hiriburua, Koreako Gerraren txikizioa eta gero, berreraikitzeko plan maisua jarraituz. Munduko 37. enparantzarik handiena da 75.000 m\u00b2 inguruko azalerarekin. Kulturaren ikuspuntutik herrialdean garrantzi handi duen plaza bat da, han egiten baitira elkarretaratzeak, dantzaldiak eta desfile militarrak. Herriaren Ikasketa Jauregi Handia plazan bertan kokatuta dago, ibaira begira.\nKim Il-sung enparantza Ipar Koreako zero kilometroa da, nondik errepide nazionalen distantziak neurtzen baitiren."}
{"id": "1056735", "revid": "8945926", "url": "https://eu.wikipedia.org/wiki?curid=1056735", "title": "Kim Il-sung enparantza", "text": ""}
{"id": "1056738", "revid": "116477", "url": "https://eu.wikipedia.org/wiki?curid=1056738", "title": "Krema frijitu", "text": "Krema frijitua azkenburuko bat da, esnekien atalaren barruan sartzen dena. Esne frijitua eta krema frijitua errezetak jende ugarik nahasi egiten ditu. Bien argeko desberdintasun nagusia zera da, esne frijituaren oreak ez duela arrautza edo gorringorik ematen, aldiz krema frijituarenak bai.\nKrema frijituaren kasuan pastel krema lodiago bat da oinarri, hau hozten utzi ondoren, karratuetan moztu, irin eta arrautzetan bildu eta frijitu egiten da. Azukre eta kanela hautsa gainetik jarriz amaitzen da.\nKrema frijitua egiterako garaian pastel kremarekin alderatuz komeni izaten da gari-irin pitin bat gehitzea honen glutenak hozten denean gorputz gehiago emango bai dio ondoren maneitu beharko dugun oreari.\nKrema frijitu errezeta.\n20 krema inguru egiteko\nKanpo estekak.\ngastronomiavasca.net/eu/gastro"}
{"id": "1056739", "revid": "1519", "url": "https://eu.wikipedia.org/wiki?curid=1056739", "title": "Ugalde", "text": ""}
{"id": "1056740", "revid": "336", "url": "https://eu.wikipedia.org/wiki?curid=1056740", "title": "Sagutxoa", "text": ""}
{"id": "1056741", "revid": "56334", "url": "https://eu.wikipedia.org/wiki?curid=1056741", "title": "Austriatarren Madril", "text": "Austriatarren Madril, Austriatarren auzoa ere deitua, Espainiako hiriburuko eremu zabal bati ematen zaion izena da, administrazio izaera edo ofizialtasunik gabea gabea, hiriaren Erdi Aroko trazadurari eta Austriako Etxeko monarkek hasitako hirigintza-hedapenari dagokiona, Karlos I.aren eta, bereziki, Felipe II.aren erregealdietan abiatua (errege honek 1561ean Madrilen Gorteak ezarri zituen). \nNagusiki turismoarentzako duen halako adiera geografikoaz gain, Austriatarren Madril terminoak adiera historikoa ere badu. Ikuspegi horren arabera, adierazpen hori erabiltzen da Karlos I.aren (1516\u20131556), Austriako Etxeko lehenaren eta Karlos II.aren (1665\u20131700) erregealdien arteko urbanismoa izendatzeko. Madril zaharra ere maiz erabiltzen da hiriaren zati hori izendatzeko.\nKarlos I.aren erregealdian, Madril bi gune nagusik osatzen zuten: Erdi Aroko harresi kristauaren barruko barrutia eta errebalak. Hirigunea mendebaldeko Errege Jauregitik Puerta del Solera hedatzen zen ekialderantz, eta, iparraldetik hegoaldera, Santo Domingo plazatik Cebada plazaraino.\n1561etik aurrera, hiriburua zelarik Madril, hiria ziztu bizian hazi zen, eta batez ere ekialderantz hedatu zen. 1656an Pedro Teixeirak egindako Madrilgo planoak, Gortea ezarri eta ia mende bat geroago, hirigunearen dimentsioen ideia zehatza ematen du, Felipe iv.aren garaian (1621\u20131665)."}
{"id": "1056742", "revid": "129250", "url": "https://eu.wikipedia.org/wiki?curid=1056742", "title": "Susana Blas Brunel", "text": "Susana Blas Brunel (Madril, 1969) arte garaikideko komisarioa eta historialaria da, ikus-entzunezko sorkuntzan espezializatua. Arte eta feminismoan aditua da. Ikertzaile gisa, bideo-artea, artea, generoa eta egungo artea dira haren eremu garrantzitsuenak. 2004ko otsailetik, bideo-artearen komisario erregularra da La Casa Envivdan, Videomix atalean. Gainera, ARES proiektuaren ikertzailea da, eta Televisi\u00f3n Espa\u00f1ola Metr\u00f3polis-en (TV2) kultura-espazioko erredaktorea.\nBiografia.\n1992an, Artearen Historian lizentziatu zen Madrilgo Unibertsitate Konplutentseko Artearen Historiako Fakultatean. Arte garaikideko komisario independente gisa, bideo-, arte- eta erakusketa-ziklo ugari sortu ditu, eta, horietan, bideoari eta identitateari buruzko diziplinak eta artisten lan bideografikoari buruzkoak batzen dira. Erakusketak komisariatu ditu Madrilen Reina Sof\u00eda Arte Zentro Nazionalean, La Casa Envivda, La Principal Tabacalera, PHuEspa\u00f1a, besteak beste. 2016. urtean komisariotza zer den definitu zuen, \"Madriz\" aldizkarian egindako elkarrizketa batean. \"\"Artea komisariatzeak zenbait jarrera eta funtzio har ditzake.\" \"Batzuetan, proiektu baten fase guztietan \u201cartistari lagundu eta ekarpenak egitea\u201d esan nahi du, sorreratik hasi eta ekoizpenera eta aurkezpenera arte; beste hitz batzuetan, aurretiazko ikerketa batetik abiatzea esan nahi du (\u201ctesi-komisarioetan\u201d), ideia hori bultzatzen edo garatzen duten obra-talde bat bilduz, eta, beste kasu batzuetan, garai edo aldi bat hartzen da kontuan, eta ikerketa historikoaren planteamenduei jarraituz lan egiten da\"\".\"Mujeres en las Artes Visuales\" \"(MAV)\" elkartearen sortzaileetako bat izan zen 2009an, eta haren aholku-kontseiluko kide da. 2015ean, kudeatzaile onenaren MAV saria jaso zuen, bere elkarteak emana. Bere artikuluen artean, \" \"Narrativas digitales y tecnolog\u00edas de la imagen\"/ Narratiba digitalak eta irudi-teknologiak\"\" izenekoa nabarmentzen da.\nProiektuak.\nKomisarioek edo Blasek zuzendutako proiektuek ikuspegi feminista eta soziala dute. Komisariatu dituen proiektu, ziklo eta erakusketen artean, nabarmentzekoak dira bideoartearenak eta artearekin eta generoarekin lotutakoak. Konpromiso eta oihartzun sozial handieneko proiektuetako bat \"\"Trabajadoras del arte y econom\u00eda de cuidados. Una valoraci\u00f3n desde la experiencia personal/ Zainketako arte eta ekonomiako langileak\". \"Esperientzia pertsonalaren araberako balorazioa\" \".\nProiektu horietako batzuk nazioartera joan dira, hala nola \"\"Mundo aparte\": \"nuevo videoclip espa\u00f1ol\" \"Mundo aparte: bideoklip espainiar berria\" (2009-2011)\", Cervantes Institutuak ekoitzia. \"Videos \"XX\" (Photoespa\u00f1a, 2002), \u201c\"El vertigo de Eva: una accesibilidad sentimental a las problemas de g\u00e9nero/ Evaren bertigoa: genero arazoetarako irisgarritasun sentimentala\"\u201d, \"II\" Jornadas: Arte y Mujer en su entorno profesional/ II. Jardunaldiak: Artea eta emakumea bere ingurune profesionalean\", Troc\u00f3niz Santacoloma Fundazioa, Bilbo. (2002). \"\"Adolescentes/ Nerabeak\" (Reina Sof\u00eda Museoa, 2003), \"Vete a tu habitaci\u00f3n/ Zoaz zure\" logelara\" (La Casa Enpiztuta. Madril, 2003), \"\"EL: nuevos masculinos\"?\" (Juana Franc\u00e9s aretoa. Zaragoza, 2006), \"\"Disparos el\u00e9ctricos.\" \"V\u00eddeo y Feminismo\"\" (Montehermoso Kultur Etxea. Gasteiz, 2007), \"E\"l viaje dislocado\" (MARCO. Vigo, 2007), \"Sonrisas y L\u00e1grimas/ Irribarreak eta malkoak\" (Torrente Ballester zentroa. Ferrol, 2010), \"Mundo Aparte\": nuevo videoclip espa\u00f1ol\" (Cervantes Institutua, 2009-2011), \"\"F\u00e1bulas Problem\u00e1ticas/\" Alegi arazotsuak\" (La Principal Tabacalera. Madril, 2011 eta AECID), \"\"Dejar el Cuerpo/ Gorputza uztea\" (La Bac\u00eda, Madril, 2013), \"One Line\".\"SERABILERA 33\" (CEART, Madril, 2015), \"De dobles cubiertas y guardas secretas/ Estalki bikoitzak eta ezkutuko zaindariak\" (Masquelibros, Madril, 2015), \"El Bosque Interior/ Barneko basoa\" (Juana Franc\u00e9s aretoa). Zaragoza, 2015), \"Soledad C\u00f3rdoba, Devastaci\u00f3n/ Soledad C\u00f3rdoba, Suntsiketa\"\" (Gema Llamazares galeria, Gij\u00f3n 2016).\nGainera, 2004ko otsailaz geroztik, bideo-artearen komisario erregularra da La Casa Envivdan, Videomix atalean. Bere programaziotik nabarmendu daitezke: La Po\u00e9tica de los hoteles, Paisaje y memoria, \"Eija Liisa Athila\", Coctelera rusa, \"Paisaje\" y Memoria, Sp\u00edritu, Dvein.'\nSariak.\n2015ean, kudeatzaile onenaren MAV saria jaso zuen, bere elkarteak emana."}
{"id": "1056743", "revid": "201", "url": "https://eu.wikipedia.org/wiki?curid=1056743", "title": "Maritxu Teilatuko", "text": ""}
{"id": "1056755", "revid": "56334", "url": "https://eu.wikipedia.org/wiki?curid=1056755", "title": "Aseguru etiko", "text": "Aseguru bat ezbehar baten aurrean aseguratu den hura babesten duen tresna da. Entitate aseguratzaileak aseguratuarekin konpromisua hartzen du sortutako kaltea ordaintzeko edo kapital edo errenta bat ordaintzeko. Aseguru etiko eta solidarioena, aseguru merkatuan finantza etikoen ohiko praktikak barneratzen dituen aseguru kontzeptua da.\nHelburua.\nAseguru etikoak finantza etikoen parte dira, beraz, bezeroek bertan sartzen duten dirua non inbertitzen den jakiteko eskubidea gauzatzen dute eta diru hori irizpide etiko, demokratiko, ekologiko eta solidario batzuk betetzen dituen proiektuetan soilik inbertitu daiteke. Entitate finantzario etikoek gizarte ekonomia eta ekonomia solidarioko proiektuak finantza ditzakete, besteak beste. Aseguru etikoen helburuetako bat merkatu soziala sustatzea baita, kontsumitzaile, hornitzaile eta banatzaileek konpromiso sozialaz jarduteko aukera izan dezaten eta merkatu sozialekiko erakundeen arteko elkarlana indartu daiten. \nPrintzipioak.\nAseguru etikoen printzipioak hurrengoak dira:\n1. \u00a0 \u00a0 Mutualitatea: Aseguruek komunitate bateko kideen arteko lorturak ezartzen dituzte, kalterik jasaten ez dutenen eta jasaten dutenen artean, alegia. Irizpide mutualista jarraituz, aseguruen estalduran ezin da inolako diskriminazio motarik egin zerbitzu horiek eskatzen dituztenen artean.\n2. \u00a0 \u00a0 Komunitatea: aseguru etikoa komunitatearentzako zerbitzu abantailtsutzat eta lurreldearentzako onura gisa ulertzen da, ezbeharrei aurre egiteko elkartasun tresna da.\n3. \u00a0 \u00a0 Zuzentasuna: aseguru konpainiaren eta aseguru hartzaileen arteko erlazio duina bermatu behar da, non erakundeak pertsonak informatzen dituen haien eskubideak ezagutu ditzaten eta botere desorekak ekiditzeko.\n4. \u00a0 \u00a0 Gardentasuna: aurreko printzipioarekin lotuta, kontratuetan eskainitako zerbitzuei buruzko informazio argia eta ulergarria agertu behar da. Baita finantza kudeaketan eta enpresaren inbertsio-politikan ere.\nEthSI zigilua.\n2008an FETS-en Finantza Etikoen Behatokiak sortutako aseguru etikoaren zigilua da. EthSI ingeleseko \"Ethical and Solidarity base Insurance\"-etik dator, euskeraz Aseguru Etiko eta Solidarioak. Europa mailan dago patentatua.\nZigiluaren helburu nagusiak bi dira. Lehenik eta behin, pertsonei beraien balioekin hurbilen dagoen aseguru konpainia edo bitartekaritza aukeratzen laguntzea eta, bigarrenik, aseguruen sektorean praktika etiko eta solidarioak bultzatzea.\nEgun existitzen diren beste ziurtagiriekin alderatuz, EthSI ziurtagiria aseguruen jatorrian zeuden mutualitatea, zuzentasuna eta gardentasuna bezalako baloreak berreskuratzeko bokazioa duen tresna da. Horretarako, Behatokiak bi ebaluazioa sakon egiten ditu: objektiboa eta subjektiboa. Azterketa objektiboan komunitatearekiko eta lurraldearekiko ardura; gardentasuna; ingurumenarekiko ardura; lan-ardura; sozietate-egitura; gobernantza eta funtzionamendu demokratikoak, eta inbertsio etikoak ikertzen dira. Ebaluazio subjektiboan, ordea, guztia testuinguruan jartzen da errealitatearen azterketa hobea ahalbidetzeko.\nZiurtagiria etengabeko prozesu bat denez, erregistro maila ezberdinak ditu. Mutualitateen eta aseguru konpainien kasuan hiru maila dira E1, E2 eta E3. Bitartekaritzetan, bestalde, E1 eta E2. Bi kasuetan, E1 maila da nota onena.\nZiurtagiria lortzeko gitxienekoa irizpideak betetzea eta kuota ordaintzea da. Ziurtapen prozesua ekonomia sozial eta solidarioaren inguruan jakitunak diren pertsonek osatutako ebaluazio batzorde independenteak egiten du. Gainera, hobetu daitezkeen alderdiak proposatzen dira, hobekuntza prozesua bermatzeko. "}
{"id": "1056758", "revid": "56334", "url": "https://eu.wikipedia.org/wiki?curid=1056758", "title": "Elkarcredit", "text": "Elkarcredit nazioarteko lankidetzan, garapenerako mikrokredituetan eta gizarte erakaldaketarako hezkuntzan jarduten duen irabazi-asmorik gabeko elkartea da. Bere jardueraren bitartez gizarte ekonomia, ekonomia solidarioa eta ekonomia feminista sustatzen ditu eta baita hezkuntza finantzario kritikoa ere, izan ere, Finantzaz Haratago sarearen koordinatzailea da (Finantza Etiko eta Alternatiboetako Hezkuntzaren Euskal Sarea). \nNazioarteko lankidetza.\nElkartearen oinarrietako bat bertako zein nazioarteko aliantza eta sareetan parte hartzea da, herrien eta pertsonen arteko elkartasuna eta lankidetza sustatzen dituzten proiektuak babesteko helburuarekin. Elkarcrediten nazioarteko lankidetza elikadura burujabetzaren ardatzean oinarritzen da. Borroka honetan agroekologia eta feminismo baserritar herrikoiarekin erlazionatutako proiektuetan parte hartzen dute, besteak beste V\u00eda Campesinako erakundeekin lan eginez.\nProiektu ezberdin hauek finantzatzeko funtsak, funts propioak, bazkideen ekarpenak edota garapenerako eta sentsibilizaziorako lankidetza-proiektuetarako diru-laguntzen deialdietatik lortutako funtsak dira.\nGarapenerako mikrokredituak.\nFinantza etikoei lotuta, mailegu arduratsu eta solidarioen inguruko balioak sustatzen dituzte hegoaldeko herrialdeetan bertako mikrofinantza erakundeekin lan eginez eta EAEn hezkuntzaren bitartez.\nPutxitoak Elkarcrediten lankidetza ibilbidearen hasiera izan ziren, 2004ko urrian. \u201cPuchito\u201d hitza Erdialdeko Amerikako nekazarientzat zerbait txikia baino baliotsua dela esateko erabiltzen da. Putxito izeneko mikrokreditu hauek komunitateko egonkortasuna eta tokiko ekoizpen eta merkaturatzean jauzi kualitatiboak emateko tresna gisa erabiltzen dira, ez dira pobrezia desagerrarazteko alternatiba gisa ulertzen, prozesu eraldatzaileak babesteko tresna bezala baizik. Honela, Hegoaldeko komunitateen antolaketa- eta ekoizpen-gaitasunak indartu egiten dira.\nGizarte Eraldaketarako Hezkuntza.\nHezkuntzara bideratutako lana elikadura burujabetzaren eta ekonomia sozial eta solidarioaren ardatzetan garatzen da, bereziki finantza etikoen inguruan. "}
{"id": "1056760", "revid": "96586", "url": "https://eu.wikipedia.org/wiki?curid=1056760", "title": "Melania Moscoso", "text": "Melania Moscoso P\u00e9rez (Bilbo, 1974ko irailaren 28a) antropologoa, pedagogoa, Zientzia Politikoetan doktorea eta ikertzailea da Ikerketa Zientifikoen Kontseilu Goreneko (CSIC) Filosofia Institutuan.\nIbilbidea.\n1997an gizarte eta kultura antropologian lizentziaduna eta 1999an Pedagogian lizentziaduna Bilboko Deustuko Unibertsitatean. 2007an Zientzia Politikoetan eta Soziologian doktorea Euskal Herriko Unibertsitatean, \"bikain cum laude\" notarekin. Doktoratu aurreko ikertzailea izan zen 2004an (Pittsburgh, AEB) eta 2005ean Illinoiseko Unibertsitatean, Chicagon (UIC), eta doktoratu ondoko ikertzailea (Filadelfia, AEB) 2008-2009 ikasturtean. 2010etik 2013ra Ikerketa Zientifikoen Kontseilu Nagusiak, kontratatutako doktore gisa lan egin zuen. 2014tik 2018ra Euskal Herriko Unibertsitateko Balioen Filosofia eta Gizarte Antropologiako Departamentuko irakaslea izan zen. Gaur egun (2022), Filosofia Institutuko zientzialari titularra da, Ikerketa Zientifikoen Kontseilu Gorenean (CSIC).\nBere ikerketa-ildoak filosofia politikoaren eta hezkuntzaren arteko intersekzioan daude, eta horri eskaini zion \"Legitimitatearen abenturak\" \"eta gorputzaren irudikapen soziokulturalak\" izeneko liburukia, \"normaltasun\" fisikoaren kategoriari eta haren korrelatu zitalei, ezgaitasunari arreta berezia eskainiz; kontzeptu horren genealogia eta subjektibotasunerako dituen ondorioak bereziki landu ditu.Melania Moskosok aldezten du ahalmena edo (\"ableism\" ingeleraz), generoagatiko bereizkeria edo arrazakeria bezala, desberdintasuna naturalizatzeko modu bat dela, desgaitasun (gutxiagotasun) osagarriari buruzko diskurtsoa. Moscosok, Michel Foucault-en eta Robert McRuer-en laguntzarekin, desgaitasunerako hurbilketa kulturala aldezten du, eta diskurtso-eremuan gorputzak eta desberdintasuna mugatzeko aukera erakusteaz gain, gorputzen eta desberdintasunen artean izatez gertatzen den inbrikazioaren berri ematen du.\nEspazio publikoan mugitzeko edo enplegu normalizatua lortzeko zailtasunez gain, desgaitasuna duten pertsonek egin behar diete aurre, Pierre Bordieuk indarkeria sinbolikoa deitu zuenaren maila aldakorrari: aniztasun funtzionala duten pertsonak \u00abberen bizitzaz arduratzeko ezgai\u00bb bezala agertzen direnean, erakundeen edo komunikabideen aldetik. Eredu sozialeko teorialariek bezala, Moscosok uste du, garuneko paralisia duen pertsona izanik, \"eguneroko jarduerak egiteko laguntza eskatzea ez dela aitzakia pertsona ezinduek bizi duten herritartasun erdibitua izateko. Ezgaitasuna, eztabaidagai politikoa da, ez dena konpontzen karitatea edo paternalismoa argudiatuz.\n2014. urtean Giza Eskubideen Nicolas Salmeron saria jaso zuen desgaitasun alorrean, ezgaitasuna duten eta mendekotasun-egoeran dauden pertsonen eskubideak eta duintasuna defendatzeko mugimenduari oinarria eta edukia ematen laguntzeagatik, jarduera intelektualaren bidez eta foro politiko, sozial eta akademiko guztietan eguneroko konpromisoaren bidez.\nLanak.\nZientzia-aldizkarietako artikuluak.\nZenbait argitalpen:"}
{"id": "1056762", "revid": "75584", "url": "https://eu.wikipedia.org/wiki?curid=1056762", "title": "Finantzaz haratago", "text": "Finantzaz haratago Finantza Etiko eta Alternatiboetako Hezkuntzaren Euskal Sarea da, EAEn finantza etiko eta alternatiboetako hezkuntza sustatu eta zabaldu egiten duen plataforma. Gaur egun sare honetan parte hartzen duten erakundeak hauexek dira: Elkarcredit, Finantza Etikoak Elkartea (EAEn Fiare Proiektua Babesteko Elkarte Ohia), Mugarik gabeko Ekonomilariak eta Oikocredit.\nHelburuak.\nHezkuntza finantzario kritikoaren bitartez ekonomia eraldatzaileak babestea da sarearen helburuetako bat. Horrez gain, irakasleak eta gizarteak jasotako hezkuntza ekonomiko eta finantzarioari buruzko hasunarketa kritiko eta konstruktiboa eraiki nahi du.\nGaur egungo hezkuntza sisteman ikuspegi finantzario tradizionalak duen garrantziari aurre egiteko Finantzaz Haratagotik ikasgeletan erabili daitekeen material alternatiboa argitaratzen dute, egungo sistemari buruz ikuspegi kritikoa sustatzeko, ekonomia eraldatzaileen aldeko apustua egiteko eta sozialagoa eta jasangarriagoa den mundu baten alternatibaren adibidea erakusteko. Etorkizunera begira, sarearen erronka nagusieneteko bat eragin politikoa izatea da, hezkuntza-sistea hobetzeko gaitasuna izateko."}
{"id": "1056763", "revid": "98220", "url": "https://eu.wikipedia.org/wiki?curid=1056763", "title": "Tonale mendatea", "text": "Tonale mendatea, , Italiako Alpeetako mendate bat da, Lonbardia eta Trentino eskualdeen artean eta Rhetiako Alpeak zeharkatzen ditu. 1.883 metroko garaieran dago.\nVal Camonica eta Val di Sole haranak elkarlotzen ditu.\n1933. urteaz geroztik Italiako Giroak maiz igaro du. Mendatean Italiar faxismoaren garaian altxatutako eroritako italiar soldaduen omenezko monumentu oroigarria dago."}
{"id": "1056766", "revid": "98220", "url": "https://eu.wikipedia.org/wiki?curid=1056766", "title": "Fedaia mendatea", "text": "Fedaia mendatea, , Italiako Alpeetako mendate bat da, Trentino-Adige Garaia eskualdean. 2.057 metroko garaieran.\nDolomitak mendikateko mendirik garaiena den Marmolada mendiaren iparraldeko oinean dago.\nBertan, Fedaia aintziraren ikuspegi ederrak izateagatik ezaguna da, bai eta 1975. urteaz geroztik Italiako Giroa maiz igaro izateagatik ere.\n\"The Italian Job\" (2003) filmaren kokalekua ere izan zen."}
{"id": "1056768", "revid": "1962", "url": "https://eu.wikipedia.org/wiki?curid=1056768", "title": "Hepatica nobilis", "text": "Gibel-belarra (\"Hepatica nobilis\") Ipar hemisferioko eskualde epeletako ia baso guztietan hazten da, lehorrenetan izan ezik. Kareharrizko lurrak nahiago ditu,eta ugaria da mendietako eremu fresko eta laiotzetan. Hegoaldeko toki lehorrenetan,urdinak izaten dira beti. Eremu hotz eta hezeenetan zuriak eta arrosak.\nEzaugarriak.\nBelar-landare txiki iraunkor edo bizi bat da, 20 cm-ko altuera gainditzen ez duena. Oro har urdinak edo urdin-moreak dira, baina badaude lore zuri eta arrosak dituzten aldaerak. Oso goiz agertzen dira, udaberri hasieran edo negu betean hain hotzak ez diren lekuetan, hosto berriak zabaldu baino lehentxeago. Fruitua poliaquenio bat da.\nHistoria.\nHepatiko izena hostoek gibelarekin duten antzekotasunetik dator. Lorea organo horren kolorearen antzekoa da. Aspaldi, gibeleko gaitzak tratatzeko landare erabilgarria zela uste zen.Gaur egun badakigu ez duela inolako propietaterik erabilera horretarako, eta landare freskoa toxikoa da.\nPropietateak.\nErdi Arotik erabiltzen da bronkitisa eta tantak tratatzeko. Gaur egun homeopatian baino ez da erabiltzen. Kanpotik, konjuntibitisak sumindutako begiak garbitzeko erabiltzen da.\nErabilpena.\nLandare freskoa, toxikoa da. Gastroenteritisa eragin dezake, eta, beraz, landare lehorra erabili behar da beti ahotik emateko. Diuretiko eta hesteetako antiinflamatorio gisa erabiltzen da eta ez da zaurientzako egokia.\nHostoak udaberrian biltzen dira infusioak prestatzeko.\nIzen hauez ere ezaguna da: gibel-belarra, gibelekoa, hepatika noblea, hirutasunaren belarra, hirusta urreztatua, otso-biola."}
{"id": "1056769", "revid": "98220", "url": "https://eu.wikipedia.org/wiki?curid=1056769", "title": "San Pellegrino mendatea", "text": "San Pellegrino mendatea, , ladinoz \"pas de S\u00e9n Pelegrin\" eta alemanez \"Sankt-Pelegrin-Pass\", Italiako Alpeetako mendate bat da, Dolomitak mendikatean eta Trentino-Adige Garaia eskualdean. 1.918 metroko garaieran.\n1963. urteaz geroztik Italiako Giroa maiz igaroda."}
{"id": "1056771", "revid": "116181", "url": "https://eu.wikipedia.org/wiki?curid=1056771", "title": "Butxako gudua", "text": "Butxako gudua, 2022ko Ukrainako inbasioaren barruan, Butxa hiria kontrolatzeko helburua izan zuen Kieveko erasoaldiaren parte izan zen gudua da., Errusiako Indar Armatuen eta Ukrainako Lurreko Indarretako elementuen artekoa. Guduak 2022ko otsailaren 27tik urte bereko martxoaren 31ra arte iraun zuen, eta Errusiako Indarren erretiratzearekin amaitu zen. Gudua, gainera, Kiev, Ukrainako hiriburua, inguratzeko taktika handiago baten parte izan zen ere.\nUkrainako Indar Armatuek Errusiaren aurrerapenari eutsi zioten hiriburuko mendebaldeko Irpin, Butxa eta Hostomel aldirietan; ondorioz, Butxa Kiev Oblasteko Estatuko Administrazioak Kiev Oblasteko leku arriskutsuen gisa izendatu zituen tokietako bat izan zen. Errusiako Indarrek Butxatik erretiratu ondoren, Errusiako Armadak eginiko \"ageriko ankerkerien\" informazioak nazioarteko arreta erakarri zuten gudurantz.\nAurrekariak.\nOtsailaren 25ean, Errusiako Indarrek Hostomelgo aldirietatik eta bere aireportutik, ipar-mendebaldetik, aurrera egin zuten, Ivankiven ukrainar defentsak partzialki hautsi ondoren. Aurrera egitean, aireportua bereganatu eta herrian base militar bat ezarri zuten ere. Hostomelen ukrainar erresistentzia etengabea izan bazen ere, Errusiako Indarrak hegoalderantz aurrera egiten hasi ziren, ondoko Irpin eta Butxa hiriak harrapatzeko, Kiev inguratzeko helburuarekin.\nGudua.\nHasiera-borrokak.\n2022ko otsaila.\nOtsailaren 27an, Errusiako Lurreko Indarrak Butxarantz aurreratu ziren, paraxutistak, tankeak, ingeniaritza militarreko unitateak eta Arma Konbinatuen 36. Armadaren erreserbak osaturiko indarrarekin. Errusiako indarrek, gainera, Erantzun Azkarreko Unitate Bereziko (SOBR) eta Helburu Bereziko Unitate Mugikorreko (OMON) unitateak ere bazituen, Errusiako Guardia Nazionalaren bi polizia-indar berezi direnak. Errusiaren artilleriak hiria bonbardatu zuen ere, hainbat eraikin eta azpiegitura kaltetuz. Bizilagun batzuek ur-, gas- eta elektrizitate-eskuratzea galdu zuten, bonbardaketen ondorioz.\nErrusiako Indarren elementu batzuek Butxa zeharkatu eta aldameneko Irpin hirirantz aurrera egin zuten. Errusiako unitate blindatu bat Butxan kokaturiko Afganistango Gerrarako memorial bati eraso egiten ari zela grabatu zuten, APC-itxura zuena. Andrii Tsaplienko kazetari ukrainarrak, gero, jakinarazi zuen Errusiako Indarrek ibilgailu zibil bati eraso ziotela, gizon bat hil eta beste bat zaurituz.\nUkrainako Indarrek misil- eta artilleria-bonbardaketak zein aire-erasoak erabili zituzten Errusiaren Butxarako aurrerapenak geldiarazteko. Ukrainako Estatuko Komunikazio Berezien Zerbitzuak jakinarazi zuenez, Ukrainako artilleriak Errusiako ibilgailu blindatuen konboi bat bonbardatu zuen; Ukrainako Gobernuaren arabera, erasoan Errusiaren ekipamenduko 100 unitate baino gehiago suntsitu zirela esan zuen. Ukrainako Indarrek Butxa eta Irpin lotzen zituen zubi bat suntsitu zuten ere, OMON-ofizial bat hil eta Errusiako Indarrek Irpinera aurreratzea eragotziz.\nOleksii Arestovych-ek, Ukrainako funtzionario batek, esan zuen Butxako bizilagun batzuk Errusiako Indarren aurka borrokatzen hasi zirela, Errusiaren ibilgailu eta soldaduei molotov-koktelak jaurtiz. Anton Heraxtxenko-k, Ukrainako beste funtzionario batek, adierazi zuenez, bizilagunek Errusiako ibilgailu blindatuen zutabe bati eraso zioten, gutxienez ibilgailu bati su emanez.\nGeroago, otsailaren 27an, Ukrainako agintariek Butxako bizilagunei ohartarazi zieten ez zitezela hiritik kanpora ateratzen ari ziren autobusetara igo, Ukrainako funtzionarioek ez baitzuten ebakuazio-prozedurarik hasi. Ukrainako funtzionarioek Errusiako Indarren plan baten parte zela esan zuten, non errusiarrek zibilak giza-ezkutu gisa erabiliko zituzten autobusen atzetik jarraituz, Kievera sartzeko helburuarekin. \nOtsailaren 28an, Anatolii Fedoruk-ek, Butxako alkateak, Errusiaren ibilgailu erreak erakusten dituen bideo bat argitaratu zuen. Fedorukek esan zuenez, ukrainarrek ez zuten biktimarik jasan borrokan zehar.\n2022ko martxoa.\nMartxoaren 1ean, suntsitutako eta abandonatutako Errusiaren ekipamenduen argazkiak Ukrainako komunikabideen bitartez zirkulatzen hasi ziren; horietako batzuek, Butxa \"suntsitutako ekipamendu errusiarraren hilerri\" gisa deskribatu zuten. \nMartxoaren 2an, Ukrainako Gobernuak laguntza humanitarioa bidaltzen hasi zen Bucha ingurura. Hurrengo egunean, Kiev Oblast Estatuko Administrazioak Butxa eta Irpinen ebakuazioak iragarri zituen. Egun hartan 1,500 emakume eta haur baino gehiago trenez ebakuatu zirela jakinarazi zuten ere, beste 250 bat autobusez ebakuatu zituzten bezala. Ukrainako funtzionarioek jakinarazi zutenez, ebakuazioak konplikatuak izan ziren, borroketan trenbide batzuk suntsitu baitziren.\nBeranduago, martxoaren 3an oraindik, Ukrainako Lurreko Indarrek iragarri zuten ukrainar indarrek Errusiak bereganatutako hiri-eskualdeak berreskuratu zutela; hala, bideo bat argitaratu zen, non ukrainar soldaduek Ukrainako bandera altxatzen zuten udaletxearen ondoan. Ukrainako larrialdi-taldeek elektrizitatea berreskuratu zuten ere hirian. Errusiako Indarrek Butxa barruan borrokan jarraitu zuten, ukrainar indarrek lehen hauek uxatu eta hiriaren kanpoaldera bultzatu zituzten arte.\nMartxoaren 4an, Fedorukek baieztatu zuen hiria ukrainar kontrolpean jarraitzen zuela, errusiar indarrek etengabe erasoak egiten zituzten arren. Errusiako Indarrek armarik gabeko hiru zibil ukrainar hil zituzten, txakur-janaria txakur-aterpe batera eraman berri eta auto batean etxera bueltan zihoazenean.\nMartxoaren 5erako, Errusiako Indarrek Butxa erasotzen jarraiatzen zuten. Geroago, egun hartan, Arestovytxek adierazi zuen Errusiako Indarrek Butxa eta Hostomel bereganatu zituztela, eta ez zietela utzi zibilei hiritik ateratzen. Egun horretako goizeko 07:15ak aldera, bi familia zeramatzaten kotxe-pare bat ikusi zuten soldadu errusiarrek, eta konboiari tiro egiten hasi ziren; ondorioz, bigarren ibilgailuan zihoan gizon bat hil zuten. Aurrealdeko autoa ere tiroz jo zuten, autoari su eman eta bi haur eta haien ama hil zituzten.\nMartxoaren 6an, Errusiak hiriaren aurkako bonbardaketak areagotu zituen, hildako zibil batzuk eraginez. Butxako Udalak jakinarazi zuen zibilak sotoetan aterpea hartzen ari zirela, eta hiriak ezin izan zuela laguntza humanitarioa jaso etengabeko bonbardaketen ondorioz. Svoboda Irratiak jakinarazi zuenez, hiri okupatua hornidurarik gabe zegoen, bai eta soldadu errusiarrak zibilak hiltzen ari zirela. Hurrengo egunean, Errusiako Indarrek hiru unitate blindatu zabaldu zituzten Butxan, Irpinerako aurrerapena prestatzeko helburuarekin. Geroago, Irpingo alkate-ohiak \u2013\u2013 Errusiako Indarrek Butxako Beira Plastikoen eta Zuntzaren Ikerketa Institutua suntsitu zutela adierazi zuen, azetona eta beste produktu kimiko batzuen keak askatuz.\nMartxoaren 8an, Fedorukek adierazi zuen ukrainar indarrek Butxan borrokan jarraitzen zutela, bai eta lurraldea berreskuratzea lortu zutela ere. Era berean, Errusiako Indarrek hiriko errepide nagusi guztien kontrola zuten; halaber, bonbardaketak areagotu zituzten eta ez zieten Buyxako bizilagunei beren etxetik irteten uzten. Geroago, martxoaren 8an oraindik, indar okupatzaileek kalera irteteko baimena eman zien zibilei denbora-tarte mugatu batez, gorpuak kaletik kendu eta janaria prestatzeko. Hala ere, hiriak oraindik ez zuen elektrizitaterik, Errusiako Indarrek azpiestazio elektriko guztien kontrola zutelako.\nMartxoaren 9an, ukrainar indarrek eskala handiko ebakuazio bat egin zuten Kiev Oblast osoan, Butxan barne; ondorioz, Kieveko Oblastean zehar 20,000 zibil ebakuatu zituzten. Kiev Oblasteko Estatuko Administrazioaren arabera, Butxako egoera \"tentsiotsutzat\" jo zuen, azkenaldian gertatutako borroken eta ebakuazio-prozesuen ondorioz.\nMartxoaren 12an, Butxako Udalak jakinarazi zuen Errusiako Indarrek hiria guztiz okupatu zutela. Udalak adierazi zuenez, Errusiako indarrek ez zieten bizilagunei beren etxetik irteten uzten eta, batzuetan, zibilei tiro egiten zietela. Hiri-kontrola bereganatu arren, zibil batzuk 20 autobusez osatutako konboi batean hiritik ateratzea lortu zuten.\nHiriaren errusiar kontrola.\nMartxoaren 13an, bizilagunek 67 pertsona lurperatu zituzten Butxako eliza baten ondoan zegoen hobi komun batean. Ehortzitakoetako horietatik, Errusiako artilleriak hildakoak, batzuk ezin izan ziren identifikatu. Geroago, Errusiako soldadu batzuk hiri-etxeak arpilatzen ikusi zituzten. \nMartxoaren 15erako, Errusiako Indarrak udaletxea okupatzen hasi ziren, eraikin barruan langileak harrapatuz; halere, biharamunean askatu zituzten barruko zibilak. Bien bitartean, \"Obozrevatel\"ek bideo bat argitaratu zuen, non etxebizitza-bideetan eta garajeetan aparkatuta zeuden errusiar ibilgailu blindatu abandonatuak ikus zitekeen.\nMartxoaren 16an, Ukrainako Armadaren arabera, bere indarrek kontraerasoa hasi zuten Errusiak bereganatutako Kiev inguruko eremuen aurka, Butxa barne.\nMartxoaren 22an, Kieveko Eskualdeko Administrazio Militarreko buruak, Oleksandr Pavlyuk, Butxa eta Hostomel Errusiako Armadaren kontrolpean zeudela adierazi zuen eta, beraz, momentu hartan, Ukrainako erasoaldirik bertan ezin zela egin. Ukrainako Armadaren zeregin nagusia, momentu horretan, Errusiako Indarrek Irpin ibaia zeharkatzea eragoztea zen.\nUkrainaren kontrol-berreskuratzea.\nMartxoaren 29an, Errusiako Defentsa Ministroorde Aleksandr Fomin-ek iragarri zuen Errusiako Armadak bere jarduera militarra murriztuko zuela Kiev eta Txernihivetik gertu. Martxoaren 31rako, Ukrainako Indarrak Butxarantz mugitzen ari ziren eremuan errusiarren erretiratze orokor baten testuinguruan; ondorioz, bertako errusiar tropekin borroka gogorrak piztu ziren. \nBiharamunean, Oleksandr Pavliuk-ek, Kieve Eskualdeko Ukrainako Administrazio Militarreko buruak, Butxa Barrutia gehienbat berreskuraturik zegoela jakinarazi zuen. Haren arabera, Errusiar tropak atzera egiten saiatzen ari ziren, ukrainarrak erasotzen jarraitzen zuten bitartean; gauzak horrela, borrokak Butxa iparraldean eta Hostomel\u2013Butxa\u2013Vorzel ardatzean jarraitzen zuen. Bien bitartean, Anatolii Fedoruk alkateak zein Gerraren Azterketarako Institutuak jakinarazi zuten Butxa erabat berreskuratu zutela Errusiako indarrengandik martxoaren 31rako. \nButxako masa-hilketak.\n2022ko apirilaren 1ean, indar errusiarrak hiritik erretiratu ondoren, Butxa hirian gertatutako ustezko \"sarraski\" baten argazki- eta bideo-materiala agertu zen.\nHiri-alkatearen arabera, hiriko 400 biztanle baino gehiago hilda aurkitu zituzten. Argazki-frogek erakusten zuten zibilen gorpuak, eskuak bizkarrean lotuta zituztenak lerrokaturik, gertutik tirokatu zituztela, itxuraz, prozedura sumarioak gertatu zirela frogatzen zuena. \"Radio Free Europe\"ren ikerketa batek baieztatu zuen kanpamentu baten azpian soto bat erabili zela ere tortura-kamera gisa. Gorpu asko aurkitu zituzten mutilaturik eta erreta, eta hamalau urte arteko neskek salatu zuten soldadu errusiarrek bortxatu egin zituztela.\nUkrainak Butxan gertatutakoa ikertzeko eskatu dio Nazioarteko Zigor Auzitegiari, inbasioari buruz egiten ari den ikerketaren esparruan, Errusiak gerra-krimenak edo/eta gizadiaren aurkako krimenak egin dituen argitzeko. Errusiako agintariek, bestalde, ukatu egin dute erantzukizuna, eta Ukrainak erakutsitako gertakariaren irudiak faltsuak zirela esan eta sarraskia bera bandera faltsuko operazio gisa deskribatu dute. Hilotzen bideo eta argazkiak Mendebaldeko albiste faltsutzat jo dituzte, bai eta Ukrainako agintarien probokazio edo muntaia gisa. Hainbat talde eta komunikabideren arabera, gezurtatze horiek faltsuak dira. Era berean, egoiliarren testigantza ezberdinek Errusiako Indar Armatuei egozten diete hilketen errua."}
{"id": "1056772", "revid": "336", "url": "https://eu.wikipedia.org/wiki?curid=1056772", "title": "Iseran mendatea", "text": "Iseran mendatea, , Frantziako Savoia departamenduan dagoen Alpeetako mendate bat da. 2.764 metroko garaiera du.\nFrantziako Tourrak maiz igaro izan du."}
{"id": "1056774", "revid": "65203", "url": "https://eu.wikipedia.org/wiki?curid=1056774", "title": "Zoran Mu\u0161i\u010d", "text": "Anton Zoran Mu\u0161i\u010d (Bukovica, 1909ko otsailaren 12a - Venezia, 2005eko maiatzaren 25a) esloveniar margolari, grabatzaile eta marrazkilaria izan zen.\nGarai hartan Austro-Hungariar Inperiokoa zen Bukovican jaio zen. Familiak hainbat aldiz aldatu behar izan zuen bizilekua Lehen Mundu Gerraren ondorioz, eta mugak aldatu behar izan zituzten. Zoran Maribor eskolara joan zen eta Zagrebeko Arte Ederretako Eskolan ikasi zuen. Eslovenieraz, alemanez, kroazieraz, italieraz eta frantsesez hitz egiten zuen. 1934tik aurrera Europan zehar bidaiatu zuen eta 1942an Venezian kokatu zen. Espioia izatea leporatu zioten eta Dachauko kontzentrazio-esparrura bidali zuten. Bertan marrazki asko egin zituen. 1945ean askatu zuten, eta Esloveniara itzuli zen, baina agintari komunisten presioak jaso ondoren, Venezian kokatu zen behin betiko.\nPaisaiak, izadi hilak, erretratuak eta autoerretratuak margotu zituen. Dachauren beldurrezko eszenak eta Veneziako \"vedutak\" ere. Nazioartean ospe handiena duen margolari esloveniar garaikidea da."}
{"id": "1056775", "revid": "98220", "url": "https://eu.wikipedia.org/wiki?curid=1056775", "title": "Agnello mendatea", "text": "Agnello mendatea, , eta piemonteraz \"C\u00f2l dl'Agn\u00e9l\", Frantzia eta Italia artean dagoen Alpeetako mendate bat da, Proventza-Alpeak-Kosta Urdina eta Piemonte artean. 2.748 metroko garaiera du.\nFrantziako Tourra nahiz Italiako Giroak maiz igaro izan dute."}
{"id": "1056778", "revid": "96586", "url": "https://eu.wikipedia.org/wiki?curid=1056778", "title": "Frank Oz", "text": "Frank Oz, Frank Richard Oznowicz jaioa (Hereford, 1944ko maiatzaren 25a) estatubatuar aktore, zinema zuzendari eta txotxongilolaria da.\nIngalaterran jaio zen, aita judu poloniar holandarra eta ama flandriarra zituela. Guraso biak txotxongilolariak ziren. Frank Belgikan bizi izan zen sei hilabetetik bost urtera arte eta 1951tik Estatu Batuetan. \nJim Hensonekin lan egin zuen Muppets-etan. Yodaren papera ere egin zuen Star Wars sailean. 1984an zuzendari lanari ekin zion Jim Hensonekin batera \"The Dark Crystal\" filmean. Harrezkero, txotxongilo eta komedia filmak zuzendu zituen.\nJohn Landisen filmetan ere aktore gisa agertu da."}
{"id": "1056779", "revid": "119347", "url": "https://eu.wikipedia.org/wiki?curid=1056779", "title": "Irpin", "text": "Irpin () Ukrainako Hiri Heroiko bat da, Irpin ibaiaren ibaiertzean kokatua, Kiev Oblastean, Ukraina iparraldeko Kiev hiriaren ondoan. Irpinen zati bat, Kotsiubynske kokagunea, Kiev barruko barrendegi-eremu bat da.\nAdministratiboki, oblast-mailako garrantzia duen hiri gisa kontsideraturik dago; hala, Irpingo Udalerriko administrazio-zentro gisa balio du, Irpin hiria zein beste hiru hiri-motako kokagune barne hartzen dituena. Hiriak, 2021eko estimazioei jarraiki, 62,456ko biztanle ditu.\nHiriak 1899an eraikitako tren-geltoki bat du.\nHiri senideak.\nIrpinen hiri senideak hauek dira:"}
{"id": "1056780", "revid": "65203", "url": "https://eu.wikipedia.org/wiki?curid=1056780", "title": "Anita Gradin", "text": "Anita Gradin (H\u00f6rnefors, Suedia, 1933ko abuztuaren 12a - Stockholm, 2022ko maiatzaren 23a) suediar kazetari eta politikaria izan zen. Bere herrialdeko ministroa izan zen eta Europako Batzordean parte hartu izan zuen, Europako Inmigrazio, Justizia eta Segurtasun komisario kargua betez, batzordeko kide zaharrena izanik. \nKarrera politikoa.\nSuediako Alderdi Sozialdemokrataren (SDWP) kidea, 1982an Olof Palme lehen ministroaren gobernuko Immigrazio eta Aukera Berdintasuneko ministro izendatu zuten, eta kargua izan zuen 1986ra arte. Urte horretan Kanpo Arazoetarako ministro gisa aritu zen, Ingvar Carlsson-ek izendatuta. Ministro gisa egon zen 1991ra arte, eta bere herrialdea Europar Batasunean integratzeko zeregin handia izan zuen.\n1992 eta 1994 bitartean Austria eta Esloveniako enbaxadore izan zen. Bere herrialdea EBn sartzearekin batera, Santer Batzordeko kide izendatu zuten 1995ean. 1999an utzi zuen kargua, eta hura ere bete zuen, behin-behinean, Manuel Marin buru zuen Batzordean. Bere postuan Ant\u00f3nio Vitorinok ordezkatu zuen eta Suediako komisario gisa Margot Wallstr\u00f6mek ."}
{"id": "1056781", "revid": "56334", "url": "https://eu.wikipedia.org/wiki?curid=1056781", "title": "Irpingo gudua", "text": "Irpingo gudua Kieveko erasoaldiaren parte den 2022ko Ukrainaren inbasioan Irpin hiria kontrolatzeko helburua zuen gudu bat izan zen, Errusiako Indar Armatuen eta Ukrainako Lurreko Indarretako elementuak artekoa. Guduak 2022ko otsailaren 27tik martxoaren 28ra iraun zuen; izan ere, ukrainar indarrek hiria berreskuratu zutenean amaitu zen. Gudua Kiev \u2013Ukrainako hiriburua\u2013 inguratzeko taktika handiago baten parte izan zen. Ukrainako Indar Armatuek Errusiaren aurrerapenari aurre egin zioten hiriburuko mendebaldean kokaturiko Irpin, Butxa eta Hostomelgo aldirietan. Honen ondorioz, Irpin Kiev Oblasteko tokirik arriskutsuenetako bat izendatu zuen Kiev Oblasteko Estatuko Administrazioak. Borroka hiri baitan gertatutako hiri-borroka gogorraz egon zer markaturik.\nAurrekariak.\nOtsailaren 25ean, Errusiako Indarrek Hostomel zein bere aireporturantz joan ziren, ipar-mendebaldera, Ivankiven ukrainar defentsak partzialki hautsi ondoren; ondorioz, aireportua harrapatu eta herrian base militar bat ezarri zuten. Hostomelen oraindik ukrainar erresistentzia zegoen arren, errusiar indarrak hegoalderantz aurrera egiten hasi ziren ondoko Irpin eta Butxa hiriak harrapatzeko helburuarekin; azkenean, Kiev inguratzeko.\nEgun hartan, errusiar zutabe bat garaitu zuten ukrainar indarrek Irpin inguruan. Otsailaren 26an, Irpingo bizilagunek jakinarazi zuten errusiar sabotatzaileak ukrainar soldaduz mozorrotzen ari zirela.\nGudua.\n2022ko otsaila.\nOtsailaren 27an, Ukrainako Indarrek jakinarazi zuten Errusiako Lurreko Indarrak Butxaraino aurreratu zirela, bai eta hiria zeharkatu eta Irpinerantz aurrera egin zutela. Hiri barruan tanke-gudu bat gertatu zen, ukrainar infanteria errusiar paraxutisten aurka aritzen zen bitartean. Oleksandr Markuxyn-ek, Irpingo alkateak, adierazi zuen Errusiako Indarrak hiria zeharkatzen saiatzen ari zirela, baina Ukrainako Lurreko Indarrek eta Lurralde Defentsako Indarrek saiakera horiek uxatzen ari zirela, Butxatik Ukrainako tanke-errefortzuak zetozen bitartean. Butxa eta Irpin arteko merkataritza-gune batean borroka biziak gertatu ziren ere. Soldadu ukrainarrek argitaratutako bideoetan suntsitutako soldaduen garraio blindatu errusiar bat eta, gutxienez, sei soldadu errusiar hil ikus zitezkeen.\nUkrainako Indarrek misilak, artilleria eta aire-erasoak erabili zituzten Errusiaren aurrerapena geldiarazteko; testuinguru horretan, Butxaa eta Irpin lotzen zituen zubi bat suntsitu zuten.\nOtsailaren 28an, Oleksii Arestovytx-ek, Ukrainako ofizialak, adierazi zuen Ukrainako Indarrek M06 autobidean errusiar indarrei eraso ziela goizean zehar; bai eta, arratsalderako, 200 ibilgailu errusiar baino gehiago suntsitu edo kaltetu zituztela.\n2022ko martxoa.\n2022ko martxoak 1\u20135.\nMartxoaren 2an, bi Sukhoi Su-25 errusiarrek aire-erasoak egin zituzten Irpinen. Bi misilek etxebizitza-eraikin bat jo zuten, haur bat hil eta emakume bat zaurituz. Su-25etako bat ukrainar indarrek eraitsi zuten, Errusiaren Guardiako Eraso Hegazkintzako 18. Errejimentuaren parte bezala identifikatu zutena.\nUkrainako funtzionario militarrek jakinarazi zutenez, Errusiako Indarrak indarra galtzen hasiak ziren, hildako handiak harturik eta \"muga desegokian\" geldituak.\nMartxoaren 3an, Kiev Oblasteko Estatuko Administrazioak iragarri zuen Ukrainako Gobernuak laguntza humanitarioa bidaltzen ari zela Butxa eta Irpinera, bai eta bi hirietan ebakuazioak ere prestatzen ari zela; hala, 1,500 emakume eta haur baino gehiago trenez ebakuatu zirela jakinarazi zuten, bai eta beste 250, autobusez. Hala ere, Ukrainako funtzionarioek jakinarazi zutenez, ebakuazioak konplikatuak izan ziren, borroketan zehar trenbide batzuk suntsitu baitzituzten.\nValerii Zaluzhny-k, Ukrainako Indar Armatuen Komandante Nagusiak, iragarri zuen Sukhoi Su-30 ehiza-hegazkin errusiar bat Irpinen gainera eraitsi zutela Ukrainako aire-defentsak martxoaren 3an.\nMartxoaren 5ean, Ukrainako Indarrak Irpinetik Kievera oinez ebakuatzen hasi ziren zibilak, nahiz eta suntsitutako zubi batek ahaleginak zaildu zituen.\n2022ko martxoak 6\u201310.\nMartxoaren 6an, Errusiako Indarrek Irpingo zati bat bereganatu zuten. Goizean, hiriko Ukrainako komandante militarrak \u2013\u2013 hiritik kanporanzko ebakuazio-bideetako asko ez zirela seguruak adierazi zuen. Egun horretan, beranduago, zibilen ebakuazio-prozedura batean, 8 zibil hil ziren \u20132 ume barne\u2013 Errusiako Indarren mortero-unitateek ebakuazio-bidea bonbardatu zutenean; iturriek diotenez, bonbardaketa-lekuaren inguruan Ukrainaren artilleria-posizio bat zegoen.\n\"Human Rights Watch\"en arabera, baliteke Errusiako bonbardake horrek nazioarteko zuzenbide humanitarioak eskaturiko betebeharrak urratu izana. Era berean, erakundeak adierazi zuenez, Ukrainak hildako zibilak saihesteko betebeharra zuen ere, eremu zibiletan ekintza militarrik ez eginez. Pavlo Li, Lurralde Defentsako Indarretan sartutako aktore ukrainarra, Errusiaren bonbardaketetan hil zen egun hartan.\nMartxoaren 8an, hiriko ukrainar indarren zati bat agintzen ari zen Markuxynek adierazi zuen Errusiako Indarrek hiria errenditzeko exijitu ziotela. Hark ideia baztertu zuen, hurrengoa adieraziz: \"Irpin ezin da erosi, Irpinek borroka egiten du\".\nMartxoaren 9an, Errusiako tropak Irpingo kaleak patruilatzen ikusi zitezkeen. Ukrainako Indarrek eskala-handiko ebakuazio bat egin zuten orduan Kiev Oblast osoan, Irpinen barne; hala, Kieveko Oblastean zehar 20,000 zibil atera zituzten. Geroago, Kiev Oblasteko Estatuko Administrazioak adierazi zuenez, Irpinen borrokak jarraitu zuten egun hartako gauean zehar.\n2022ko martxoak 13\u201314.\nMartxoaren 13an, kontrol bateko Errusiako Indarretako kideek atzerriko kazetariak zeramatzan auto bati tiro egin zioten, Brent Renaud kazetari estatubatuarra hil eta beste bi kazetari zaurituz. Renaudek \"The New York Times\"ek emandako prentsa-kreditazioak zeramatzan, nahiz eta 2015etik argitalpenerako lan egiten ez zuen.\nMartxoaren 14an, , Irpingo Udaleko kideak, adierazi zuen Irpin erdia Errusiako Indarrek okupatuta zutela.\n2022ko martxoak 23\u201324.\nMartxoaren 23an, Markuxynek adierazi zuen ukrainar indarrek hiriaren %80a kontrolatzen zutela; \"France 24\"k\",\" berriz, lurrean zeuden ukrainar indarrak aipatuz, Errusiak hiriaren erdia kontrolatzen zuela aitortu zuen.\n2022ko martxoak 28.\nMartxoaren 28an, Markuxynek sare sozialetan esan zuenukrainar indarrek Irpin berreskuratu zutela. Hasierako ziurgabetasunaren ostean, \"Reuters\"ek hiria ukrainar kontrolpean zegoela baieztatu zuen martxoaren 30ean; CNNk, martxoaren 31n, ukrainar hiriaren kontrola baieztatu zuen ere."}
{"id": "1056782", "revid": "56334", "url": "https://eu.wikipedia.org/wiki?curid=1056782", "title": "Margot Wallstr\u00f6m", "text": "Margot Elisabeth Wallstr\u00f6m (Kage, Suedia, 1954ko irailaren 28a) Suediako Alderdi Sozialdemokratako kide den politikari suediarra da, bereziki politika feministak garatzeagatik eta giza eskubideen defentsagatik ezaguna. 2014tik 2019ko irailera Suediako Atzerri ministroa izan zen, berak \"atzerri politika feminista\" deitu zuenaren buru. Europako Batzordeko presidenteordea eta Erakunde Harremanetarako eta Komunikazio Estrategirako komisarioa izan zen 2004 eta 2009 artean .\nBiografia.\nMargot Wallstr\u00f6m honoris causa doktorea da Chalmers eta M\u00e4lardalen, Suediako, eta Lowell, Massachusetts, Estatu Batuetako unibertsitateetan. 2002an Urteko Komisarioaren titulua jaso zuen European Voice astekariaren eskutik."}
{"id": "1056783", "revid": "336", "url": "https://eu.wikipedia.org/wiki?curid=1056783", "title": "Judith Malina", "text": "Judith Malina (Kiel, Alemania, 1926ko ekainaren 4a - Englewood, AEB, 2015eko apirilaren 10a) aktore, ekoizle eta zuzendari estatubatuarra izan zen. \"The Living Theatre\" enpresa sortu zuen Julian Beckekin batera.\nBiografia.\nFamilia judu batean jaio zen Kielen (Alemania): ama aktorea zen, Rosel Zamora eta aita Max Malina errabinoa. 1929an, hiru urte zituela, familiak New Yorkera emigratu zuen.\nOso gaztetatik ekin zion lanari. 1945ean New School for Social Research-en sartu zen, Erwin Piscator zuzendari eta antzerki-ekoizle alemanarekin ikasteko. Bertolt Brechtekin batera, antzerki epikoaren adierazle garrantzitsuenetako bat izan zen. Piscatorrekin Brecht eta Meyerholderrengana hurbildu zen.\nAntzerki esperimentala.\n1943an Julian Beck ezagutu zuen eta elkarrekin antzerki esperimental baten ideia garatu zuten Broadwaytik kanpo. 1947an, New Yorken, \"The Living Theatre\" sortu zuten, anarkismoaren, antzerki politikoak eta bakezaletasunak markatutako antzerki-taldea, eszenaren eta bizitzaren arteko fusioarekin.\nAntzerkiak zalantzan jartzen zuen artearen eta kultura menderatzailearen arteko harremana, botere-egiturak mantentzeko. Antzezpen bakoitzean jendearekiko erabateko integraziotik abiatuta eraikitzen zen, antzerki bizia bilatzen baitzuten.\n1951n beren apartamentuan estreinatu zuten lehen lana. 1963an antzerkia ixtera behartu zituzten, gerora faltsuak izan ziren arazo fiskalen salaketengatik. Bost urteko kartzelaratze aginduagatik, Estatu Batuetatik ateratzea erabaki zuten, eta 1964tik 1968ra, taldea Europara erbesteratu zen, hainbat herrialdetako gizon-emakumeen talde nomada bihurtuz.\n1968an \"Paradise Now\" lan berria aurkezteko itzuli zen AEBra.\n1969an, taldea banatu egin zen: talde batek Londresen lan egin zuen, beste batek Indiara bidaiatu zuen eta hirugarrena, Judith Malinarena, Brasilera joan zen 1971n. Bertan senarra eta biak gobernu militarrak bi hilabetez kartzelaratu zituen. Judith Malinak bere egunkaria idatzi zuen.\n1986an Cooper Unioneko Great Hall-en estreinatu zen, berak zuzendutako ikuskizun batekin.\n2015eko apirilaren 10ean hil zen, 88 urte zituela.\nBizitza pertsonala.\n1943an ezagutu zuen bere senarra, Julian Beck, eta harekin egon zen ezkonduta 1948 eta 1985 artean, eta bi seme-alaba izan zituen. 1988an Hanon Reznikovekin (2008an hil zen) ezkondu zen.\nArgitalpenak.\nJudith Malinaren egunkariak \nJudith Malinaren poesia-liburuak"}
{"id": "1056785", "revid": "1519", "url": "https://eu.wikipedia.org/wiki?curid=1056785", "title": "Stabat Mater (argipena)", "text": "Stabat Mater latinezko esaldiak (euskaraz: Han zen ama) Wikipediako artikulu batera baino gehiagotara eraman gaitzake:"}
{"id": "1056786", "revid": "103793", "url": "https://eu.wikipedia.org/wiki?curid=1056786", "title": "Barranco de la Torre", "text": "Barranco de la Torre (\"108. partzuergoa: Melida-Murelu Konde\") Nafarroa Garaiko partzuergo bat da, Euskal Herriko Nafarroa Garaia lurraldean kokatuta, Erdialdeaeskualdean.\nMelida eta Murelu Konde herriek partekatzen dute partzuergo hau.\nGeografia.\nBarranco de la Torre Erdialdea eskualdean dago, Aragoiko Erribera eremu naturalean.\nInguru naturala eta kokapena.\nPartzuergoa Erriberriko merindadean dago, Bardeatik iparraldera, eta Erriberritik hamar kilometro hegoaldera. Herrira heltzeko N-121 errepidea hartu behar da Kaparrotsu edo Erriberri abiapuntutzat harturik.\nGeografiaren aldetik, Aragoiko Erribera eskualdean dago, hau da, Aragoi ibaiaren ibilguaren behereneko aldean.\nKlima eta landaredia.\nBarranco de la Torreko klima mediterraneo kontinentala dauka. Urteko batez besteko tenperatura 14 gradukoa (aldaketa termiko handiarekin) eta prezipitazioak 400 eta 500mm bitartekoak dira. Urteroko egun euritsuak 60-70 baino ez dira izaten. Prezipitazioak nahiko irregularrak dira urte osoan zehar (ekainekin abuztura hiru hilabete idor daude), eta orokorrean ugariagoak dira udaberri eta udazkenean. Haizerik ohikoena iparreko ziertzo haizea da; eta, uda garaian, hegoaldekoa.\nPartzuergoa iparraldean klima mediterraneoari dagozkion espeziak aurki daitezke, zumelak batez ere, eta hegoaldean, txapardi eta pinuak. Horrez gain, igeltsua ugaria den hegoaldeko lurretan, landare gipsikola eta halofiloak ageri dira.\nEstazio meteorologikoa.\nMurelu Konde edo Melida udalerrietan ez dago estazio meteorologikorik. Hala ere, Kaparrotsu pareko udalerrian, estazio bat dagoen, itsasoaren mailatik 303 metrora, Nafarroako Gobernuak 1929n jarritako estazio meteorologikoa dago."}
{"id": "1056788", "revid": "129250", "url": "https://eu.wikipedia.org/wiki?curid=1056788", "title": "Anna Manso Munn\u00e9", "text": "Anna Manso Munn\u00e9 (Bartzelona, Katalunia, 1969ko irailaren 27a) haur eta gazte literaturako gidoilaria eta idazlea da.\nBiografia.\nBartzelonan jaio zen eta bertako Gr\u00e0cia auzoan bizi da. Zazpi neba-arrebetatik seigarrena da, eta hiru seme-alabaren ama. Irudia eta soinua ikasi zituen Bartzelonako Ikus-entzunezko Baliabideen Eskolan (EMAV), zine espezialitatean (1991), zine-ekoizpena Centre Calassan\u00e7 (1992), eta UABen zinema-gidoia eta telebista idazteko masterra egin zituen (1993). \nGidoilari.\n1996. urteaz geroztik, haurrentzako programen gidoilari gisa lan egin du (Barrio S\u00e9samo, Club Super 3, Top ten Tom\u00e0tic, Las tres mellizas y l'enigme de Quixot, MIC, Una m\u00e0 de contes), serieak (El joc de viiure, Ambiciibes, Mar de Fons, 700 euro, maitasun-historia bat,Zoo, Ventdelpl\u00e0, El Cor de la Ciutat, L'un per l'altre, KMM, 39+1, Com si fos ahir) eta entretenimendu-saioak (Me lo dijo P\u00e9rez, De buena tinta, Centros con encanto, La Lloll a BTV, Cuina x Solters, La peor madre del mundo. Para todos la 2)\nIdazle.\nIdazle gisa haur eta gazte literaturako berrogei titulu baino gehiago argitaratu ditu. Bere lehen liburua 2001ean argitaratu zuen, El \"Fittipaldi\" (Cru\u00eflla argitaletxea.El Vaixell de Vaporbilduma).Gran Angular de literatura izeneko gazteentzako literaturako saria irabazi zuen 2008an, \"Canelons freds\" lanarekin, eta, 2016. urtean, \"All\u00f2 de l'avi\" lanarekin. 2016. urtean \"Atrapallibres\" saria irabazi zuen 9 urteko irakurleen kategorian, \"Amigos monstruosos\" (Animallibres) liburuarekin. Lanak katalanez, gaztelaniaz, koreeraz, polonieraz, ingelesez eta portugesez argitaratuak ditu. Irakurketa sustatzeko jarduerak ere egiten ditu.\n\"Perduts a la Viquip\u00e8dia\" (Tzit\u00e0nia Teatro, 2013ko Grec Jaialdia) haurrentzako antzezlanaren egilea da. Iritzi-zutabearen egilea, 2010eko maiatzean blog formatuan argitaratzen hasi zen \"Munduko amarik txarrena\". 2011ko uztailaz geroztik, astero ARA egunkarian, Criaturas gehigarrian. 2013. urtean, izen bereko liburu bat argitaratu zuen: \"La pitjor mare del mundo\", Arpa argitaletxeak gaztelaniazko bertsioan berreskuratutako eskuliburua (Zutabea \u2013 Labutxaca 2013) \"La peor madre del mundo\".\nHedabideetan.\nHainbat komunikabidetan kolaboratzen du (telebista, irratia eta prentsa). Katalunia Mediod\u00eda de Catalunya R\u00e0dio programaren gaurkotasun-solasaldian parte hartu du 2016ko urritik. APE plataformaren (Autors en Perill d'Extinci\u00f3), GAC elkartearen (Guionistes Associats de Catalunya), Escrivim elkartearen (Associaci\u00f3 d'escriptores i escriptors de literatura) eta #Onsonlesdones plataformaren kide sortzailea da."}
{"id": "1056792", "revid": "56334", "url": "https://eu.wikipedia.org/wiki?curid=1056792", "title": "Brovary", "text": "Brovary () \u20131969a baino lehen Brovari izenez ezagutzen zena\u2013 Kiev Oblasteko hiri bat da, Ukrainako iparraldean kokaturikoa, eta herrialde-hiriburuko den Kievenekialdeko aldiri dena bat dena. Era berean, Brovary Raionaren administrazio-zentroa da ere. Bere biztanleria 109,473koa zen 2021ean.\nHiri senidetuak.\nBrovary hurrengo hiriekin dago senideturik:"}
{"id": "1056793", "revid": "90609", "url": "https://eu.wikipedia.org/wiki?curid=1056793", "title": "Brovari", "text": ""}
{"id": "1056794", "revid": "129250", "url": "https://eu.wikipedia.org/wiki?curid=1056794", "title": "Joaquina Dorado Pita", "text": "Joaquina Dorado Pita (Coru\u00f1an, 1917ko ekainaren 25a - Bartzelona, 2017ko martxoaren 14a) ekintzaile anarkosindikalista, errepublikanoa eta antifrankista izan zen.\nBiografia.\nFamilia Bartzelonara joan zen 1934an. Han tapizatzaile-bernizatzaile lanbidea ikasi zuen, eta CNTren zuraren eta dekorazioaren sindikatuan afiliatu zen; 1936an, El Poble-sec Gazte Askatzaileen defentsa-batzordean parte hartu zuen. Maiatzeko ekintzetan, \"Luz y Cultura\" taldeko kide gisa, estalinismoaren aurka agertu zen. Manuel Hern\u00e1ndez zuraren sindikatuko presidentearen idazkaria izan zen, eta 1937an ordezkatu zuen, buruzagi lanetan hasi zenean. Bartzelonan, Joaquinak Liberto Sarrau ezagutu eta betiko izan zuen lagun. \n1939an Frantziara erbesteratu eta Brian\u00e7on eremuan sartu zuten, Italiako mugatik hurbil. Handik ihes egin eta klandestinitatera igaro zen. Montpellierren jarri zen eta gero Tolosan, Zuraren Sindikatua berreraikitzen lan egin zuen hirian. 1943an, atxilotu eta Portet sur Garonneko R\u00e9c\u00e9bidouxen eremuan sartu zuten, eta handik ere ihes egitea lortu zuen.\nBigarren Mundu Gerra amaitu ondoren, Liberto Sarraurekin eta Ra\u00fal Carballeirarekin, Ruta argitalpen libertarioa zuen \u201cmaiatzaren 3a\u201d talde anarkistan parte hartu zuen. 1946an, Erresistentziako Mugimendu Libertarioko (MLR) kide gisa, ezkutuan sartu zen Espainian, eta ekintza antifrankista ugaritan parte hartu zuen. Sarrau lankidearekin batera atxilotu zuten eta Polo komisarioak 18 egunez torturatu zuen Bartzelonako Layetana bideko komisarian. 1948ko martxoaren 15ean, Les Cortseko emakumeen kartzelan sartu zen, Rosa Mateu, Francesca Avellanet, Antonia Mart\u00ednez eta beste batzuekin batera. Hamabost urteko kartzela-zigorra ezarri zioten \"matxinada\" militarrarengatik. 1949an, baldintzapeko askatasuna eman zioten, baina 1952an berriro atxilotu zuten, eta 12 urteko kartzela-zigorra ezarri zioten; Les Cortseko espetxean zegoela, larri gaixotu zen eta giltzurrun bat kendu behar izan zioten. Zigorra jostun lanak eginez murriztu zuen. Askatasuna, 1954an lortu zuen.\n1956. urtean, Quico Sabater gerrillari anarkosindikalistarekin batera, Frantziara igaro zen. Ekainaren 30ean asilo politikoaren estatutua lortu zuen, eta Liberto Sarrau lankidearekin bildu zen, hamar urte kartzelan eman baitzituen. Parisen jarri ziren bizitzen, Frankismoaren aurka borrokatzeko helburuarekin, eta Frantziako Lan Konfederazio Nazionalean ere militartuta (CNTF).\n1978an Espainiara itzuli zen Bonaventura Durrutiri omenaldia egiteko, eta 1992an Bartzelonan jarri zen behin betiko. 2002. urtean, lankidea hil ondoren, artxiboak Amsterdameko International Institut Of Social Historyri eman zizkion. "}
{"id": "1056797", "revid": "129250", "url": "https://eu.wikipedia.org/wiki?curid=1056797", "title": "Laia Berenguer Puget", "text": "Laia Berenguer Puget (San Feliu de Codinas, Bartzelona, 1920ko urtarrilaren 18a - La Ametlla del Vall\u00e8s, Bartzelona, 2011ko ekainaren 21a) Frantzian erbesteratutako militante politiko bat izan zen, eta gero Espainian kartzelaratu zuten. 1988tik 1990era San Fel\u00edu de Codinas-eko alkate izan zen.\nBiografia.\nNekazari-familia baten alaba, 13 urte zituela ehun-fabrika batean hasi zen lanean. 1936an JSUCen (Kataluniako Gazteria Sozialista Bateratuak) hasi zen militatzen, PSUCko (Kataluniako Alderdi Sozialista Batua) gazteak.\nEspainiako Gerra Zibilaren ondoren Frantzian erbesteratu zen, Lister Brigadako azken soldaduekin muga zeharkatuz. Bonbardaketa ugari jasan zituen karabanak, batez ere Figueresen. Frantziara helduta, erdialdeko mendiguneko errefuxiatu-eremu batean sartu zuten, Paristik gertu. 1939ko urriaren 3an, Frantziako agintariek indarrez itzularazi zuten Espainiara, Estatuaren segurtasunari buruzko Daladier Dekretua aplikatuz.\nKataluniara itzuli zenean, polizia frankistak gertutik zaindu zuen. 1939ko urriaren 14an atxilotu eta Les Corts emakumeen kartzelan sartu zuten, 3 urte eta erdiz. 1943tik aurrera, baldintzapeko askatasunaren araubidean, bere herrira itzuli zen bizitza berregiteko, eta bizilagunek baztertu egin zuten preso politiko ohi izateagatik. Azkenik, 1965ean kargu politiko guztietatik aske geratu zen.\n1971n, Kataluniako Batzarra sortu zenean, bertan parte hartu zuen. 1973an, kartzelan sartu zuten Kataluniako Batzarrean zeuden 113 pertsonekin. Ordukoan Trinitat kartzelan sartu zuten. Azkenik, 1977an irten zen espetxetik, eta bere ibilbide politikoarekin jarraitu zuen, bere herria \"Iniciativa per Catalu\u00f1a\" taldeko alkate gisa gobernatuz 1988tik 1990era. 2001ean \"Dones del 36\" elkartean sartu zen.\n2011ko ekainaren 21ean hil zen La Ametllan del Vall\u00e8s, 91 urte zituela"}
{"id": "1056798", "revid": "9046031", "url": "https://eu.wikipedia.org/wiki?curid=1056798", "title": "Emilia Goyena Arraiza", "text": "Emilia Goyena Arraiza (Taranc\u00f3n, Cuenca, 1916ko irailaren 26a - Buenos Aires, Argentina, 1999) idazlea izan zen. Nafarroan, familia-plangintzako prozesuei eta emakumearen iraultzari buruz idatzi zuen lehenengo emakumea.\nBiografia.\nEmilia Goyena Taranconen jaio zen, aita bertan ari baitzen lanean, baina laster aldatu ziren Lizarrara. UGTko kidea eta Iru\u00f1eko JSko afiliatua izan zen. 1933ko urrian, artikulu bat idatzi zuen \"Trabajadores\" aldizkarian, langileen jaiotza-kontrolaren gainean, Mussolinik Italiako langileei seme-alaba asko izateko egindako eskaeraren aurrean.\nGerra eta erbestea.\n1936an Rub\u00e9n Fr\u00edas Cartagenarekin ezkondu zen. Urte berean abuztuaren 30ean Emiliaren gurasoak eta neba atera zituzten Lizarrako kartzelatik, eta kamioi batean sartu zituzten. Abuztuaren 30eko \u201csaka\u201d izan zen.\nLakar-en C\u00e9sar neba fusilatu zuten gurasoen aurrean. Lorkan Ces\u00e1reo, bere aita, fusilatu zuten emaztearen aurrean. Utergako kurbetan, Erreniegarako bidean, Emilia Arraiza, Emilia Goyenaren ama, eta gainerako presoak jaitsi zituzten kamiotik. Emiliari esan zioten: \"Gizonak nahi zenituen, ba orain izango dituzu gizonak\" Balazo batez erahil zuten eta, ondoren, haren gainera erori ziren hiltzen joan ziren gainerakoak. Esaldi hura ez zen doakoa izan. Emilia ezaguna zen Nafarroako emakumeen aitzindari izateagatik familia-plangintza defendatzen. Hilobia ez zuten estali. Handik pasatzen ziren guztiak beldurtu zitezen.\nGertakari hauek jazotzen ziren bitartean, Emilia Goyena bere senarraren senitartekoen ganbara batean ezkutatu zen. Bost hilabete igaro zituen bertan, gosez, beldurrez eta etsipenez. Handik Frantziara ihes egitea lortu zuen, senarrarekin elkartu eta Bordelen ontziratu ziren Argentinarantz. Argentinan erbesteratuta, 83 urte zituela hil zen, \u201cemakumeak gizartean duen eginkizunari\u201d buruz inoiz idazteari utzi gabe eta atzean utzi zuen izua inoiz kontatu gabe.\nAitortza.\nAntzezlan horren bidez, ausardia, bi protagonisten bizitza eta, haiekin batera, 36ko uztailaren 18an Espainia bizi eta hari aurre egin zioten emakume guztien bizitza anonimoak aintzatestea jarri zuten egileek helburu. Emakume horiek emakumearen duintasunaren alde borrokatu baitziren, gizakiaren duintasuna herrialde honetako areketara baztertu zen garaian. Emilia Goyena Arraiza, bere ama Emilia Arraiza bezala, emakumearen hezkuntzaren aitzindaria izan zen familia-plangintzaren arloan."}
{"id": "1056801", "revid": "12788", "url": "https://eu.wikipedia.org/wiki?curid=1056801", "title": "Stabat Mater (ereserkia)", "text": "Stabat Mater XIII. mendeko ereserki kristaua da, Andre Mariari dedikatua. Jesus gurutziltzatzean haren ondoan ama gisa izandako sufrimendua islatzen du latinezko testua. Haren egilea Jacopone da Todi fraide frantziskotarra dela uste da, baina Inpzentzio III.a aita santua ere egiletzat jo izan dute. Titulua bere lehen lerrotik dator, \"Stabat Mater dolorosa\" mingarritik, \"han dago ama minez\" esan nahi duena. \"Stabat Mater\" ezaguna zen jada XIV. mendearen amaieran.\nArtean, lerro hauek sortu duten errepresentazio ikonografikoa oso ezaguna da, Ama Doloreetakoaren beste adbokazioekin batera (Piet\u00e0 zein Mariaren zazpi nekeak).\nMusika.\nHimnoa liturgian abesten da Andre Maria Doloretakoaren elizkizunetan. Berezko musika (baldin bazeukan) ez da ezagutzen, baina konpositore askok jarri diote musika \"Stabat Materri.\" Horien artean, Giovanni Pierluigi da Palestrina, Antonio Vivaldi, Franz Schubert, Franz Liszt, Anton\u00edn Dvo\u0159\u00e1k, Giuseppe Verdi edo Julia Perry. Euskal Herrian Felipe Gorriti nafarrak sortu zuen bertsio bat. \nTestua eta itzulpena.\nTestu originala latinez idatzi zen. Euskarazko itzulpen batzuk ezagutzen dira. Arantzazuko artxiboan \"Hondarribiko Kaputxinoa\" delako batek idatzia gordetzen da, Jose Inazio Aranak \"Euskal-Erria\" aldizkarian argitaratu zuen bat 1884an, Juan Arana \"Loramendik\" idatzi zuen beste bat 1925ean.\nHonako testu latinoa 1853ko brebiario batekoa da. Eta euskarazko testua Aranarena da, 1884koa. Hiru lerroko ahapaldiak ditu originalak, errima lehen bi lerroetan doalarik, baina ikus nola Aranak kopla handiak osatu zituen, euskal bertsokera tradizionalekoak, itzuli zuenean:"}
{"id": "1056802", "revid": "119347", "url": "https://eu.wikipedia.org/wiki?curid=1056802", "title": "Sofrologia", "text": "Sofrologia grezierarik eratorri hitza da, / (\"osasungarria\"), / PHREN (\"gogamena\"), eta / (\"estudio/zientzia\"). Sofrologia harmonian dabilen kontzientziaren azterketa da; ariketa fisiko eta mental praktikoak lantzen dituen osasun-filosofia bat, burua prestatzea da helburua, beti ere gorputz ondo zentratu batean.\nEuskaraz Lasaitasunez hitzarekin ere erabili dira sofrologiarekin teknikak.\nMetodo hori 1960ko hamarkadan garatu zuen Alfonso Caycedo neuropsikiatra kolonbiarrak. Urte batzuk geroago, hauxe esan zuen: \"Sofrologia bizitzen ikastea da\".\nJatorria eta garapena.\nCaycedo irakasleak (Bogota, 1932) sofrologia sortu zuen 1960an, Madrilgo ospitale batean medikuntza praktikatzen ari zela.\nHasieran, pertsona deprimituak eta traumatizatuak sendatzeko modua bilatzen zuen, ahalik eta sendagai eta tratamendu psikiatriko gutxien erabiliz. Hipnosi klinikoa eta Mendebaldeko erlaxazio-teknikak, Jacobson-en pixkanakako erlaxazioa eta Schultzen autogestioak aztertzen hasi zen.\nSofrologia klinikoko lehen saila 1960ko urrian ireki zuen, Madrilgo Santa Isabel ospitalean.\n1963an, yoga-zale sutsu batekin ezkondu zen, eta hura Ekialdeko teknikak aztertzen hasi zen. Indiara eta Japoniara joan zen 1965 eta 1968 bitartean, eta yoga, budismo tibetarra eta japoniar meditaziorako zen teknika ikasi zituen. Sendatzeko tekniketan erabili zituen.\nEspainiara itzuli zenean, Caycedo irakaslea Bartzelonan finkatu zen, eta han garatu zuen sofrologia, Parisko zenbait taldetan ere bai.\n1967an, eskiko entrenatzaile suitzar batek sofrologia-teknikekin entrenatu zuen bere taldea ezkutuan, eta lau txapeldun izatea lortu zuen 1968ko Grenobleko Joko Olinpikoetan. Kirol-arrakastek hurrengo urteetan jarraitu zuten, eta sofrologia ospetsu bihurtu zen.\nCaycedo Andorrara joan zen 1988an, eta \"Sofrologia Caycediarra\" kontzeptua sortu zuen. \nGaur egun, sofrologia oso metodo arrunta da Frantzian, Espainian, Italian, Suitzan eta Belgikan, eta Erresuma Batuan hazten ari da.\nBi adar ditu: sofrologia medikoa (batez ere minaren kudeaketa) eta kirol-sofrologia."}
{"id": "1056804", "revid": "56334", "url": "https://eu.wikipedia.org/wiki?curid=1056804", "title": "Muturzorrotz", "text": "Muturzorrotza edo puntazorrotza osagai desberdinak, zuritzeko, forma emateko eta mozteko erabiltzen den ganibeta edo labana txiki eta puntaduna da."}
{"id": "1056805", "revid": "688", "url": "https://eu.wikipedia.org/wiki?curid=1056805", "title": "Brovaryko gudua", "text": "Brovaryko gudua 2022ko Ukrainaren inbasioaren zati izan zen Kieveko erasoaldiko gudu militar bat izan zen, Ukrainako hiriburuaren \u2013Kieven\u2013 ekialdeko aldiri den Brovary hiria kontrolatzeko helburu zuena. Errusiako Indarrek mendebalderantz aurrera egin zuten Txernihiv Oblastaren hegoaldetik, bertan ukrainar indarrekin topatu ziren arte. Aldiriaren kontrola borrokan egon zen hilabetez, urte hartako apirilaren 2an Errusiako Indarrak Brovarytik erretiratu ziren arte.\nGudua.\n2022ko martxoa.\nMartxoaren 9ko arratsaldean, Errusiaren ibilgailu blindatuen zutabe bat Brovaryrantz aurreratu zen, iparraldetik; zehazki, M01 autobidetik. Zutabea, Guardiako Tankeen 90. Dibisioko 6. eta Tankeen 239. Erregimentuek osatua, oso astiro mugitzen zen eta oso zaharkitutako ibilgailu asko barne hartzen zituen; hala nola T-72 motako tankeak, ondorengo analisietan \"gerra modernorako desegoki\" bezala deskribatuak izan zirenak. Horrez gain, TOS-1 bezalako artilleria autopropulsatua zen konboi-buru, bereziki helburu ahulak zirenak.\nBrovary inguruko herri batean, Ukrainako Indarrek Errusiari segada egiteko aukera ikusi zuten eta eraso egin zuten. Artilleria eta tankeen aurkako misilak erabiliz, ukrainarrek hainbat tanke eta blindatu garraiagailu desgaitu zituzten. Soldadu ukrainar batek, geroago adierazi zuenez, segadak, hasieran, konboiko lehen eta azken ibilgailuak jo zituen, gainerakoak erdian harrapatzeko. Ildo horretatik, erasoak ez zuen guztiz arrakastatsua izan; izan ere, ukrainarrek ezin izan baitzuten errusiarren atzera egiteko bidea moztu. Hala ere, Errusiaren zutabeak galera handiak izan zituen eta atzera egin behar izan zuen. Ukrainako funtzionarioek esan zutenez, Tankeen 6. Errejimentuko komandantea, Andrei Zakharov koronela, borrokan hil zen. Errusiako soldadu batzuek, gainera, oinez ihes egin omen zuten inguruko baso eta herrietara.\nGuardiako Tankeen 90. Dibisioak atzera egin arren, borroka gogorrak piztu ziren segadagunetik ekialdeko herrietan, non Errusiako eta Ukrainako tropen arteko borrokak hainbat egun iraun zituen. Segadatik bizirik atera ziren errusiarrek zibilak tirokatu zituzten herri horietan, bertako defendatzaileei laguntzen ziela susmatuz.\nMartxoaren 12an, Errusiak esan zuen bere tropek Brovaryn zegoen Ukrainako Armadaren komunikazio- eta inteligentzia-zentro nagusia desgaitu zutela. Ihor Sapozhko-k, Brovaryko alkateak, ordea, adierazi zuen \"prest\" zeudela Errusiaren eraso bat jasotzeko.\nMartxoaren 29an, Errusiak Brovaryko eremua bonbardatzen hasi zen. Horien ondirioz, biltegi bat erre eta inguruko herriek kalte handiak jasan zituzten.\nMartxoaren 30ean, Sapozhkok adierazi zuen Ukrainako Indarrek errusiarrak atzera bota eta Ploske, Svetilny eta Hrebelky herriak berreskuratu zituztela, Nova Basanen etengabeko liskarrek jarraitzen zuten bitartean.\n2022ko apirila.\nApirilaren 1ean, Ukrainak Rudnya, Xevtxenkove, Bobryk, Stara Basan, Nova Basan, Makiyivka, Pohreby, Bazhanivka, Volodymyrivka, Xnyakivka, Salne, Sofiyivka eta Havrylivka herriak berreskuratu zituela aldarrikatu zuen. Sapozhkok, bestalde, adierazi zuen Errusiako Indarrek \"ia utzi\" zutela Brovary Barruti osoa, Ukrainako Indarrek \"garbiketa-operazioetan\" ziharduten bitartean.\nApirilaren 2an Kiev Oblast osoa \u2013Brovary barne\u2013, inbaditzaileetatik libre deklaratu zuen Ukrainako Defentsa Ministerioak, Errusiako tropek eremua utzi ostean."}
{"id": "1056806", "revid": "58701", "url": "https://eu.wikipedia.org/wiki?curid=1056806", "title": "Eltze elektriko", "text": "Eltze elektrikoa gozogintzako prestaketa batzuk egiteko erabiltzen den ontzia. Bereziki arrutza edo gorringo ugari duten kremak egiteko erabiltzen da."}
{"id": "1056809", "revid": "56334", "url": "https://eu.wikipedia.org/wiki?curid=1056809", "title": "Frijigailu", "text": "Frijigailua sukaldaritzako edo gozogintzako prestaketa eta jaki ugari frijitzeko tresna da. Gasarekin edo elektrizitatearekin funtziona dezake."}
{"id": "1056810", "revid": "1545", "url": "https://eu.wikipedia.org/wiki?curid=1056810", "title": "Naim Frash\u00ebri", "text": "Naim Bey Frash\u00ebri (Frash\u00ebr, 1846ko maiatzaren 25a - Konstantinopla, 1900eko urriaren 20a) albaniar abertzale, olerkari, historialari, kazetari eta itzultzailea izan zen.\nHaurtzaroan kultura eta hezkuntza askoekin harremana izan zuen, eta mendebaldeko eta ekialdeko kultura literarioa ere modu berean baloratu zituen.\nAita hil ondoren, Ioanninan jarri zen bizitzen, eta olerkiak idazten hasi zen estilo liriko eta erromantikoan. Biriketako infekzioa izan ondoren, Abdyi anaiarekin bat egin zuen Albaniako Pizkundeko borroka nazionalean.\nBere maisulanek askatasuna, batasuna, gizatasuna, tolerantzia eta iraultza jorratzen dituzte. Hamabost lan idatzi zituen albanieraz, lau turkieraz, bi grezieraz eta bat persieraz. Albanierazko sufi poesiaren ordezkaririk handiena da. Osaba Dalip Fresh\u00ebriren eraginpean sufismoa mendebaldeko filosofiarekin nahastu zuen."}
{"id": "1056811", "revid": "58701", "url": "https://eu.wikipedia.org/wiki?curid=1056811", "title": "Espainiako ibaiak", "text": ""}
{"id": "1056812", "revid": "116477", "url": "https://eu.wikipedia.org/wiki?curid=1056812", "title": "Bi piezako molde", "text": "Bi piezateko molde gozogintzako eta sukaldeko prestaketak egiteko erabiltzen dira. Normalean gailleta edo hostore oinarri duten prestaketak izaten dira. Tarta gazi-gozoak, Quicheak, eta antzekoak. Bi piezetan izateak tarta errazago ateratzen laguntzen du."}
{"id": "1056814", "revid": "336", "url": "https://eu.wikipedia.org/wiki?curid=1056814", "title": "Bihotz-erauzle", "text": "Bihotz erauslea sagarrari bihotza erraz kentzeko tresna da. Sagarraren alde batetik bestera zeharkatzen da gailuarekin eta modu honetara bihotza bailuaran barruan geratuko da."}
{"id": "1056816", "revid": "56334", "url": "https://eu.wikipedia.org/wiki?curid=1056816", "title": "Bizkotxo-molde", "text": "Bizkotxo-moldea bizkotxoak laberatzeko molde itxia da. Modu honetan barruan sartzen diren prestaketa likidoak ez dute ihes egingo. Hori bai da bi piezako molde irekietan geratzen dena. Bizkotxo edo edozein elementu likido, labean edo maria bainuan egosteko balio du. Bere alde txarra batzuetan prestaketak moldetik ateratzea kosta egiten dela. Moldetik ateratze hau beti kontu handiarekin eta dagokion moduan burutu beharko da. Batzuetan prestaketa oraindik beroa dagoela ateratzea komeni da , beste batzuetan epela dagoenean eta bestetan berriz hozterakoan."}
{"id": "1056817", "revid": "141891", "url": "https://eu.wikipedia.org/wiki?curid=1056817", "title": "Budin-molde", "text": "Budin-moldeak, izenak dion moduan budinak edo pudingak prestatzeko moldea dugu. Molde itxia modu honetan budinak moduko prestaketa likidoak egosterik izango dugu labean edo maria bainuan. Hala ere, bestelao bizkotxo, ogi edo prestaketak egiteko ere baliko digu."}
{"id": "1056819", "revid": "116477", "url": "https://eu.wikipedia.org/wiki?curid=1056819", "title": "Budin molde", "text": ""}
{"id": "1056821", "revid": "1545", "url": "https://eu.wikipedia.org/wiki?curid=1056821", "title": "Frangipane", "text": ""}
{"id": "1056822", "revid": "1545", "url": "https://eu.wikipedia.org/wiki?curid=1056822", "title": "ASEGURU ETIKOA", "text": ""}
{"id": "1056824", "revid": "1519", "url": "https://eu.wikipedia.org/wiki?curid=1056824", "title": "Juan Arana Loramendi", "text": ""}
{"id": "1056825", "revid": "1519", "url": "https://eu.wikipedia.org/wiki?curid=1056825", "title": "Loramendi (argipena)", "text": "Loramendi izenak hainbat adiera du:"}
{"id": "1056826", "revid": "114476", "url": "https://eu.wikipedia.org/wiki?curid=1056826", "title": "Uvaldeko sarraskia", "text": "Uvaldeko sarraskia 2022ko maiatzaren 24an Texasko hiri horretako Robb eskolan gertaturiko tiroketa masiboa izan zen.\nGertaera.\nUvalde hiriko lehen hezkuntzako Robb eskolan, Texasen, 18 urteko gazte bat errifle batekin sartu, eta gutxienez hemeretzi haur eta bi irakasle hil zituen. Tartean, Salvador Ramos erasotzailearen amona, 66 urtekoa: ikastetxean sartu aurretik, hari egin zion tiro hiltzaileak, bien artean izandako eztabaida bat tarteko. Ospitaleratu egin zuten, eta larri dago. Pare bat polizia ere zauritu zituen.\nTexasko Segurtasun Departamentuak azaldu duenez, Poliziak hil zuen Ramos. Amonari tiro egin eta gero, auto bat hartu eta eskolara joan zen. Errifle batekin, balen aurkako barneko batekin eta motxila batekin sartu zen hara, goizeko 11:30 pasatxo zirenean, eta parean zuen edonori egin zion tiro. Hainbat ikasgelatara ere sartu zen, eta, ondoren, ikastetxean bertan babestu zen. Han hil zuen Poliziak. Lehen susmoen arabera, bakarrik aritu zen.\nRamos Uvaldekoa bertakoa zen, hiriko bigarren hezkuntza ikastetxeko ikaslea, eta Robbeko ikasle ohia. Hainbat hedabideren arabera, nerabezaroan bullyinga jasan zuen, eta Instagramen armen argazkiak igo izan zituen."}
{"id": "1056827", "revid": "1545", "url": "https://eu.wikipedia.org/wiki?curid=1056827", "title": "Balen aurkako barneko", "text": ""}
{"id": "1056829", "revid": "58701", "url": "https://eu.wikipedia.org/wiki?curid=1056829", "title": "Eva Bonnier", "text": "Eva Fredrika Bonnier (Stockholm, 1857ko azaroaren 17a - Kopenhage, 1909ko urtarrilaren 13a) suediar margolari eta filantropoa izan zen.\nBiografia.\nStockholmen jaio zen bere aita Albert Bonnierrek 1837an sortutako argitaratzaile-familia nabarmen batean. Eva Bonnierrek August Malmstr\u00f6mekin margolaritza ikasi zuen eta Stockholmeko Suediako Errege Akademiako emakumeen saileko ikaslea izan zen 1878an. Bere beste ikasle eta lagun batekin, Hanna Hirsch-ekin batera, Parisera bidaiatu zuen 1883an, eta bertan egon zen 1889ra arte. Bere margolanak \"Musika\" (1889) ohorezko aipamena jaso zuen Parisko erakusketan. 1889an Suediara itzuli ondoren, margolari gisa jardun zuen 1900. urte ingurura arte. Bere lan gehienak erretratuak izan ziren, hala nola Lisen Bonnierrena, bere koinatarena; Hjalmar Lundbohm industriagizon eriondoa, Moritz Rubenson politikaria, Carl Jonas Meijerberg hezitzailea edo Oscar Levertin poeta. Bere lanetako batzuk Suediako Museo Nazionalean daude.\n1900. urtetik aurrera Bonnierrek margolaritza utzi eta filantropiari eskaini zion bere burua, oinordetzan jasotako aberastasunari esker. Stockholm apaintzeko fundazio bat sortu zuen, eta lehen urteetan margoak eta eskulturak finantzatu zituen erakunde eta toki publikoetarako, hala nola Suediako Liburutegi Nazionala edo Stockholmeko Unibertsitatea, hiriko hainbat eskolaz gain. Fundazioa aktibo dago oraindik.\nEva Bonnierrek maiz depresioak jasan zituen eta azkenean bere buruaz beste egiten amaituko zuen 1909an."}
{"id": "1056830", "revid": "1545", "url": "https://eu.wikipedia.org/wiki?curid=1056830", "title": "The Sex Lives of College Girls", "text": "The Sex Lives of College Girls estatubatuar nerabeentzako umorezko-telesaila da, Mindy Kalingek eta Justin Noblek HBO Maxerako sortua.\nSinopsia.\nTelesailak Vermonteko fikziozko Essex Collegen 18 urteko lau lagun unibertsitario hasiberrien bizitza jarraitzen du, euren bizitza sexualki aktiboa estaliz unibertsitateak dakartzan borroka eta gogortasunei aurre eginez."}
{"id": "1056831", "revid": "1545", "url": "https://eu.wikipedia.org/wiki?curid=1056831", "title": "Our Flag Means Death", "text": "Our Flag Means Death estatubatuar umorezko telesaila da, David Jenkinsek HBO Maxerako sortua.\nSinopsia.\n1717an, Stede Bonnet aristokrata bat zen, bere bizimodu erosoa eta familia alde batera uzten zituena pirateriaren urrezko aroan pirata gisa zuen balioa erakusteko, nahiz eta horretarako inolako gaitasunik ez izan.\nBere itsasontzian nabigatuz, Bonnet kapitaina eta bere tripulazio disfuntzionala borrokatzen ari dira Armadako gerraontzien eta beste pirata odoltsu batzuen mehatxu hilgarrien aurka."}
{"id": "1056832", "revid": "56334", "url": "https://eu.wikipedia.org/wiki?curid=1056832", "title": "Passo del Tonale", "text": ""}
{"id": "1056837", "revid": "56334", "url": "https://eu.wikipedia.org/wiki?curid=1056837", "title": "Passo San Pellegrino", "text": ""}
{"id": "1056838", "revid": "56334", "url": "https://eu.wikipedia.org/wiki?curid=1056838", "title": "Col de l'Iseran", "text": ""}
{"id": "1056839", "revid": "1545", "url": "https://eu.wikipedia.org/wiki?curid=1056839", "title": "Deadline Hollywood", "text": "Deadline Hollywood, normalean Deadline eta baita Deadline.com ere deitua, ingelesezko hedabide digitala da, Nikki Finkek 2006ko martxoan sortua. Egun Penske Media Corporation taldearen da. Webgunea, \u00abinfotainment\u00bb (informazioaren eta entretenimenduaren konbinazioa) mundura bideratua, egunean hainbat aldiz eguneratzen dute."}
{"id": "1056840", "revid": "1545", "url": "https://eu.wikipedia.org/wiki?curid=1056840", "title": "Sebastian Foss-Solev\u00e5g", "text": "Sebastian Foss-Solev\u00e5g (\u00c5lesund, Norvegia, 1991ko uztailaren 13a) Norvegiako eski alpinoko lasterkaria da.\nIbilbidea.\n\u00c5lesunden jaioa, 2014ko Neguko Olinpiar Jokoetan, parte hartu zuen Sotxin, bederatzigarren sailkatu zen eslalomean.\nFoss-Solev\u00e5g-en lehenengo Munduko Kopako podiuma 2015eko urtarrilean iritsi zen, Zagreben, (Kroazia), eta, bere lehen garaipena, sei urte geroago Flachau-n (Austria) izan zen. 2021eko Munduko Txapelketako eslalomean urrezko domina irabazi zuen, eta, taldekako proban, beste bat irabazi zuen."}
{"id": "1056841", "revid": "1545", "url": "https://eu.wikipedia.org/wiki?curid=1056841", "title": "Deadline.com", "text": ""}
{"id": "1056842", "revid": "1545", "url": "https://eu.wikipedia.org/wiki?curid=1056842", "title": "Deadline (webgunea)", "text": ""}
{"id": "1056845", "revid": "56334", "url": "https://eu.wikipedia.org/wiki?curid=1056845", "title": "Domenico Beccafumi", "text": "Domenico di Pace Beccafumi (Montaperti, 1486, Siena, 1551ko maiatzaren 18a) italiar margolaria izan zen, Sienako eskolakoa. \nGiacomo di Paceren semea izan zen eta Lorenzo Beccafumik marrazketarako zuen talentua ezagutu zuenean adoptatu zuen. Sienan ikasi zuen eta 1509an Erromara joan zen, baina laster itzuli zen. Bere estiloak Sienarena izaten jarraitu zuen. Lan erlijiosoak margotu zituen elizetarako eta gai mitologikoak patroietarako. Sienako Duomoko zoladuraren obrak ere zuzendu zituen."}
{"id": "1056846", "revid": "1545", "url": "https://eu.wikipedia.org/wiki?curid=1056846", "title": "James Crawford (eskiatzaile alpinoa)", "text": "James \"Jack\" Crawford (Toronto, Ontario, Kanada, 1997ko maiatzaren 3a) Kanadako Munduko Kopako eski alpinoko lasterkaria da. Super Gn espezializatuta dago, eta eslalom erraldoian, jeitsieran eta konbinatuan ere lehiatzen da.\nCrawfordek 2016ko urtarrilean egin zuen debuta Munduko Kopan super G batean, Kitzb\u00fchel-en, (Austria). 2018ko Neguko Olinpiar Jokoetan eta 2019 eta 2021eko Munduko Txapelketetan, parte hartu zuen, non proba konbinatuan laugarren izan zen.\n2022ko urtarrilean, Crawford Kanadako olinpiar talderako aukeratu zuten, eta laugarren izan zen jeitsieran; seigarren super Gn, eta brontzezko domina irabazi zuen konbinatuan.\nCrawforden arreba nagusia, Candace, ere, eski alpinoko eskiatzailea da; Judy Crawforden ilobak dira, Sapporoko 1972ko Neguko Olinpiar Jokoetan emakumezkoen eslalomean laugarren sailkatu zena."}
{"id": "1056847", "revid": "20653", "url": "https://eu.wikipedia.org/wiki?curid=1056847", "title": "Hanna Hirsch-Pauli", "text": "Hanna Hirsch, geroago Hanna Pauli (Stockholm, 1864ko urtarrilaren 13a - Solna, 1940ko abenduaren 29a), suediar margolaria izan zen; batez ere genero eszenak eta erretratuak.\nBizitza.\nHanna Hirsch Abraham Hirsch musika argitaratzailearen alaba zen. Eva Bonnierren laguna zen, eta elkarren atzetik joan ziren August Malmstr\u00f6m pintura eskolan eta Stockholmeko Suediako Arteen Errege Akademian. Hanna Hirsch-ek 1885etik 1887ra arte Parisen ikasi zuen Acad\u00e9mie Colarossi-n, eta Bonnierrekin estudioa partekatu zuen denbora horretan. Parisen lanean ari zela, adiskidetasun estua sortu zuen herrialde nordikoetako beste emakume artistekin. Venny Soldan finlandiar artistaren erretratua (gaur egun G\u00f6teborgeko Arte Museoan dago) Parisko Erakusketan onartu zuten 1887an. Erretratua errealista eta ez-konbentzionala da bere garairako emakume artista bat lanean (lurrean eserita buztina eskuetan duela) erretratatzeko garaian, burges-jantzi egokiarekin baino. Soldanen espresioaren eta jarreraren informaltasuna \"garai hartako Parisko emakume nordikoen bizimodu askatua islatzen zuela interpretatu zen\" eta erretratua ere lizuntzat eta bohemiotzat jo zuten.\nPaulik deskribatu zuen erretratua: \u00abGarai hartan ez genuen zor handirik. Estudioa oso hotza eta hezea zegoen; nire lagun finlandiarrak manto bat jantzita eseri behar izan zuen margotu nuenean. Logelan hezetasuna hormetatik behera zetorren, eta teilatuan argizulo txiki bat besterik ez zegoen. Bizitzaren alde materialak oso gutxi kezkatzen gintuen... Gainera, nire laguna eta biok ia beti zapatiletan ibiltzen ginen; zapata-larruak asko aurrezten zuen eta oso erosoa zen.\" \nPaulik hirugarren mailako domina bat jaso zuen Parisko Nazioarteko Erakusketan (1889) egindako lanagatik. Arte Ederren Jauregian erakutsi zuen bere lanak Chicagoko (Illinois) 1893ko Munduko Kolonen Erakusketan. \nBere belaunaldiko beste artista suediar gehienekin gertatu zen bezala, bere pintura inpresionista gehienengandik baino hurbilago zegoen Frantziako juste milieu margolariengandik; hala ere, 1887ko \"Frukostdags\" (\"Gosaltzeko ordua\") koadroan (Nationalmuseum-en, Stockholm) mahai-zapi zurian argi puntuak erakusteko erabiltzen zuen margo lodi aplikatuak, eta kritikari batek esan zuen ziurrenik oihala eskuilak garbitzeko erabili zuela.\n1887an Georg Pauli margolariarekin ezkondu eta harekin Italiara bidaiatu zuen urtebetez.\nBere bizitzako ekoizpena urria izan zen eta gehienbat bere eta senarraren lagunen zirkuluko erretratuek, margo-artistak eta idazleek osatu zuten, hala nola Karl Nordstr\u00f6m margolariarena (1890; Bonnier erretratu bilduman, Nedre Manilla, Stockholm), Verner von Heidenstam idazlearena Hans Alienus bezala (bere pertsonaia literarioetako bat, 1896), Selma Lagerl\u00f6f idazlea (1932, Nationalmuseum) eta \"V\u00e4nner\" taldeko erretratua (\"Friends\", 1907, Nationalmuseum) Ellen Key idazlea Pauli familiaren etxean talde bati irakurtzen erakusten du.\nPauli 2018ko \"Emakumeak Parisen 1850-1900\" erakusketan sartu zuten. "}
{"id": "1056848", "revid": "103793", "url": "https://eu.wikipedia.org/wiki?curid=1056848", "title": "Traibuenasko jauregia", "text": "Traibuenasko Armagintzako Kaporalgo jauregia edo Traibuenasko jauregia Aragoiko Erriberako Murillo el Cuende edo Murelu Konde udalerriko Traibuenas kontzejuan Erdi Aroko jauregi bat da.\nEraikina.\nJauregia da nabarmentzen den eraikin zibil bakarra. Oinplano ia karratua du, lau dorre erronboidal ditu eta diagonala da, angeluei atxikita. XIV. mendeko jatorrizko eraikina oraindik ere ikus daiteke beheko aldeko harrizko hormetan, eta horiei bi gorputz eta adreiluzko atikoa gehitu zitzaizkien XVI. mendean. Sarrerako portada arku soil eta apur bat zorrotza da, dobela izugarriekin."}
{"id": "1056849", "revid": "103793", "url": "https://eu.wikipedia.org/wiki?curid=1056849", "title": "San Joan Bataiatzailea eliza (Traibuenas)", "text": "San Joan Bataiatzailea eliza Aragoiko Erriberako Murillo el Cuende edo Murelu Konde udalerriko Traibuenas kontzejuan kokatutako XVI. mendeko kristiau eliza bat da. Gotiko-pizkundar estiloa ditu.\nHistoria.\nXVI. mendeko lehen erdiko eraikuntza da, gotiko-pizkundar estilokoa, bi ataleko habearte bakarrekoa, gurutzadura eta burualde pentagonala dituena. Estalki gisa, nerbio molduratuak dituzten izar-ganga konplexuak erabiltzen dira; giltzarriak kerubinez, serafinez eta busto ezberdinez apainduta daude. Goi-korua du oinaldean, eta estalki laua, XVIII. mendeko plakatuekin. Kanpoaldeak adreiluzko hormak ditu, horma-bular prismatikoen bidez artikulatzen diren harlanduzko oinarriaren gainean.\nBarruan, erretaula barroko batzuk kontserbatzen dira. Handiena XVIII. mendeko bigarren laurdenekoa da, eta gorputz bakarra du, estipiteak dituena; horien artean, Kristoren Bateoaren mihise bat dago, Lizarrako Errekoleta Kontzepzionisten itxieran dagoenaren oso antzekoa. Halaber, hildako Kristoren kobrezko pintura bat gordetzen da, Van Dycken Mariak eta San Juan kopiarekin batera."}
{"id": "1056850", "revid": "103793", "url": "https://eu.wikipedia.org/wiki?curid=1056850", "title": "Santa Fe eliza (Murillo el Cuende)", "text": "Santa Fe eliza Aragoiko Erriberako Murillo el Cuende edo Murelu Konde udalerriko izen bereko kontzejuan kokatutako XVI. mendeko kristiau eliza bat da.\nHistoria.\nGaur egungo parrokia 1500 inguruan marraztu bide zen, hiribilduaren birpopulaketarekin batera, nahiz eta gero XVIII. mendean eraldaketa eta handitze garrantzitsuak jasan zituen; hormetako material ezberdinek obren fase ezberdinak islatzen dituzte. XVI. mendeko fabrikak gurutze latindar formako oinplanoa zuen, nabe bakarra, besodun gurutzadura eta burualde zuzena, baita sakristia ere. Estalitako jatorrizko arkuen ordez, XVIII. mendean, fajoi-arku beheratuak eta lunetodun kanoi-gangak erabili ziren. 1776an Manuel Larrondok, Gotzaindegiko obra maisuak, hurrengo urtean Domingo Indarte Urzaizko hargin maisuak egin zuen dorre berrirako trazak eman zituen, Erdi Aroko materialak aprobetxatuz. Garai hartan, gurutzaduraren besoak tenpluaren oinalderaino luzatu ziren, hiru nabeko eliza bat eratuz, eta, beraz, XVI. mendeko portada zaharra Epistolako horma berrian dagoen tokira eraman behar izan zen.\nXVII. mendekoa da, halaber, koruko harlandua, manierista estilokoa, bigungarri barrokoa eta Ecce Homoren irudi bat. Geroago, 1700. urtearen inguruan, Jose Urtega eskultoreak Santa Feri eskainitako erretaula nagusia egin zuen. Erretaula horren mazoneriak Juan Angel Nagusiaren estilotik hurbil dagoen estilo bat islatzen du; egungo irudiak modernoak dira.\nHilerriko kaperako fabrika protogotikotik, gaur egun aurri-egoeran daudenak, kanpoko hormak eta absidearen eremua geratzen dira, labe-gangaz estalia; XVI. mendekoak dira kontrahormak eta oinaldeko horma modernoa da."}
{"id": "1056851", "revid": "58701", "url": "https://eu.wikipedia.org/wiki?curid=1056851", "title": "Gurutze Sainduaren baseliza (Murillo el Cuende)", "text": "Gurutze Sainduaren baseliza Aragoiko Erriberako Murillo el Cuende edo Murelu Konde udalerriko izen bereko kontzejuan kokatutako XI. mendeko kristiau baseliza bat da. Erromaniko estiloa du.\nHistoria.\nGurutze Sainduaren baseliza herriaren gainetik dago. Erdi Aroko eliza izan zen, 1200. urtearen inguruan eraiki zena. Haren zirkuluerdi-formako absidea baino ez da kontserbatu, esfera laurdeneko gangaz estalia, eta alboko zatia, kanoi-ganga zorrotzez estalia."}
{"id": "1056852", "revid": "103793", "url": "https://eu.wikipedia.org/wiki?curid=1056852", "title": "San Nikolas eliza (Arrada)", "text": "San Nikolas eliza Aragoiko Erriberako Murillo el Cuende edo Murelu Konde udalerriko Arrada kontzejuko Arrada Zaharra ertaroar herri hustuan kokatutako XII. mendeko kristiau eliza bat da. Erromaniko estiloa ditu.\nHistoria.\nHerri hustuaren buru San Nikolas eliza dago, XII. mendearen amaierakoa. Hiru atal angeluzuzeneko habeartea du, zirkuluerdi-formako absidean amaitua, eta beste albo bat, garaiera txikiagokoa eta estuagoa, burualde zuzenekoa, Ebanjelioaren aldetik hari atxikia. Bi nabeek zirkuluerdiko bi arku dituzte, eta bestea zorrotza, burualdearen inguruan irekia. Bere altxaerak pilastroi bidez artikulatzen dira, oinaldeko atalean izan ezik, non oso eskematizatuta dauden landare-motiboekin ornatutako kapitelak dituzten zutabe-erdiek ordezkatzen dituzten. Euskarri eta arkuen egituraren gainean inposta lau batzuk daude, kanoi erdiko gangen eserlekua, habearteak eta absidearen oskola estaltzen duten fajoi indartsuekin. Tenpluaren kanpoaldeko hormek, Epistolaren hormatik, kontrahorma prismatikoak dituzten harlanduzko horma handiak dituzte; izan ere, kontrako aldea habearte txikiarekin indartzen da, eta haren gangek handienaren kanoi erdien bultzadak indargabetzen dituzte. Gainazal erdi-zilindriko garbia duenez, abside nagusia gailentzen da. Abside horren erremateak bola-erlaitza du, eta gaur egun oso hondatuta dago. Bere ondoan, harlanduzko kanpai-horma airoso bat altxatzen da, bi puntu erdi eta triangelu-formako koroatzea dituenak. Sarrera gisa, oinaldean dagoen portada txiki bat dago, zirkuluerdiko bi arkiboltaz osatua. Arkibolta horietako bat zutabeetan bermatuta dago, eta zutabeetako fusteak desagertu egin dira, nahiz eta harroinak eta kapitelak kontserbatu diren. Zutabeek, zistertarren eragina nabarmenduz, zistertarren tratamendu sinple eta zabaleko penka eta bolazko dekorazioa dute. Gainera, Epistolaren aldean ate txiki bat dago, ateburu handi batez amaitua, garai hartako krismoi batekin, kanpai-horma ere apaintzen duen bezalaxe. Elizaren barnealdeak ez du liturgia-ajerik."}
{"id": "1056853", "revid": "103793", "url": "https://eu.wikipedia.org/wiki?curid=1056853", "title": "Gurutze Sainduaren eliza (Arrada)", "text": "Gurutze Sainduaren eliza Aragoiko Erriberako Murillo el Cuende edo Murelu Konde udalerriko Arrada kontzejuan kokatutako XX. mendeko kristiau eliza bat da.\nHistoria.\nEliza hau eraiki berria da, 1960ko hamarkadan inauguratua, gainerako herriarekin batera."}
{"id": "1056855", "revid": "56334", "url": "https://eu.wikipedia.org/wiki?curid=1056855", "title": "Muturzorrotza", "text": ""}
{"id": "1056856", "revid": "88969", "url": "https://eu.wikipedia.org/wiki?curid=1056856", "title": "Jeronima Uriarte Elizalde", "text": "Jeronima Uriarte Elizalde (Lizarra, Nafarroa Garaia, 1855-1929) filantropoa izan zen. Eskoletarako, beketarako eta asiloa egiteko dirua eman zuen. \nBiografia.\nJeronima Uriartek magisteritza ikasi bazuen ere, ez zen inoiz irakasle lanetan aritu. Pertsona xumea izan arren, dirutza handia jaso zuen ahaide aberats batzuengandik, oinordetzan. Ezkongabea eta seme-alabarik gabea izanik, 1904an 28.000 pezeta eman zituen eskoletarako eta ikasle aurreratuenentzako bekak ezartzeko, \"Jeronima Uriarte Elizalde\" fundazioaren bidez. \nGainera, herentzia adineko eta babesik gabeko pertsonak zaindu eta artatzeko fundazio bat osatzeko utzi zuen.Asiloa 1911ko abenduaren 28an inauguratu zen, Jeronimaren jabetzako lursail batean, 2021ean ospatu zuten mendeurrena. Bitxia bada ere asiloari \"San Jeronimo\" izena jarri zioten.\n2019ko azaroaren inauguratu ziren \"Jeronima Uriarte\" izenarekin, Lizarran 1911n lehen zahar-etxea eraikitzea ahalbidetu zuen emakumearen izenarekin, San Jer\u00f3nimo egoitzako hamar etxebizitzak, eta lehenengo maizterren esku jarri zituzten."}
{"id": "1056858", "revid": "1491", "url": "https://eu.wikipedia.org/wiki?curid=1056858", "title": "Thierry Etchegoyen", "text": ""}
{"id": "1056861", "revid": "119347", "url": "https://eu.wikipedia.org/wiki?curid=1056861", "title": "Herriaren Ikasketa Jauregi Handia", "text": "Herriaren Ikasketa Jauregi Handia () Ipar Koreako liburutegi nagusia da, Piongiang hiriburuan kokatua. Eraikina Kim Il-sung plazan dago, Taedong ibaiaren ertzean.\nEraikina 1982ko apirilean eraiki zen korear arkitektura tradizionalaren estiloan Kim Il-sung buruzagiaren 70. urtebetetzea ospatzeko. Eraikitze-lanek 21 hilabete iraun zuten.\nEraikinak 100.000 m\u00b2ko azalera du solairu guztien artean eta 600 gela. Halaber, 30 milioi bat liburutarako tokia du. Jutxe ikasketen zentro nazionala da."}
{"id": "1056862", "revid": "88969", "url": "https://eu.wikipedia.org/wiki?curid=1056862", "title": "Irati Fernandez Gabarain", "text": "Irati Fernandez Gabarain (Iru\u00f1ea, Nafarroa Garaia, 1983ko urtarrilaren 28a) komiki marrazkilaria, ilustratzailea, storyboard artista, ikusentzunezko sortzailea eta irakaslea da. Komiki Emakumezko Egileen Taldeko kidea eta feminista da.\nBiografia.\nIrati Iru\u00f1ean jaio, baina Lizarran hazi zen. Lizarratartzat dauka bere burua. Herriko Lizarra ikastolan lehen ikasketak egin ondoren batxillergo artistikoa Iru\u00f1eko Iturrama institutuan burutu zuen. Arte Ederrak ikasi zituen Euskal Herriko Unibertsitatean, Bilbon (2001-2006) eta Ilustrazioa Escola Massanan Bartzelonan (2006-2009) \nIbilbidea.\nDiseinu laguntzaile lan egin zuen, eta Concept eta Storyboard artista gisa Bartzelonan, eta Ipar Irlandako haurrentzako serie baterako storyboard-ak marraztu zituen. Hainbat erakusketa kolektibotan ere parte hartu du, eta hainbat komiki-lehiaketatan saritu eta hautatu dute. \nAspalditik argitaratzen ditu ilustrazioko fanzineak eta komikiak argitalpen-zigilu txiki batekin (Ediciones Armadillo). Lagun artista batzuekin sortu zuen, eta gogotsu parte hartzen du Estatuko Komikietako Egileen Taldean. Storyboards marrazki bizidunetarako egiten du lan.Tupust komiki taldeko partaide da izen bereko bilduman ere parte hartzen du. Horrez gain, muralak egiten zein tailerretan irakasten aritzen da. Seme baten ama ere bada. \nLanak.\nEgilearen dedikazio artistikoa duten lanak"}
{"id": "1056864", "revid": "16654", "url": "https://eu.wikipedia.org/wiki?curid=1056864", "title": "Real Sociedad 2022-2023", "text": "Entrenatzailea: Imanol Alguacil (17-18, 18-Egun)\nEstatistikak.\n\"Jokalariak guztira: 33\"\nDenboraldiko Hamaikakoa.\n\"Konpetizio guztiak kontutan harturik, hamaikakoetan geheien agertu diren jokalariak.\""}
{"id": "1056865", "revid": "8946834", "url": "https://eu.wikipedia.org/wiki?curid=1056865", "title": "Alderdiaren Sorreraren monumentua", "text": "Alderdiaren Sorreraren monumentua () Ipar Koreako Piongiang hiriburuko monumentu bat da. Koreako Langileen Alderdiaren sorrera oroitzen du. 1995eko urriaren 10ean inauguratu zen alderdiaren sorreraren 50. urteurrena ospatzeko. Monumentua 1995 eta 2005 bitarteko posta-zigiluetan eta 50 won iparkorear billeteetan agertzen da.\nMonumentua granitozko blokez egina dago eta erliebeak brontzezkoak ditu. Monumentuaren irudi nagusia alderdiaren ikurra da: igitai eta mailu komunistak eta korear kaligrafiako pintzela. Mailuak langileria irudikatzen du, igitaiak nekazariak eta pintzelak intelektualak. Monumentuaren inguruan eraztun itxurako egitura bat dago, kanpotik 50 metro eta barrutik 42 metro diametroduna. Eraztunaren kanpoaldeko idazkunak honakoa dio: \"Bizi bitez Liderra eta Koreako Herriaren garaipenen antolatzailea, Koreako Langileen Alderdia!\" () Barrualdean, berriz, brontzezko hiru erliebe daude, bakoitza bere esanahiarekin: batetik, alderdiaren erro historikoa; bestetik, herriaren batasuna alderdiaren baitan; eta azkenik, alderdiaren ikuspegia etorkizun aurrerakoi baterako. Monumentuaren inguruan bandera gorri itxurako bi eraikin daude, \"beti garaile\" hitzak osatzen dituztenak."}
{"id": "1056866", "revid": "8946846", "url": "https://eu.wikipedia.org/wiki?curid=1056866", "title": "Kim Kyong-hui", "text": "Kim Kyong-hui (; Piongiang, Ipar Korea, 1946ko maiatzaren 30a) iparkorear politikaria eta militarra da. Koreako Langileen Alderdiaren antolakuntza idazkaria da.\nIpar Koreako agintea duen Kim dinastiako kide da. Izan ere, Kim Il-sung Ipar Korea aberriaren sortzailearen alaba, Kim Jong-il buruzagi zenaren arreba eta Kim Jong-unen izeba da. Jang Song-thaek jeneralarekin ezkondu zen. "}
{"id": "1056869", "revid": "18040", "url": "https://eu.wikipedia.org/wiki?curid=1056869", "title": "Radio BIP", "text": "Radio BIP (Franche-Comt\u00e9-ko frantsesez : \"Bisontine, Ind\u00e9pendante et Populaire\" ; euskara-ko : \"Bisontine, independente eta herrikoia\") Frantziako tokiko eta elkarteko FM irrati kate bat da Besan\u00e7on eta Borgoina-Franche-Comt\u00e9 aktiboa. \nHasiera batean 1977tik 1978ra irrati pirata gisa jardun ondoren, 1981ean sortu zen \"irrati libre\" gisa. Sortzailea eta lehen presidentea Jean-Jacques Boy, aktibista altermundialista da.\nKomunikabide txiki hau mugimendu soziala inguruko oihartzunagatik da ezaguna batez ere 2015etik rekin Jaka Horien mugimendua, baita eskuin muturreko taldeen inguruko ikerketak ere."}
{"id": "1056872", "revid": "56334", "url": "https://eu.wikipedia.org/wiki?curid=1056872", "title": "Fruta almibarretan", "text": "Fruta almibarretan, fruitu freskoak, mertxika, abrikota, gerezia... kontserbatzeko modu bat da. Kontserbatzearekin batera, kozinatu egiten ditugu eta almibarrak ematen dien azukrearekin gozoagoak geratzen dira. Fruitu zuritua edo ez, osoak, erdibituak edo zatituak, almibar arin batean egositakoak eta bertan kontserbatzen dira."}
{"id": "1056873", "revid": "56334", "url": "https://eu.wikipedia.org/wiki?curid=1056873", "title": "Gianduja", "text": "Gianduja bonboiak edo bestelako betegarri gozoak egiteko erabiltzen den krema lodia dugu. Txokolate estalduraren %60 eta pralinearen %40 nahasiz egiten da. Likore edo pattar pitin bat ere gehitzerik dago lurrina emateko. \nGianduja krema errezeta.\n400 g egiteko."}
{"id": "1056875", "revid": "116477", "url": "https://eu.wikipedia.org/wiki?curid=1056875", "title": "Estaltzeko txokolate", "text": "Estaltzeko txokolatea edo txokolate estalki gozogintzan erabiltzen den txokolatea dugu, ohiko beste txokolateak baino koipe gehiago duena eta horrela urtzeko aukera ematen duena. Gaur egun, estalki beltza, esneduna, zuria, arrosa, laranja.. kolore mota guztietako estalkiak eros daitezke.\nEstaltzeko txokolate motak.\nEstaltzeko txokolate beltza.\nKakao ore lehor kopuruak ezin du %35 baino gutxiago izan. Gantz kopuruak ez luke %31 baino gutxiago izan beharko. Bestelako osagai lehorren estraktuak ere gehitzen zaizkio.\nEstaltzeko txokolatea esnearekin.\nGantz kopuruak ez du %31tik jaitsi behar. Kakao ore lehor kopuruak ez du %25era jaitsi behar. Esneki lehorren estraktuak berriz, ezin du %14 baino gutxiago izan. Bestelako osagai estraktuak ere izan ditzake.\nEstaltzeko txokolate zuria.\nGantz kopuruak ez du %20 tik gutxitu behar. Esneki lehorren estraktua berriz ezin du %14 baino gutxiago izan.\nEstaltzeko koleretako txokolateak.\nKoloratzaileen bitartez lortzen dira kolore desberdineko estalkiak, laranja...Txokolate arrosak ez du gehigarririk eta ez koloragarririk, guztiz naturala da eta kakao rubyaren hazitik lortzen da. Txokolate mota hau ez da oso ohikoa.\nIkus, gainera.\nTxokolatea"}
{"id": "1056878", "revid": "42829", "url": "https://eu.wikipedia.org/wiki?curid=1056878", "title": "Aurora Rodr\u00edguez Carballeira", "text": "Aurora Rodr\u00edguez Carballeira (Ferrol, Coru\u00f1a, 1879ko apirilaren 23a - Ciempozuelos, Madril, 1955eko abenduaren 28a) Hildegart Rodr\u00edguez Carballeiraren ama izateagatik historian sartu zen emakume espainiarra izan zen. Hildegart Rodr\u00edguez Carballeiraren ama, esperimentu zientifiko gisa hartu zuen alaba, eta, bere nahien arabera, etorkizuneko emakumea ordezkatu behar zuen.\nBiografia.\nAdinari buruz gezurra esan arren, eta bertsio asko izan arren, 1879an jaio zela uste da, Magdalena kaleko familia-etxean. Beti pena zuen hezkuntza formalik ez izateagatik (eta horixe izango zen alabarekin esperimentatzeko arrazoia, eta ahal zituen ikasketa guztiak emateko arrazoia). Ikasketen ordez, aitaren liburutegi ugaria, ideia liberal eta aurrerakoikoak, batez ere sozialista utopikoak, irakurri zituen. \nIbilbidea.\nBere ahizpa Josefak seme bat izan zuen ezkongabe, Pepito Arriola, eta Auroraren zaintzapean utzi zuen (hamasei urte zituen). Hark hezi egin zuen, haur prodijio bihurtu zen arte. Orduan, amak erreklamatu eta Madrilera eraman zuen, eta musikari-lanetan izugarrizko arrakasta izan zuen. Horrek sendotu egin zituen Aurora Rodr\u00edguezen ideia erreformatzaile eta eugenesikoak, emakumearen eskubideez zuen kezkaz gain. Emakume bat baldintza ezin hobeetan hazteko proiektua asmatu zuen, bere ideiengatik eredu izatera iritsiko zen emakumea. Etorkizuneko umea erreklamatzerik izango ez zuen aita baten bila ibili zen: Mar\u00eda Rosa Cal Mart\u00ednez irakasleak argudioei esker ezarri ahal izan zen Alberto Pall\u00e1s izeneko apaiz castrense leridarra izan zela esperimenturako 'aita', \u00ablaguntzaile fisiologikoa\u00bb, eta harekin hiru elkarketa fisiko izan zituela (Auroraren arabera), haurdunaldiaz ziur egon arte. Orduan, Madrilera joan zen alabari berak prestatutako bizitza emateko.\nHasieran, esperimentuak Auroraren itxaropenak bete zituen. Hildegart nazioarteko ospetsu bihurtu zen. Jaso zuen hezkuntzak eman zion askatasunak konpromiso politiko sakona hartzera eraman zuen eta amarengandik bereizten saiatu zen arte; izan ere, amaren erotasunak (ustezko konspirazio batek, bere 'haragi-eskultura' suntsitzeko) eta alaba galtzeko beldurrak bultzatuta, 1933ko ekainaren 9an hil egin zuen, lau tiro emanda, lotan zegoela. Inoiz ez zen damutu bere hilketaz, eta berriro ere egingo zuela esaten zuen. 26 urteko kartzela-zigorra ezarri zioten, eta Ciempozuelosko zentro psikiatrikoan bete zuen. \nBere historia-medikoa 1977an aurkitu arte, uste zen gerran desagertu zela, baina 1955eko abenduaren 28an hil zen minbiziz zentro psikiatrikoan. Hilobi arrunt batean lurperatu zuten."}
{"id": "1056879", "revid": "64511", "url": "https://eu.wikipedia.org/wiki?curid=1056879", "title": "Nekane", "text": "Nekane euskarazko emakumezko pertsona-izena da, Deun-ixendegi euzkotarra lanean aipatua lehen aldiz eta han gaztelaniazko \"Dolores\"-en baliokidetzat proposatzen den izena. Andre Maria Doloreetakoaren adbokazioetan, Mariaren zazpi nekeen irudiarekin du erlazioa.\nEspainiako iritzi nazionalistan, mespretxuz erabili izan da \"Las Nekanes\" terminoa euskal emakumezko abertzale batzuen irudia kritikatzeko orduan, adibidez Antonio Burgos edo Arturo P\u00e9rez-Reverteren idazkietan."}
{"id": "1056880", "revid": "96586", "url": "https://eu.wikipedia.org/wiki?curid=1056880", "title": "Irene Ferreiro", "text": "Irene Ferreiro Garc\u00eda (Madril, 2001eko maiatzaren 4a) aktore eta idazle espainiarra da. 2018an egin zen ezagun Skam Espa\u00f1a telesailean Crisen papera interpretatzeagatik. Aurrez 2017an Manel Navarroren \"Keep on falling\" bideoklipean azaldu zen.\nBiografia.\nHaurra zela amak hainbat casting-etara eraman zuen. Interpretazio ikasketa egin ondoren 2018an Norvegiako Skam telesailaren bertsio espainiarreko protagonistetako bat bihurtu zen.\n2020an \"Voces que se ahogan en el silencio\" poema liburua argitaratu zuen."}
{"id": "1056881", "revid": "42829", "url": "https://eu.wikipedia.org/wiki?curid=1056881", "title": "Hildegart Rodr\u00edguez Carballeira", "text": "Hildegart Rodr\u00edguez Carballeira, jaiotzez Hildegart Leocadia Georgina Hermenegilda Mar\u00eda del Pilar Rodr\u00edguez Carballeira (Madril, 1914ko abenduaren 9a - ibidem, 1933ko ekainaren 9a), bere amak, Aurora Rodr\u00edguez Carballeirak, \u00abetorkizuneko emakumearen eredu\u00bb gisa sortutako neskato miresgarria izan zen. PSOEko militantzia politiko goiztiarragatik eta geroago Alderdi Errepublikano Demokratiko Federalean egindako lanagatik nabarmendu zen, baita Sexu Erreformarako Mundu Ligan egindako lanagatik ere.\nBi urte zituenetik irakurtzen zuen, hirurekin idazten zuen, eta hemezortzi urterekin merezimendu-kopuru izugarria zuen bizkarrean. Zuzenbidean lizentziaduna eta bikain puntuatua, Espainiako abokaturik gazteena zen eta bi karrera berri ikasten aritu zen: Filosofia eta Letrak eta Medikuntza. Bigarren Errepublikako lehen biurtekoan politika sozialistarekin izandako desengainuaren ondorioz, PSOE utzi zuen, haren gazteen lehendakariorde izan baitzen, eta estremismo errepublikanoan sartu zen. Denborarekin marxismoaren kritikoa bihurtu zen, planteamendu anarkistagoetara hurbilduz. Argitaratu zituen hamabost liburuak, besteak beste, sexologiari buruzkoak, ezagutu eta baloratu egiten zituzten Magnus Hirschfeld, Havelock Ellis, Herbert George Wells, Gregorio Mara\u00f1\u00f3n, Jos\u00e9 Ortega y Gasset edo Juan Negr\u00edn bezalako pertsonek. Hainbat egunkari eta aldizkaritan ere idatzi zuen, \"El Sozialista, La Tierra, Estudios, Sexualidad, Orto, Innovaci\u00f3n, La Libertad, Gaceta M\u00e9dico, Heraldo de Madrid\" eta beste argitalpen batzuetan.\nEtorkizun handiko ibilbide hori 1933ko ekainaren 9an zapuztu zen, amak hil zuenean, beldur baitzen bien arteko harremanak okerrera egiteak Hildegart desbideratu egingo zuela berak sortu zuen bide zuzenetik. Aurorak hiru aldiz egin zion tiro alabari buruan, eta bat bihotzean, ohean lo zegoela.\nBiografia.\nHaurtzaroa.\nHildegart Galiziako Ferrol herrian (Coru\u00f1a) sortu zuten Aurora Rodr\u00edguez Carballeira sozialistak eta berak bakarrik aukeratutako guraso biologiko batek. Alberto Pall\u00e1s Montseny izeneko apaiz castrense leridarra izan zen. Ama, haurdun zegoela ziurtatu ondoren, Madrilera joan zen bizitzera. Hantxe jaio zen Hildegart 1914ko abenduaren 9an, Juanelo kaleko 3. zenbakian. Amaren ideia-multzo bitxiaren artean uste sendo bat zegoen: haurrak ez ziren erregistroan inskribatu behar, baina azkenean bai. Hildegart jaio eta askoz beranduago, 1915eko apirilaren 29an inskribatua dago. Ama militante ateoa izan arren, martxoaren 23an bataiatua izan zen.\nSorrerako partidan \"Hildegart Leocadia Georgina Hermenegilda Mar\u00eda del Pilar Rodr\u00edguez Carballeira\" agertzen da, nahiz eta lehen izena bakarrik erabili zuen. Haren amak beti esan zuen Hildegart-ek, alemanez 'Bingengo Hildegarda' santuaren izen ezaguna \"Jakituriaren Lorategia\" esan nahi zuela , baina ezerk ez du justifikatzen baieztapen hori (hala ere, \"borrokan laguntzen duen amabirjina heroikoa\" esan nahiko luke, baina grafia okerrarekin). Lau urte arte apaiz-aitak bisitatu zuen, Aurora haren eraginaz susmatzen hasi eta debekatu egin zion arte.\nEkintzailea.\nOso gaztetatik, Hildegart aktiboki hasi zen lanean PSOEn eta UGTn. Oinarriko jendearen jarraitzaile asko izan zituen, kupulak errezeloz begiratzen zion arren eta bere presentzia publikoa gutxitzen saiatzen zen arren. 1932an \"La Libertad\" egunkarian gutun bat argitaratu zen, PSOEk hautagai atzerakoi batekin egindako aliantza bat gogor kritikatzen zuena, eta, horren ondorioz, kanporatu egin zuten. Horren ondoren, Alderdi Federaleko kide bihurtu zen, baita 'sozialentxufisten' kritikari sutsua ere.\nIraultza sexuala.\nHildegart bere garaiko pertsona aktiboenetako bat izan zen Espainian sexu-erreformarako mugimenduan, eta Europako abangoardiarekin lotuta egon zen gai horretan, Havelock Ellis, Magnus Hirschfeld, Norman Haire eta Jonathan Leunbachekin, besteak beste. Gregorio Mara\u00f1\u00f3n doktorea buru zuen Sexu Erreformarako Espainiako Liga sortu zenean, idazkari hautatu zuten. Hamasei monografia argitaratu zituen, besteak beste, 8.000 ale saldu zituen \"Profilaxi antikontzepzionala\", Madrilen bakarrik, argitaratu eta lehen astean. Garaiko Europako pertsona ospetsuekin, besteak beste H. G. Wells-ekin, harreman estua izan zuen Madrilera joan zenean, eta Londresera idazkari gisa eramateko asmoarekin, amarengandik banandu eta bere potentziala garatzeko asmoarekin, Aurorak inguruan ikusten zituen konspirazio paranoikoak sortu zituen.\nAmaiera.\nGarai batean hainbat teoria agertu ziren arren, besteak beste, Abel Vilella izeneko idazle sozialista gazte batekin ustez izandako maitasun-harremana. Dirudienez, eta bere amaren kontakizunarekin bat dator: bien arteko harremana oso hondatuta zegoen, batez ere amaren paranoiak aurrera egin zuelako. Izan ere, paranoia-kexu zen mundura ekarri zuela emakumearen egoeraz arduratzeko, \"eta eta ez gizarte- eta komun-gaiez arduratzeko\". Hainbat aldiz saiatu zen Hildegart amarengandik bereizten, eta amak bere buruaz beste egiteko mehatxuekin erantzuten zion. 1933ko ekainaren 9an, gauean, Hildegart ohean lo zegoela, amak hiru tiro egin zizkion buruan eta bat bihotzean, eta hil egin zuen. Aurorak alaba bere proiektutik aldentzen zela ikusi zuenean, suntsitzea erabaki zuen: Eskultoreak, bere lanean akatsik txikiena aurkitu ondoren, suntsitu egiten duen gisa. \nAurora 26 urteko kartzela-zigorra ezarri zioten hilketagatik. Espetxe gehiena Ciempozuelosko zentro psikiatrikoan bete zuen, eta 1955ean hil zen.\nLiteratura-lana.\nHildegartek hamasei monografia argitaratu zituen, eta 150 artikulu baino gehiago Sozialista, \"Askatasuna\", Berrikuntza (Gazte \"Sozialisten\" organoa) eta \"Lurra\" bezalako egunkarietan. Bere monografiak nazioarteko sexu-erreformatzaile garaikideen lanen zati propioez eta kopiez osatuta daude. Horietako batzuk hil ondoren berrargitaratu ziren."}
{"id": "1056885", "revid": "58701", "url": "https://eu.wikipedia.org/wiki?curid=1056885", "title": "Bizi-funtzioak", "text": "Bizi-funtzioak, biologian, espezieak egin behar dituen hiru prozesu edo funtzioak dira: nutrizioa (arnasketa barne), interakzioa (harremana), ugalketa sexuala eta asexuala."}
{"id": "1056896", "revid": "56334", "url": "https://eu.wikipedia.org/wiki?curid=1056896", "title": "Ekinokzioa", "text": ""}
{"id": "1056898", "revid": "56334", "url": "https://eu.wikipedia.org/wiki?curid=1056898", "title": "Pasio Maisua", "text": "Pasio Maisua () freskoen margolari anonimo bat eta bere lantegia izendatzeko erabiltzen den izena da, XV. mendean Gotlanden jardun zuena. Berrogeita hamar bat elizatan egindako lanak artistari egotzi dizkiote. Kristoren Pasioaren Maisuaren estiloa eskematikotzat eta are primitibotzat jo izan da. \nArtistak identifikatutako lanak, besteak beste, Anga, Etelhem, Gammelgarn eta H\u00f6rsne elizetan aurki daitezke. "}
{"id": "1056901", "revid": "69297", "url": "https://eu.wikipedia.org/wiki?curid=1056901", "title": "Juan Jos\u00e9 Cobo", "text": "Juan Jos\u00e9 Cobo Acebo (Torrelavega, 1981eko otsailaren 11) espainiar txirrindulari ohia da. Garaipenik nabarmenena 2011ko Espainiako Vuelta izan zen, baina 2019ko uztailean titulu hau deuseztatua izen zen, UCIk dopinagatik erruduntzat jo ondoren. Eskalatzaile bikaina zen, erlojupekoetan ere ongi moldatzen zena.\n2019ko ekainaren 19an, UCIko arduradunek jakitera eman zuten, Cobo dopin delitu batengatik erruduntzat jo zutela, pasaporte biologikoko datuetan oinarriturik.\nKirol ibilbidea.\n2003an, Cobo 23 urtez azpiko Espainiako erlojupeko txirrindularitza txapelketan gailendu zen. Atenaseko Europako Txapelketan eta Hamiltongo Munduko Txapeletan parte hartzeko hautatua izan zen. Europako Txapelketan laugarren amaitu zuen, Markus Fothen irabazlearengandik 30 segundora. Munduko Txapelketan Isidro Nozalekin parte hartu zuen erlojupeko proban 33. postua eskuratuz. Irailean, Vini Caldirola talde profesionalean aritu zen, proban.\n2004an, Cobo profesionala bilakatu zen Saunier Duval-Prodir talde sortu berrian, Mauro Gianetti kirol zuzendaria zelarik. Denboraldiko emaitzarik onena Japoniako Kopako 9. postua izan zen.\n2005ean, lehenbizikoz Itzuli handi batean parte hartu zuen, Italiako Giroan.\n2007an, Euskal Herriko Itzulia irabazi zuen eta bi etapatan ere gailendu zen. Lehenbiziko etapa irabazi eta elastiko horia jantzi zuen, baina 3. etapan \u00c1ngel Viciosori utzi behar izan zion. 5. etapan beste garaipen batek lidergoa eman zion berriro, eta 6. etapako erlojupekoan eustea lortu zuen, Itzuliko garaipena eskuratuz. Cobok Frantziako Tourrean parte hartu zuen, etapa bat lortzeko asmoarekin. Helburua lortu ez bazuen ere, sailkapen orokorreko 20. postuan amaitu zen.\n2008an, Saunier Duval taldearekin oraindik ere, denboraldi hasiera apala osatu zuen, baina 2. iritsi zen Frantziako Tourreko Hautacamen amaituriko etapan, Leonardo Piepoli taldekidearen atzean. Mendiko etapa honetako erakustaldi hau egin arren, Cobok Tourra utzi behar izan zuen, taldearekin batera, Riccardo Riccomo taldekide italiarrak kontrol batean positibo eman ondoren. Beranduago, etapa horren garaipena eman zioten, Piepolik ere, positibo eman zuelako. Saunier Duval taldea babeslez aldatu zen, Scott-American Beef bilakatuz, baina taldeak ez zuen Espainiako Vueltan parte hartzeko gonbidapenik jaso.\nTaldeak Fuji-Servetto izen berria hartu zuen, 2009ko hasieran. Cobo taldean gelditu eta taldeburua bilakatu zen, Espainiako Vueltan 10. postuan sailkatuz eta etapa bat irabazi zuelarik. Taldeak ez zuen Tourrerako gonbidapenik jaso. Denboradiaren amaieran, Mendrision jokatutako Munduko erlojupeko txapelketan parte hartu zuen.\n2011an, taldeak Espainaiko Vueltarako gonbidapena jaso eta Cobo aukeratua izan zen, Denis Menxov taldeburuari laguntzeko. Anglirun amaitu zen 15. etapa irabazi ondoren, elastiko horia jantzi eta taldeburua bilakatu zen. Cobok lidergoari eutsi zion, Chris Froomeren erasoaldi guztiei aurre eginez eta 13 segundu eskasekoko aldea mantenduz. Froomek egindako erasoaldirik zailena, 17. etapako azken kilometrokoa izan zen, Cobo atzean gelditu zen, baina helmugara iritsi baino metro batzuk lehenago, Froomeren parera heltzea lortu zuen.\n2011ko amaieran Geox-TMC taldea desagertu zen eta 2012rako, Cobo Movistar taldearekin fitxatu zen. Garaipenik gabeko urtea izan zen, Frantziako Tourrean parte hartu eta 30. amaitu zen. Espainiako Vueltarako taldeko liderra izan behar zuen, aurreneko urteko garaipena defendatzeko asmoz, baina lidergoa laster aldatu zen Alejandro Valverderengana, azken honek, hasierako etapatan, Cobok baino hobeto jokatu ondoren. Cobok Valverderi lagundu zion 2. postua eskuratzen, bera 67. amaitu zelarik.\nCobok Movistar taldea 2013ko denboraldiaren amaieran utzi eta 2014 urterako Torku Sekerspor taldearekin fitxatu zen. Denboraldi honen amaieran erretiratu zen.\nDopina.\n2019ko ekainaren 18an, pasaporte biologikoko datuek frogatu zuten, kirol jarduna hobetzeko drogak erabili izan zituela, beraz Coboren Vueltako garaipena eta beste emaitza batzuk bertan behera gelditu ziren, alde batetik 2009ko abuztuaren 29a eta 2009ko irailaren 27 artean eta bestetik 2011ko abuztuaren 20a eta 2011ko irailaren 11 artean. \nErabaki honen ondorioz, 2009ko Vueltako 10. postua ere, deuseztatua izan zen. Cobok 30 eguneko epean apelaziorik egin ez zuenez gero, 2011ko Vueltako garaipena, ofizialki kendu zioten 2019ko uztailaren 18an."}
{"id": "1056902", "revid": "119347", "url": "https://eu.wikipedia.org/wiki?curid=1056902", "title": "Slavutytx", "text": "Slavutytx () Ukrainako iparraldeko eta bat da, 1986ko Pripiat hiritik gertu gertatutako hondamendiaren ostean Txernobylgo Zentral Nuklearreko ebakuatutako langileentzat propio eraikitakoa. Geografikoki Txernihiv Oblastaren barruan kokatuta dagoen arren, Slavutytx Kyiv Oblastaren menpe dago, administratiboki; hala, Vyxhorod Raionaren parte da. 2021ean, hiriak 24,685 biztanle zituen."}
{"id": "1056903", "revid": "65203", "url": "https://eu.wikipedia.org/wiki?curid=1056903", "title": "William Petty (Shelbourneko II. markesa)", "text": ""}
{"id": "1056904", "revid": "688", "url": "https://eu.wikipedia.org/wiki?curid=1056904", "title": "Slavutytxeko gudua", "text": "Slavutytxeko gudua 2022ko Ukrainaren inbasioaren parte izandako Kieveko erasoaldian gertatutako gudu militar bat izan zen, Slavutytx hiriaren kontrola helburua zuena, Txernobilgo Bazterketa Eremuko langileentzat horretarako eraikitako kokagunea. Errusiako Indarrek hiria erasotu eta setiatu zuten 2022ko martxoan zeharreko bederatzi egunetan zehar, ukrainar defendatzaileak hiritik kanpo bultzatuz. Konotopen bezala, errusiarrek Ukrainako agintariekin adostu zuten hirira ez sartzea, bizilagunek errusiar indarrei zein okupazioari aurka ez egitearen truke.\nDenbora-lerroa.\nHasiera-setioa eta krisi humanitarioa.\nErrusiako Indarrek Slavutytx inguratu zuten martxoaren 18an, hiria setiatuz eta hiritik kanpoko janari eta sendagai guztien sarrera moztuz. Hiriko elektrizitate-hornidura eten zen; honi erantzunez, \"Ukrenergo\"ko langileek kaltetutako elektrizitate-lineak konpondu zituzten, hiria berriro konektatzeko. Orduan, Errusiako Indarrek berriro kaltetu zituzten linea horiek. Hiriaren kanpoaldean, gainera, segurtasun-kontrolak jarri zituzten, nahiz eta hiritik zibilak ebakuatzea ezinezkoa izan.\nBorrokak areagotu egin ziren Slavutytx-eremuan martxoaren 23an, Errusiako Indarrek hiriaren kanpoaldeko segurtasun-kontrol batean tiro egin ostean. Slavutytxeko aldirietako bonbardaketek hurrengo egunean jarraitu zuten ere, setiatutako hiriaren barne-baldintzekin \"hondamendi humanitario\" gisa deskribatzen ziren bitartean. Martxoaren 25ean, frankotiratzaile errusiarrak hirian infiltratu zirela jakinarazi zuten; ondorioz, Slavutytxeko Udalak etxeratze-agindua ezarri zuen, bizilagunei hirian zehar mugitzea debekatuz.\nGudu-amaiera eta Errusiaren erretiratzea.\nMartxoaren 26an, Errusiako Indar Armatuak Slavutytxen sartu ziren aurkaririk gabe, kanpoaldeko kontrol-gune armatuak eraso ostean. Errusiako Indarrek hiri-ospitalea bereganatu zuten lehenik. Errusiako tropek Juri Fomitxev, Slavutytxeko alkatea, bahitu zutela jakinarazi zuten orduan; hala ere, Fomitxev handik gutxira kaleratu zuten, Errusiako inbasioaren aurka egun horretan bertan hiri-plazan egin zen protesta-elkarretaratze bat gelditzeko, non hiriko 5,000 bizilagun baino gehiagok hartu zuten parte. Tropa errusiarrek protesta abisu-tiroak jaurtiz eta jendetzara \"flash\"-granadak jaurtiz eten zuten, non, gutxienez, zibil bat zauritu zen. \"Flash\"-granadetatik ihesi zihoazen manifestarien irudiak sarean zabaldu ziren nazioartean; izan ere, zibilen protesta-elkarretaratze baketsu baten aurkako erasoa balizko gerra-krimen bat izan daiteke.\nProtesta-agerraldian, Slavutytxeko alkateak hiri barruan indar militarrik edo armarik ez zegoela ziurtatu zien Errusiako Indarrei; ondorioz, erretiratu behar zirela esan zuen. Honi erantzunez, Errusiako Indarrak hirigunetik hiriko kanpoaldeko auzoetara erretiratu ziren.\nSlavutytxeko alkateak onartu zuen errusiar indarrek hirian armak bilatzeko baimena eman ziela, lehen hauek hiritik erretiratzea ados zezaten. Prozesu hau martxoaren 27an amaitu zen, eta, ondorioz, Errusiako tropak Slavutytxetik irten ziren. Ondoren, korridore humanitarioak ezarri ziren, hornigaiak eta laguntza humanitarioa hirian sartu ahal izateko eta zibilei, bederatzi egunetan lehen aldiz, ebakuatuak izateko aukera emateko."}
{"id": "1056908", "revid": "1545", "url": "https://eu.wikipedia.org/wiki?curid=1056908", "title": "Corinne Suter", "text": "Corinne Suter (Schwyz Suitza, 1994ko irailaren 28a) Suitzako eskiatzaile alpinoa da, abiadura probetan espezializatua.\nBere ibilbidea, 2022an jaitsierako olinpiar txapeldun eta 2021ean jaitsierako munduko txapeldun tituluek koroatu dute.\nGainera, Super Gn brontzezko dominadun eta jaitsieran zilarrezko dominadun 2019ko Munduko Txapelketan eta Super Gn zilarrezko dominadun 2021eko Munduko Txapelketan ere bada. 2020an, bi globo txikiren irabazle (jaitsieran eta super Gn).\n2011ko azarotik Munduko Kopan lerrokatuta, 2014ko abenduan lehen aldiz puntuetan sailkapena, lehenengo goiko 5en artean 2015eko abenduan eta lehen podiuma 2019ko otsailean Crans-Montanan \u00c5reko Munduko Txapelketan lortu zituen bi dominaren ostean. Munduko Kopako lehen garaipena, 2020ko urtarrilaren 11n lortu zuen, Altenmarkt-Zauchensee-ko jaitsieran irabazita, eta, hilabete geroago, 2020ko otsailaren 9an, bere lehen garaipena super Gn, Garmischen.\nBiografia.\nSchwyzen jaio zen 1994ko irailaren 28an, Corinne Suterrek Ibergeregg estazioan eskiatu zuen bere hiru anaiekin lau urtetik aurrera.\nBere lagun baten aholkuari esker, eski klubean sartu, eta eski-lasterketetan hastea erabaki zuen. Dena den, debutean, bere izaera \u00abatseginak\u00bb, bere gertukoen ustez, moteldu egin zuen eski alpinoa bezain kirol indibidual batean. .\n2009ko azaroan, bere lehen FIS lasterketetan parte hartu zuen, eta, 2010eko urtarriletik aurrera, Europako Kopan. 2010eko abenduan lortu zuen bere lehen goiko 10a lehiaketa horretan, Saint-Moritzeko jaitsieran. Ondoren, 2011ko junior mailako Munduko Txapelketan parte hartu zuen; bederatzigarren izan zen super Gn; hogeigarren, jeitsieran, eta, 2011ko Europako Gazte Olinpiar Jaialdiko eslalomean, zazpigarren sailkatu zen.\nMunduko Kopako debuta.\n2011ko irailean Zelanda Berriko Txapelketako eslalom erraldoia irabazi ostean, Suterrek Munduko Kopako lehen lasterketetan parte hartu zuen azaroan, Aspen-en, baina ez zuen, ez eslalom, ez eta eslalom erraldoia amaitu. Hala ere, eslalom erraldoian, podiuma lortu zuen leku berean jokatzen diren Ipar Amerikako Kopako lasterketetan. Abenduan irabazi zuen bere lehen Europako Kopako lasterketa: eslalom erraldoia, Valtournenche-n. 2012ko junior mailako Munduko Txapelketan, laugarren postua lortu zuen super Gn, eta hirugarrena, konbinatuan. 2012ko Suitzako Txapelketan, bigarren geratu zen hiru aldiz.\nCorinne Suterrek super Gko zilarrezko domina irabazi zuen 2013ko Munduko Junior Txapelketan. Hurrengo denboraldian, junior mailako munduko txapeldun izan zen super Gn eta jeitsieran, eta bi diziplina horietako sailkapenak irabazi zituen Europako Kopan; horri esker, bigarren izan zen sailkapen orokorrean. Suitzako Txapelketan ere, lehen titulua lortu zuen. 2014ko abenduaren 5ean, Munduko Kopako bere lehen puntuak lortu zituen Lake Louiseko aldapan 30 postuan amaituta. 2015eko urtarrilean, erori, eta tibia-burua zauritu zuen, eta horrek bere denboraldia amaitutzat ematera behartu. Suspertze garaian, entrenatzaile mental bat deitzea erabaki zuen.\n2015-2016 denboraldian, bost aldiz sailkatu zen lehen 10en artean Munduko Kopan. 2016ko otsailaren 7an, Garmisch-Partenkirchen-eko super Gn erori egin zen. Buru-konmozio eta ezker izterreko ubeldura batek, atsedena hartzera behartu zuten, baina, bi aste geroago, Munduko Kopara itzuli zen. 2016ko abenduaren 3an, laugarren postua lortu zuen Lake Louiseko aldapan, eta hori zen ordurarteko Munduko Kopako emaitzarik onena. 2017ko irailean, berriro erori zen denboraldi-aurreko prestaketetan, Txilen, eta ezkerreko erpuruan ebakuntza egin behar izan zioten. Denboraldian, birritan amaitu zuen Munduko Kopako lehen 10en artean. 2018ko Olinpiar Jokoetan, hamazazpigarren izan zen super Gn, eta, seigarren, jaitsieran.\n2019: \u00c5reko \"klika\".\n2018ko udan, Suterrek odol-infekzio bat izan zuen, eta lau egun eman zituen ospitalean. Infekzioak oina anputatu beharra izan zezakeen, baina, ondoriorik gabe, ihes egin zion arriskuari. Ia bi hilabeteko entrenamendua galdu zuen. 2019ko urtarrilean Munduko Kopan, laugarren postua lortu zuen birritan.\nOrdurarte Munduko Kopako podium batera igo gabe egon arren, bi domina irabazi zituen \u00c5re-n ospatutako 2019ko Munduko Txapelketan: brontzea super Gn eta zilarra jaitsieran. Memento hori bere karrerako inflexio puntu gisa identifikatzen du, eta, gertaera horretatik aurrera, azkenean, bere buruan sinesten duela dio, aurretik alderantziz zen bitartean.\n2019ko otsailaren 23an, hasieran Crans-Montanako jeitsieran bosgarren sailkatu bazen ere, Suter hirugarren mailara birsailkatu zuten denborak zuzendu ostean; horrela, Munduko Kopako proba baten podiumean aurkitu zen lehen aldiz.\n2020: Jaitsierako lehen globoa.\n2019-2020 Munduko Kopako denboraldian, aurreko postuetan ari da burutzen abiadurako bere bi espezialitateetan. Jaitsieran, 2020ko urtarrilaren 11n Altenmarkt-en lortu zuen lehen garaipenaz gain, lau podium lortu zituen; sistematikoki sailkatu zen goiko 10en artean (bere emaitzarik txarrena 9. postua izan zen Bansko-n), hainbeste, non lasterketa baten faltan, jada ezin zaio espezialitateko sailkapenaren burutik kendu, eta, horri esker, bere ibilbideko lehen kristalezko globo txikia irabazteko aukera du. Txapel hau irabazten duen lehen eskiatzaile suitzarra izango da, Chantal Bournissen-ek 1991n lortutakoaren ondoren. Negu bereko otsailaren 9an, Garmisch-en, lehen garaipena lortu zuen super Gn; diziplina horretan, hiru podium lortu zituen, eta inoiz ez zen 6. postua baino atzerago sailkatu; horrek Super G sailkapeneko lehen postua eman zion, eta, lasterketa baten faltan, 20 puntuko aldea zuen Federica Brignone-rekiko; lasterketa hori Cortina d'Ampezzoko finaletan ospatuko da, baina, Covid-19 koronabirusaren agerraldiaren ondorioz, bertan behera geratuko dira. Hala, Corinne Suterrek super Gren kristalezko globoa ere irabaziko du.\n2021: Munduko Txapelduna.\n2020-2021 denboraldian, Corinne Suterrek garaipena lortu zuen Val d'Is\u00e8reko jaitsieran, bere bigarrena diziplinan eta bere ibilbideko hirugarrena; zazpi podium lortu zituen, guztira, jeitsieran eta super Gn; horrek sailkapen orokorreko 8. postua ematen dio, eta abiadurako bi probetako podiumak (2. jaitsieran, Sofia Goggia-ren atzetik eta 3. Super Gn bere herrikide Lara Gut-Behrami-ren eta Federica Brignoneren atzetik).\nBaina, batez ere, jaitsierako Munduko Txapeldun tituluak koroatu zuen negua, 2021eko otsailaren 13an Cortina d'Ampezzoko Olimpia Delle Tofane irabazi zuenean, Kira Weidle-ri irabaziz 20 ehuneneko aldearekin, Lara Gut-Behramik brontzea lortuko du 37 ehunenera. Azken honek super Ga irabazi zuen Cortinan, eta Corinne Suterrek zilarrezko domina lortu zuen, harengandik 37 ehuenera; beraz, 2021eko mundialez geroztik, bera da espezialistarik onena abiaduran.\n2022: Txapeldun olinpiarra.\nZermatten Super G entrenamenduetan bi tibietan zaurituta, Corinne Suter pittin bat atzeratuta dago 2021-2022 denboraldian, abenduan Lake Louisen 5. eta 3. postuak izan arren. Bere ahalmenaren % 70 edo 80an baino ez dagoela adieraziko du. Urtarrilera arte, ez zen bere benetako formara itzuli, Zauchensee-n podium batekin eta Cortinan bi goiko 5eko posturekin, eta urtarrilerarte ez zuen bere lehen garaipena sinatu, Garmisch-n, bere herrikide Jasmine Fluryren aurretik.\n2022ko otsailaren 15ean Pekinen, jaitsierako txapeldun olinpiarra izan zen, jokoetan bere lehen domina lortuz, 16 ehunenez irabazi zion Sofia Goggia txapeldunari, Munduko Kopan diziplinako nagusi izan baina olinpiar jaitsiera honetan lesionatuta korritu zuenari.\nSuitzako Super G txapelduna izango da, hirugarren aldiz, 2022ko martxoaren 25ean, Jasmina Suter eta Michelle Gisinen aurretik irabaziz.\nEmaitzak.\nMunduko Kopa.\n19 podium, 4 garaipen barne\nSuitzako Txapelketak.\nJaitsieran txapeldun 2014 \nJaitsieran txapeldun 2017\nSuper Gn txapeldun 2017\nJaitsieran txapeldun 2019\nSuper Gn txapeldun 2019\nSuper Gn txapeldun 2022\nSuper Gn txapeldunorde 2012\nEslalomean txapeldunorde 2012\nKonbinatuan txapeldunorde 2012\nSuper Gn txapeldunorde 2013\nJaitsieran 3. 2016"}
{"id": "1056909", "revid": "56334", "url": "https://eu.wikipedia.org/wiki?curid=1056909", "title": "Lebedyn", "text": "Lebedyn () Ukrainako Sumy Oblasteko hiri bat da, Sumy Raionean kokaturikoa. 2020ko uztaila baino lehen, Lebedynek Lebedyn Raioneko administrazio-zentro gisa balio zuen; hala, administratiboki, oblast-mailako garrantziko hiri gisa hartzen zen eta, beraz, ez zen raionaren parte. 2021eko biztanleria-estimazioaren arabera, hiriak 24,238 biztanle ditu. Hiri-nguruan aire-base bat dago, bai eta tren-geltoki bat ere."}
{"id": "1056910", "revid": "336", "url": "https://eu.wikipedia.org/wiki?curid=1056910", "title": "Eddie Albert", "text": "Edward Albert Heimberger (Rock Island, Illinois, 1906ko apirilaren 22a - Pacific Palisades, Kalifornia, 2005eko maiatzaren 26a) estatubatuar aktorea izan zen. Oscar sarietarako bi izendapen izan zituen, 1954an eta 1973an. Pazifikoko frontean borrokatu zen Bigarren Mundu Gerran."}
{"id": "1056911", "revid": "147213", "url": "https://eu.wikipedia.org/wiki?curid=1056911", "title": "Fazeria", "text": "Fazeria, edo fazerien araubidea, Nafarroako zuzenbide pribatuko figura bat da, eta gaur egun, Foru Berrian honela definitzen da: \"Jabetza publiko edo pribatuko finka batzuen arteko elkarrekiko zortasuna\". Foru Berrian ezarritako itunen bidez arautzen da.\nFazeria araubidea duten lurrei lurralde fazero deitzen zaie. Fazeria komunitatea izendatutako erabiltzaileek osatzen dute, eta aprobetxamendu tekniko jakin baterako da. Nafarroako Toki Administrazioari buruzko 6/1999 Foru Legean, toki-erakunde izaera aitortzen zaie inongo udalerritan sartuta ez dauden zenbait lurralde faziali. Berezko balioei kalteak ekiditeko lurralde horien administrazioa, batez ere Nafarroako Foru Gobernuaren esku dago."}
{"id": "1056912", "revid": "137486", "url": "https://eu.wikipedia.org/wiki?curid=1056912", "title": "Lebedyngo gudua", "text": "Lebedyngo gudua 2022ko otsailaren 26an Lebedyn hirian \u2013Sumy Oblastean\u2013 hasitako liskar-sorta bat izan zen, 2022ko Errusiako Ukrainaren inbasioaren parte den ipar-ekialdeko Ukrainako erasoaldiaren testuinguruan gertatutakoa eta Lebedyn hiriaren hiri-kontrola helburu zuena.\nDenbora-lerroa.\n2022ko otsailak 26\u201327.\nOtsailaren 26ko arratsaldean, ukrainar indarrek Errusiako Indarrak hiriaren kanpoaldean mantendu zituzten; ustez, errusiarrek galera handiak izan omen zituzten egun hartan. Gaueko 22:45etan, borroka bat hasi zen inguruko Kamiane hirian. Aurreko eguneko borroken ondorioz, bost soldadu eraman zituzten Lebedyngo ospitaleetara otsailaren 27ko goizean; Batiutenko kalean eta inguruetan zauritutakoak, ia guztiak. Bestalde, Larrialdietako Arreta eta Hondamendien Medikuntzako Eskualdeko Zentroaren arabera, ez zen zauritu zibilik iritsi. Otsailaren 27ko gaualdean, Kapustyntsin jaiotako 37 urteko Olexandr Smilian izeneko zibila hil zen guduan.\n2022ko otsailak 28.\nArratsaldean, Errusiaren ibilgailu militarren zutabe bat Trostianetsera joan zen, Lebedynen noranzkotik zetorrena. 18:00ak aldera, Ukrainako tropek hirian kokaturiko errusiar base militar bat suntsitu omen zuten, Lebedyn inguruan, Bayraktar TB2 motako drone batekin. Erasoan, 96 tanke, 20 \"Grad\" motako kohete jaurtigailu anitzeko sistema eta zortzi kamioi suntsitu omen zituzten. Hala ere, erasogune inguruan ez zegoen zibilik. Hala ere, inguruko aldirian, bertako gizon bat hil zen minaturiko ibilgailu militar abandonatu batean sartu nahian.\n2022ko martxoak 1\u20133.\nMartxoaren 1 eta 2ko gauetan, Ukrainako Indarrek Errusiaren 100 ibilgailu militar inguru suntsitu zituztela esan zuten; batez ere tankeak eta soldaduen garraio blindatuak (APC), Lebedyn ondoko Bixkyn herrian.\nMartxoaren 3ko arratsaldean, Ukrainaren 93. Brigada Mekanizatu Independenteak Errusiako tropak neutralizatu zituen Lebedyn Barrutiko Moskovsky Bobryken, non T-72B3 eta T-80U motatako tankeak zein hainbat APC desgaitu egin zituzten. Herrian zeuden bitartean, errusiarrek bertako dendak eta etxe partikularrak arpilatu zituzten, bai eta eta herri-alkatearen autoa erre zuten.\nMartxoaren 3ko gaueko 21:00ak aldera, Errusiar tropek Sumy hiriko zein Sumy Oblasteko beste toki batzuk bonbardatzen hasi ziren; bereziki, Nedryhailiv, Boromlia, Bezdryk eta Lebedyn.\n2022ko martxoak 4\u20137.\nLebedynen argindarra erabat moztu zen martxoaren 4 zein 5ean. Martxoaren 5ean, goizeko 07:00etan, zibilek aire-erasoaren alarma entzun zuten hirian, errusiarrak hiria bonbardatzen hasi zirenean. Bonbardaketen ondorioz, solairu anitzeko eraikinetako leihoak puskatu ziren. Gainera, artilleria-erasoek egun osoa iraun zuten ere. Denetara,azpiestazio elektriko bat, Lebedyngo okindegia eta gasolindegi bat ere suntsitu ziren errusiar bonbadaketetan.\nMartxoaren 5eko arratsalderako, errusiarrek zibilak harrapatu zituztela adierazi zen, autoz landa zeharkatzen zutenenean. Dmytro Zhyvytsky-k, Administrazio Militarreko Buruak, adierazi zuen jendeak ezin zuela Lebedyn, Sumy, Okhtyrka eta Trostianets hirietatik atera, \"errusiako tropek ukrainar baketsuen autoak lapurtzen eta, noizean behin, horien kontra tiro egiten zutelako\".\nMartxoaren 5eko arratsaldean oraindik, Errusiaren tanke-zutabe bat iritsi zen Lebedynera, bidean Trostianets ondoan dagoen Stanove herria okupatu eta gero. Ondorioz, hiriaren kale nagusia zein albo-kaleetako patio guztietan tankeak jartzen zituzten. Administrazio Militarreko Buruaren arabera, errusiarrek jendeari mugikorrak kendu zizkioten. Gainera, errusiarrak etxeetan sartu ziren janaria eta bainatzeko eskatzen zuten. Horrela, ia egun osoan zehar giza-ezkutu batekin babesten ari ziren.\nAdministrazio Militarraren arabera, Errusiako artilleria-erasoek eta martxoaren 6ko aire-erasoek Lebedyneko biztanle asko argindarrik gabe utzi zituzten. Egun hartan ere, Fiskaltzak ikerketa bat abiatu zuen Errusiaren hegazkin militarren erasoek Lebedyngo okindegia suntsitzeagatik.\nMartxoaren 7an, partzialki berrezarri zen elektrizitate-horniduraLebedynen.\n2022ko martxoak 8\u20139.\nMartxoaren 8tik 9rako gauean, Errusiako Aireko Indarrek Lebedyn eraso zuten, erasoetan Xevtxenka kaleko bi etxe hondatuz. Ondorioz, bost pertsona \u2013horien artean bi ume\u2013 hondakinetatik atera behar izan zituzten. Gau hartan, Estatuko Suhiltzaile eta Salbamenduko 5. Brigadako agenteak martxoaren 9ko gaueko 01:45etik aurrera lanean aritu ziren bertan.\n2022ko martxoak 10-11.\nMartxoaren 10ean, Lebedyn Barrutiko Vorozhba herria okupatu zuten Errusiako Indarrek. Dmytro Zhyvytsky-ren arabera, Administrazio Militarreko Burua, errusiar soldaduek jendea kalera eraman, lapurtu, arpilatu eta bertako etxeei su eman zieten. Errusiarrek, gainera, jendea ezkutuan zeuden upategietatik atera zituzten ere. \"Bertako [zibilekin] babesten ari dira Bayraktaren [erasoen] aurrean\", esan zuen Zhyvytskyik.\nMartxoaren 11ko gauean, Errusiako tropek etxeak bonbardatu zituzten Kerdylivstxynan; ondorioz, bertako bi biztanle hil zituzten: Vasyl Masliuk eta Valerii Sukhanov.\n2022ko martxoak 12-13.\nEbakuaziorako \"korridore berdeak\" Sumy Oblastean funtzionatu zuten martxoaren 12an. Korridore horiek erabilita, jendea Sumy, Trostianets, Konotop, Lebedyn, Velyka Pysarivka eta Krasnopilliatik Romnyra eta, bertatik, Poltavaraino joan zitekeen. Dmytro Zhyvytsky-ren arabera, azkenean, errusiarrekin Lebedyni buruzko akordioa lortzea lortu zuten, momentu horretan ez zuena ez elektrizitaterik ez komunikaziorik. Goizeko 09:00etan, garraio pribatuek eta autobusek osaturiko zutabe bat elkartu zen Lebedyngo udaletxearen aurrean. Ibilbidea Lebedynen hasi zen, Xtepivka, Nedryhailiv, Korovyntsi, Romny, Andrijaxivka, Lokhvytsia, Lubny eta Poltavaraino. Orotara, 83 zibil barne zituen 28 ibilgailu eta lau autobus beste 52 zibilekin irten ziren Lebedyndik.\nMartxoaren 13rako, Sumy Oblasteko 22,500 zibilek ez zuten elektrizitaterik. Administrazio Militarraren arabera, Okhtyrka, Trostianets, Lebedyn eta Sumyko linea elektrikoak kalteturik zeuden bonbardaketen ondorioz.\n2022ko apirila.\nApirilaren 4an, Zhyvytsky Gobernadoreak adierazi zuen tropa errusiarrek jada ez zutela hiri edo herririk okupatzen Sumy Oblastean, eta soldadu gehienak erretiratu egin zirela. Zhyvytskyren arabera, Ukrainako tropak lanean ari ziren gainerako unitateak kanporatzeko. Lau egunen ostean, apirilaren 8an, tropa errusiar guztiek Sumy eskualdetik alde egin zutela adierazi zuen."}
{"id": "1056913", "revid": "8978881", "url": "https://eu.wikipedia.org/wiki?curid=1056913", "title": "Maria Jesus Aranburu Arbelaitz", "text": "Maria Jesus Aranburu Arbelaitz (Oiartzun, Gipuzkoa, 1944ko ekainaren 17a) s\"asi-maistra\" izandakoa eta emakumeen berdintasunaren aldeko ekintzailea. Ohitura zaharren zaindari, afizioz sendabelar eta lore zalea.\nBizitza.\nMaria Jesus, bere ama bezala, Oiartzungo udaletxean jaioa da, aitona bertako aguazila zelako. Ama Bernarda Arbelaiz izan zen, lanbidez telefonista, jubilatu arte eginkizun horretan aritutakoa. Aita Ildelfontso Aranburu, lanbidez saltzailea. Hiru senidetan zaharrena da Maria Jesus eta I\u00f1aki Arbelaitz Gelbenzurekin ezkondu zen. I\u00f1akik etnografia eta herriko historia maite zuen. Herriko ondare ikertzaile eta idazlea izan zen eta Oiartzungo Ondarerako hainbeste lan utziak ditu.\nHiru seme alaba izan zituzten, bi neska eta mutila eta Iturriotz auzoko Le\u00f1ene baserria izan dute euren bizilekua. \nEzkondu arteko urteak Elizalde auzoan eman zituen, Fermi\u00f1ene etxean, Doneztebe plaza alboan. Umetan kale bizitza asko egindakoa da, bertako neska guztiak elkarrekin aritzen bai ziren jolasean. Lagun koadrila ere bertatik sortutakoa du. Ama lanera joaten zela eta, Fonda etxeko Etxeberria lehengusu txikien ardurapean hazi izan ziren hiru senideak. \nIkasketak.\nMojen eskolan ibilitakoa da, Mesedeetako mojek herrian zuten ikastetxean. Txikitan neska mutilak elkarrekin ikasten zuten baina behin 10 urterekin \"eskola handira\" pasata, neska bakarrak izaten ziren gelan. Moja euskaldunak ziren arren, haien ahalegin guztia ikasleei gaztelania ongi erakustea izaten omen zen. Oinarrizko ikasketak 14 urterekin bukatu zituen eta segidan mekanografia eta kontabilitate ikasketak burutu zituen moja eskolan bertan. \nBere burua kalekume modura azaltzen du eta herriko saltsa guztietan sartuta ibilia denez, bere heziketa/ikasketa esparrua asko zabaldu izan zion horrek. Solfeo, frantses hizkuntza, euskal dantzak, eskulanak, etab. ikasiak ditu. Bestalde \"Acci\u00f3n Cat\u00f3lica\" deritzan taldearen bueltan formazio aski zabala jaso zuen, bizitzaren ingurukoak batik bat baina baita herriko ekintzetan parte hartzeko konpromisoaren aldetik ere. Hortik datorkio, maila batean, herriko ekimen askotako partaide edo bultzatzaile izatea.\nHerri ekintzaile.\nMundu hobeago batekin amesten du. Ugariak izan dira parte hartuez laguntza emandako esparruak. Aipaturiko \"Acci\u00f3n Cat\u00f3lica\" taldearen eskutik herrian antolatzen ziren ekintza askotan parte hartu izan du. Lartaun elkarteko partaide izan zen, San Isidro baserritarren kooperatibako idazkari hiruzpalau urtez ere bai. Beste hiru bat urtetan katekista, Haurtzaro ikastolan eta mojen eskolan irakasle, HELTA (Helduen tailerrak) sorrerako partaide, Joxe Mari Garmendia apaizarekin batera espetxe pastoraltzan... Izan duten garrantziagatik edota denboran iraupenagatik bi hauek dira azpimarragarriak:\nAizate \"sasi-eskolako\" maistra.\nOiartzun eta Errenteriako mugan zegoen mendi eskola zen Aizatekoa. Lehen maistra Maria Jesusen amonaren ahizpa Tomaxa Belaztikoa izan zen eta txandan, txandan, familiako kide ugari iritsi ziren bertako maistra izatera. Azkena, eta 18 urte zituela, Maria Jesus Aranburu. Oiartzundik oinez joaten zen ordubeteko bidean eta inoiz joan ezinik geratzen bazen, bere gain egoten zen ordezkoa jartzeko ardura. Inguruko 24 bat baserriko umeak biltzen ziren. Berez eskola Errenderiko udalaren mende zegoen baina Oiartzungo haurrak ere izaten ziren bertan. Sei urterekin hasita, adin ugarikoak ziren ikasle neska-mutilak. Oinarrizko ikasketak burutzen zituzten 9:30-14:00etara zihoan ordutegiaren barruan. 1975. urtean eman zitzaion amaiera eskolari, Maria Jesusek 32 urte zituela.\nKillirikupe, emakumeak ahalduntzeko eskola.\nKillirikupe emakume taldeko sortzaile eta partaide iraunkorra dugu Maria Jesus, Zuzendaritzako partaide eta dinamizatzailea. 1990ko irailean sortu zen taldea eta 1992az geroztik elkarte ofizial modura funtzionatzen du. Bertan formazioko ekintza ugari burutzen dituzte, guztiak emakumeei zuzendutakoak. Astero biltzen dira. Urteroko plangintzaren arabera era askotako gaiak lantzen dituzte bi taldetan banatuta, euskarazko taldea bata eta gaztelaniaz aritzen dena, bestea. Kilirikupe oso talde dinamikoa da eta urte guzti horien buruan herriko emakume asko pasa dira bertatik. Talde bezala, gainera, herriko beste hainbat ekintza edo taldeetan txertatzen dira, feministen taldean, esaterako."}
{"id": "1056915", "revid": "56334", "url": "https://eu.wikipedia.org/wiki?curid=1056915", "title": "Konfitatu", "text": "Konfitatu jaki edo osagai bat , olio edo gantzetan murgildu eta su baxuan denbora luzez egosteari esaten zaio. Kontserbaziorako egiten diren konfitatzeei gatz ugari gehitzen zaie. Kontserbazio metodo bat izan zena, gaur egun kozinatze teknika bat bihurtu da. \nAhatea da gehien konfitatzen dena, kasu honetan bere gantzarekin eta gatzarekin burutzen da. Txerrikiak edo untxiak ere konfitatzen dira. Hala ere, gaur egun edozein osagai koipetan sarturik eta su baxuan egiteari konfitatzea esaten zaio, nahiz eta batzuetan ez horren denbora luzean izan. Bakailaoa, baratxuria, tipula...\nKanpoko estekak.\ngastronomiavasca.net/eu/gastro"}
{"id": "1056916", "revid": "336", "url": "https://eu.wikipedia.org/wiki?curid=1056916", "title": "Maria bainuan egosi", "text": ""}
{"id": "1056917", "revid": "56334", "url": "https://eu.wikipedia.org/wiki?curid=1056917", "title": "Ohiko egostea", "text": "Ohiko egoste teknika ur, salda, esne edo likido baten irakinaldiari esker osagaia egosteari esaten zaio.\nGure etxeetan, hau da gehien erabili den egosketa mota . Ohiko egoste teknikak, hiru ataletan banatzen dira. Likido hotzetik, nahiz likido irakinetik abiatutakoak eta Ingeles erara eginikoak.\nLikidido irakinetik abiatutako prestaketak.\nHainbat oholku.\nZaporea osagaiak mantentzea nahi bada, likido kantitate txikia erabili.\nKasu batzuetan likido kantitatea zehatz neurtu behar da. Kasu, arrozak.\nDenbora oso ondo neurtzea inportantea da.\nIngeles erara eginiko egoste teknika (Ingeles-erara egosi).\nIrakiten dagoen gatzatutako uretan, osagaia egostea, eta hau puntuan dagoenean, kolpetik ur hotzetan, egosketa moztea.\nHainbat aholku.\nUr irakinari, litroko 15 g gatz gehitu. Nahi izatera azukre pittin bat ere gehitzerik dago.\nBarazkia gehitzean, urak irakina gal ez dezan saiatu, horretarako barazkia poliki-poliki gehitu.\nBarazkia, ur irakinetan sartutakoan, lehen minututan mugitu eta ziurtatu uretan ongi murgilduta dagoela.\nEz jarri taparik.\nKanpo estekak.\ngastronomiavasca.net/eu/gastro"}
{"id": "1056918", "revid": "512", "url": "https://eu.wikipedia.org/wiki?curid=1056918", "title": "Arrada Zaharra", "text": "Arrada Zaharra edo Arradako Harresi Barrutia Aragoiko Erriberako Murelu Konde udalerriko Traibuenas kontzejuan kokatutako herri hustu bat da, Euskal Herriko Nafarroa Garaia lurraldean kokatuta, Erdialdea eskualdean, Iru\u00f1ea hiriburutik 61,8 kilometrora.\nErdi Aroan bazen hiribildu bat eta gaztelu bat, agaramondarrek 1455ean Nafarroako Gerra Zibilean suntsitu zutena. Harresitutako gotorlekuaren hondakinek, gazteluaren dorrearen oinarriak eta zutik geratu zen San Nikolas eliza erromanikoak jarraitzen dute. Indusketetan, hiri-trazaduraren eta etxebizitzen zati bat azaleratzea ahalbidetu dutenak, batez besteko adina baino lehenagoko zeramikazko aztarnak aurkitu dira, gizakiaren presentzia lehenagokoa izan zitekeela agerian uzten dutenak.\nBertako biztanleak \"arradatarrak\" ziren.\nIzena.\nArrada toponimoa beste hizkuntza batzuetan ere ezagutzen da, hala nola:\nGainera, toponimoa hainbat modutan agertu da historian zehar:\nEtimologia.\nMikel Belaskoren ustez, esanahi ezezaguna du. Izen enigmatiko gisa definitzen du, eta \"Arrada\" edo \"Errada\" forma zaharra izan zuela adierazten du. Batzuetan, \"herri zabala\" edo \"iratze herria\" bezala itzuli izan da, baina oinarririk gabe. Arturo Kanpionek \"erre\" euskal ahotsarekin lotu zuen populazioaren izena.\nArrada hau 1960ko hamarkadan eraikitako herritik bereizteko, izen berekoa baita, eta herri huts horretatik hartzen baitu izena, Arrada honek \"Zaharra\" izena jaso ohi du.\nEzaugarriak.\nArmarria.\nArradako armarriak honako blasoi hau du:\nGeografia.\nArrada Erdialdea eskualdean dago, Aragoiko Erribera eremu naturalean, Murillo el Cuende edo Murelu Konde udalerrian.\nInguru naturala eta kokapena.\nHarresiak muino baten azalera handia hartzen du. Muino horren neurriak hauek dira: 160 metro iparraldetik hegoaldera, eta 92 metro ekialdetik mendebaldera. Guztira, 8300 metro karratuko azalera hartzen du, eta harresiz inguratutako perimetroak 400 metro inguru neurtzen du.\nGotorlekua kokatzea funtsezkoa da gotorlekuaren izaera militarra ulertzeko. Iru\u00f1eko Erresuman zegoen, gero Nafarroako Erresuman, musulmanen arteko mugan lehenengo, eta geroago Aragoirekin. Geografikoki, bide erdian dago Uxue, Zarrakaztelu, Tafalla, Kaparrotsu, Erriberri eta Martzilla artean, eskualde osoa menderatzen eta bistaratzen, erasoa gertatuz gero komunikazio erraza ahalbidetuz. Dorre zirkularrean, muinoaren hegoaldeko muturrean, harlanduzko ilara sendoak eta nukleoaren zati bat ikus daitezke.\nFaktura hau Nafarroako Antso III.a Gartzeitzen defentsa-gotorlekuen lerroaren hasierarekin bat dator, Aragoiko konderri zaharrera iritsi zena. Kanpoko diametroa 8,5 m-koa da, eta jatorrizko guztizkoaren 3,5 m-ko altueran mantentzen da.\nBere inguruko lautada handia, gazteluaren oinetik igarotzen den Aragoi ibaiak ureztatzen du.\nKlima eta landaredia.\nHerriak klima mediterraneo kontinentala dauka. Urteko batez besteko tenperatura 14 gradukoa (aldaketa termiko handiarekin) eta prezipitazioak 400 eta 500mm bitartekoak dira. Urteroko egun euritsuak 60-70 baino ez dira izaten. Prezipitazioak nahiko irregularrak dira urte osoan zehar (ekainekin abuztura hiru hilabete idor daude), eta orokorrean ugariagoak dira udaberri eta udazkenean. Haizerik ohikoena iparreko ziertzo haizea da; eta, uda garaian, hegoaldekoa.\nArrada iparraldean klima mediterraneoari dagozkion espeziak aurki daitezke, zumelak batez ere, eta hegoaldean, txapardi eta pinuak. Horrez gain, igeltsua ugaria den hegoaldeko lurretan, landare gipsikola eta halofiloak ageri dira.\nEstazio meteorologikoa.\nMurillo el Cuende edo Murelu Konde udalerrian ez dago estazio meteorologikorik. Hala ere, Kaparrotsu pareko udalerrian, estazio bat dagoen, itsasoaren mailatik 303 metrora, Nafarroako Gobernuak 1929n jarritako estazio meteorologikoa dago.\nHistoria.\nErdi Aroa baino lehenagoko materialak aurkitzeak aldez aurreko finkapen zehaztugabea eskatzen du, eta X. mendetik musulmanen aurkako izaera defentsiboko talaia gisa dokumentatzen da. Antso V.a Ramiritzek Montearagongo abadiari eman zion 1093an.\nXII. eta XV. mendeen artean izan zuen goia, 1455ean Nafarroako Gerra Zibilean suntsitu baitzuten agaramondarren eta beaumontarren artean, Zuria I.a Nafarroakoa erregina 1441ean hil zenean, eta jada ez zuen bere onera itzultzea lortu. Eztabaida horretan, Arradak beaumontarren alde egin zuen, Karlos Bianako Printzea, Zuria erreginaren semea eta oinordeko legitimoa zena, bera Nafarroako erregina titularra baitzen, eta hala xedatu zuen bere testamentuan; baina lehian agramondar bandoak irabazi zuenean, zeinaren buru Joan II.a erregea baitzegoen (erreginaren senarra eta Karlos printzearen aita, zeina Pierron kondena baitzen, gupidagabetua baizik ez baitzen).\nHerri hori izan zen Arradatarren leinu nafar boteretsuaren egoitza, bertako kiderik garrantzitsuenetako bat Errodrigo Semenoitz Arradakoa izan zelarik, Toledoko artzapezpikua. 1222an, Bartolome Semenoitz Arradakoak, Semeno Arradakoaren semeak, Antso VII.a Nafarroakoari omenaldia egin zion. 1250 inguruan, Gil Arradakoak Jakue I.a Aragoikoarekin nolabaiteko adiskidetasuna egin zuen; hala ere, bere emazte Maria Letek Tibakt I.a Nafarroakoari agindu zion ez zuela inolako kontzesiorik egingo gaztelu eta hiribilduaren gainean, hura kontuan hartu gabe. 1280an Martin Semenotz Orizkoa zen alkaide, eta hamar urte geroago Joanes Azearitz Pitillaskoa, urtean 15 libera eta 50 kahitzeko atxikipenarekin.\n1297an, hiribildua eta gaztelua koroari gehitu zitzaizkion. Koroak, 1306an, gotorlekuaren beheko horma konpontzeko agindua eman zuen, hondamena, jauregia eta barrutiko etxe batzuk arriskuan jartzen zituena. Luis I.a Nafarroakoa erregeak Oier III.a Maulekoari utzi zion Arradako gaztelua eta hiribildua, beste hiribildu eta toki batzuekin, Mauleko gazteluaren eta Zuberoako zenbait hiribilduren truke, baina 1328an gaztelua erregek hartu zuen Filipe III.a Nafarroakoa errege berriari omenaldirik egin ez ziolako.\nKarlos II.a Nafarroakoak feudoan eman zizkion berriro Joan Maulekoari, 1351n, errentekin eta jurisdikzioarekin batera, omenaldia eta leialtasun-zina egin ondoren. Erregeak berak errentak eman zituen zaintzarako eta gotortze-gastuetarako, gaztelua hondoratzear baitzegoen. Geroago, 1389an, Karlos III.a Nafarroakoak dohaintza egin zuen Martin Oibar bere ganbera-laguntzailearen alde. Baina Mauletarrek beren eskubideak auzitan jarri zituzten, eta azkenik 1402an, Oier Agaramont eta Maulekoak omenaldia egin zion erregeari jaurerriaren jabe gisa. Oraindik ere 1449an sumatzen zuen atxikipena.\nXV. mendean 38 su zituen (horietako 21 kapareak). Nafarroako Gerra Zibilean, beaumontarrek hiribildua eta gaztelua okupatu zituzten. 1455ean, Martin Azkoiengoak, agaramondar buruzagiak, oste ugariz setiatu zituen, eta handik gutxira erregearen izenean okupatu zituen. Berehala suntsitu zituen, eta San Nikolas eliza eta oraindik ikus daitezkeen dorre eta harresien hondarrak bakarrik geratu ziren zutik.\nJoan II.a erregea 1462an Arrada birpopulatzen saiatu zen, eta gauza bera egin zuen Frantzisko I.a Nafarroakoa erregeak ere. Arradako jaunak izan ziren Xerles eta Tiristau Maulekoak desolazio garai honetan, azken honek despopulatua saldu zuen arte 1497n.\n1703an, Arradako jauregi eta maiorazkoa Jose Arradakoarena zen, eta data horretan Nafarroako Gorteetan eserlekua eta botoa lortu zituen. 1802an, Granada Egako dukea zen Cortesko markesaren jaurerria zen Arrada, eta hutsik eta landu gabe zegoen, baina ganadurako gai zela uste zuen, bortz dehesa edo korralitzatan banatua, errentan hartutako zazpi pariderekin.\n1840an esaten denez, \"Arrada beti Tuterako merindadekoa izan zen Gaztelarekin batu arte, 1513ko kuartel eta alunden banaketatik ondorioztatzen den bezala, eta geroago ez dakigu noiz hasi zen kontatzen Erriberriko merindadean\". Erriberrikoaren zati gisa 1802ko hiztegian agertzen da.\n1835-1845eko udal-berrikuntzekin, Traibuenas kontzejuan sartuta geratu zen, eta, beraz, Murelu Konde udalerrian.\nArradako azken jabeak, Luis de Silvak, Mirandako dukeak, herri historiko hori eman zion Nafarroako Gobernuari 1981ean, eta 1984tik indusketa sistematikoen kanpainak egiten ari dira, lehenengo urtean Maria Angeles Mezkiritz Irujo eta ondoren Maria Ines Tabar Sarrias zuzendurik. Indusketa horiek material arkeologiko ugari emateaz gain, eraikinen balioa eta harresiaren barruko hirigintza-antolamendua ezagutzeko aukera ematen dute.\n1990era arte Arradan egindako indusketa arkeologikoek agerian utzi dituzte hiru kale zati eta hamabortz etxebizitza, uraska handi bat eta zementu-eremuaren edo nekropoliaren mugaketa. Harlangaitzezko eraikinak dira, harresi inguruan ez ezik etxebizitzetan ere horma garrantzitsuak dituztenak. Etxeak bi solairukoak dira, eta solairuen arteko tartea arotzeriaz egina zegoen. Erretako hondar ugari aurkitu dira, batez ere hormetatik gertu. Beheko solairuan, oro har, etxea dago; lehenengo solairua, berriz, logela gisa erabiliko litzateke. Zenbait etxetan, obrako eskailerak identifikatu dira; beste etxe batzuetan, berriz, zurezko eskailera atxikiak erabili dira solairuetarako sarbidea egiteko, beste indusketa batzuetan ikusi den bezala. Teilatua ere arotzeriakoa izango litzateke, adarrez eta teilaz sendotua, eta horien aztarna ugari aurkitu dira, baina ez erabilitako estalki-sistema bakartzat hartzeko adina. Indusketa horietatik, lehen kanpainetan jasotako zeramikazko hainbat forma osoren azterketa argitaratu da, baita harresitutako esparruaren lehen ikuspegi orokorra ere.\nHirigintza.\nErdi Aroan Arradaren garai-garaiek osatzen duten triangelua harresiz inguratutako hesi batez inguratuta egon zen, eta harresiaren aurrien arabera, hesi hori izugarria izan behar zuen. Bere hormen eta dorreen aztarna batzuk baino ez dira geratzen zutik ekialdeko hegalean, eta batez ere iparraldean. Barrutiaren alde honek oraindik ere gordetzen du harresiaren horma-atalaren zati handi bat, harrizko blokez osatua, zimendu ikusgarri baten gainean, baita kanalean irekitako bi dorre prismatiko ere, nahiz eta beste batzuen aztarnak ere ikus daitezkeen. Hegoaldeko angeluan, mendixkako gunerik garaiena eta malkartsuena izanik, zaintza-dorre biribil baten oinarria dago. Dorre horren egiturak harlandu erraldoiz eginak dira, eta itxura sendoa eta trinkoa ematen diote. Harresi-barrutiaren zati zen eliza bera ere, mendi-hegal baten gaineko burualdea zuena. Horri dagokionez, nabarmenak dira Aragoiko gotorleku erromaniko batzuekin izandako bat-etortzeak, batez ere Fontovako edo Planoko gazteluekin, eta horrek logikoa dirudi, kontuan hartuta Nafarroa, Antso V.a Ramiritzen garaian, aldameneko erresumari lotuta egon zela, eta errege horrek berak eman ziola Arradako eliza Montearagongo monasterioari 1093an. Inguraketaren barruan eta elizaren inguruan, antzinako baserriaren zenbait aztarnen zimenduak ere agertzen dira."}
{"id": "1056920", "revid": "56334", "url": "https://eu.wikipedia.org/wiki?curid=1056920", "title": "Grillean erre", "text": "Grillean erre teknika gainetik oso bero, 300\u00baC inguruan dagoen\u00a0 grill edo labe ireki baten bitartez egiten den\u00a0 erreketa azkarra da, kolore gorria emanez.\nErrealdi laburra edo gutxi eginda jaten diren osagaiekin egiten da. Ostrak, bieirak, arrain eta haragi xerra oso finak, ogia txigortzeko ere ...\nGainetik saltsaren bat ere izan dezakete hau gorritzeko, holandar saltsa , bexamela...\nIkus gainera.\nhttps://www.gastronomiavasca.net/eu/gastro\nKanpo estekak.\nhttps://eu.wikibooks.org/wiki/Sukaldaritza_liburua/Teknikak"}
{"id": "1056922", "revid": "1028", "url": "https://eu.wikipedia.org/wiki?curid=1056922", "title": "Burruntzian erre", "text": "Burruntzian erre kozinatzeko teknika bat da, osagaiari erditik haga bat sartzen zaio,\u00a0 ondoren, \u00a0 gas, ikatz edo bero elektriko\u00a0 batera gerturatu,\u00a0 alde guzietatik, bueltaka edo mugimenduan edukiz. Teknika hau, pieza handiak erretzeko erabiltzen da,\u00a0 eta urtsua lortzea ez da erraza izaten. Zikiroa, arkumea, txerrikumea, basurdea, oreina, untxia, oilaskoa, txahal osoak edo zati handiak erabiltzen dira.\nKanpo esteka.\ngastronomiavasca.net/eu/gastro"}
{"id": "1056926", "revid": "56334", "url": "https://eu.wikipedia.org/wiki?curid=1056926", "title": "Parrilan erre", "text": "Parrilan erre sukaldaritza teknika bat da, ikatzaren berotasunean, eta honen ketan osagaia erretzea, kanpotik txigortu eta kurruskari, barrutik samur eta heze utziz. Teknika hau erabiltzeko osagaiak xamurrak eta ezin dute txikiegiak izan. Haragi, arrain, itsaski\u00a0 eta\u00a0 barazkientzat bereziki,\u00a0 nahiz eta,\u00a0 gaur egun, gero eta osagai gehiago eta bereziagoak erretzen diren parrilan. Txuleta, bisigua, erreboiloa, untxia, oilasko izterrak, piper gorriak, tipulinak, perretxikoak, otarrainxkak ...\u00a0Kasu honetan, ezingo dugu osagaiak galdutako zukua berreskuratu.\nHaragiaren puntuak parrilan erretzean.\nGutxi eginiko haragiak.\nHaragia plantxan edo parrilan jarri eta odola azalera azaldu baino lehenago buelta eman. Beste aldean berdina egin. Kanpoaldetik zarakar gorritua eta barrutik haragia guztiz gorria. Haragiaren erdian 53-54\u00baC tenperatura izan behar du. Haragia modu honetan jan nahi badugu, ezinbestekoa da aldez aurretik giro tenperaturan edukitzea.\nPuntuan eginiko haragiak.\n57-58\u00baC Haragia lodiagoa edo finagoa plantxa beroan jarriko dugu eta odola kanpora azaltzen hasi orduko, buelta emango diogu. Buelta emanda, denbora gutxiagoan egingo dugu. Haragia kanpotik zigilatuta geratuko da eta barrutik arrosa.\nOndo eginiko haragiak.\nHaragia plantxan edo parrilan jarri eta odola azalera ongi ateratzen denean buelta eman. Hemen berriro gauza bera egingo dugu. Haragiaren erdian 62-63\u00baC izan behar du.\nOso ondo eginiko haragiak.\nHaragia plantxan edo parrilan jarri eta odola azalera ongi ateratzen utzi, buelta eman. Hemen berriro ere odola ongi ateratzen utzi.. Haragiaren erdian 70\u00baC izan behar du.\nKanpo estekak.\ngastronomiavasca.net/eu/gastro"}
{"id": "1056927", "revid": "56334", "url": "https://eu.wikipedia.org/wiki?curid=1056927", "title": "Plantxan erre", "text": "Plantxan erre bero zuzena duen plantxa, zartagin edo saute oso bero baten gainean, ondutako\u00a0 osagaia\u00a0 erretzea,\u00a0 kanpotik txigortuta eta barrutik, xamur, heze eta bustia lortuz. Mota guztietako osagai, txiki eta bigunetan. Arraina, haragia, barazkia, itsaskia... Zartaginean\u00a0 erreko dugu, glasa berreskuratu zuku loditu salta bat lortu nahi bada.\nHaragiaren puntuak plantxan edo parrilan erretzean.\nGutxi eginiko haragiak.\nHaragia plantxan edo parrilan jarri eta odola azalera azaldu baino lehenago buelta eman. Beste aldean berdina egin. Kanpoaldetik zarakar gorritua eta barrutik haragia guztiz gorria. Haragiaren erdian 53-54\u00baC tenperatura izan behar du. Haragia modu honetan jan nahi badugu, ezinbestekoa da aldez aurretik giro tenperaturan edukitzea.\nPuntuan eginiko haragiak.\n57-58\u00baC Haragia lodiagoa edo finagoa plantxa beroan jarriko dugu eta odola kanpora azaltzen hasi orduko, buelta emango diogu. Buelta emanda, denbora gutxiagoan egingo dugu. Haragia kanpotik zigilatuta geratuko da eta barrutik arrosa.\nOndo eginiko haragiak.\nHaragia plantxan edo parrilan jarri eta odola azalera ongi ateratzen denean buelta eman. Hemen berriro gauza bera egingo dugu. Haragiaren erdian 62-63\u00baC izan behar du.\nOso ondo eginiko haragiak.\nHaragia plantxan edo parrilan jarri eta odola azalera ongi ateratzen utzi, buelta eman. Hemen berriro ere odola ongi ateratzen utzi.. Haragiaren erdian 70\u00baC izan behar du.\nKanpo estekak.\ngastronomiavasca.net/eu/gastro"}
{"id": "1056929", "revid": "56334", "url": "https://eu.wikipedia.org/wiki?curid=1056929", "title": "Labean erre", "text": "Labean erre osagaia,\u00a0 ongailuekin labe bero batean sartu,\u00a0 kanpotik kurruskari\u00a0 eta\u00a0 barrutik samurra eta hezea lortzea du helburu. Mota guztietako arrain, haragi, barazki, itsaski... edo zatikatuta erre daitezke. Arkumea, txerrikumea, Oilaskoak, indioilarra. Tamaina handiko haragiak \u00a0burruntzian erre behar dira.\nKanpo estekak.\ngastronomiavasca.net/eu/gastro"}
{"id": "1056932", "revid": "77706", "url": "https://eu.wikipedia.org/wiki?curid=1056932", "title": "Diabolo (edaria)", "text": "Diaboloa alkoholik gabeko koktel bat da, limonada eta ziropa (granadina, menda, marrubia, etab.) nahastuz prestatzen dena, Frantzian eta Ipar Euskal Herrian oso hedatua.\nJatorria.\nDiaboloa lehenago sortua izan arren, Frantzian 1920ko hamarkadan zabaldu zen. Orduko deskribapenaren arabera, edaria orduan \"limonada eta likore tintura oso arina\", \"limonada eta grosella beltzaren likorea\" , edo \"limonada eta ziropa\" bezala deskribatzen zen. Zapore ohikoenak granadina, menda, limoia edo grosella beltza dira .\nItzulpena beste hizkuntzetara.\n\"Diabolo\" hitzak ez du baliokiderik italieraz, baina limonada ziroparekin (edo garagardoarekin, \"pika\" estiloan) nahastean \"gassosa\" bezala itzul daiteke. .\nIngelesez, berriz, \"mint and limonade\" edo \"lemon soda with mint syrup\" esan dakioke.\nAldaerak.\nFlandriako diaboloa ginebraz, limonadaz eta batzuetan bioleta ziropaz osatutako koktel alkoholduna da .\nLimonada barik gasdun ura erabiltzen denean, edaria ur marka eta ziropa adieraziz izendatzen da: \"Vichy fraise, Perrier citron...\""}
{"id": "1056934", "revid": "6327", "url": "https://eu.wikipedia.org/wiki?curid=1056934", "title": "Kolore(en) ikusmen", "text": ""}
{"id": "1056935", "revid": "201", "url": "https://eu.wikipedia.org/wiki?curid=1056935", "title": "Koloreko ikuspen", "text": ""}
{"id": "1056941", "revid": "56334", "url": "https://eu.wikipedia.org/wiki?curid=1056941", "title": "Jean-Joseph Benjamin-Constant", "text": "Jean-Joseph Benjamin-Constant, Jean-Joseph Constant jaioa (Paris, 1845eko ekainaren 10a - \"ibidem\", 1902ko maiatzaren 26a) frantziar margolari eta grabatzailea izan zen. Ekialdeko gaiengatik eta erretratuengatik nabarmendu zen.\nTolosa Okzitaniako Arte Ederretako eskolan ikasi zuen eta Alexandre Cabanelen ikaslea izan zen. 1912an Marokora egindako bidaia batek eragina izan zuen bere artean eta orientalismoaren argipean eszena erromantikoak egitera eraman zuen. 1880tik aurrera gaia aldatu eta horma-pinturak eta erretratuak egin zituen."}
{"id": "1056942", "revid": "56334", "url": "https://eu.wikipedia.org/wiki?curid=1056942", "title": "Georg Pauli", "text": "Georg Vilhelm Pauli (J\u00f6nk\u00f6ping, 1855eko uztailaren 2a - Stockholm, 1935eko azaroaren 28a) suediar margolaria izan zen, erretratuengatik eta irudiengatik ezaguna. Artearekin lotutako liburu ugariren egilea ere izan zen.\nBiografia.\nAita, August Ferdinand Pauli (1815-1904), botikaria eta fabrikatzailea zen. Familia Wilhelm Pauli teniente jeneralaren ondorengoa zen (1730-1800). Jatorrizko Pauli Italiatik etorri zen Rodolfo II.a enperadorearen babesarekin, Hogeita Hamar Urteko Gerraren hasieran eta gero Suediara joan zen, non noblezian onartu zuten 1625ean.\nHasiera batean Suediako Arte Ederren Errege Akademian ikasi zuen 1870eko eta 1880ko hamarkadetan, gero hainbat ikasketa bidaia egin zituen atzerrira, batez ere Parisera eta Italiara. Geroago G\u00f6teborgeko Valand Akademian irakasle izan zen.\n1887an, bere margolari lagunarekin, Hanna Hirsch-ekin, ezkondu zen. 1905ean, Albin Brag-ek diseinatutako \"Villa Pauli\" izeneko jauretxe eta estudio batera joan ziren bizitzera, , Nackan.\nDekorazio-koadroak sortzen eman zuen denboraren zati handi bat; besteak beste, \"Ostindiska huset\"-en (Ekialdeko Indiako Etxea, gaur egun G\u00f6teborg Hiriko Museoa), \"S\u00f6dermalms l\u00e4roverk\"-en (gaur egun S\u00f6dra Latin dena, oso hautazko bigarren hezkuntzako ikastetxea), eta \u00d6stra Real-en, bigarren hezkuntzako beste ikastetxe batean. Per Brahegymnasiet-en, bere jaioterrian, oso eztabaidagarriak ziren estilo kubistako muralak egin zituen. Antzeko lanak Stockholmeko Udaletxean eta Errege Antzoki Dramatikoan aurki daitezke, jangela bat baitago bere lanekin \"Restaurang Pauli\" izenekoa. Handelsbanken-en egoitzan eta Waldemarsudde-n (gaur egun museoa) horma-irudi txiki batzuk ere egin zituen Eugen printzearentzat.\n kidea zen, Errege Akademian irakaskuntza metodoen aurka zegoen artista talde bat. Pinturaz gain, lan historiko/biografiko ugari idatzi zituen, besteak beste, \"Ernst Josephson\" (1903 eta 1914), \"Konstn\u00e4rslif och om konst\" (1913), \"I Paris, nya konstens k\u00e4lla\" (1915), \"V\u00e4ggm\u00e5leri\" (1920) eta \"Prins Eugen\" (1925). Oposizioko bere kideei buruzko memoria bat ere idatzi zuen, \"I v\u00e5r ungdom\" (1925) eta bere bidaien istorioak, \"En m\u00e5lares resa\" (1922). 1917tik 1921era, \"Flamman\" izeneko arte aldizkaria argitaratu zuen (askotan izen bereko egunkari sozialista batekin nahasten da).\nBere lanak Nationalmuseum, Nordiska museet, Uppsala Unibertsitateko Liburutegian eta G\u00f6teborgs konstmuseum-en ikus daitezke. "}
{"id": "1056943", "revid": "20653", "url": "https://eu.wikipedia.org/wiki?curid=1056943", "title": "Carl Sk\u00e5nberg", "text": "Carl Emmerik Sk\u00e5nberg (1850eko ekainaren 12a - 1883ko urtarrilaren 24a) suediar margolaria izan zen. Sufrimendu handia eragin zion gaixotasun larria izan arren, margolari oparoa izan zen eta Suediako inpresionismoak eragin zuen lehen artistetako bat izan zen. \nBiografia.\nSk\u00e5nberg Norrk\u00f6ping-en jaio zen \u00d6sterg\u00f6tland-en, Suedian. Ezkontzaz kanpo jaio zen Emma Christina Hallbom neskame batengandik, geroago Stockholmera joan zena eta garagardogile batekin ezkondu omen zenarengandik. Haren aita ama oraindik haurdun zegoela herritik alde egin zuen, eta zapatagilea zela uste da. Madame Juhlin izenez ezagutzen zen emakume batek zaindu zuen eta amona deitu zion, nahiz eta seguru asko hori ez zen egia. Bertako tabako-saltzaileak eskola-ikasketak ematen zizkien haurrei, karitatezko ariketa gisa, heziketa lortzen lagundu zion. Mutikoa zela, ornoei eragin zien tuberkulosi mota baten ondorioz, Pott gaixotasuna deritzona, biriketako disfuntzioa eta bihotzeko arazoak eragiten dituena. \nHamabost urte zituela, Stockholmera joan zen, eta bertan margolari tailerrean aprendiz izan zen. 1869tik aurrera, Sl\u00f6jdskolan-era joan zen, eta bertan pintura apaingarri eta irudi-marrazketa ikasi zuen. Horren ondoren, Suediako Arte Ederren Errege Akademian klaseak jaso zituen 1871tik 1874ra. Han oso ezaguna zen eta lagun egin zituen Ernst Josephson, Carl Larsson (biek erretratuak egin zituzten) eta Carl Fredrik Hill. Bere bizimodua oparoa izan zen eta Johan Jacob Ahrenberg-en \"Ungdom\" (Gazteak) izeneko istorio baterako inspirazioa izan zen. \n1875ean, bera eta hainbat ezagun Parisera joan ziren, eta Jean-Baptiste-Camille Corot eta Charles-Fran\u00e7ois Daubignyren lanen eragina jaso zuen. Handik, Frantziako iparraldera eta Herbehereetara joan zen, eta kostaldeko eszenak margotu zituen. Garai hartan bere lanak inpresionismoaren eragina erakusten hasi ziren.\n1881ean Italiara joan zen bizitzera, osasuna hobetzeko asmoz. Lehenik eta behin, Sizilia bisitatu zuen, gero Venezia, eta bertan egin zituen bere lan ezagunenetako batzuk. Erroman amaitu eta Eskandinaviako klub sozial batean ezagutu zuen Ellen Hintzerekin ezkondu zen. Ezkontza Kontsulatuan egin zen eta Henrik Ibsen izan zen bertaratutakoen artean. \nAsma erasoek, erretzeak larriagotuta, Suediara itzultzera eraman zuen, eta Axel Muntheren tratamendua jaso zuen. Horrek ez zuen ezertarako balio, ordea, eta sei hilabete geroago hil zen Stockholmen. \nBere lanak Nordiska museet-en, Nationalmuseum-en eta G\u00f6teborgs konstmuseum-en ikus daitezke. "}
{"id": "1056944", "revid": "56334", "url": "https://eu.wikipedia.org/wiki?curid=1056944", "title": "Slavutych", "text": ""}
{"id": "1056950", "revid": "336", "url": "https://eu.wikipedia.org/wiki?curid=1056950", "title": "Subjektu eliptiko", "text": "Subjektu eliptikoa, kenduta edo esangabekoa, subjektu espliziturik gabeko perpausetan agertzen den egoera da, non ez dagoen haren subjektu logikoarekin identifika daitekeen izenik edo izenordainik. Horrelako subjektuak ez dira esplizituki agertzen perpausetan, nahiz eta sarritan erreferentzialki edo pragmatikoki jakiteko modukoa izan.\nKasu horietan, subjektu espliziturik ez izan arren, argumentuak daude subjektuaren posizio sintaktikoa existitzen dela esateko, nahiz eta fonetikoki egindako elementurik ez egon. Kendu gabeko subjektua, beraz, subjektuaren eraikuntza eliptikoa izango litzateke. Honelako perpausen adibide bat honako hau da:\n\"Telebista piztu dut.\"\nPerpaus honetan badago substantibo bat (telebista); baina ez da subjektua, ez baita aldatzen aditzaren zenbakia edo pertsona aldatzen bada. Perpausean subjektua ez badago ere, aditzari esker jakin daiteke zein den: aditza singularreko lehenengo pertsonan dagoenez, subjektuak ere singularreko lehenengo pertsonan ere egon beharko du, eta, beraz, kendu gabeko subjektua \"nik\" da.\nEuskal mitologian.\n\"Euria ari du\" esaten dugu. Ari elementuarekin, nor edo nor-nori erabiltzen da normalean, baina fenomeno atmosferikoak salbuespena dira. Hor subjektu eliptiko bat dago; Egu edo Ortzi da hori sortzen duena. Beraz, \"Euria ari du\": nork? Eguk edo Ortzik. Izadiaren elementuak, bestetik, jainkozkotzat hartzen dira. Elementu horiek bizirik baleude bezala erabiltzen dira, eta, benetan, bizirik daude euskal ikuspegi zaharraren arabera.\nAdibide batzuk.\nOso ohikoak dira:"}
{"id": "1056953", "revid": "90609", "url": "https://eu.wikipedia.org/wiki?curid=1056953", "title": "Iziumeko gudua", "text": "Iziumeko gudua Errusiaren eta Ukrainaren arteko gudu militar bat izan zen, Ukrainako ipar-ekialdeko zein Ukrainako ekialdeko ofentsiben baitan gertatu zena, 2022ko Errusiako Ukrainako inbasioaren testuinguruan. 2022ko martxoan hasi zen Izium herriaren kontrolarengatiko borroka, herriak garraio-nodo gisa duen garrantziagatik; izan ere, Errusiako Armadak Izium harrapatu nahi zuen Kharkiv Oblasteko indar errusiarrak Donbass eskualdeko tropekin lotu ahal izateko, bai eta Errusiatik errefortzu militar zein hornigaiak garraiatzeko ere.\nToki-agintarien arabera, Iziumeko bizitegi-eraikinen %80a suntsitu egin ziren guduan zehar.\nGudua.\nIziumen Errusiaren eraso batzuk gertatzen hasi ziren 2022ko otsailaren 28tik aurrera; era berean, Errusiako Armada martxoaren 3an hasi zen misil-erasoekin. Martxoaren 3an zortzi zibil hil ziren, bai eta herriko ospitale nagusiak kalte handiak jasan zituen ere. Biharamunean, Errusiako Indarrek Izium aldera aurrera egin zuten, hiriaren iparraldeko aldirietarako iritsiz.\u00a0Martxoaren 6rako, Errusiako Armadak Iziumeko bi auzo eta bere tren-geltokia bere kontrolpean zituen.\nMartxoaren 7ko arratsaldean, Errusiaren sare-komunikabideek Errusiako Indarrek Izium hartu zutela jakinarazi zuten, ofizialki baieztatu gabe zegoen aldarrikapena zen arren. Hurrengo egunean, Errusiako eta Ukrainako Indarren artean herria kontrolatzeko borrokak piztu ziren; hala ere, Errusiako tropak hiritik uxatu zituzten ukrainarrek azkenean. Martxoaren 9tik 10era bitartean, 2,250 zibil ebakuatu zituzten Iziumetik, Errusiako Indarrek berriro ere herrirantz poliki-poliki aurrera egiten jarraitzen zuten bitartean.\nMartxoaren 12an, Errusiako tropek herriaren iparraldea hartu zuten. Hurrengo egunean, Errusiako Armadak aurrerapen gehiago egin zituen, baina, azkenean, uxatuak izan ziren berriro, Ukrainaren iturri militarren arabera.\nMartxoaren 15etik 16ra bitartean, Errusiako tropek Izium hiriaren hegoaldea bereganatu zuten, Ukrainako Indarrek beren posizioak berreskuratzea lortu baino lehen. Martxoaren 17an, AEBetako DoDeko funtzionario batek Errusiako Indarrek Izium berriro bereganatu zutela jakinarazi zuen; Gerraren Azterketarako Institutuak (ISW), bestalde, informazio hori ukatu egin zuen. Errusiar militarrek Donets ibaia zeharkatu zuten Barvinkivski Autobidetik gertu; halere, gero, ukrainar indarrek errusiarren aurrerapena gelditu zuten, errusiarrek ukrainarrek segada jaso ostean. Borrokek, halere, hurrengo egunean jarraitu zuten. \nMartxoaren 19\u201320 artean, Izium hiriaren erdigunea harrapatzeko errusiar saiakera berri bat atzera bota zuten ukrainarrek. Borroketan zehar, Errusiako ingeniaritza-tropak Donets ibaiaren gainean pontoi-zubi bat egiten saiatu ziren, ukrainar indarrek partzialki suntsitu zituzten bi ibilgailu-zubi saihesteko helburuarekin; izan ere, zubi hauek Errusiako aurrerapena geldiarazteko asmoz suntsituak izan ziren. Hala ere, ingeniarien tropek segada bat jaso zuten, non 19 soldadu errusiar hil eta beste 46 zauritu ziren. Hildakoen artean, ingeniaritza-unitateko komandantea zen, Nikolai Ovtxarenko koronela zegoen. Azkenean, errusiar indarrek bi pontoi-zubi altxatzea lortu zuten, zeinetatik errusiar tankeek ibaia zeharkatzea lortu zuten, Ukrainaren esku zegoen hiri-zatia inguratzeko. Testuinguru horretan, martxoaren 22an, Ukrainako Indarrek kontraeraso-saiakera bat egin zuten, herriaren kontrola berreskuratze-nahian.\nMartxoaren 24an, Errusiako Armadak Izium hiriaren kontrol osoa hartu zuela iragarri zuen, Ukrainak hau ukatu egin zuen arren, borrokak oraindik jarraitzen zirela adierazi zuen bezala. Bertako funtzionario baten arabera, Errusiako Indarrek herriaren iparraldea eusten zuten; Ukrainako soldaduak, berriz, hegoaldean zeuden, bi armadak Donets ibaiak bereizten zituela. Horrez gain, Izium blokeatuta zegoela eta puntu honetarako hiria \"erabat suntsituta\" zegoela baieztatu zuen ere. \nMartxoaren 25ean, AEBetako DoDeko funtzionario batek, bai eta beste iturri batzuek, jakinarazi zuten Errusiako Indarrek Ukrainako lerroak hautsi zituztela Iziumeko hegoaldean, hirirantz beste hamar bat kilometro aurreratuz. Bestalde, ISWk aipatu zuen Ukrainako militarrek Errusiako tropak uxatu zituztela Kamyanka herrian \u2013Iziumetik, hegoaldera kokaturik dagoena\u2013. ISWk, gainera, adierazi zuen Errusiako Indarrek herria inguratzeko saiakerekin jarraituko zutela, hiria eraso zuzen baten bidez kontrolatze-saiakeran porrot egin ostean.\nMartxoaren 27rako, Errusiako Armadak Kamyanka zein Iziumeko hego-mendebaldeko eta hego-ekialdeko beste bi herri bereganatu zituen; halere, ukrainar indarrek adierazi zuten gero hiru herri horiek berreskuratzea lortu zutela. Izium inguruan Sukhoi Su-34 ehiza-hegazkin errusiar bat eraitsi zutela ere esan zuten. Bi egun geroago, Kamyanka Errusiaren kontrolpean zegoela baieztatu zen, Errusiako Indarrek bere posizioak sendotu inguruan sendotu zituztelarik. Era berean, borrokak Iziumetik hegoalderantz mugitzen hasi ziren, Slovianskerako errepidean zehar.\nApirilaren 1ean, Ukrainako Armadak Izium Errusiaren kontrolpean zegoela baieztatu zuen. Biharamunean, \"Ukrinform\"i eskainitako elkarrizketa batean, Iziumeko \"de iure\" alkateorde den Volodymyr Matsokin-ek esan zuen hiriko etxebizitza-eraikinen %80a suntsiturik zegoela eta hirian ez zegoela argindarrik, berogailurik edo urik.\nGudu-ostea.\nApirilaren 3an, Ukrainako Gobernuak bi soldadu errusiar hil eta beste 28 ospitaleratu zituztela adierazi zuen, Ukrainako zibilek Iziumen Errusiaren Errifle Motordunen 3. Dibisioko soldadu errusiarrei pastel pozoituak banatu ostean.\nApirilaren 4an, \"The Guardian\"ek jakinarazi zuen, militarren funtzionarioen zein lekukoen informazioen oinarrituta, borroka biziak jarraitzen zutela Iziumetik gertu.\nApirilaren 10ean, AEBetako Defentsa Saileko hainbat funtzionariok adierazi zuten Errusiako Indarrak Iziumen biltzen ari zirela, Izium eta Dniproren arteko eraso-kanpaina bat prestatzeko; honi jarraiki, Errusiako Indarrek apirilaren 5etik aurrera Kieveko ardatzetik eta Sumyko ardatzetik Iziumera soldaduak indarberritzen ari zirela jakinarazi zuten.\nApirilaren 18an, Ukrainak Izium inguruko eremuan inguruan \"kokagune-kopuru bat\" berreskuratu zuela aldarrikatu zuen. Errusiako Indarrek, orduan, hiri-biztanleen deportazio masiboak hasi zituen, Errusiako Federazioko lurralderantz.\nApirilaren erdialdean, Errusiak bere erasoaldi berria hasi ondoren, Errusiako tropek nolabaiteko arrakasta izan zuten Izium hiriaren hegoalde zein hego-mendebaldean, aurrerapen lokalizatuak lortuz apirilaren 20rako. Apirilaren 26tik aurrera, Errusiako Indarrek aurrerapen motelak egiten jarraitu zuten Iziumetik hegoalderantz; hala, hurrengo egunean, Errusiako Armadak Iziumetik mendebaldean kokaturiko beste herri bat hartu zuen, bai eta hiriaren mendebaldeko aldirien beste 20 kilometroko eremua ere.\nApirilaren 27an, \"Defense Express\" ukrainar argitalpenak esan zuenez, Valeri Gerasimovek, Errusiako Armadaren Estatu Nagusiko Buruak, Iziumera iritsi zen, eskualdeko errusiar erasoaldia pertsonalki agintzeko. Ukrainako Informazio Independentearen Agentziaren arabera, Gerasimov maiatzaren 1ean zauritu zuten, Izium inguruan. AEBetako bi funtzionariok Gerasimov eskualdean egon zela baieztatu zuten; halere, Ukrainako funtzionario batek ukatu zuen Ukraina Gerasimov berariaz jomugatzen ari zela. Izan ere, esan zuenez komando-postua eraso zutenerako Gerasimov jada Errusiara itzultzera abiatu zela; bestalde, erasoan Andrei Simonov jeneral errusiarra hil zela adierazi zuten ere."}
{"id": "1056954", "revid": "56334", "url": "https://eu.wikipedia.org/wiki?curid=1056954", "title": "Jos\u00e9 Cantero Ortega", "text": "Jos\u00e9 Cantero Ortega (Tarifa, 1879-Badajoz, 1936ko abuztuaren 14) espainiar militarra izan zen. Espainiako militarren sektore batek 1936ko uztailaren 18ko estatu kolpea eman zutenean Canterok leial eutsi zion errepublikari. Horregatik, altxatuek fusilatu zuten.\nBiografia.\nMarokon egin zuen bere karrera militarraren zati handi bat. Espainiako Bigarren Errepublika aldarrikatu ondoren, 1932an \"Castilla\" Infanteriako 3. Erregimentuko komandante izendatu zuten; erregimentu horrek Badajozen zuen goarnizioa.\n1936ko uztailean gerra zibila piztu zenean, koronel maila zuen eta Castilla Infanteriako Erregimentuko buru izaten jarraitzen zuen. Uztailaren 21ean matxinadan parte hartu zuten militarrek bere asmoak adierazi zizkiotenean, zalantzatan egon zen, baina azkenean leial jarraitu zion Errepublikari. Ildefonso Puigdendolas koronela Badajozeko hiriburura iritsi zenean, Cantero haren aginduetara jarri zen, eta Afrikako Armadaren erasoaren aurrean hiria defendatzeko prest zeuden tropa guztiak antolatu zituen. Matxinoek abuztuaren 14an atxilotu zuten, haiek hirian sartu ondoren, gorte militar batek epaitu zuen eta egun horretan bertan Menachoko kasernan fusilatu zuten."}
{"id": "1056959", "revid": "129250", "url": "https://eu.wikipedia.org/wiki?curid=1056959", "title": "Petra Cuevas", "text": "Petra Cuevas Rodr\u00edguez (Orgaz, Toledo, 1908ko abuztuaren 19a - Collado Mediano, Madril, 2014ko otsailaren 24a) PCEko militantea izan zen, brodatzailea, sindikalista espainiarra, Gerra Zibilean La Aguja sindikatuko idazkari nagusia, Langileen Batasun Orokorrean (UGT). \nBiografia.\nLehen urteak.\nToledoko Orgaz herrian jaio zen, eta hamabi urte zituela Madrilera joan zen familiarekin, aitak lana aurkitu baitzuen Uni\u00f3n El\u00e9ctrica Madrile\u00f1an. Oso gaztetatik lan egin behar izan zuen bere familiari eusten laguntzeko. Horrela hasi zen jostun ikastun gisa, baina gero brodatzaile izatea aukeratu zuen eta \"La Bordadora Espa\u00f1ola\" delakoan hasi zen lanean, urte batzuetara \"La Cripa\" izeneko beste lantegi batera pasatu zen.\n1931 inguruan, Errepublika iritsi zenean, UGTn militatzen ari zen. 1936ko otsailean \"La Aguja\" Sindikatuan idazkari nagusi hautatu zuten, eta Gerra zibila hasi zenean, PCEn militatzen zuen.\nGerra zibila.\n\"La aguja\" Sindikatuko emakumeak hainbat auzotan antolatu ziren Errepublikako Herri Armadako soldaduentzat arropa egiteko.\n1939ko otsailean, PCEren azken Batzorde Probintzialeko kide zen, Segismundo Casado koronelaren kolpea baino lehen. Batzorde horretako emakumezko kideak, Petra Cuevasez gain, hauexek ziren: Pilar Bueno Ib\u00e1\u00f1ez, Dolores Ib\u00e1rruri, Concha Velasco, Aurora Rodr\u00edguez, Paula Cediel, Mar\u00eda Bl\u00e1zquez, Teresa Ramos, Marcelina G\u00f3mez eta Julia Valverde.\nGerraostea eta errepresioa.\nGerra amaitu ondoren, ezin izan zuen ihes egin, eta Madrilen egon zen ezkutuan. Bere nebak Frantziara ihes egin ahal izan zuela eta familiari presio bortitza egitean, bere kabuz joan zen poliziarengana familia babaesteko. 1939ko irailean atxilotua, Segurtasun Zuzendaritza Nagusiak Puerta del Solen zuen egoitzako kalabozoetan torturatu zuten. Korronte elektrikoak aplikatu zizkioten:\n\"Niri tentsio guztiarekin jarri zizkidaten, hau da, edozein entxufe, kableetara lotu eta kito. Egun batean sendatzera nindoala eta jarri zizkidanetako bat iritsi zela, medikuak zera esan zion : \"Hau kriminala da\". Nik jarri zizkidana Carlos Arias Navarro izan zela esango nuke. Gogoan dut gizon bat iritsi zela galderak egiten ari zitzaizkidanean, eta hauxe esan zuen: \"Begira, ni argazki honen aurrean nola hitz egiten duzuen ikustera etorri naiz \" -jakina, Francoren argazkia-, eta horietako batek esan zuen: \"Pero esta zorra no habla\". \"Ikusiko duzu nola hitz egiten duen\". Kable bat hartu, entxufatu eta lotu egin ninduen.\"Azkenik, Las Ventas emakumeen kartzelara eraman zuten. Han hilabete batzuk eman zituen, aske utzi eta berriro atxilotu zuten 1941eko abenduan, eta hamabi urteko kartzela-zigorra ezarri zioten Heriberto Qui\u00f1onesek 1942ko irailaren 25ean egindako Gerra Kontseilu berean (109539 kausa). Haurdun zegoela jakin zuenean, San Isidro kartzelara eraman zuten, eta han umea izan zuen 1943ko apirilaren 14an. Urte bereko urriaren 17an hil zen neskatoa, oso egoera txarrean baitzegoen. Trinidad Gallego emaginak lagundu zion erditzen.\nAlaba hilda, Las Ventas emakumeen kartzelara itzuli zen. Handik Calatayudeko espetxera bidali zuten, 1946ko abuztuaren 1ean sartu zen eta 9 hilabetez egon zen. Calatayudetik Zaragozako Predicadores kartzelara pasatu zen. Zaragozatik Bilboko Larrinagako espetxera eraman zuten, eta egun gutxi eman zituen han, Zornotzako espetxera (Bizkaia) igaro baitzen. Han 9 edo 10 hilabetez egon zen, itxi zuten arte. Handik preso politikoentzako Segoviako kartzelara eraman zuten. Cuevas aske utzi zuten 1948ko urtarrilean.\n1964an Garridorekin ezkondu eta 1971n alargundu zen.\nFranco hil ondoren.\n1977an PCE legeztatu ondoren, partiduaren jardueran sartu zen, eta Comisiones Obreras-en (CCOO) lanean. Pentsiodunen eta Erretiratuen Sindikatuaren sorreran parte hartu zuen, baita frankismoan errepresaliatuak aldarrikatzeko lehen ekintzetan ere, Tetuan elkartean, NATOren aurkako kanpainan edo, azken aldi aktiboan, Hirugarren Adinekoen Etxeko Zuzendaritza Batzordean. 91 urterekin, etxea eraisteagatik, bilobarekin Collado Medianora joan zen bizitzera.\nHan hil zen, 2014ko otsailaren 26an, 105 urte zituela.\nMemoria historikoa.\nBere testigantza Tomasa Cuevasek argitaratutako liburuan ageri da, non frankismoaren kartzeletan preso egon ziren emakumeen testigantzak jaso baitzituen.\nBere esaldiak.\n\u201cBorroka egiten baduzu, gal zenezake. Borroka egiten ez baduzu, galduta zaude\".\n\"1939ko martxoaren 28an, lokalaren giltza estolderiara bota nuen, ez bainegoen prest inori emateko. Eta neure buruari hauxe esan nion: \u2018Sartu nahi badute, atea bota dezatela\u2019, eta negarrez hasi nintzen."}
{"id": "1056960", "revid": "137511", "url": "https://eu.wikipedia.org/wiki?curid=1056960", "title": "Sumy Oblasteko errusiar okupazioa", "text": "Sumy Oblasteko errusiar okupazioa 2022ko otsailaren 24an hasi zen Sumy Oblasteko Errusiaren okupazio militarra da, Errusiako Indarrek Ukraina inbaditzen hasi eta Sumy Oblastaren eskualdeak bereganatzen hasi zirenean. Oblast-hiriburua, Sumy, ez da inbasioan zehar, inoiz, Errusiaren esku erori; halere, beste hiri batzuk harrapatu dituzte inbasioan zehar; hala nola, Konotop eta Trostianets. Apirilaren 6an, errusiar indarrek oblastetik irten ziren, bere okupazio militarra amaituz.\nOkupazio militarra.\nKonotop.\nOtsailaren 25ean, Errusiako Indarrek Konotop hiria bereganatu zuten.\nMartxoaren 2an, Artem Seminikhinek, Konotopeko alkateak, adierazi zuen hiriko errusiar indarrek ohartarazi ziotela hiria bonbardatuko zutela, bizilagunek okupazioari aurre egiten bazioten. Errusiako ibilgailuak, udaletxearen kanpoaldean zabalduta, bertakoek inguratuta zeuden. Seminikhinek, orduan, hiriko bizilagunei galdetu zien ea borrokatu nahi zuten ala amore eman; bizilagunek \"ia aho bakarrez\" errenditzeari uko egin zioten. Beranduago egunean, hiri-agintariek Errusiako Indarrekin negoziatu zuten, hamabi minutuko elkarrizketa batetan. Errusiar Indarrek hiri-gobernua ez aldatzea, tropak hirian ez zabaltzea, garraioa ez oztopatzea edo Ukrainako bandera ez kentzea onartu zuten. Horren trukean, hiriko arduradunek adostu zuten bizilagunek ez zutela errusiar indarrei eraso egingo; \"de facto\", herria errendituz.\nMartxoaren 7an, Ukrainako Estatu Nagusiak baloratu zuen Konotopen errusiar indarrek beren tropen %50eko galerak izan zituztela eta, beraz, tropak berrantolatzera eta berhornitzera behartuta zeudela. Martxoaren 15ean, Ukrainako eta Errusiako Indarrek korridore humanitario bat irekitzea adostu zuten, herritarrak Konotopetik ateratzeko. Martxoaren 28an, Errusiako Indarrek zubi bat suntsitu zuten Konotopen. \nApirilaren 2an, Errusiako Armadak Konotop Raionean hornidura-korridore bat mantentzen zuela jakinarazi zuten, zeinaren bidez Kiev eta Txernihiveko ekipoak Errusiara erretiratzea ahalbideturik zuen Errusiak. Apirilaren 3an, Ukrainako parlamentari batek \u2013\u2013 Twitter bidez adierazi zuen Errusiako Indar guztiek Konotop Raiona utzi zutela. Apirilaren 4an, gainera, Dmytro Zhyvytsky-k, Sumy Oblasteko Gobernadoreak, adierazi zuen Errusiako tropek ez zutela jada Sumy Oblasteko herri bat ere okupatzen eta, horietako gehienetan, erretiratu zirela, Ukrainako tropak gainerako unitateak era tropa atzeratuak kanporatzeko lanean ari ziren bitartean. \nApirilaren 5ean, Zhyvytsky Gobernadoreak Konotop Raionean torturatutako hiru zibil-gorpuzki, gutxienez, aurkitu zituztela adierazi zuen.\nTrostianets.\nMartxoaren 1ean, Errusiako Indarrek Trostianets hiria hartu eta hiriaren okupazio militar bat hasi zuten.\nOkupazio militarra.\nErrusiaren egoitza militarra herriko tren-geltoki nagusian ezarri zen. Martxoaren erdialdean, errusiar tropa batzuk Errusiak-lagundutako indar separatistekin ordezkatu zituzten. \nGutxi gorabehera 800 errusiar soldaduk okupatu zuten hiria. Okupazioan zehar, Ukrainako Poliziak hirian inkogniton mantendu ziren, tokian tokiko zibilei eta indar partisanoak lagunduz. Ukrainako Indarrek hiriaren hegoaldeko zubi bat suntsitu zuten, Errusiaren aurrerapena Ukrainaren sakonerantz gelditzeko. Herri-alkatea, Jurii Bova, inguruko herrietan ezkutatu zen; hala, herrian ez geratzeko erabakiagatik kritika batzuk jaso zituen. Edonola ere, Ukrainako erresistentzia koordinatzen jarraitu zuen; besteak beste, Errusiaren posizioak bonbardatuz. Errusiako tropek eginiko zibilen exekuzioen informazioa ezberdinak martxoaren hasieran hasi ziren.\nUkrainaren kontraerasoa.\nMartxoaren 23an hasitako Ukrainaren kontraeraso batek hiria ukrainarren esku berrerortzea eragin zuen, martxoaren 26rako. Borroketan herriko ospitalea bonbardatu zuten; bizilagunen arabera, errusiar indarrek. Hiriaren kanpoaldean borroka eta bonbardaketen ondoren, errusiar tropak gauean zehar erretiratu ziren, Ukrainako Indarrak iritsi baino lehen. AFPren txosten batek \"dozena bat\" tanke eta ibilgailu blindatu suntsitu edo kaltetu zirela adierazi zuen. \"New York Times\" egunkariak, bestalde, jakinarazi zuen janaria urritzear zegoela Ukrainak hiria berreskuratu zuenerako."}
{"id": "1056962", "revid": "56334", "url": "https://eu.wikipedia.org/wiki?curid=1056962", "title": "Jeanna Bauck", "text": "Jeanna Bauck (1840ko abuztuaren 19a - 1926ko maiatzaren 27a) margolari suediar-alemaniarra izan zen, bere paisaia eta erretratuen margolanengatik, eta hezitzaile lanagatik eta Bertha Wegmannekin eta Paula Modersohn-Beckerrekin izandako adiskidetasunengatik ezaguna.\nBiografia.\nJeanna Bauck 1840an jaio zen. Carl Wilhelm Bauck (1808\u20131877) Alemanian jaiotako konpositore eta musika kritikariaren eta Dorothea Fredrique (1806\u20131834) ama suediarraren alaba zen. Beste ahizpa bat, Hanna Lucia Bauck, eta bi anaia nagusi zituen, Emanuel Bauck eta Johannes Bauck. Jeanna Stockholmen hazi zen. Suedian egon zen 1863ra arte, eta garai hartan Alemaniara joan zen pintura ikastera, Dresdenen lehenik eta Munichen ondoren Bertha Wegmann erretratugile daniarra ezagutu zuen. Biak betiko lagunak izan ziren, elkarrekin bizi ziren, estudioa partekatuz eta Italiara eta Parisera bidaiatu zuten, bertan bizi izan ziren urte batzuk Munichera itzuli aurretik.\nBere arte-heziketa Adolf Ehrhardt-en eskutik hasi zen Dresdenen, Albert Flamm-ekin ondoren D\u00fcsseldorf -en, eta Joseph Brandt-ekin ondoren Munichen. Bere paisaia-prestakuntzaren gehiengoa Munichen ere izan zen, Akademian trebatutako Johann Diedrich Christian Langko margolariaren tutoretzapean, bere ibilbide osoan Barbizon pintura eskolan inspiratu zena. Bauck-en karreran zehar ekoiztutako koadro gehienak, bere irakaslearenak bezala, Barbizon estiloaren barruan daude sailkatuta. \nBauck-ek ia paisaiak soilik margotzen hasi zuen bere ibilbidea, eta arrakasta ertaina lortu zuen horretan. Geroago, erretratu-pinturara zabaldu zen, eta 1890eko hamarkadaren amaieran bien kopuru berdina ekoizten zuen. Bere ibilbidean zehar Alemaniako zein atzerriko erakusketetan sariak irabazi zituen, eta Stockholmeko eta Triesteko galeriek aurkeztu zuten hainbatetan. \n1880an, Bauck Parisera joan zen eta estudio bat partekatu zuen bere lagun Bertha Wegmannekin. Garai horretan Bauck-ek Wegmann-en erretratu bat margotu zuen \"Bertha Wegmann daniar artista erretratua\" margotzen izenburua zuena, eta Wegmannek, beste hogei bat erretraturen artean, Bauck-en \"M\u00e5larinnan Jeanna Bauck\" erretratu ezaguna egin zuen\".\" Era berean, Parisen egon ziren garaian, bai Bauckek bai Wegmannek 1881eko eta 1882ko Parisko Erakusketan lanak erakutsi zituzten .\n1893ko Chicagoko Munduko Azokan erakutsi zituen lanak eta bere margolanak \"Woodland Lake\" eta \"Portrait of a man\" 1905eko \"Women Painters of the World\" liburuan sartu ziren. \n1897rako, Bauck Berlinen bizi zen eta pintura gaueko klaseak ematen zituen Berlingo Arteen Elkartean. Hemen ezagutu eta gero lagun bat egin zuen ikasle batekin, orduan hogeita bat urteko Paula Modersohn-Becker, beranduago Bauck bere irakasle gogokoena zela deskribatuko zuena. Becker eragin handiko margolari goiztiar espresionista bihurtuko zen.\n1926an Jeanna Bauck Munichen (Alemania) hil zen, 85 urte zituela."}
{"id": "1056964", "revid": "336", "url": "https://eu.wikipedia.org/wiki?curid=1056964", "title": "Paz Azzati Cutanda", "text": "Paz Azzati Cutanda (Valentzia, 1917ko ekainaren 27a - ibidem, 1995eko abuztuaren 12a) Valentziako politikaria izan zen, eta Espainiako Alderdi Komunistako (PCE) militantea. Las Ventas emakumeen kartzelan preso egon zen.\nBiografia.\nF\u00e9lix Azzati Descalci kazetariaren eta Esperanza Cutandaren alaba zen. Paz merkataritza ikasten ari zen, Gerra Zibila hasi zenean. Autodidakta zen, neba-arrebak bezala. Haiekin, Renau, N\u00e9stor, Octavio, Arnaldo eta Magdarekin ikasketa-giroan hazi zen. 1936 amaieran PCEn sartu zen.Mussoliniren Italiatik ihes egin zuen eta Valentziara etorri zen Andrea Familiari izeneko emigratzaile italiarrarekin ezkondu zen, V\"erdad\" egunkariaren kazetari eta zuzendari izan zena. Gerran, Azzati Valentzian bizi izan zen. Han, Emakume Antifaxisten Elkartearekin (AMA) harremanetan jarri zen eta alderdi komunistarekin bat egin zuen.\nGerra zibila amaitzean.\nPaz Azzati gerra amaitzean Alacantera joan zen, baina ezin izan zuen ihes egin. Ehunka emakumerekin batera zinema batean sartu zuten, eta, ondoren, \"Los Almendros eremura\" eraman zuten. Hilabetera askatu zuten, baina ez zen ausartu Valentziara itzultzen, eta Madrilera joan zen izen faltsuarekin. Etxe-zerbitzuan eta eskailerak garbitzen aritu zen, PCErekin harremana galdu gabe. Atxilotu eta Las Ventas emakumeen kartzelara eraman zuten. Han Matilde Landa ezagutu zuen eta harekin batera lan egin zuen zigortutakoen alde. Kondena bete ondoren, aske utzi zuten, baina PCErekin klandestinitatean berriro inplikatu zen, atxilotu eta hogeita hamar urtera kondenatu zuten. Masoneria eta Komunismoa zigortzeko Auzitegi Bereziak komunismo delituagatik auzipetu zuen.\nSenarrak Espainiatik ihes egitea lortu zuen, eta SESBera (Errusiara) alde egin zuen. Han Radio \"Moskun\" hasi zen lanean, Italiako atalean. Bigarren Mundu Gerra amaitu zenean, italiarra izanda, Italia liberatu eta demokratiko batera aberriratzeko eskatu zuen. 1947ko udan lortu zuen. Handik, Azzati Italiara erbesteratzea lortu zuen, Espainiara inoiz gehiago ez itzultzeko agindu formalarekin. 1948ko uztailean erbesteratu ondoren, ez zen espetxetik atera irailera arte, Erromaraino ontziratzeko.\nPaz Azzati Erroman zegoela, senarrak emaztearen askatasuna kudeatzen zuen, Familiari senarrak egunkarietarako artikuluak idatzi zituen eta Sobietar Batasunari buruzko liburu bat idatzi zuen \"Ettore Vanni\" izengoitiarekin, izenburu honekin: \"Lo comunista en Rusia/ Komunista Errusian\", Erroma, 1950. Haren lana SESBen eta komunismoaren aurkako erasotzat hartu zuten, eta Mexikora joan behar izan zuten denbora batez.\nAzzati 1971n itzuli zen Espainiara, Franco bizi zela, senarra hil eta urtebetera. 1981ean Valentziara itzuli zen, Arnaldo Azzatiren emazte Alejandra Soler koinataren gestioei esker.\n1978an, Estatuko Administrazio Zibileko Administrarien Kidego Orokorreko funtzionario izendatu zuten, Zerbitzu Hidraulikoetako Laguntzaileen Kidego iraungitik zetorren funtzionario, eta gerra zibilean egindako lana aitortu zioten.\nValentzian hil zen 1995ean, 78 urte zituela.\nMemoria historikoa.\nPaz Azzati Cutandaren testigantza bigarren liburuko 5. kapitulua da: \"C\u00e1rceles de mujeres, Ventas, Segovia, Les Corts y Mujeres de la resistencia\" . Tomasa Cuevasen hiru liburuak elkarrekin argitaratu ziren izenburu honekin: T\"estimonios de mujeres en las c\u00e1rceles franquistas/\" Kartzela frankisten emakumeen testigantzak (2004)."}
{"id": "1056967", "revid": "1545", "url": "https://eu.wikipedia.org/wiki?curid=1056967", "title": "Khersoneso", "text": "Khersoneso edo Kersoneso (; ; errusieraz eta ), Erdi Aroko grezieraz Kerson (; ) laburtua, antzinako greziar kolonia bat izan zen, duela 2500 urte inguru Krimeako hego-mendebaldean \u2014orduko Taurican\u2014 sortua. Heraklea Pontikako kolonoek ezarri zuten, k.a. VI. mendean.\nItsaso Beltzaren kostaldean zegoen, egungo Sebastopolen kanpoaldean, hiriko erdialdetik 2 kilometro mendebaldera. Bertan Khersones diote. \u00abUkrainako Ponpeia\u00bb eta \u00abErrusiako Troia\u00bb ezizena eman zioten. Khersoneso izenak, grezieraz, \"uharte kontinentala\" edo \"penintsula\" esan nahi du, eta zuzen deskribatzen du kolonia ezarri zuten lekua. Ez da Khersoneso Taurikoarekin nahastu behar, Krimeako hegoalde osoari, Tauricari, emandako izenarekin.\nGarai klasikoaren zati handi batean, hiria demokrazia bat izan zen, arkonte talde batek eta Damiorgi izeneko kontseilu batek gobernatua. Denboraren poderioz, gobernua oligarkiko bihurtu zen, boterea arkonteen eskuetan kontzentraturik.\nHistoria.\nKersoneso antzinako greziar kolonia bat izan zen, Heraklea Pontikako kolonek k. a. VI. mendean ezarria. Hiriko santutegirik nagusiena Partenos izeneko jainko bati eskaini zioten. Greziarrek Partenos Artemisarekin edo Ifigeniarekin identifikatzen zuten eta tauricarrek giza sakrifizioak eskaintzen zizkioten.\nK.a. II. mendearen amaieran, Khersoneso Bosforoko Erresumaren mende geratu zen, K. a. 110ean Mitridates VI.a Eupatorren armada, Diofanto Sinopekoa jeneralak zuzendua, hiri setiatu eta Tauricako eszitiar printze gehienak menderatu zituen; baina Asia Txikiko bere neguko kuarteletara itzuli ondoren, Palakoren altxamendua gertatu zen. Esziloro erregearen seme nagusia, erroxolanen laguntza zuen. Diofantok 6.000 soldaduko armada baten aurrean itzuli eta khersonesoarren kolonia batean matxinoak menderatu zituen.\nAntzinako Erromak k.a. I. mendearen erdialdetik aurrera hiria menderatu zuen. Erromatar agintea 370ra arte mantendu zen, hunoek hiria harrapatu zuten arte hain zuzen ere.\nBizantziar jabetza izan zen Erdi Aroan, baina bizantziar gobernuaren presentzia arina izan zen (Teofanes Aitortzailea eta beste batzuen arabera). Khersoneso khazariar \"tudun\"aren (gobernariaren) egoitza izan zen 600eko amaieran. Hiri babesteko, goarnizio txiki bat utzi zuten.\nBizantziok bi gauzatarako erabili zuen: tribu barbaroak zaintzeko talaia gisa, eta haien isolamenduari esker, erromatarrekin edo bizantziar azken gobernuekin haserre zeudenentzat erbestean egoteko leku ezagun bilakatu zen. \u00abPreso\u00bb ospetsuenen artean Klemente I.a eta Martin I.a aita santuak eta Justiniano II.a bizantziar enperadore kargugabetua egon ziren. Bestetik, merkataritza gune garrantzitsua izan zen gobernu bizantziarrean. Garai haietan, hiriak Kerson izena zuen.\n838an Teofilo enperadoreak Petronas Kamateros noblea bidali zuen, berriki Sarkel khazariar gotorlekuaren eraikuntza gainbegiratu zuena, hiria eta inguruak zuzenean kontrolatzera. 980ra arte bizantziarren eskuetan egon zen, Kieveko Rusera erori zen arte. Vladimir Handiak gotorlekua uztea adostu zuen, Ana Porfirogeneta, Basilio II.aren arreba, ezkontzeko entregatzen bazioten. Eskaerak eskandalu bat sortu zuen Konstantinoplan, printzesa inperiala zenez, ezin baitzen inoiz ezkondu greziarrak ez zirenekin. Ezkontza-akordiorako aurrebaldintza gisa, Vladimir 988an hirian bertan bataiatu zuten, Kieveko Rusaren kristautzearako bidea erraztuz. Handik aurrera hiria utzi egin zuten.\nKhersoneso Laugarren Gurutzadaren ondoren, Trebizondako Inperioaren mende geratu zen, eta XIV. mendearen hasieran genoarren kontrolpean erori zen. 1299an, Nogai Khanen armadek hiria arpilatu zuten. Mende bat geroago Ediguk hiri osoa suntsitu eta hiritarrek betirako hustu zuten. XIX. mendearen amaieran, San Vladimir katedrala (1892an amaitua) bizantziar estiloan diseinatu eta muino txiki batean eraiki zuten; eraikina Vladimirren bataioaren lekua oroitzeko asmoa zuen.\nAztarnategi arkeologikoa.\nAntzinako Khersonesoren hondakinak Sebastopoleko aldirietako batean daude orain. Errusiako gobernuak 1827tik aurrera induskatu ditu. Erakarpen turistiko ezaguna dira, estatuak parke arkeologiko gisa babestua.\nEraikinek greziar, erromatar eta bizantziar kulturen eraginak nahasten dituzte. Babeserako hormak ehunka metro ditu. Eraikinen artean, erromatar anfiteatro bat eta greziar tenplu bat daude.\nTokiaren zatirik handiena \"kh\u00f4ra\" da: zenbait kilometro karratu antzinako nekazaritza-lurrak, ardo-prentsen eta defentsa-dorreen hondarrekin. Arkeologoen arabera, ebidentziek bertako biztanleei esklabo gisa lan egin beharrean nekazari-lana egiteagatik ordaindu zietela iradokitzen dute.\nInduskatutako hilobiek greziarrek ez bezalako hilobi-praktikak iradokitzen dituzte. Harri bakoitzak gizabanako baten hilobia markatzen du, familia osoarena beharrean, eta apaindurek armak bezalako objektuak baino ez dituzte, hileta-estatuen ordez. Hilobien erdian, arkeologoek haurren hezurrak aurkitu dituzte. Erretako hondakinek hiria arpilatu eta suntsitu zutela iradokitzen dute.\nTexasko Unibertsitateko Arkeologia Klasikoko Institutuak eta bertako Arkeologia Parkeak 1992tik ikertu dute leku hori. 2013an, UNESCOk Kersoneso Gizateriaren Ondare izendatu zuen. Hala ere, Sebastopolen zabalpenagatik eta itsas higaduragatik arriskuan dago."}
{"id": "1056974", "revid": "119347", "url": "https://eu.wikipedia.org/wiki?curid=1056974", "title": "Flor Cernuda", "text": "Flor Cernuda Arrones (Quintanar de la Orden, Toledo, 1918 - Madril, 2014ko martxoaren 31) Gazteria Sozialista Bateratuetako (JSU) eta Espainiako Alderdi Komunistako (PCE) militante eta poeta izan zen, nazioarteko Sorospen Gorriko (SRI) kidea eta diktadura frankistak errepresaliatua.\nBiografia.\nToledoko Quintanar de la Ordenen jaio zen 1918an, baina haurra zela familia Villaca\u00f1asera joan zen. 17 urte zituela, Sorospen Gorrian (SRI) hasi zen lanean. Valentziara joan zen eta Gazteria Sozialista Bateratuan (JSU) militatzen hasi zen, gero Espainiako Alderdi Komunistan (PCE) sartzeko. Gerra zibila hasi zenean, Madrilera joan zen, eta han SRIko Batzorde Betearazle Nazionaleko kide izan zen. Han, batez ere kultur lanetan aritu zen, batez ere zinemagintzan. SRIn Tina Modotti argazkilariarekin lan egin zuen. Haren testigantzak SRIko Modottiren lana berreraikitzeko balio izan du.\nIbilbidea.\nSegismundo Casado koronelaren kolpearen ondoren, Villaca\u00f1asera itzuli zen. 1939ko martxoaren 28an, Flor atxilotu, bahitu eta herriko kartzelara eraman zuten.\nLillo kartzelara eraman zuten, Toledoko probintzia osoko presoak zeramatzaten lekura. Epaitu eta 12 urteko kartzela-zigorra ezarri zioten. 1939ko azaroaren 7an fusilamendu-simulazioa izan zuen. Neba frentera joan eta desagertu egin zen. 1939ko azaroan, medikuaren ziurtagiriaren arabera, ama \u201ckalte moralarengatik\u201d hil zen.\n1939ko abenduaren 28an Oca\u00f1ako espetxera eraman zuten, eta han infekzio larri bat egin zuen hanketan. Kartzelan ohatilan sartu zuten Espetxea komentu zaharra zen, eta ez zuen laguntza medikorik. Presokideek egunero jaisten zuten, hirugarren solairutik patioraino.\nOndoren, Bilboko Orue espetxera eraman zuten. Lehen indultuekin aske atera zen, baina Portugaletera erbesteratu zuten. Han urtebete eman zuen, erbesteratzea altxatu eta Villaca\u00f1asera itzuli zen arte. Jazarpenaren aurrean alde egitea eskatu zuen eta Madrilera joan zen lana aurkitzera. Aita medikuaren laguntzarik gabe hil zen, ez baitzuen ez 'gure jauna', ez konfesatzerik nahi izan. 1949an kartak trukatzen zituen preso politiko batekin ezkondu zen. PCEn ezkutuan militatzen jarraitu zuten. 1962an atxilotu eta gobernaziora eraman zuten. Azken atxiloketa 1977ko martxoan izan zuen, preso politikoen amnistiaren aldeko ekitaldian parte hartzeagatik.\nPoesia idazten hasi zen eta UNESCOren Lagunen Klubean (CAUM) lanean hasi zen. Geroago, Espainiako Giza Eskubideen aldeko Elkartearen sortzaileetako bat izan zen.\n2014ko martxoaren 31n hil zen, 96 bat urte zituela.\nMemoria historikoa.\nFlor Cernudaren testigantza lehen liburuko 12. kapitulua da, C\u00e1rceles de mujeres (1939- 1945), Tomasa Cuevasek elkarrekin argitaratu zituen hiru liburuetakoa. Izenburua: \"Emakumeen\" testigantzak Francoren kartzeletan 2004an."}
{"id": "1056976", "revid": "103793", "url": "https://eu.wikipedia.org/wiki?curid=1056976", "title": "Gurutze Sainduaren baseliza", "text": "Gurutze Sainduaren baseliza hainbat baselizetako izena da:"}
{"id": "1056979", "revid": "103793", "url": "https://eu.wikipedia.org/wiki?curid=1056979", "title": "Melidako gaztelua", "text": "Melidako gaztelua Nafarroa Garaiko Aragoiko Erriberako Melida udalerrian kokatutako gaztelu bat da. \nHistoria.\nXIII. mendean gaztelu bat zegoen herrian, zeren 1266an, Tibalt II.a Nafarroakoak Melidako laborariei erregeak zituen ondasun eta eskubideak eman zizkien egunean, berariaz erreserbatu baitzuen gaztelua, lagapenetik salbuetsita. Beharbada gaztelua edo defentsa-dorrea 1378an eraitsi zuten, hiribildua Pedro Manrique de Lara y Mendozaren gotorleku gaztelarrek erasotu eta hartu zutenean."}
{"id": "1056981", "revid": "103793", "url": "https://eu.wikipedia.org/wiki?curid=1056981", "title": "Andre Maria eliza (M\u00e9lida)", "text": "Andre Maria eliza Nafarroa Garaiko Aragoiko Erriberako Melida udalerrian kokatutako XII. mendeko kristiau eliza bat da. Erromaniko estiloa ditu.\nHistoria.\nParrokia, baserri estuaren buru dena, protogotiko estiloan planteatu bide zen, Zisterren eraginekin, 1200 inguruan. Jatorrizko eraikuntza horretatik, habeartearen hormen zati bat zutik geratzen da, hargin marka ugarirekin, baita bi arku zorrotz ere -oinean sarrera duena eta Ebanjelioaren horman bigarren arku ireki bat-, eta kapera nagusiaren atzeko dependentzia, kanoi zorrotzeko ganga batez estalia. Estalki primitiboen ordez, izar-ganga gotikoak jarri ziren XVI. mendearen lehen erdian, gurutzadura eta burualdea eraikitzearekin batera. Hori guztia 1549. urterako amaitu zen. Herreriar estiloko dorrea XVII. mendeko lehen urteetakoa da, eta korua modernoa da.\nErriberriko mihiztatzaileari, Piarres Artzeitzeri, ematen zaio erretaula nagusia, erromanista estilokoa, 1616. urtea baino lehen Juan Frias maisuek eta haren suhi Francisco Adanek polikromatu zutena. Garai eta estilo berekoak dira Arrosarioko Ama Birjinaren albokoak, berriz margotuta, eta Santo Kristoren albokoak, hau pintura tenebristekin. 1689 inguruko barrokoak dira Sortzez Garbiaren eta Arimen erretaulak. Bertan dago San Frantzisko Xabierkoaren mihisea bataiatzen, Vicente Berdusan margolariak 1682an sinatua."}
{"id": "1056982", "revid": "103793", "url": "https://eu.wikipedia.org/wiki?curid=1056982", "title": "Gurutze Sainduaren baseliza (M\u00e9lida)", "text": "Gurutze Sainduaren baseliza Nafarroa Garaiko Aragoiko Erriberako Melida udalerrian kokatutako XIII. mendeko kristiau baseliza bat da. Gotiko estiloa ditu.\nHistoria.\nXIII. mende hasierako tenplu aurregotikoa, Zarrakazteluko eliza zaharraren antzekoa, baseliza da, bost ataleko nabe luzeduna kanoi zorrotzeko gangaz estalia, arku fajoi indartsuen artean."}
{"id": "1056983", "revid": "119347", "url": "https://eu.wikipedia.org/wiki?curid=1056983", "title": "Sofia Goggia", "text": "Sofia Goggia (Bergamo, Lonbardia, Italia, 1992ko azaroaren 15a) Italiako Munduko Kopako eski alpinoko lasterkaria da, diziplina guztietan lehiatzen dena eta jaitsiera eta super G diziplinako abiadura probetan espezializatua. Bi aldiz jeitsiera olinpikoko domina irabazi zuen \u20142018ko Neguko Olinpiar Jokoetan, urrea, emakume italiar baten lehena\u2014, eta hiru aldiz irabazi zuen Munduko Kopako jeitsiera (2018, 2021, 2022).\nBiografia.\nEslalom erraldoian, lau lasterketa hasi baino ez zituen egin (helmugaratu gabekoak) Munduko Kopako ibilbidean; Goggia Italiako emakumezkoen selekziorako izendatu zuten 2013ko Schladming-eko (Austria) Munduko Txapelketarako. Aukera baliatu, eta hamar lehenen arteko bi postu lortu zituen: laugarren super Gn eta zazpigarren super konbinatuan. Goggiak 2016ko azaroan lortu zuen bere lehen Munduko Kopako podiuma, Killington-en, eslalom erraldoian hirugarren postua lortuz. Otsailean, Munduko Txapelketako proba berean, brontzezko domina irabazi zuen.\nGoggiaren Munduko Kopako lehen garaipena, 2017ko martxoan izan zen Jeongseon-en (Hego Korea). Hurrengo egunean, super Ga irabazi zuen, denboraldiko Munduko Kopako bere hamaikagarren podiuma lortzeko. Laugarren aldia zen podium anitz lortzen zuela lasterketa-leku berean, eta bosgarrena gehitu zuen Aspen-eko Munduko Kopako finalean bi podiumekin. Munduko Kopako 1.197 puntu (lau diziplina ezberdinetan), 13 podium eta sailkapen orokorreko hirugarren postuarekin amaitu zuen denboraldia.\n2018an, Munduko Kopako jaitsierak irabazi zituen jarraian urtarrilaren erdialdean, Bad Kleinkirchheim-en eta Cortina d'Ampezzon. 2018an Pyeongchang-en (Hego Korea), 2018ko Neguko Olinpiar Jokoetan, urrezko domina irabazi zuen, eta, Munduko Kopako denboraldian ere, txapela irabazi zuen, bietan jaitsieran; hiru puntuko aldea atera zion Lindsey Vonn-i. Denboraldiko kirol-lorpenei esker, Urteko Aurrerapenaren Laureus Munduko Kirol sarirako izendapena lortu zuen.\n2018ko urrian, orkatilaren apurketan baten ondorioz, Munduko Kopako denboraldiaren zatirik handiena galdu zuen; 2019ko urtarrilaren amaieran itzuli zen 2. postu batekin, bere lehen bi irteeretan Otsailean Crans-Montanan (Suitza), lesiotik itzuliz geroztik, denboraldiko lehen lasterketa irabazi zuen emakumezkoen jaitsieran.\n\u00c5reko Munduko Txapelketan, Goggiak zilarrezko domina irabazi zuen super Gn, Mikaela Shiffrin urrezko dominarengandik 0,02 segundora.\n2019ko ekainean, 2026ko Neguko Olinpiar Jokoak Milan-Cortinan antolatzeko, Italiako Olinpiar Batzordeak Goggia izendatu zuen nazioko enbaxadore gisa. Ekainaren 24an, Italiako ordezkaritzaren parte izan zen Lausanan, NOBaren egoitzan, non Milan-Cortina anfitrioi gisa hautatu zuten, Stockholm-\u00c5re proiektua garaituz.\n2019-2020 denboraldian, Goggiak bi super Gko podium lortu zituen: Saint-Moritzen garaipena eta Sotxin bigarren postua, biak Federica Brignone taldekidearekin batera. Otsailaren hasieran, Garmisch-Partenkircheneko super G lasterketan erori, eta, ezkerreko besoan, haustura izan zuen, eta denboraldiaren amaiera goiztiarra eragin zion.\n2020ko abenduaren 19an, Munduko Kopako jeitsieran, ia bi urtetan lortu ez zuen garaipena lortu zuen Val d'Is\u00e8reko (Frantzia) Oreiller-Killy aldapan, 2021eko abiadura-denboraldiko Munduko Kopako lehen lasterketan (muino berean) bigarren postuan amaitu eta egun batera. Podiumeko urtea diziplinan, 2021eko urtarrilean jarraitu zuen St. Antonen (Austria), lehen postuarekin, eta Crans-Montanako Mont Lachaux karreren segidako garaipenekin. Lau jeitsiera-lasterketa jarraian irabazita, 2018an, Goggia (Vonn-ez geroztik) balentria hau lortzen zuen lehen emakume-eskiatzailea izan zen. Urtarrilaren 31n, Garmisch-Partenkirchenen bertan behera utzitako super Garen ondoren haraneratz eskiatzen ari zela, Goggia elur bustiaren gainean erori zen eskuin belauneko hezur bat hautsiz. Lesioaren ondorioz, Cortinako Munduko Txapelketak galdu zituen (erorketa gertatu eta astebetera hasi ziren), baita Munduko Kopako bi jeitsiera-lasterketa ere. Martxoaren hasieran hasi zen entrenatzen Lenzerheide-n, (Suitza), denboraldiko azken ekitaldian, jaitsierako sailkapenaren lidergoa defendatzeko asmoarekin Martxoaren 17an, Goggia karrerako Munduko Kopako jaitsierako txapeldun izan zen bigarren aldiz, elurte handi batek lasterketa bertan behera uztera behartu ostean.\n2021eko abenduaren 3tik 5era, Goggiak Lake Louiseko hiru lasterketak irabazi zituen bere karrerako lehen \"hat-trick\"arekin; horrela, Lindsey Vonn (2011, 2012, 2015) eta Katja Seizinger-ekin (1997) batera, Kanadako leku klasikoan bi jaitsierak eta super Ga irabazten zituzten emakume bakarrak izango ziren. 2021eko urrian, Pekinen, (Txina), 2022ko Neguko Olinpiar Jokoen hasierako ekitaldirako Italiako bandera-eramaile izendatu zuten Goggia. 2022ko urtarrilaren 23an, istripu baten ostean, Goggiak belaunean lesio bat izan zuen Cortina d'Ampezzoko Super-Gn. Berehala ekin zion errehabilitazio fisikoari, otsailaren erdialdera jaitsiera olinpikoko titulua defendatzera garaiz itzultzeko asmoz. Goggia Pekinera bidaiatu zuen jeitsieran parte hartzeko asmoz, baina, otsailaren 4ko inaugurazio ekitaldian, bandera-eramaile betebeharra utzi egin zuen. Otsailaren 15ean, gorabehera guztien gainetik, zilarra irabazi zuen jaitsieran, proba horretako bere bigarren domina jarraian. Olinpiar Jokoen ostean, Goggiak ez zuen arrakasta handirik lortu Munduko Kopako gainerako probetan, baina, hala ere, Downhill Kopa irabazi zuen denboraldi hasierako emaitza sendoekin, berriro ere (4 garaipen eta hirugarren postu bat).\nLesioak.\nBergamoko atletaren ibilbidea lesio ugariz josita egon da.\nLesio hauek guztiek, ordea, ez zioten eragotzi: Munduko Kopako hamazazpi garaipen lortzea 2016-2017ko sailkapen orokorreko hirugarren postu batekin jaitsieran, Munduko Kopako denboraldiko hiru titulu, Munduko Txapelketako bi domina, Pyeongchang 2018ko jaitsiera olinpikoko titulua eta Beijing 2022ko jokoetan zilarrezko domina ekitaldi berean. Hau guztia ACLa partzialki hautsi eta hiru astetara baino ez.\nOhorezko tituluak.\n Ohorezko Legioko Zalduna 2022an"}
{"id": "1056984", "revid": "56334", "url": "https://eu.wikipedia.org/wiki?curid=1056984", "title": "Ontzutu", "text": ""}
{"id": "1056985", "revid": "58701", "url": "https://eu.wikipedia.org/wiki?curid=1056985", "title": "San Pedro ad Vincula eliza (Bausen)", "text": "San Pedro ad Vincula eliza (\"San Pedro Kateatuaren eliza\") Lleidako probintziaren Arango haranaren Bausen herrian dagoen XVIII. mendeko eraikin barrokoa da. Dirudienez, aurretik, toki berean Santa Eul\u00e0riari eskainitako eliza erromanikoa zegoen eta aztarna txikiak gordetzen dira oraindik. Egungo eliza Kataluniako Ondare Arkitektonikoaren Inbentarioan jasota dago.\nEzaugarriak.\nEliza honek habearte bakarra du, abside karratua eta kanpandorre atxikia. Iparraldeko aldea herriko plazak hartzen du; hegoaldeko aldeak estilo neoklasikoko portalea du, non dobela kontserbatzen den eta eraikuntza urtea adierazten den (1709), eta haren gainetik San Pedroren sinbologia duen harri bat. Elizak kontrahormak eta marmolezko hautestontzi erromatar bat ditu. Bertan, behe-erliebean, ferra-arkuen eta zeinu astralen azpian dauden hiru bustoren eszena irudikatu du. Jos\u00e9 Sarrat\u00e9 Forgaren arabera, bi emakume eta gizon bat dira, eta ferra-arkuen formak Erromatar Inperio Garaiko izarretara garamatza. Beste harri bat ere badago, sinbolo paleokristauekin.\nHegoaldeko fatxadan, idazkun grabatuak dituen lauza bat dago, dekorazio geometriko bat irudikatzen duena; multzoak sigi-saga bat irudikatzen du, harlauza luzetik luzera zeharkatzen duena; hutsik dauden espazioen artean zirkuluak daude (ia guztiek erdian puntutxo bat dute), eta behealdean marra gurutzatuak.\nKanpandorreak oinarri karratua eta eraikuntza zakarra du; jatorri erromanikokoak izan daitezkeen aztarnak gordetzen ditu (ustez Santa Eul\u00e0ria eliza eraitsitik probestuak), hala nola, ekialdeko aurpegian masail-harriz arkuturiko leiho bat eta hegoaldeko aldean leiho gezileiho hormatua. Iparraldeko aurpegiaren behealdean sarrerako ate bat ikusten da, hormatuta."}
{"id": "1056986", "revid": "56334", "url": "https://eu.wikipedia.org/wiki?curid=1056986", "title": "Ketu", "text": ""}
{"id": "1056987", "revid": "65203", "url": "https://eu.wikipedia.org/wiki?curid=1056987", "title": "Sergio Balanzino", "text": "Sergio Silvio Balanzino (Bolonia, 1934ko ekainaren 20a - Erroma, 2018ko otsailaren 25a) italiar diplomazialaria izan zen.\n1958an Italiako talde diplomatikoan sartu zen eta Italiako enbaxadorea izan zen Kanadan 1990etik 1994ra. Bi aldiz izan zen NATOko jarduneko idazkari nagusia, lehena Manfred W\u00f6rnerren dimisioaren ondoren, eta bigarrena Willy Claesen dimisioaren ondoren."}
{"id": "1056989", "revid": "56334", "url": "https://eu.wikipedia.org/wiki?curid=1056989", "title": "Zurian egosi", "text": "Zurian egosi barazkiak egosteko teknika bat da, erraz oxidatzen direnekin egiten da. Barazkiak egosiko den urari azido bat, normalean limoia eta irina gehitzen zaio. Perrexila gehitu daiteke. Orburua, kardua nagusiki egosten dira zurian. Alde txarra azido zaporeak, barazkiaren berezko zaporea eraldatu egiten duela, honegatik, teknika hau ez da oso gustukoa. \nKanpo estekak.\ngastronomiavasca.net/eu/gastro"}
{"id": "1056993", "revid": "56334", "url": "https://eu.wikipedia.org/wiki?curid=1056993", "title": "Zuritu", "text": "Zuritu egosteko teknika bata da. Ur hotzetatik abiatuta, osagai bat denbora laburrean egosteari esaten zaio. Osagaiari zapore txarra, odola, kendu eta garbitu nahi denean erabiltzen da. Barrukiak, Tripakiak, txerri hankak, barraskiloak, behi mingaina, behi hezurrak...\nOsagai bati garraztasuna kentzeko adibidez, Laranja edo limoi azalak.\nOsagaiaren fekula hobeto askatu nahi denean. Patata kasu.\nOsagaiak hobeto desegin edo xafletan banatzeko. Bakailaoa.\nKanpo estekak.\ngastronomiavasca.net/eu/gastro"}
{"id": "1056996", "revid": "56334", "url": "https://eu.wikipedia.org/wiki?curid=1056996", "title": "Hutsean egosi", "text": "Hutsean egosi, kozinatzeko teknika bat da. Jakiak hutsean ontziratu ondoren lurrunetan edo maria bainuan tenperatura baxura egosten dira. Osagai nagusia, hornigai eta ongailuekin, ontziratu ondoren, 60\u00baC-80\u00baC edo 100\u00baC-tara, dagokion denboran egostea. Hainbat kasutan, ordu askotan.\nKanpo esteka.\nsutondo.hostelerialeioa.net/eu/gastro/glossary"}
{"id": "1056997", "revid": "100337", "url": "https://eu.wikipedia.org/wiki?curid=1056997", "title": "Barrenetxea etxea (Zugarramurdi)", "text": "Barrenetxea etxea ( Zugarramurdi), nafarroako udalerri honetan dagoen baserria da. Baserri honetan, Barrenetxea familia bizi izan zen Espainiako gobernuak hil zituen arte. Hau, 1610. urtean gertatu zen. Ez dakigu eraikitze data baina, gutxienez XVI. Mendekoa da."}
{"id": "1056999", "revid": "58701", "url": "https://eu.wikipedia.org/wiki?curid=1056999", "title": "Oscar Bj\u00f6rck", "text": "Oscar Gustaf Bj\u00f6rck (1860ko urtarrilaren 15a - 1929ko abenduaren 5a) suediar margolaria eta Suediako Arteen Errege Akademiako irakaslea izan zen.\nBiografia.\nStockholmen jaioa, 1877tik 1882ra, Bj\u00f6rck Edvard Pers\u00e9us-en ikaslea izan zen Akademian, non bere koadroengatik, \"Loke f\u00e4ngslas af asarne\" (Loki \u00c6sir-ek espetxeratua) (1880), \"Gustaf Vasa inf\u00f6r kung Hans\" (Gustaf Vasa Hans erregearen aurretik) (1881) eta \"Den f\u00f6rlorade sonens \u00e5terkomst\" (Seme iriolearen itzulera) (1882) barne, Errege Domina eman zioten. 1883an, Bj\u00f6rcki bidaia-beka bat eman zioten. 1883-84ko negua Parisen igaro zuen. Hurrengo neguan, Munichera joan zen eta bertan erretratu batzuk egin zituen, tartean bere emaztearen gorputz osoko margolan bat. 1885eko udaberrian, Veneziara joan zen bizitzera eta, udazkenean, Erromara, non \"Susanna\" (Gothenburg Museum of Art ) eta \"Romerska Smeder\" (Erromako errementariak) (Washington National Gallery of Art, Washington) erretratu handia egin zuen. 1887an, hainbat margolan osatu zituen, besteak beste, \"Veneziansk saluhall\" (Veneziako aretoa) (Suediako Museo Nazionala ) eta \"L\u00f6rdagsm\u00e4ssa i Markuskyrkan\" (larunbateko meza San Markos elizan).\n1882, 1883 eta 1884an Danimarkako Skagen-en udako egonaldien ostean, azkenean Stockholmen jarri zen bizitzera 1888an, non erretratuetan zentratu zen. Besteak beste, Oscar erregearen hainbat (haien artean bat Skokloster gazteluan, gorputz osoko beste bat Drottningholm jauregian, beste bat koroa eta mantuarekin Stockholmeko jauregian eta Alemaniako enperadoreak eskuratu zuen beste bat). \"Prins Eugen vid staffliet\" (Eugen printzea kabaletean) ere margotu zuen (Nationamuseum, 1895); \"Gustaf printzea\" (Stockholmeko jauregia, 1900), \"Artistaren emaztea\" (gorputz osokoa, 1891, G\u00f6teborg Museoa) eta baroia (Errege Akademia, 1892). Horrez gain, paisaia batzuk, genero pare bat eta hainbat koadro apaingarri osatu zituen.\n1889tik aurrera, Akademiako eta bertako irakasle kide izan zen eta 1898an, irakasle izan zen. Bj\u00f6rck 1897an Stockholmeko Erakusketan, 1914an Baltikoko Erakusketan eta 1924an Londreseko Suediako erakusketan izan zen Arte Komisarioa.\nBj\u00f6rcken lehen erretratuetan Georg von Rosen-en eragina izan zen eta Skagen-en egindako irudiek Danimarkako artisten eragina islatu zuten, batez ere Peder Severin Kr\u00f8yerren eragina. Bere lan bereizgarri askotan, bere garaiko erdi-mailako klase suediarra irudikatu zuen.\nSkagengo udak.\n1882an, P.S. Kr\u00f8yerrek Skagenera joatera animatu zuen Bj\u00f6rck, Parisen ezagutu zuen eta miresmen handia erakutsi zuen.. Berehala lotu zen hango artisten komunitatera, batez ere Michael Ancher, bere emaztea Anna eta Holger Drachmann. Ez zen Skagengo paisaiak bakarrik erakarri zuena, baita artisten berotasuna eta abegikortasuna ere. Bj\u00f6rckek hainbat uda igaro zituen bertan, bere margolan onenetako batzuk osatuz, Kr\u00f8yerren eta Frantziako Naturalismoaren mugimenduaren eraginez. \nOscar Bj\u00f6rck (txapelarekin) xanpaina edaten ikus daiteke Kr\u00f8yerren Hip, Hip, Hurrah! (1888) margolan ospetsuan, Skagen hainbat pintore Anchers lorategian ospatzen erakusten duena."}
{"id": "1057001", "revid": "129250", "url": "https://eu.wikipedia.org/wiki?curid=1057001", "title": "Kim Ju-ae", "text": "Kim Ju-ae () (Piongiang, Ipar Korea, 2013ko otsailaren 19a) Ipar Koreako Kim dinastiako kide da. \nBiografia.\nKim Ju-ae Ipar Koreako Kim Jong-un buruzagiaren eta Ri Sol-ju lehen damaren alaba da. Oro har, neskatila 2013an jaio zela uste da. Ri Sol-ju Ipar Koreako medioetatik kanpo egon zen 2012an, eta gero haurdunaldiari esleitu zitzaion. Kim Ju-ae Ipar Koreatik kanpo ezagutu zuten, Dennis Rodmanek, harreman pertsonal estua baitu Kim Jong-unekin, eta hurrengo urtean herrialde horretara egindako bisitetako batean kontaketa batean identifikatu zuen. Rodmanek \u00abJu-ae haurtxoa sostengatuz\u00bb deskribatu zuen, eta Jong-un \u00abaita on\u00bb gisa zoriondu zuen. Uste da 2010ean jaiotako neba nagusi bat duela, eta 2017an jaiotako neba edo ahizpa txiki bat, genero ezezagunekoa baita.\nIpar Koreako buruzagiaren alaba ezagun bakarra denez, uste da seme zaharrenak urritasun fisiko edo psikologikoren bat duelako izan daitekeela, eta ustezko neba edo ahizpa txikia ez dela jendaurrean ikusi, adin txikikoa baita.\nAgerraldi publikoak eta ondorengotza.\nKim Ju-ae 2022ko azaroaren 19an agertu zen jendaurrean lehen aldiz misil baten jaurtiketan. 2023ko otsailaren hasieran bost agerraldi publiko egin zituen. \nKim Ju-ae karguan bere aitaren ondorengoa izan daitekeela uste da, Ipar Koreako ofizialak \u00aboso hunkituta zeuden betiko segurtasunaren ziurtasuna eta herrialdearen etorkizuna ikusteaz, bai eta komandante distiratsu beti garaile eta burdinazko borondatezkoak zuzentzen dituenak ere, aro berri baten hasiera markatzen ari baita\u00bb, horri buruz ari delarik. Komunikabideen aurrean \u00ab alaba maitea\u00bb gisa aurkeztu zuten, baina hurrengo agerraldietan \u00abalabaerrespetatua\u00bb izendatu zuten, gizarteko kide zintzoenentzat, Kim Jong-un bera barne, erreserbatuta dagoen apelatiboa."}
{"id": "1057004", "revid": "16654", "url": "https://eu.wikipedia.org/wiki?curid=1057004", "title": "Xabier S\u00e1nchez Bringas", "text": "Xabier S\u00e1nchez Bringas (Oion, Araba, 1978ko maiatzaren 5a) euskal herritar futbolari ohia da. Erdilari gisa aritzen zen."}
{"id": "1057011", "revid": "56334", "url": "https://eu.wikipedia.org/wiki?curid=1057011", "title": "Labekatu", "text": "Labekatu gozogintzako eta okintzako labeko kozinatze teknikari deitzen zaio. Labean gozogintzako edo okintzako prestaketei aplikatzen zaien teknika bezala defini daiteke. Labean erretze teknikatik bereizten dena. Teknika honetan erreketarekin alderatuta, gehienetan tenperatura baxuagoak erabiltzen dira, osagaiak ez dira olioztatzen, zukuak ez dira berreskuratzen, beste osagai mota batzuk erabiltzen dira, labea ere gehienetan desberdina izaten da.\nKanpo estekak.\nhttps://sutondo.hostelerialeioa.net/eu/gastro/glossary"}
{"id": "1057013", "revid": "1519", "url": "https://eu.wikipedia.org/wiki?curid=1057013", "title": "Visage", "text": "Visage synthpop talde britainiarra izan zen, Londresen 1978an sortua. Banda hertsiki identifikatu zen 1980aren hasierako modako \"erromantiko berrien\" mugimenduarekin, eta ezagunak egin ziren bereziki 1980aren amaieran kaleratu zuten \"Fade to Grey\" arrakastagatik. .\nHistoria.\nMidge Ure eta Rusty Egan kide fundatzaileak Visage osatzen hasi ziren, Egan DJ gisa aritzen zen klubetan jotzeko asmoz. Steve Strange ahotsa eta taldearen aurpegia izango zena Londresko Soho barrutiko kluben eszenan aurkitu zuten, lehenago The Moors Murderers eta The Photons punk/new wave taldeetan egon zen mutila.\nHurrengo gehikuntzak izan ziren Ultravox taldeko teklista Billy Currie eta Magazine postpunk taldeko hiru lagun: John McGeoch gitarra-jolea, Dave Formula teklista eta Barry Adamson baxu-jolea. Martin Rushent ekoizleak bandaren materialaren zati bat entzun zuen eta Visagek bere lehen albuma grabatu zuen Rushent-en estudioan, 1979an. Aldi berean taldeko Strane eta Egan gau tematikoak antolatzen hasi ziren \"Blitz\" klubean Lonfresko Covent Gardenen, eta New Romantics estetika eta mugimendua horren inguruan jasi zen. 1980. urtearen erdialdean, David Bowie bera joaten hasi zen klubera, eta \"Ashes to Ashes\" sortu zuenean Erromantiko Berrien mugimenduak izen klasiko (Bowie) zein berriak (Visage) zituen jada.\n1980ko lehen erdian izan zuten arrakasta Visagekoek. Erresuma Batuan Top 20ko bi disko (Visage eta The Anvil) eta Top 30eko bost single lortu zituzten, hirugarren diskoak (\"Beat Boy\") porrot egin baino lehen. Jarraian, Visage desegin egin zen 1985ean.\nTaldeak, hala ere, berragerpen zenbait egin ditu 21. mendean, Steve Strange kantaria marka gisa berreskuratu zuelarik izena, eta disko bi ere kaleratu ziren, bigarrena 2015ean Strange bihotzekoak jota hil eta bederatzi hilabetera."}
{"id": "1057038", "revid": "65203", "url": "https://eu.wikipedia.org/wiki?curid=1057038", "title": "Alan White", "text": "Alan White (Pelton, Durham, 1949ko ekainaren 14a - Newcastle, Washington, 2022ko maiatzaren 26a) ingeles bateria-jotzaile eta abeslaria izan zen. \"Yes\" taldeko kidea izan zen.\n1969an John Lennonek Plastic Ono Banden bateria jotzera gonbidatu zuen. George Harrisonekin ere jo zuen.\n1972an Bill Bruford bateria-jotzailea ordezkatu zuen Yes taldean eta taldean egon zen hil arte."}
{"id": "1057082", "revid": "137511", "url": "https://eu.wikipedia.org/wiki?curid=1057082", "title": "Kharkiv Oblasteko errusiar okupazioa", "text": "Kharkiv Oblasteko errusiar okupazioa egun martxan dirauen okupazio militar bat da, 2022ko otsailaren 24an hasi zena, errusiar indarrek Ukraina inbaditzen hasi zirenean eta Ukrainako Kharkiv Oblasteko eskualdeak harrapatzen eta okupatzen hasi ostean. Oblast-hiriburua, Kharkiv, ez da errusiar indarren eskuetan erori; hala ere, oblasteko beste hiri batzuk \u2013Izium, Kupiansk eta Balakliia, esaterako\u2013 bereganatu dituzte errusiar indarrek. Txuhuiv hiria, bestalde, otsailaren 25etik kontrolatzen bazuten ere Errusiako Indarrek, Ukrainako Indarrek martxoaren 7an hiri-kontrola berreskuratu zuten.\nOkupazio militarra.\nIzium.\nIzium hiria 2022ko apirilaren 1ean hartu zuten Errusiako Indarrek, hiriaren okupazio militar errusiarrari hasiera emanez.\nApirilaren 3an, Ukrainako Gobernuak bi soldadu errusiar hil eta beste 28 ospitaleratu zituztela adierazi zuen, Ukrainako zibilek Iziumen Errusiaren Errifle Motordunen 3. Dibisioko soldadu errusiarrei pastel pozoituak banatu ostean.\nApirilaren 4an, \"The Guardian\"ek jakinarazi zuen, militarren funtzionarioen zein lekukoen informazioen oinarrituta, borroka biziak jarraitzen zutela Iziumetik gertu.\nApirilaren 10ean, AEBetako Defentsa Saileko hainbat funtzionariok adierazi zuten Errusiako Indarrak Iziumen biltzen ari zirela, Izium eta Dniproren arteko eraso-kanpaina bat prestatzeko; honi jarraiki, Errusiako Indarrek apirilaren 5etik aurrera Kieveko ardatzetik eta Sumyko ardatzetik Iziumera soldaduak indarberritzen ari zirela jakinarazi zuten.\nApirilaren 18an, Ukrainak Izium inguruko eremuan inguruan \"kokagune-kopuru bat\" berreskuratu zuela aldarrikatu zuen. Errusiako Indarrek, orduan, hiri-biztanleen deportazio masiboak hasi zituen, Errusiako Federazioko lurralderantz."}
{"id": "1057083", "revid": "96586", "url": "https://eu.wikipedia.org/wiki?curid=1057083", "title": "Alejandra Soler", "text": "Alejandra Soler Gilabert (Valentzia, 1913ko uztailaren 8a - ib\u00edd., 2017ko martxoaren 1a) militante komunista zen, Espainiako maistra errepublikanoa, Valentziako alaba kuttuna. Unibertsitateko elkartegintzan aitzindaria II. Errepublikan eta Moskuko Diplomaziako Goi Mailako Eskolako Hizkuntza Erromantzeen Katedra-burua.\nBiografia.\nAlejandrak Emakumearen Irakaskuntza Erakundean ikasi zuen eta Batxilergoa Llu\u00eds Vives Institutuan egin zuen, Unibertsitateko Eskola Federazioari lotuz. Eskola modernoagoaren alde borrokatzen zen ikasle-mugimendua zen, eta Primo de Riveraren diktaduran ikasleen matxinadetan parte hartu zuen.\n1934an Espainiako Alderdi Komunistan afiliatu zen eta urtebete geroago Filosofia eta Letretan lizentziatu zen, Espainiako unibertsitatean lizentziatu zen lehen emakumeetako bat izanik. Eskola publikoaren eta berdintasunaren eta hezkuntzarako sarbide unibertsalaren borrokalari eta defendatzailea izan zen, eta lan-ibilbide luzea izan zuen landa-eskoletan. Atletismo valentziarraren historiako lehen atletetako bat izan zen, Unibertsitate Eskolako Federazioko (FUE) emakume-taldean sartu baitzen, irakasle-ikasketak egiten ari zela.\nErbestera.\n1939an, Bigarren Errepublikaren porrotarekin amaitu zen Espainiako Gerra Zibila, eta Frantziarekin muga zeharkatu zuen. Vichyren gobernu kolaborazionistako errefuxiatu-esparru batean sartu zuten, eta handik ihes egitea lortu zuen Arnaldo Azzatti senarrarekin, beste eremu batean zegoen Azzati kazetariaren semearekin eta Paz Azzati Cutanda Las Ventas emakumeen kartzelako preso politikoaren nebarekin. SESBera (Errusia) iristea lortu zuten. 1971n Alejandra Espainiara itzuli zen, eta sei urtez ia ezkutuan Madrilen kokatu ondoren, Valentziara itzuli zen.\nMoskun, Sobietar Batasunak hartu zituen haur espainiarren maistra izan zen. Bigarren Mundu Gerran Stalingradeko gudua bizi izan zuen, eta 14 haur salbatu zituen, bere ardurapean zituen ikasleak, Volga ibaia pontoi batzuetan beste ertzeraino gurutzatzen eta frontetik urrun eramaten lagunduz. Hegoaldera joan behar izan zuen, eta, gero, Errusiaren mendebaldera. Halako batean, - \"La vida es un r\u00edo caudaloso con peligrosos r\u00e1pidos/ Bizitza emari handiko ibaia da, arrisku azkarrak dituena\" liburuan kontatzen du - Moskura itzuli zen senarrarekin. 1958an, Moskuko Diplomaziako Goi Eskolako Hizkuntza Erromantzeen Katedra-buru izendatu zuten. 1971n erretiratu zen arte aritu zen kargu horretan.\n2013. urtean, 100 urte zituela, aktibista gisa parte hartu zuen Valentziako udaberriaren lehen urteurrenean; orduan, 15-M-ko amona deitu zioten.\n2017ko martxoaren 1ean hil zen jaioterrian, Valentzian,103 urte zituela.\n2017an, bere liburutegia Valentziako Nicolau Primitiu liburutegiari eman zitzaion. Bilduma bibliografikoa Valentziako Liburutegiaren funtsetako bat da, Espainiako erbestealdiarekin zerikusia duena, eta 3.000 bat gaik osatzen dute: Literatura, Artea, Zientzia Politikoak eta Soziologia. Bereziki aipagarriak dira errusiar aleak, bilduma osoaren %40 osatzen baitute.\nAintzatespenak.\n2015eko irailean, Valentziako Hiriko alaba kutuna izendatu zuten.\n2016. urtean, Valentziako Generalitatearen Sari Nagusia eta Jaume I.aren Ordenako Gurutze Handia jaso zituen, urriaren 9ko Sarien barruan.\nRussafako Valenciano auzoko Puerto Rico kaleko ikastetxe berriari Alejandra Soler izena jarri zioten."}
{"id": "1057084", "revid": "1519", "url": "https://eu.wikipedia.org/wiki?curid=1057084", "title": "Mariaren zazpi nekeak", "text": "Mariaren zazpi nekeak Andre Maria Doloreetakoaren adbokazioetako bat dira, Piet\u00e0 eta Stabat Mater delakoarekin batera. Irudi ikonografiko ikusgarri batekin irudikatu ohi da, zazpi ezpata sastakaturik Mariaren bihotzean.\nAndre Mariaren adbokazio hau Alemaniako Marinthal santutegian sortu zen, XIII. mendean. Bost izan ziren hasieran Ama Birjinaren min edo nekeak: Simeonen profezia, Jesus tenpluan galtzea, kartzelaratzea, gurutzean hiltzea eta errukia. Beranduago beste bi gehitu zitzaizkien bost horiei.\nZazpi nekeak.\n1. Simeonen profezia, edo Jesus aurkezpena tenpluan, Elizen Arteko Biblian azaldu bezala,\nSimeonen profeziako azken esaldiko ezpatak dira ikonografiaren azalpena, hain zuzen.\n2. Egiptorako ihesa\n3. Jesus haurra tenpluan galduta. \n4. Via Crucisean, amarekin topatzen da Jesus. Izatez ebanjelioetan agertzen ez den unea.\n5. Jesusen gurutziltzatzea. \n6. Jesus gurutzetik eraitsia.\n7. Jesus hilobian ezarria. Markosen goiko pasarte berak kontatzen duen unea."}
{"id": "1057107", "revid": "448", "url": "https://eu.wikipedia.org/wiki?curid=1057107", "title": "Miren Arantza Madariaga Aberasturi", "text": "Miren Arantza Madariaga Aberasturi (Gernika-Lumo, Bizkaia, 1967ko abuztuaren 21a) euskal politikari eta zuzendari publikoa da. EAJ alderdiko kidea. 1995. urtean Gautegiz Arteagako lehen emakume alkatea izan zen.\nBizitza.\nMiren Arantza Madariaga Aberasturi Gernika-Lumon jaio zen 1967an. Zuzenbidean lizentziatua da Deustuko Unibertsitatean (1986-1992), Higiezinen jabetzako agentea da (1992) eta genero-mainstreamingean aditua Castell\u00f3ko Jaume I Unibertsitatean (2007-2008).\nIbilbidea.\nBere alkateorde kargua (1991-1995) eta Gautegiz Arteagako alkatetza (1995 - 2007) abokatu-lanbidearekin uztartu ditu, eta alkatetzara iritsi den lehen emakumea izan da. Emakundeko Zuzendaritza Kontseiluan EUDELen ordezkaria (1999-2005) izan zen, eta erakunde horretako idazkari nagusia (2005-2009). Europako Parlamentuak Berdintasunerako Europako Institutuko Adituen Foroan (EIGE) izendatutako aditua (2019-2012) izan zen. CIINPI edo Berdintasunerako Politiken Nazioarteko Berrikuntza Zentroa zuzendu zuen 2011 eta 2013 artean.\nBasquetour-Turismoaren Euskal Agentziako zuzendari nagusia izan zen 2013tik 2016ra. ELIKA Nekazaritzako Elikagaien Segurtasunerako Euskal Fundazioko zuzendari kudeatzailea da 2016. urtetik.\nBizitza pertsonala.\nAlaba baten eta seme baten ama da."}
{"id": "1057180", "revid": "336", "url": "https://eu.wikipedia.org/wiki?curid=1057180", "title": "Bakhmuteko gudua", "text": "Bakhmuteko gudua Ukrainako Indar Armatuen eta Errusiar Federazioko Indar Armatuen arteko borroka-sorta bat da, Errusia\u2013Ukrainako gerraren parte \u2013zehazki, Ukrainako inbasioaren zati\u2013, Bakhmut hiritik gertu gertatutakoa, Donbasseko eskualdea bereganatzeko helburu duen borroka gogorren parte bezala.\nAurrekariak.\n2022ko otsailaren 24an, Errusiak Ukraina inbaditzen hasi zenean, 2014an hasitako ErrusiarUkrainia Gerra intentsifikatu zen. Inbasio honek, Bigarren Mundu Gerraz geroztik, Europa-mailako errefuxiatu-krisi haiena eragin du, 6.5 milioi ukrainar baino gehiagok herrialdetik ihes egin behar izan dute, bai eta biztanleriaren herena lekualdatua izatera beharturik egon da. \nMaiatzaren 8an, Errusiako Indarrak Popasnara ailegatu ziren. Hasiera batean, Haidaik bere Telegrameko kanalean esan zuen errusiarrek hiriaren erdia bakarrik kontrolatzen zutela; baina, geroago, onartu behar izan zuen ukrainar indarrak Popasnatik atzera egin zutela. Maiatzaren 12rako, errusiar eta LHEko Indarrek ukrainar indarrak garaitu zituzten Rubizhneko guduan ere eta, ondorioz, hiri-kontrol errusiarra ezarri zute bertan, Sievierodonetsk inguratzeko planean aurrera jarraituz.\nGudua.\nMaiatzaren 17an, Errusiako Indarrek hiria bonbardatzen hasi ziren, hiria elektrizitate-hornidurarik gabe utziz. Errusiaren misil-eraso batean, hiriaren bost gune ezberdin suntsitu zituzten, neska bat larri zaurituz eta beste pertsona bat hilez. Hondakinak kendu ondoren, berriz, argi geratu zen denetara bost hildako zeudela; horien artean, ume bat.\nMaiatzaren 19an, Errusiako Guardiak hiriaren aurkako aire-erasoa hasi zuen. Ukrainako Indarrek, erantzunez, aire-defentsarako bost buruko sistema, kabina pribatu bat eta administrazio-dei bat erabili zituzten. Egun hartan, Bakhmuten bizi ziren 73,000 biztanletik, gerra bete-betean hasi zenean, 20 mila biztanle baino gehiago etsaien etengabeko supean egon ziren, ordubetez.\nMaiatzaren 20an, Errusiako Indarrek aurrerapen gehiago egin zituzten Popasna hiritik mendebalde eta hegoalderantz, Sievierodonetskerako errepidea mozteko helburuarekin. Ukrainako erresistentzia gogorra izan arren, Errusiako Indarrek, azkenean, Popasna eremuan aurrera egitea lortu zuten egun hartan. Maiatzaren 22rako, Errusiako Indarrek beren aurrerapen-bidea ziurtatzea lortu zuten; aldi berean, mendebalderantz bultzatzen jarraitzen zuten, Bakhmut aldera, bai eta iparralderantz, Sievierodonetsk erabat isolatzeko helburuarekin. Maiatzaren 24an, Errusiako Indarrek Pospasnatik aurrera eraso zuten Bakhmut, Lysytxansk eta Sievierodonetsk isolatzeko asmoz, eremu pixka bat bereganatuz. Ukrainako Indarrek Pospasnaren hego-mendebaldetik erretiro kontrolatua egin zuten, Bakhmuten beren defentsa-posizioak sendotzeko. Errusiak Svitlodarsk herria hartu zuen gero. Hurrengo egunean, errusiar inbaditzaileek Bakhmut-Lysytxansk errepidean sartzea lortu zuten, Nagirne eta Bilogorivka herrietatik gertu, aurrerapauso-eremua sendotu eta zabaltzen zuten bitartean. Honekin, aurrerapauso-eremua sendotzekotan, Sievierodonetsk eta Lysytxansk eremutik gertuko ukrainar tropen estutze operatiboa ekarriko luke.\nMaiatzaren 26an, aurrerapen-eremua luzatuz, errusiarrek T 1302 errepidean kontrol bat jartzea lortu zuten; halere, kontrol-puntu hau, gero, ukrainarrek apurtu zuten."}
{"id": "1057204", "revid": "90609", "url": "https://eu.wikipedia.org/wiki?curid=1057204", "title": "Svitlodarsk", "text": "Svitlodarsk () edo Svetlodarsk () Ukrainako Donetsk Oblasteko Bakhmut eskualdeko barruti-mailako hiri garrantzitsua da. Hiri-biztanleria 11,281koa da, 2021eko estimazioen arabera .\nHiri industriala da, Vuhlehirskako Zentral Termikoaren egoitza gisa eraikia.\nDonbaseko Gerran \u20132014ko udaberrian hasi zena\u2013 hiria Ukraina\u2013Donetsk Herri Errepublikaren arteko frontetik gertu zegoen. Gatazka dela eta, egun, bizilagun-kopurua milaka gutxira jaitsi da.\n2022ko maiatzaren 24an, Errusiaren Ukrainako inbasioan, hiria bereganatu zuten Errusiako Indarrek Donbaseko guduaren barruan.\nDemografia.\nAma-hizkuntza 2001eko Ukrainako Erroldaren arabera:"}
{"id": "1057205", "revid": "90609", "url": "https://eu.wikipedia.org/wiki?curid=1057205", "title": "Svetlodarsk", "text": ""}
{"id": "1057209", "revid": "1491", "url": "https://eu.wikipedia.org/wiki?curid=1057209", "title": "Jose Martin Bustinza", "text": "Jose Martin Bustinza, ezizenez Tubi, (Dima, 1972) bizkaitar herri-kirolaria da, lasto jaurtiketan hainbat urtetan txapelduna izan dena.\nBilboko Aste Nagusian antolatzen den Euskal Herriko Lasto Fardoen Jaurtiketa txapelketan gutxienez 8 bider izan da txapeldun. 2013an 6,2 metrotan zeukan errekorra.\nBizialdia.\nDimako Elexatzu auzoan jaio zen 1972an, eta oso gaztetatik hasi zen kirolean. Gaztetan, futbolean eta saskibaloian aritu ondoren, 2002. urtean hasi zen Herri Kiroletan, hasieratik, dohain ikaragarriak erakutsi zituen."}
{"id": "1057212", "revid": "646", "url": "https://eu.wikipedia.org/wiki?curid=1057212", "title": "Amoeba proteus", "text": "Amoeba proteus (lehen, Chaos diffluens deitua) Amoeba generoan sailkatzen den protozoo ezagunena da. Proteus izenak Greziako mitologiaren Proteo jainkoari aipamena egiten dio, itxuraz alda zezakeena. Izan ere, Amoeba proteus pseudopodoen bidez higitzen da, itxuraz aldatuz.\nUr gezatan bizi da, eta beste protozoo txikiagoez, algez eta rotifera txikiez elikatzen da. Pseudopodoen bidez lortzen du Amoeba Proteusek bere harrapakinak inguratzea, eta fagozitosiaren bidez irenstea.\nProtozoo oso handia da (500 \u00b5m-etarainoko luzeera), erdibiditzearen bidez ugaltzen dena, mitosi prozesu baten ostean .\nFitokromo koloredunak ditu, protozoo honi hainbat kolore ematen dizkiotenak mikroskopioarekin behatzerakoan. Ez da giza patogenoa. "}
{"id": "1057213", "revid": "646", "url": "https://eu.wikipedia.org/wiki?curid=1057213", "title": "Chaos diffluens", "text": ""}
{"id": "1057214", "revid": "90609", "url": "https://eu.wikipedia.org/wiki?curid=1057214", "title": "Lymango gudua", "text": "Lymango gudua 2022ko Ukrainako inbasioan zehar izandako gudu militar bat izan zen, Ekialdeko Ukrainako erasoaldiaren parte den Donbasseko guduaren baitan gertatutakoa eta Lyman hiriaren kontrola helburu zuena. \nAEBetan oinarritutako Gerraren Azterketarako Institutuaren arabera zein Ukrainako Presidentearen aholkulariaren arabera, gudua 2022ko maiatzaren 27an amaitu zen, Errusiak hiri-kontrola lortu zuenean. Hala ere, Ukrainako Defentsa Ministerioak ukatu egin zuen informazio hori, hiria maiatzaren 27rako hirian ukrainar erresistentzia jarraitzen zuela esanez. Bestalde, Errusiak eta Errusiak babestutako indar separatistek beren aldetik iragarri zuten hiri-kontrola maiatzaren 27 eta 28an, hurrenez hurren. Azkenean, maiatzaren 30ean onartu zuen Ukrainak hiri-kontrolaren galera. \nHiria trenbide-korapilo garrantzitsu bat da. Gainera, Donets ibaiaren ekialdeko ibaiertzean dago kokaturik, bai eta ibaia zeharkatzen duten zubiak kontrolatzen ditu ere.\nAurrekariak.\nErrusiar inbasioa hasi eta hilabetera, Errusiak Luhanskeko Oblastaren %93a kontrolatzen zuela esan zuen, Sievierodonetsk eta Lysytxansk ukrainar gune estrategikoki garrantzitsu bakar gisa geratuz. Errusiaren planak, Sievierodonetsk harrapatze-inguruan, honen aldirietan kokatutako Rubizhne \u2013iparraldean\u2013 eta Popasna hirietan \u2013hegoaldean\u2013 izandako arrakastaren araberakoak ziren. Apirilaren 6rako, errusiar indarrek Rubizhneren %60a harrapatu omen zuten, obusak eta misilak Sievierodonetsken erortzen ari ziren bitartean, \"tarte erregular eta iraunkorretan\". Biharamunean, Mendi Erasoko 128. Brigadako indar ukrainarrek erasoaldi bat egin zuten, errusiar indarrak Kreminnatik 6\u201310 kilometrora urrunduz, inguruko beste herrietako bat. Jakinarazi zenez, errusiar indarrek Rubizhne eta inguruko Voievodivka herria bereganaturik zituzten maiatzaren 12rako.\nLyman hiriaren hegoaldean, bestalde, Donets ibaia zeharkatzeko hainbat saiakera egon ziren; hala, azken saiakera-zubia, Bilohorivka eta Serebryanka artean eraiki zuten, maiatzaren 12 inguruan. Halere, pontoi-zubi hau ere suntsitu ere egin zuten. Ondorioz, azken Errusiako tropak maiatzaren 13an erretiratu ziren bertatik, 400\u2013485 hildako eta zauritu jaso ostean.\u00a0\nGudua.\nErrusiako Indarrek eraso-operazioak areagotu zituzten Lyman inguruan; hala, irabaziak lortu zituzten maiatzaren 23rako. Baieztatu gabeko informazioak zioenez, Errusiako Indarrek eraso bat hasi zuten Lymanen iparraldean eta hiriaren kontrol partziala, gutxienez, hartuz maiatzaren 23tik aurrera. Errusiako Indarrek, gainera, artilleria-erasoak areagotu zituzten Avdiivkaren aurka; gainera, litekeena zen inguruko Novoselivka herria hartu izana, Avdiivkan aurrera egiteko aprobetxagarri litekeena, bai eta Slovyansk aldera ere, autobiderako sarbidea lortzeko. \nLymango eremuan, errusiarrek bere barneratze-eremua areagotu zuten hurrengo egunean, hirigunerantz, hiri barneko kale-borrokak hasiz. Artilleriaren eta hegazkintzaren laguntzarekin, maiatzaren 25ean, Errusiako Indarrek Lymango kokagunearen aurkako erasoarekin jarraiatu zuten, hiriko lurraldearen %70a inguru okupatuz. Ukrainako Indarrak hiriko hegoaldeko asentamenduetara erretiratu ziren, non erresistentzia gogorra eskaini zuten; bestalde, Ukrainako beste soldadu batzuk, hiri-setioan zehar errenditu ziren. \nZibilen azken ebakuazioa egin eta geratzea erabaki zutenei janaria utzi ostean, azken ukrainiar indarrek Lyman ebakuatu zuten maiatzaren 26ko arratsaldean, atzean utzi zuten azken zubia lehertuz. Egun berean, Oleksii Arestovytx-ek, Ukrainako Presidentetzarako kontseilariak, hiria Errusiaren esku geratu zela baieztatu zuen, bai eta ISWk ere.\nHala ere, hurrengo egunean, Ukrainako Defentsa Ministerioak adierazi zuen hiri-kontrolerako borroka oraindik abian zela, bai eta adierazi zuen indar ukrainarrek hego-mendebaldeko eta ipar-ekialdeko barrutiak mantentzen jarraitzen zutela. Beste funtzionario ukrainar batzuek, bestalde, onartu zuten Lyman gehiena, hiri-erdialdea barne, Errusiaren kontrolpean zegoela. Gainera, Erresuma Batuak ere ebaluatu zuen hiriaren zati handiena Errusiaren kontrolpean geratu zela maiatzaren 27rako. Errusiak babestutako indar separatistek zein militar errusiarrek beren garaipena aldarrikatu zuten maiatzaren 27an zein 28an. Azkenean, maiatzaren 30eko lehen orduetan, militar ukrainarrek Errusiako Indarren hiri-kontrola onartu eta Slovianskerako eraso bat prestatzen ari zirela iragarri zuten."}
{"id": "1057217", "revid": "12788", "url": "https://eu.wikipedia.org/wiki?curid=1057217", "title": "Andrew Fletcher", "text": "Andrew John Leonard Fletcher (Nottingham, 1961eko uztailaren 8a - Londres, 2022ko maiatzaren 26a) ingeles musikaria izan zen, Depeche Mode taldearen sortzaileetako bat. 1980an sortu zuen taldea, Dave Gahan, Vince Clark eta Martin Gorerekin batera; bera teklatu-jotzailea zen. Hil arte egon zen bandaren barnean."}
{"id": "1057218", "revid": "103793", "url": "https://eu.wikipedia.org/wiki?curid=1057218", "title": "Santa Fe eliza (Caparroso)", "text": "Santa Fe eliza Aragoiko Erriberako Caparroso edo Kaparrotsu udalerrian kokatutako XVI. mendeko kristiau eliza bat da. Gotiko-pizkundar estiloa ditu.\nHistoria.\nParrokia tenplu gotiko-pizkundar da, XVI. mendearen bigarren erdian eraikia, 1564, Joan Legutio eta 1589, Itsasoko harginaren, Domingo Eztalaren, lanak amaitu ziren urtea, trazak eman zituen urtea. Oinplanoan gurutze latindar bat osatzen du, burualde zuzena du, eta haren atalak ganga izartuz estalita daude. Ganga horiek sekzio lerronahasiko nerbioak eta giltzarri apainduak dituzte. XVII. mendean oinaldeko korua eraiki zen, eta XVIII. mendean Arrosarioko Andre Mariaren kapera eraiki zen, eskema zentralizatu batekin, igeltsuz apaindutako kupularekin.\nKanpoaldeak adreiluzko hormak ditu, harlanduzko basamentuarekin eta kontrahorma diagonalekin. Portada XVIII. mendearen bigarren erdialdekoa da, eta dorreak Joan Larreak eta Juan Antonio Ximenezek 1718an eraikitako kanpai-gorputz barrokoa du.\nBarrualdean, XVII. eta XVIII. mendeko obra barrokoen multzo ederra nabarmentzen da. Erretaula nagusiak burualdeko horma erabat betetzen du, eta barroko garaiko Tuterako fokuko obrarik onenetakoa da. XVII. mendearen amaieran egin zuten, eta polikromia 1754an kontratatu zuten Juan Angel eta Lukas Olletarekin, Tuterako urreztatzaileekin eta Andres Mata Karkarrekoarekin, Jose Reiren baldintzapean. Pieza honen oinplanoak mugimendu bereziak eskaintzen ditu erdiko kalean, perspektiba efektu bereziak lortuz; bere egitura eta dekorazioagatik Nafarroako txurrigeresko garaiko obrarik interesgarrienetako bat da. Era berean, nabarmentzekoa da tenplete irekiaren forma duen sagrario erakusketaria. Erretaulak duen ikonografia kronologia eta estilo ezberdinekoa da: bankuko Igokundearen eta Mendekostearen erliebeak eta sagrarioko San Esteban eta San Lorentzorenak, baita San Pedro eta San Pauloren irudiak ere, XVII. mendearen lehen erdian Joan Bazkardo eskultoreak, landu zuen aurreko erretaula batekoak dira. Titularraren eskulturak, aingeruak eta Kalbarioa, beste erretaula guztiak bezala, XVII. mende bukaerakoak dira.\nAlbokoak San Joseri eta Xabierko San Frantziskori eskainita daude, 1700 inguruko lana da, eta hau, berriz, garaienaren tailer berekoa, XVII. mende bukaerakoa. Kronologia horri dagozkio San Frantzisko Xabierkoaren mihiseak ere, fedegabeak eta Igokundea bataiatuz, 1695eko Vicente Berdusanen lanak. Arrosarioko kaperan beste erretaula barroko txiki bat dago, XVIII. mendeko lehen herenekoa. Tenpluko hormetatik XVII. mendeko bigarren erdiko mihise barroko batzuk zintzilik daude. Sakristian rococo estiloko bi kaliza daude, XVIII. mendearen bigarren erdikoak, jatorri mexikarrekoak, baita XIX. mendeko zilargintzako beste pieza batzuk ere."}
{"id": "1057219", "revid": "103793", "url": "https://eu.wikipedia.org/wiki?curid=1057219", "title": "Kristoko eliza", "text": "Kristoko eliza Aragoiko Erriberako Caparroso edo Kaparrotsu udalerrian kokatutako XIV. mendeko kristiau eliza bat da. Gotiko estiloa ditu.\nHistoria.\nSanta Fe parrokia zaharrarekin bat dator, berria gaur egungo Santa Fe eliza baita. Herriko lekurik garaienean dago, muino batean, eta gaur egun hondatuta dago. XIV. mendeko eraikin gotikoa da, perimetroko hormei, presbiterioko altxaerei eta aurreko atalari esker berreraiki daitekeena, oraindik zutik mantentzen direnak. Habearte bakarra du, tamaina handikoa, gurutzaduraren parean kapera laukizuzen txikiak dituena, eta burualde pentagonala. Bere altxaeretan kapitelak nabarmentzen dira, non burualdean gurutze-ganga sinpleak eta galloidunak eusten dituzten. Gangek nerbio molduratuak dituzte. Portada arku zorrotzekoa da eta arkibolta ugari eta kapitel jarraituak ditu.\nKristoko eliza eraikin bat da, eta barruan Erdi Aroko parrokiatik datorren Gurutziltzatuaren eskultura bat nabarmendu behar da. Gotiko estilokoa da, XIII. mendearen amaierakoa edo XIV. mendearen lehen erdialdekoa, baina bere ikonografiak Kristoren eredu erromanikoak jarraitzen ditu Maiestatean, lau iltzerekin eta besoak gorputzarekiko perpendikularrean jarrita."}
{"id": "1057220", "revid": "103793", "url": "https://eu.wikipedia.org/wiki?curid=1057220", "title": "Santa Fe eliza (Kaparrotsu)", "text": ""}
{"id": "1057221", "revid": "103793", "url": "https://eu.wikipedia.org/wiki?curid=1057221", "title": "Zalduko Andre Mariaren baseliza", "text": "Zalduko Andre Mariaren baseliza Aragoiko Erriberako Caparroso edo Kaparrotsu udalerrian kokatutako XVIII. mendeko kristiau baseliza bat da.\nHistoria.\nHerriaren kanpoaldean, Aragoi ibaia gurutzatuta, ermita hau dago. 1739 artean eraiki zen, urte horretan eskatu baitzen baimena, eta 1759 urtean, titularra eraikuntza berrira eraman zen. Oinplanoan gurutze latindarra du, gurutzadura zabala eta burualde zuzena, goi-korua oinaldean duela, eta ganbara hexagonala kapera nagusiaren atzean, tenpluaren maila berean. Barrualdean, kanoi-erdiko estalkiak, ilargixkak eta gurutzadurako laranja erdia dituztenak, Andres Matak 1775ean egindako pinturekin apainduta daude erabat, eta horrek ikusgarritasuna ematen dio multzoari, Nafarroan mota horretako beste obra batzuk ez bezalakoa. Dekorazio horrek guztiak arrokazko marko konplexuen itxurak egiten ditu, eta horietan gai mariano eta kristologikoko askotariko eszenak eta figurazioak garatzen dira.\nKanpoaldeak harlanduzko eta harlangaitzezko hormak ditu, dagozkien kontrahormak dituzten adreiluzko borrerodunak, eta fatxadak komentu ereduak jarraitzen ditu, kasu honetan XVIII. mendeko barrokismora egokitzen direnak.\nBarruan, Migel Zufia eskultore eta arkitektoak 1757tik aurrera egindako errokoko estiloko bost erretaula kontserbatzen dira, eta, handienean, titularra gurtzen da. XVII. mende hasierako eskultura erromanista da, eta, ziurrenik, Joan Bazkardo eskultoreak egin zuen, exekuzio oso zainduarekin. Urre koloreaz eta erretauletako margoez Santiago Conget eta Andres Mata arduratu ziren urte batzuk geroago. Hala ere, bada mihiseren bat, San Isidrorena kasu, Madrilgo eskolakoa, Gortetik 1774an ekarria eta Mengsen jarraitzaileen estiloarekin lotua."}
{"id": "1057222", "revid": "103793", "url": "https://eu.wikipedia.org/wiki?curid=1057222", "title": "Caparrosoko gaztelua", "text": "Caparrosoko gaztelua edo Kaparrotsuko gaztelua Nafarroa Garaiko Aragoiko Erriberako Caparroso edo Kaparrotsu udalerrian kokatutako gaztelu bat da. Hiribildua menderatuz, antzinako parrokia-elizaren hondakinak dauden lekutik gertu, Erdi Aroan Caparrosok edo Kaparrotsuk defendatzen zuen Alfontso I.a Borrokalariak gotortutako gaztelu zaharra egon zen. \nHistoria.\n1276an, Piarres Peritz Oriakoak haren aldeko omenaldia egin zion Joana I.a erreginari. Alfontso Diatz Moreningoak errege-dorretik egin zuen, aparteko gotorleku bat baitzen, hiribilduaren esparruan txertatua. 1280an, Fernando Ruitz Ma\u00f1uetakoa alkaide zela, ogia egosteko labe bat egin zen eta dorrearen lurra harriz estali zen. Hamar urte geroago, Migel Lopitz Urotzekoa zelarik, berriro konpondu ziren dorrea eta guayta edo garitak, eta alkaidearen etxea edo etxebizitza berreraiki zen.\n1305ean eta 1307an obrak egin ziren ukuiluan, dorrearen ondoan, eta hondoratu zen atean. Piarres Santxitz Faltzekoak alkaidea zen. Kanpoko hormaren zimenduak ere berregin ziren, eta korrika joan ziren. Karlos II.a Nafarroakoak 1363an Lope Otxoa Lergakoari eman zion zaintza, eta hari eman zion ardura, Oliver de Mauny ospetsua ziegetan preso eduki eta gutxira, Oliver Claquin izenekoa, Konpainia Handi beldurgarrietako buruzagietako bat.\nKaparrotsuko gaztelua bere defentsarako kanoiak izan zituen Nafarroako lehenetarikoa izan zen. 1378an, Hangueteko Jaquet alkaide zela, artilleriako pieza bat instalatu zen, zurezko euskarriarekin, eta 70 florin kostatu zen. Aldi berean, 1380an iraun zuten gotorleku-lanak hasi ziren. Garai hartan, 4 libra diru eta 20 kahitze gari zeuden atxikita.\n1386an, Lurdako kapitain Joan Biarnokoak hartu zuen gazteluaren ardura, bere errenta guztiekin, erregeari mailegatutako 10 000 liberen berme gisa. Bestalde, Karlos III.a Nafarroakoak, 1390ean, hiribilduko errenten dohaintza egin zion, gazteluaren atxikipena berretsiz. Azken lanak 1407an egin ziren.\nHandik gutxira, XV. mendeko lehen urteetan, gotorlekua zegoen lurrak erori egin ziren, eta, ondorioz, erabat erori."}
{"id": "1057223", "revid": "103793", "url": "https://eu.wikipedia.org/wiki?curid=1057223", "title": "Kaparrotsuko gaztelua", "text": ""}
{"id": "1057224", "revid": "56334", "url": "https://eu.wikipedia.org/wiki?curid=1057224", "title": "Miren Arantza Madariaga", "text": ""}
{"id": "1057225", "revid": "88969", "url": "https://eu.wikipedia.org/wiki?curid=1057225", "title": "Susanna Mart\u00edn", "text": "Susanna Mart\u00edn Segarra (Bartzelona, Katalunia, 1976) hainbat komiki eta nobela grafiko idatzi dituen komikilaria eta irudigilea da. Komikigileen taldeko kide da.\nBiografia.\nSusanna Mart\u00edn Bartzelonan jaio zen eta Pirinioetako mendietan hazi zen. Historian lizentziatu zen Bartzelonako Unibertsitatean. Ondoren, Ilustrazioa eta muralismoa ikasi zituen Bartzelonako La Llotja Arte Eskolan. Publizitatean, prentsan, zinema-ekoizketetan eta arkitektura-estudioetan parte hartu du. \nIbilbidea.\nIkasketak amaitu eta hainbat lan egin ondoren, 2008an Luzinema Produccions-ekin lankidetzan aritu zen publizitate gidoi grafikoa, diseinu korporatiboa eta ilustrazioak sortzen. Urte horretan bertan, Kataluniako Unibertsitate Politeknikoko Water Pollution liburuaren azala ilustratu zuen. Zinemaren arloan, \"Anibal ad Portas\" Quique Gandarillas eta Christo Theodorou (Eccoli producciones) film laburraren gidoi grafikoa egin zuen, eta \"Perdida\" Viviana Garc\u00eda Besn\u00e9ren film luzearen marrazkiak egin zituen.\n2009an, Matias Ru-Tagle arkitekturaren azterlanean parte hartu zuen \"Teruel Activa\" proiektuan. \n2010ean, lehen eleberri grafikoa egin zuen Isabel Francekin, Aliciarekin, mundu erreal batean. Lana lau hizkuntzatara itzulita dago eta Estatu Batuetan argitaratu zuen Fantagraphics argitaletxeak. \n2011n \"La Martina, la por i el gat Faluga\" haurrentzako telesaila marraztu zuen Kataluniako Tretzevents aldizkarian, eta \"Yes we camp\"! \"Trazos para una (r)evoluci\u00f3n\" (Dibbuks) Argentinako P\u00e1gina 12 egunkarian argitaratu zuen hileroko zerrenda. \"\u00a1No somos hermanas!\" Flavia Companyrekin. 1, 2, 3, 4 komikia egin zuen.\".. Historietas diversas. Gu\u00eda afectivo/sexual y de identidades para adolescentes\" Nac Scratchs-ekin. \u00a0\n2012an \"Sonrisas de Bombay\" komikia argitaratu zuen, Jaume Sanllorenteren testuekin. Gogoeta-aldi kolektiboa sortu zuen, Mar\u00eda Castrej\u00f3nekin eta FLICKekin batera, \"Una idea brillante\" proiektuan.\n2014. urtean Enjamba komikien antologia koordinatu zuen eta Isabel Franc-ekin errepikatu zuen \"Sansamba\" eleberri grafikoan. Aldi horretan, QdeCOMIC irrati-espazioa ere gidatu zuen InOut Radio irratian, 2014/2015 bitartean. \nDiagonal, Pikara Magazine, Balanz\u00edn, Cap\u00e7alera, La Madeja, Tentacles edo El Pa\u00eds bezalako komunikabideetako fanzinetan eta hainbat proiektu kolektibotan jardun du. Haren lana komiki-jaialdi batzuetan erakutsi dute.'\nBilbora lekualdatu ondoren, hainbat euskal erakunderekin lan egin du. 2016. urtean \"Gaza Amal\": \"Historietas de mujeres valientes en la Lista de Gaza\" argitaratu zuen, UNRWA Euskadirekin lankidetzan. 2017an, \"Tipa-Tapa\" komikia aurkeztu zuen, Red de Decrecimiento y Buen Vivir. Sarerako egina, eta Astiberrik argitaratutako \"Un regalo para Kushbu. Historias que cruzan fronteras,\" Bartzelonako errefuxiatuen eta migratuen bizitzaren gertaerak kontatzen dituzten lan kolektiboan parte hartu zuen. .\n2019 eta 2020 bitartean, \u201cAnnemarie\u201d argitaratu zuen, Mar\u00eda Castrej\u00f3nekin batera, \u201cResidencia de Estudiantes\", gidoilari eta marrazkilari gisa, eta \"Ofensiva Final\", Miguel \u00c1ngel Giner Bouren gidoiarekin. \"Anna D\u00e9dalus detective\" gazte sagaren bigarren eta hirugarren emanaldietako marrazkilaria ere bada.\n2022an \u201c\u201d jarraipen filma egin zuen, Fermin Muguruza, Harkaitz Cano eta Isa Camporekin."}
{"id": "1057226", "revid": "65203", "url": "https://eu.wikipedia.org/wiki?curid=1057226", "title": "Dick Conway", "text": "Richard \"Dick\" Conway (Whakatane, 1935eko apirilaren 22a - \"ibidem\", 2022ko maiatzaren 25a) zeelandaberritar errugbilaria izan zen.\nProbintzia mailan Otagorentzat eta Bay of Plentyrentzat jokatu zuen, eta talde honetako kapitaina izan zen. 1959 eta 1965 artean hamar partida jokatu zituen Zeelanda Berriko errugbi selekzioarekin. Arotza izan zen ogibidez eta errugbia ere entrenatu zuen bere jaioterrian."}
{"id": "1057227", "revid": "103793", "url": "https://eu.wikipedia.org/wiki?curid=1057227", "title": "Caparrosoko zubia", "text": "Caparrosoko zubia edo Kaparrotsuko zubia Aragoiko Erriberako Caparroso edo Kaparrotsu udalerrian Erdi Aroko harrizko zubi bat da, Aragoi ibaiaren gainean. 1700ean zituen 11 begietatik 9 baino ez zaizkio geratzen 1787ko uholde handira arte. Duela gutxi berritzen ari dira.\nGaur egun, Caparrosoko edo Kaparrotsuko zubia bera eta aduanako kabina herriko armarrian daude. Horrek ematen du aurreko mendeetan zubiak izan zuen garrantziaren berri. Aragoiko Erriberako beste herri batzuetan, Zarrakaztelu, Santakara edo Martzillan, esaterako, txalupak edo pontoiak zeuden batetik bestera gurutzatzeko, baina, askotan, erabili gabe geratzen ziren, ur-goraldien ondorioz. Horregatik zen hain garrantzitsua Caparrosoko zubia, bera baitzen, Tuterakoarekin batera, Mendialdea Erriberarekin lotzen zuen errege-bidean ibaia salbatzen zuen bakarra.\nHistoria.\nXIX. mendean trenbidea ezarri zen arte, errege-bidetik zihoazen bidaiari, animalia eta merkantzia ia guztiek zeharkatzen zuten zubibide hori, eta bertatik igarotzen da Deustiatik Urbasa-Andiarako errege-abelbidea ere. Horrez gain, zubiaren pasabide zaharrak erabilera lokala izan du, Caparrosoko nekazariek ibaiaren beste aldeko lur ureztatuak landu baitituzte.\nAzken sei mendeetan, Caparrosoko zubiak hainbat uholde garrantzitsu jasan ditu. Horien artean 1420 eta 1428koak nabarmentzen dira, eta batez ere 1787koa, harrizko arku batzuk eraman zituena. Mende bat geroago, 1889an gertatutako etorbide handiaren ondoren, Nafarroako Foru Aldundiak, Caparrosoko Udalak eskatuta, ehun urte iraun zuen burdinazko zati bat eraikitzeko agindu zuen.\nBurdinazko zubi hura 1890ean eraiki zuen Willesbroek enpresa belgikarrak. 60,75 metroko luzera zuen, eta enpresa berak eraikitako Zangozako zubiaren antzekoa zen. Inauguratu baino lehentxeago, legarrez betetako hiru gurdi gurutzatzea onartu zen erresistentzia-froga gisa, eta horrek Caparrosoko zubia edozein pisutarako gai zela bermatzen zuen.\nBurdinazko egitura zaharrak 1990era arte iraun zuen. Garai hartan, hamar urte baino iraun ez zuen beste batek ordezkatu zuen. 2000. urtean, arazo berriak antzeman ondoren, egungo hormigoizko zubia eraiki zen, burdinazkoa bezala harrizko bi begi zaharren gainean bermatuta.\nAldi berean, 1970eko hamarkadaren hasieran, hormigoizko zubi berri bat eraiki zen, egungotik bostehun bat metrora, zirkulazioa Iru\u00f1etik Zaragozara desbideratzeko. Beraz, Kaparrotsuk gaur egun hormigoizko bi zubi ditu, duela 34 urte eraikitako berriak Iru\u00f1etik Zaragozara doan errepide nagusiaren trafikoa jasaten du, eta zaharrak, gaur egun, tokiko erabilera du nagusiki."}
{"id": "1057228", "revid": "103793", "url": "https://eu.wikipedia.org/wiki?curid=1057228", "title": "Kaparrotsuko zubia", "text": ""}
{"id": "1057229", "revid": "58701", "url": "https://eu.wikipedia.org/wiki?curid=1057229", "title": "Teresaren hilerria (Bausen)", "text": "Teresaren hilerria () hilobi bakarra duen hilerria da. Aran aranean dagoen Bausen herrian dago. Kataluniako eta Espainiako hilerri txikienetariko bat da eta, agian, hilerri zibila zaharrena. 2020ko irailaren 18an, Arango Kontseilu Nagusiak Tokiko Intereseko Kultura Ondasuna izendatu zuen.\nHistoria.\nTeresa eta Sisco, \u00abBausenen maitaleak\u00bb bezala ezagunak, XX. mendearen hasieran maitemindu ziren. Ezkondu egin nahi zuten, baina parrokiako apaiz katolikoak diru kopuru bat eskatzen zien, 25 pezeta, Aita santuaren dispentsa lortzeko, nahiz eta urrunak izan ahaideak zirelako. Apaizari ez zioten jaramonik egin, elkarrekin bizi ziren eta bi seme-alaba izan zituzten. Handik urte batzuetara, Espainiako Gerra Zibilatik ihes egiten, Frantziara erbesteratu ziren.\nTeresa, 1916ko maiatzaren 10ean pneumonia batek jota, hogeita hamahiru urtekin hil zen. Apaizak berak, orduan, zera esan zuen: bere erlijioaren arabera emakumea \u00abbekatuan bizi\u00bb zenez, ezkondu gabe gizon batekin bizitzen, hileri katolikoan lurperatzeari ezeztz esan zion, \u00ablur bedeinkatuan\u00bb lurperatzean profanazio bat izango zelako. Orduan, auzokide guztiek hilerri zibil bat eraikitzea erabaki zuten, eta ordu gutxiren buruan egin zuten Teresa duintasunez lurperatu ahal izateko espazioa. Basa-loreak, belarrak eta sastrakak inguratzen dute hilobi erromantiko hau, emakumearen gorpua intransigentziatik eta intolerantziatik babesteko helburuarekin egina. Hilarriak \u00abEne Teresa maiteari\u00bb idatzia darama.\n2020ko irailaren 18an, Arango Kontseilu Nagusiak hilerria Tokiko Intereseko Kultura Ondasuna izendatu zuenean, Arandar Konbergentzia Demokratikoa abstenitu egin zuen."}
{"id": "1057231", "revid": "69477", "url": "https://eu.wikipedia.org/wiki?curid=1057231", "title": "Lasto jaurtiketa", "text": ""}
{"id": "1057232", "revid": "1545", "url": "https://eu.wikipedia.org/wiki?curid=1057232", "title": "Kersoneso", "text": ""}
{"id": "1057234", "revid": "1491", "url": "https://eu.wikipedia.org/wiki?curid=1057234", "title": "Tubi", "text": ""}
