{"id": "732759", "revid": "9330740", "url": "https://eu.wikipedia.org/wiki?curid=732759", "title": "Herri txiki, infernu handi (telebista saioa)", "text": "Herri txiki, infernu handi ETB 1en emititzen den telebista saioa da. Zuhaitz Gurrutxaga futbolari ohia eta Mikel Pagadizabal aktorea dira aurkezleak. 2015eko urtarrilaren 4an estreinatu zen programa eta azken urteetan ETB 1en emititu den saiorik arrakastatsuena da gaur egun. Igandetan emititzen da programa eta oraingoz bederatzi denboraldi izan ditu.\nProgramak duen arrakastarekin, 2015an, 2016an, 2017an eta 2018an \"Euskal Kantuen Gaua\", saio mitikoa aurkezteko arduradunak izan ziren. Lau urtez jarraian, Herri txiki kantari saioa aurkeztu zuten eta euskal famatuak kantuan jarri zituzten Gabon Gauean. 2021an eta 2022an berriro itzuli ziren gala berezi hau egitera. Oraingo honetan Gure Zirkuan grabatu zuten Herri txiki Zirku handi izenpean.\nGainera, 2016-2017ko, 2017-2018ko, 2018-2019ko eta 2019-2020ko Gabonetan beraiek izan dira ETBko saio bereziak egiteko arduradunak. Gabon gauean \"Herri txiki kantari\" saioa; eta Gabon zaharrean kanpaikadak Sara Gandara aurkezlearekin batera.\n2017ko urriaren 9an Herri city izeneko atal bat eman zuten. \"Herri txiki, infernu handi\" saioaren formatu antzekoa zuen, baina hiri batean kokatuta zegoen, Donostian. Atal hark audientzia datu ona izan zuen eta 2018ko maiatzaren 20an, \"Herri txiki, infernu handi\"ren laugarren denboraldia bukatu zenean, berriro ekin zioten formatu berriari.\n2020an, koronabirusaren pandemia iritsi zenean, herrietara joan ezinik geratu ziren saioak grabatzera eta etxetik segi behar izan zuten lanean. Martxoaren 29an eman zuten azkeneko saioa herri batean. Apirilaren 5ean berriz, Etxe txiki, infernu handi formatu bereziari ekin zioten, konfinamendu egoeran. Aurkezleek etxean grabatzen zuten programa eta aurreko ataletako momenturik onenak gogoratzen zituzten.\nBi hilabete etxean eman eta gero, 2020ko maiatzaren 24an kalera itzuli ziren berriro. Formatu originalari ekin zioten eta konfinamendu ondorengo lehenengo saioa Etxebarrin izan zen.\nZazpigarren denboraldia 2020ko irailaren 13an hasi zen eta 2021eko uztailaren 4ean bukatu. Zortzigarrena 2021eko irailaren 15ean hasi zen aldaketa nabarmen batekin. Denboraldi honetan igandeetan beharrean, asteazkenetan hasi ziren ematen programa 22:30etan. Horrela aritu ziren lehenengo 14 atalekin (audientzia datuek behera egin zuten ondorioz), baina 2022 urtean sartzean, Baserria realityaren tokia hartu eta urtarrilaren 9an igandeetara itzuli zen berriro. Zortzigarren denboraldi hau 2022ko ekainaren 26an amaitu zen.\n2023ko urtarrilaren 1ean formatu berria estreinatu zuten: Herri txiki, Amerika handi. Programa honetan Euskal Herriko herriak bisitatu beharrean, Ameriketako Estatu Batuak zeharkatuko dituztela bertako euskaldunen bila. Denboraldi hau izan zen Zuhaitz Gurrutxagak aurkeztu zuen azkena, Herri txiki, infernu handiko 8 denboraldiren eta 200 atalen ondoren.\nBederatzigarren denboraldia 2023ko otsailaren 5ean hasi zen eta Miren Nogales jarri zen aurkezle lanetan, Zuhaitz Gurrutxagaren ordez. Denboraldi hau ekainaren 25ean amaitu zen.\n= Saioaren azalpena =\nEuskal Herriko herri txikiak bisitatzen dituzte Zuhaitz Gurrutxagak (1-8. denboraldiak), Miren Nogalesek (9. denboralditik aurrera) eta Mikel Pagadizabalek. Astero herri txiki batera iritsi eta banatu egiten dira. Aurkezle bakoitzak bere kabuz miatzen du herria. Saioak bi atal ditu:\nBatetik, herriko bitxikeriak eta pertsonarik xelebreenak topatzen dituzte. Hauekin elkartu eta beraien bizimodua nolakoa den erakutsen dute: zertan egiten duten lan, zein afizio dituzen... Pertsona horien zatirik barregarriena ateratzen dute. Saio bakoitzean herri horretako sei pertsona elkarrizketatzen dituzte umore puntuarekin. Aurkezle bakoitzak hiru elkarrizketatu.\nBestetik, elkarrizketaren ondoren bakarrizketak egiten dituzte bi aurkezleek. Herriaren aurrean antzoki edota frontoi batean eszenatokia muntatu eta saioa elkarrizketak proiektatzen dituzte bertan. Gero, ikusitakoari buruzko bakarrizketak egiten dituzte ikusleen erreakzioak grabatuz. Sei elkarrizketa eta beraz sei bakarrizketa izaten dira. Eszenatoki honetatik egiten dituzte saioaren hasiera eta agurra ere.\nSaioaren hasieran, tartean eta amaieran herriko irudi politak ikusi bitartean Sebastian Lizasok bertsoak botatzen ditu herriari buruz. Guztira hiru bertso programako.\nBitxikeriak.\n= Denboraldiak =\n= Atalak eta audientziak =\n9. denboraldia (2023).\n\"Gabonetako bereziak (9. denb.)\".\n= Sailkapena probintzietan =\n9. denboraldia (2023).\n= Erreferentziak =\n= Kanpo estekak ="}
{"id": "732760", "revid": "105290", "url": "https://eu.wikipedia.org/wiki?curid=732760", "title": "Mandriako gaztelua", "text": "Mandriako gaztelua () Savoiako errege etxearen egoitzetako bat da, Unescok Gizateriaren ondare izendatua 1997. urtean. 823-017 kodea du eta Via Carlo Emanuele II.a, 256an dago Venaria Realen (Turingo probintzia, Piamonte, Italia)."}
{"id": "732762", "revid": "6327", "url": "https://eu.wikipedia.org/wiki?curid=732762", "title": "Herri txiki, infernu handi", "text": ""}
{"id": "732763", "revid": "20653", "url": "https://eu.wikipedia.org/wiki?curid=732763", "title": "Castello della Mandria", "text": ""}
{"id": "732764", "revid": "105290", "url": "https://eu.wikipedia.org/wiki?curid=732764", "title": "Racconigiko gaztelua", "text": "Racconigiko gaztelua () Savoiako errege etxearen egoitzetako bat da, Unescok Gizateriaren ondare izendatua 1997. urtean. 823-020 kodea du eta Piazza Carlo Alberton dago Racconigin (Cuneoko probintzia, Piamonte, Italia)."}
{"id": "732765", "revid": "56334", "url": "https://eu.wikipedia.org/wiki?curid=732765", "title": "International Astronomical Union", "text": ""}
{"id": "732768", "revid": "56334", "url": "https://eu.wikipedia.org/wiki?curid=732768", "title": "Marielle Labeque", "text": ""}
{"id": "732769", "revid": "512", "url": "https://eu.wikipedia.org/wiki?curid=732769", "title": "Cynthia Ozick", "text": "Cynthia Shoshana Ozick (New York Hiria, AEB, 1928ko apirilaren 17a) narraziogile, nobelagile eta saiakera-idazle estatubatuarra da.\nBiografia.\nCynthia Ozick New Yorken jaio zen. Gurasoak, Celia Regelson eta William Ozick, Errusian jaioak ziren, eta bi seme-alaba izan zituzten; Cynthia bigarrena zen. Bronx-eko Pelham Bay auzoko botika baten jabeak ziren, eta hara joan ziren bizitzera. Bronxen igarotako urte haietan, Cynthia Ozickek ikaskide eta auzokide antisemiten erasoak eta isekak jasan zituen.\nLehen ikasketak Manhattan-eko Hunter College High School ikastetxean egin zituen. Gero New York Unibertsitatera joan zen, eta lizentziatu ondoren literaturari buruzko master bat egin zuen Ohioko Estatu Unibertsitatean; batez ere, Henry James idazlearen nobelak aztertu zituen.\nCynthia Ozick Abraham Regelson idazle israeldarraren iloba da amaren aldetik. Bernard Hallote abokatuarekin ezkonduta dago, eta alaba bat daukate, Rachel Hallote historia-irakaslea, New Yorkeko Purchase Estatu Unibertsitateko judu-ikasketen saileko burua. Gaur egun New Yorkeko Westchester konderrian bizi da.\nLiteratura-gaiak.\nOzicken fikzio-lan eta saiakera ugari estatubatuar juduen bizitzari buruzkoak dira. Halere, beste gai batzuk ere jorratzen ditu, batez ere politika, historia eta literaturaren kritika, bai eta Holokaustoa eta haren ondorioak ere. Horrez gain, poesia ere idatzi izan du, baita itzuli ere.\nBere lanetan, pertsonen alderdi hauek agertze dira maiz: 'ni' laidoztatua, emigrazioaren osteko identitate-eraikuntza, traumak eta klase batetik besterako mugimenduak.\nOzicken aburuz, idaztea ez da aukera bat, ezpada \"haluzinaziozko erotasun moduko bat; edozer gertatuta ere, egin egingo duzu; ezin duzu ez egin\". Idazteari buruz, ostera, zera dio: \u201cZaletasunak? O, ez; nolatan, baina? Ideia berea ere absurduo da. Irakurle nekaezina naiz, baina ez nuke esango irakurtzea hobby bat denik. Irrika bat da, gosea, egarria. Irakurri gabeko egun bat sufrimenduzko eguna da niretzat\".\nDavid Foster Wallace idazleak bizirik dauden Estatu Batuetako idazle onenetakotzat dauka Ozick. \"Atenaseko literatura-panteoiko Atena\" deitu izan dute, bai eta \"Bronxeko Emily Dickinson\" ere."}
{"id": "732770", "revid": "688", "url": "https://eu.wikipedia.org/wiki?curid=732770", "title": "Paraguai Garaiko departamendua", "text": "Paraguai Garaiko departamendua edo Paraguai Garaia () Paraguaiko Chaco eskualdearen iparraldean dagoen departamendua da. Mugakide ditu iparraldean Bolivia, ekialdean Brasil, hegoaldean Hayes presidentea eta Concepci\u00f3ngo departamenduak eta mendebaldean Boquer\u00f3ngo departamendua. Nahiz eta 82.349 km\u00b2ko azalerarekin herrialdeko bigarren departamendurik handiena izan, oso biztanle-kopuru urria du; 17.219 biztanle 2017ko estimazioaren arabera. Fuerte Olimpo du hiriburu, baina hiririk populatuena Puerto Casado da.\nBanaketa administratiboa.\nParaguai Garaia lau barrutitan banatuta dago:"}
{"id": "732771", "revid": "21098", "url": "https://eu.wikipedia.org/wiki?curid=732771", "title": "Paraguai Garaia", "text": ""}
{"id": "732772", "revid": "12788", "url": "https://eu.wikipedia.org/wiki?curid=732772", "title": "Daniel Comboni", "text": ""}
{"id": "732773", "revid": "56334", "url": "https://eu.wikipedia.org/wiki?curid=732773", "title": "Sagastaren tiroen gaua", "text": "Sagastaren tiroen gaua () Donostian (Gipuzkoa) 1893ko abuztuaren 27aren eta 28aren arteko gauean jazotako protesta, istilu eta hilketen izena da. Hor, \"Gernikako Arbola\" euskal ereserkia kantatzearen debekuak herritarren protesta foruzaleak piztu zituen Pr\u00e1xedes Mateo Sagasta Espainiako presidenteak ostatu hartutako hotelaren aurrean. Guardia ZibiIak tiroka hartu zituen protestariak, eta gutxienez hiru pertsonak galdu zuten bizitza. Hala ere, ikerketa batek sei hildako identifikatu ditu orotara. Gainera, hogei pertsona zauriturik atera ziren.\nTestuingurua.\nBigarren Karlistaldia amaitzean itoarazitako foruen aldeko erreklamazioak 1893ko maiatzean berpiztu ziren, Gamazada deitutako protestaldian. Nafarroa Garaiko herri errebolta hori Germ\u00e1n Gamazo espainiar ministroak lurralde horretako 1841eko ekonomia-ituna dekretuz aldatzen saiatu zenean jazo zen. \nProtesta instituzionalak izan ziren, eta herrietan manifestazioak antolatu, Iru\u00f1ean nagusiki. \"Gernikako Arbola\" protestaren doinu bihurtu zen. Ekainaren 4an, 17.000 pertsona elkarretaratu ziren manifestazioan Iru\u00f1ean, Iru\u00f1eko Orfeoiak lagunduta. Udan, protestak beste euskal lurraldeetako hiri nagusietara zabaldu ziren.\nAztoramena eta sarraskia Donostian.\nAbuztuaren 27an, Donostiako alkateak debekatu egin zuen musika bandak Bulebarreko kioskoan \"Gernikako Arbola\" jotzea. Ereserkia ez zen jo, edo ez zen errepikatu, herritarrek nahi ez bezala. Debekuak herritarren protestak harrotu zituen berehala. Jendea kioskora igo zen, eta haiek kantatu zuten. Alkateak eta gobernadoreak herritarren aldarte asaldatuak lasaitzen saiatu ziren, baina herritarrek Hotel Londresera jo zuten protestara, bertan hartu baitzuen ostatu Sagastak. Harrabotsean, \"Biba foruak!\", \"Goazen Sagastaren etxera!\" eta errepublikaren aldeko oihuak entzuten ziren; kantuak, berriz, \"Marseillesa\" eta \"Gernikako Arbola\". \nHotelaren aurrean, elkarretaratu horiek hiru aldiz kantatu zuten Iparragirreren ereserkia, zutik eta txapela kenduta. Hotel aurrera bertaratuak sartzen saiatu ziren, baina ez zuten lortu. Orduan, hotela harrikatu zuten, eta leihoetako kristalak hautsi. Hotel atzealdetik, 30 guardia zibil zabaldu ziren eta, abisurik gabe, agente horiek tiroka hasi ziren, baita hainbat hildako eta zauritu eragin ere. Bost gizon eta emakume bat hil ziren guztira, hauexek: Rufino Azpiazu Etxeberria, Bixente Urtzelai Fernandez, Bernardina Gartzia Blanco, Juan Justo Perez Villagarai, Juan Jose Artza Martxuena, eta Martin Oses Etxeberria. Hirurogei pertsona atxilotu zituzten, tartean zirela hamabi nafar, eta arabar asko. Donostiako kaleetan, Espainiako armadako erregimentu bat zabaldu zen. \nBiharamunean, \"Gernikako Arbola\" ahoan zerabiltela, manifestazio zaratatsu bat Gobernu Zibilerantz hurbildu zen atxilotuen askapena erreklamatzeko eta hildakoen mendekua eskatzeko. Protestariek armak eskatzen zizkioten Diputazioari. \nProtesta Bilbora zabaldu zen astelehen horretan bertan. Donostiarekin elkartasunez, Bilbon elkarretaratuek musika bandari Iparragirreren ereserkia kantatzeko eskatu zioten, baita lau bider egin ere, eta manifestazio bat antolatu zuten Espainiako Gobernuaren kontra. Bitartean, Donostian, gertaeren larritasuna eta protesta handiak ikusita, gobernuko agintariek indar armatuak kaleetatik atera zituzten. Abuztuaren 30ean, jendetza handi batek \"Gernikako Arbola\" kantatu zuen Donostiako Bulebarreko kioskoan."}
{"id": "732776", "revid": "105290", "url": "https://eu.wikipedia.org/wiki?curid=732776", "title": "Abergavenny", "text": "Abergavenny, , Galesko hego-ekialdeko udalerri bat da, Monmouthshire konderrian. Monmouth udalerritik 24 kilometro mendebaldera dago, eta Ingalaterrako mugatik 6 kilometro mendebaldera.\n2011ko erroldaren arabera 12.515 biztanle zituen."}
{"id": "732778", "revid": "105290", "url": "https://eu.wikipedia.org/wiki?curid=732778", "title": "Caldicot (Monmouthshire)", "text": "Caldicot, , Galesko hego-ekialdeko udalerri bat da, Monmouthshire konderrian eta Severn ibaiaren itsasadarra eta Bristolgo kanalaren mendebaldeko ertzean. M4 eta M48 autobideetan dago, Chepstow eta Newport udalerrien artean.\n2011ko erroldaren arabera 11.424 biztanle zituen."}
{"id": "732779", "revid": "105290", "url": "https://eu.wikipedia.org/wiki?curid=732779", "title": "Usk", "text": "Usk, , Galesko hego-ekialdeko udalerri bat da, Monmouthshire konderrian. Newport hiritik 16 kilometro ipar-ekialdera dago.\n2011ko erroldaren arabera 2.834 biztanle zituen."}
{"id": "732780", "revid": "105290", "url": "https://eu.wikipedia.org/wiki?curid=732780", "title": "Aberwheeler", "text": " , , Galesko iparraldean dagoen udalerri eta komunitate bat da, Denbighshire eremuan. Wheeler ibaiaren ertzean dago, Denbigh udalerritik 6,8 kilometro iparraldera, Mold udalerritik 20,3 kilometro ipar-mendebaldera eta Ruthin udalerritik 17,7 kilometro iparraldera.\n2011ko erroldaren arabera 298 biztanle zituen, horietako %31,6a galesaz mintzatzen zen."}
{"id": "732781", "revid": "13403", "url": "https://eu.wikipedia.org/wiki?curid=732781", "title": "Aberchwiler", "text": ""}
{"id": "732782", "revid": "105290", "url": "https://eu.wikipedia.org/wiki?curid=732782", "title": "Berwyn (Denbighshire)", "text": "Berwyn, Galesko iparraldean dagoen udalerria da, Denbighshire eremuan. Dee ibaiaren alboan dago, Llangollen udalerritik milia bat ipar-mendebaldera."}
{"id": "732783", "revid": "105290", "url": "https://eu.wikipedia.org/wiki?curid=732783", "title": "Betws Gwerfil Goch", "text": " , , Galesko iparraldean dagoen udalerri eta komunitate da, Denbighshire eremuan.\n2011ko erroldaren arabera 351 biztanle zituen."}
{"id": "732784", "revid": "105290", "url": "https://eu.wikipedia.org/wiki?curid=732784", "title": "Bodelwyddan", "text": " , Galesko iparraldean dagoen udalerri eta komunitate bat da, Denbighshire eremuan. Rhyl udalerritik 8 kilometro hegoaldera dago.\n2011ko erroldaren arabera 2.147 biztanle zituen."}
{"id": "732785", "revid": "105290", "url": "https://eu.wikipedia.org/wiki?curid=732785", "title": "Bodfari", "text": " , Galesko iparraldean dagoen udalerria da, Denbighshire eremuan. 1974. urterarte Flintshire konderri historikoan egon zen.\n2011ko erroldaren arabera 327 biztanle zituen."}
{"id": "732786", "revid": "105290", "url": "https://eu.wikipedia.org/wiki?curid=732786", "title": "Bontuchel", "text": ", Galesko iparraldean dagoen herrixka bat da, Denbighshire eremuan. Ruthin udalerritik 4,5 kilometro mendebaldera dago."}
{"id": "732787", "revid": "105290", "url": "https://eu.wikipedia.org/wiki?curid=732787", "title": "Bryneglwys", "text": " , Galesko iparraldean dagoen udalerri eta komunitate bat da, Denbighshire eremuan. Corwen udalerritik ipar-ekialdera dago.\n2011ko erroldaren arabera 369 biztanle zituen."}
{"id": "732790", "revid": "105290", "url": "https://eu.wikipedia.org/wiki?curid=732790", "title": "Carrog", "text": ", Galesko iparraldean dagoen udalerria da, Denbighshire eremuan. Llansanffraid Glyndyfrdwy parrokian dago, Dee ibaiaren bazterrean."}
{"id": "732791", "revid": "13403", "url": "https://eu.wikipedia.org/wiki?curid=732791", "title": "Castell (Denbighshire)", "text": ""}
{"id": "732792", "revid": "13403", "url": "https://eu.wikipedia.org/wiki?curid=732792", "title": "Cefnmeriadog", "text": ""}
{"id": "732793", "revid": "105290", "url": "https://eu.wikipedia.org/wiki?curid=732793", "title": "Cefn Meiriadog", "text": " edota Cefnmeriadog, Galesko iparraldean dagoen udalerria da, Denbighshire eremuan. Elwy ibaiaren bazterrean dago, St Asaph udalerriaren hegoaldean.\n2011ko erroldaren arabera 398 biztanle zituen."}
{"id": "732794", "revid": "105290", "url": "https://eu.wikipedia.org/wiki?curid=732794", "title": "Clocaenog", "text": ", Galesko iparraldean dagoen udalerri eta komunitate bat da, Denbighshire eremuan. Ruthin udalerria eta Clocaenog basoaren alboan dago.\n2011ko erroldaren arabera 254 biztanle zituen."}
{"id": "732795", "revid": "105290", "url": "https://eu.wikipedia.org/wiki?curid=732795", "title": "Clawddnewydd", "text": ", Galesko iparraldean dagoen udalerri eta komunitate bat da, Denbighshire eremuan. Komunitate zentroa (Canolfan Cae Cymro), denda (Siop y Fro) eta taberna batez (Glan Llyn) osatua dago."}
{"id": "732796", "revid": "105290", "url": "https://eu.wikipedia.org/wiki?curid=732796", "title": "Cwm (Denbighshire)", "text": "Cwm, Galesko iparraldean dagoen udalerria da, Denbighshire eremuan. Mynydd y Cwm muinoaren azpialdean dago.\n2011ko erroldaren arabera 378 biztanle zituen."}
{"id": "732797", "revid": "105290", "url": "https://eu.wikipedia.org/wiki?curid=732797", "title": "Cyffylliog", "text": " , , Galesko iparraldean dagoen udalerri eta komunitate bat da, Denbighshire eremuan. Clywedog ibaiaren bazterrean dago, Ruthin udalerriaren mendebaldean. Komunitate honen barnean Bontuchel herria eta Clocaenog basoaren zati bat dago.\n2011ko erroldaren arabera 495 biztanle zituen."}
{"id": "732798", "revid": "105290", "url": "https://eu.wikipedia.org/wiki?curid=732798", "title": "Cynwyd (Denbighshire)", "text": "Cynwyd , , Galesko iparraldean dagoen udalerri eta komunitate bat da, Denbighshire eremuan. Corwen udalerritik 3 kilometro hego-mendebaldera dago.\n2011ko erroldaren arabera 542 biztanle zituen."}
{"id": "732800", "revid": "58701", "url": "https://eu.wikipedia.org/wiki?curid=732800", "title": "Rivoliko gaztelua", "text": "Rivoliko gaztelua (italieraz, Castello di Rivoli) Savoiako errege etxearen egoitzetako bat da, Unescok Gizateriaren ondare izendatua 1997. urtean. 823-014 kodea du eta Piazza Mafalda di Savoian dago, Rivolin (Turingo probintzia, Piamonte, Italia). Gaur egun, Turingo Arte Garaikideko Museoaren egoitza da.\u00a0"}
{"id": "732802", "revid": "105290", "url": "https://eu.wikipedia.org/wiki?curid=732802", "title": "Derwen", "text": ", Galesko iparraldean dagoen baserri giroko udalerri bat da, Denbighshire eremuan. Corwen eta Ruthin udalerrien artean dago, Clwyd ibaiaren iparraldeko ertzean. Udalerrian Erdi Aroko zelta gurutze bat dago.\n2011ko erroldaren arabera 426 biztanle zituen."}
{"id": "732803", "revid": "105290", "url": "https://eu.wikipedia.org/wiki?curid=732803", "title": "Druid (Denbighshire)", "text": "Druid, , Galesko iparraldean dagoen udalerri bat da, Denbighshire eremuan. A5 eta A494 errepideen arteko elkargunean dago, Corwen udalerritik 2 milia mendebaldera, Gwynedd konderriaren mugatik hurbil."}
{"id": "732804", "revid": "105290", "url": "https://eu.wikipedia.org/wiki?curid=732804", "title": "Dyserth", "text": ", , Galesko iparraldean dagoen udalerri bat da, Denbighshire eremuan.\n2011ko erroldaren arabera 2.269 biztanle zituen."}
{"id": "732805", "revid": "13403", "url": "https://eu.wikipedia.org/wiki?curid=732805", "title": "Diserth", "text": ""}
{"id": "732806", "revid": "105290", "url": "https://eu.wikipedia.org/wiki?curid=732806", "title": "Efenechtyd", "text": ", Galesko iparraldean dagoen etxalde eta haran bat da, Denbighshire eremuan.\n2011ko erroldaren arabera 655 biztanle zituen."}
{"id": "732807", "revid": "105290", "url": "https://eu.wikipedia.org/wiki?curid=732807", "title": "Gellifor", "text": ", Galesko iparraldean dagoen udalerri bat da, Denbighshire eremuan. Dyffryn Clwyd haranean dago, Clwydian mendikatean, eta Llangynhafal komunitatean."}
{"id": "732808", "revid": "105290", "url": "https://eu.wikipedia.org/wiki?curid=732808", "title": "Glyndyfrdwy", "text": ", , Galesko iparraldean dagoen udalerri bat da, Denbighshire eremuan. Dee Haranean eta A5 errepidean dago, Corwen eta Llangollen udalerrien artean."}
{"id": "732809", "revid": "105290", "url": "https://eu.wikipedia.org/wiki?curid=732809", "title": "Gronant", "text": ", Galesko iparraldean dagoen udalerri bat da, Flintshire eremuan. Prestatyn udalerritik 2 milia ekialdera dago, Llanasa komunitatean.\n2011ko erroldaren arabera 1.527 biztanle zituen."}
{"id": "732810", "revid": "105290", "url": "https://eu.wikipedia.org/wiki?curid=732810", "title": "Gwyddelwern", "text": ", Galesko iparraldean dagoen baserri giroko udalerri eta komunitate bat da, Denbighshire eremuan. Corwen udalerritik 3,2 kilometro iparraldera dago.\n2011ko erroldaren arabera 500 biztanle zituen."}
{"id": "732811", "revid": "105290", "url": "https://eu.wikipedia.org/wiki?curid=732811", "title": "Henllan", "text": ", Galesko iparraldean dagoen udalerri bat da, Denbighshire eremuan.\n2011ko erroldaren arabera 862 biztanle zituen."}
{"id": "732812", "revid": "105290", "url": "https://eu.wikipedia.org/wiki?curid=732812", "title": "Llanarmon-yn-I\u00e2l", "text": ", Galesko iparraldean dagoen udalerri eta komunitate bat da, Denbighshire eremuan. Alyn ibaiaren haranean dago.\n2011ko erroldaren arabera 1.062 biztanle zituen."}
{"id": "732813", "revid": "105290", "url": "https://eu.wikipedia.org/wiki?curid=732813", "title": "Llanbedr-Dyffryn-Clwyd", "text": ", Galesko iparraldean dagoen komunitate eta udalerri txiki bat da, Denbighshire eremuan. Ruthin udalerritik 2 milia ipar-ekialdera dago, Ingalaterrako Chester hirira doan A494 errepidean.\n2011ko erroldaren arabera 787 biztanle zituen."}
{"id": "732814", "revid": "105290", "url": "https://eu.wikipedia.org/wiki?curid=732814", "title": "Llandegla", "text": " edota Llandegla-yn-I\u00e2l, Galesko iparraldean dagoen udalerri bat da, Denbighshire eremuan.\n2011ko erroldaren arabera 567 biztanle zituen."}
{"id": "732816", "revid": "105290", "url": "https://eu.wikipedia.org/wiki?curid=732816", "title": "Llandrillo (Denbighshire)", "text": "Llandrillo, izen osoz Llandrillo yn Edeirnion, Galesko iparraldean dagoen udalerri bat da, Denbighshire eremuan. B4401 errepidean dago, Bala eta Corwen udalerrien artean.\n2011ko erroldaren arabera 580 biztanle zituen."}
{"id": "732817", "revid": "105290", "url": "https://eu.wikipedia.org/wiki?curid=732817", "title": "Llandyrnog", "text": ", Galesko iparraldean dagoen udalerri bat da, Denbighshire eremuan. Clwyd ibaiaren haranean dago, Denbigh udalerritik 4,8 kilometrora eta Ruthin udalerritik 8 kilometrora.\n2011ko erroldaren arabera 1.096 biztanle zituen."}
{"id": "732818", "revid": "105290", "url": "https://eu.wikipedia.org/wiki?curid=732818", "title": "Llanelidan", "text": ", Galesko iparraldean dagoen udalerri eta komunitate txiki bat da, Denbighshire eremuan. A494 errepidean dago, Afon y Maes ibaiaren haranean, eta Ruthin eta Corwen udalerrien artean.\n2011ko erroldaren arabera 305 biztanle zituen."}
{"id": "732819", "revid": "105290", "url": "https://eu.wikipedia.org/wiki?curid=732819", "title": "Llanferres", "text": ", Galesko iparraldean dagoen udalerri eta parrokia bat bat da, Denbighshire eremuan. Itsas mailatik 230 metrora dago, Alyn ibaiaren haranean, A494 errepidean eta Ruthin eta Mold udalerrien artean.\n2011ko erroldaren arabera 827 biztanle zituen."}
{"id": "732820", "revid": "105290", "url": "https://eu.wikipedia.org/wiki?curid=732820", "title": "Llanfwrog (Denbighshire)", "text": "Llanfwrog, Galesko iparraldean dagoen udalerri bat da, Denbighshire eremuan. Bertan, San Mwrog eta Mary eliza eta The Cross Keys taberna daude."}
{"id": "732821", "revid": "105290", "url": "https://eu.wikipedia.org/wiki?curid=732821", "title": "Llangar", "text": ", Galesko iparraldean dagoen parrokia bat da, Denbighshire eremuan. Corwen udalerritik 1,6 kilometro hego-mendebaldera eta Bala udalerritik 16 kilometro ipar-mendebaldera dago."}
{"id": "732822", "revid": "105290", "url": "https://eu.wikipedia.org/wiki?curid=732822", "title": "Llangynhafal", "text": ", Galesko iparraldean dagoen udalerri eta komunitate bat da, Denbighshire eremuan. Ruthin udalerriaren iparraldean dago. Bertan, The Golden Lion taberna dago.\n2011ko erroldaren arabera 634 biztanle zituen."}
{"id": "732823", "revid": "105290", "url": "https://eu.wikipedia.org/wiki?curid=732823", "title": "Llanrhaeadr-yng-Nghinmeirch", "text": ", Galesko iparraldean dagoen udalerri bat da, Denbighshire eremuan. A525 errepidean dago, Denbigh eta Ruthin udalerrien artean dago.\n2011ko erroldaren arabera 1.856 biztanle zituen."}
{"id": "732824", "revid": "105290", "url": "https://eu.wikipedia.org/wiki?curid=732824", "title": "Llansanffraid Glyndyfrdwy", "text": ", Galesko iparraldean dagoen parrokia zibil bat da, Denbighshire eremuan. Corwen komunitatearen barnean dago, eta Carrog udalerria barne hartzen du."}
{"id": "732825", "revid": "105290", "url": "https://eu.wikipedia.org/wiki?curid=732825", "title": "Llantysilio", "text": ", , Galesko iparraldean dagoen udalerri bat da, Denbighshire eremuan. Corwen eta Llangollen udalerrien artean dago.\n2011ko erroldaren arabera 421 biztanle zituen."}
{"id": "732826", "revid": "13403", "url": "https://eu.wikipedia.org/wiki?curid=732826", "title": "Llandysilio-yn-I\u00e2l", "text": ""}
{"id": "732827", "revid": "105290", "url": "https://eu.wikipedia.org/wiki?curid=732827", "title": "Llanychan", "text": ", Galesko iparraldean dagoen parrokia bat da, Denbighshire eremuan. Llandyrnog udalerrian dago. St Asaph elizbarrutiko parrokiarik txikiena da. Ruthin udalerritik 3 milia ipar-ekialdera dago."}
{"id": "732828", "revid": "105290", "url": "https://eu.wikipedia.org/wiki?curid=732828", "title": "Llanynys", "text": ", Galesko iparraldean dagoen herri eta komunitate bat da, Denbighshire eremuan. Clwyd Haranan dago, Ruthin udalerritik milia batzuk iparraldera.\n2011ko erroldaren arabera 762 biztanle zituen, horietako %47,8a galesaz mintzatzen zen."}
{"id": "732829", "revid": "119347", "url": "https://eu.wikipedia.org/wiki?curid=732829", "title": "Galina Flakserman", "text": "Galina Konstantinovna Flakserman (; Jaroslavl, 1888- Mosku, 1958) militante boltxebike errusiar judua izan zen.\nBiografia.\n1902an, 14 urte zituela, bere neba atxilotu zuten, eta ondorioz, Galina Flaksermanek bere bidea jarraituko zuela erabaki zuen. Familia iraultzaile batean jaioa, laster ezagutu zituen ideia marxistak. 1905ean, 17 urterekin, Alderdi Boltxebikearen kide egin zen. 1906an, 1907an eta 1908an atxilotua izan zen, eta azken atxiloketaren ondorioz 1910. urtea arte Vologda probintziara deportatu zuten.\n1913an \"Sovremennik\" (\u201cEgungoa\u201d) aldizkari literarioan lanean hasi zen, eta 1915 eta 1917 artean \"Letopis\" (\u201cKronika\u201d) aldizkarian egin zuen lan; bi aldizkariak Maksim Gorki idazleak lagunduta eta inspiratuta zeuden. 1917an, Alderdi Boltxebikearen Komite Zentralaren laguntzaile (Jelena Stasovaren gertuko laguntzailea izan zen) eta Sobieten egunkari \"Izvestia\" (\u201cBerriak\u201d) egunkariko langile izan zen. Komite Zentraleko kide izan ez arren, Komite Zentralaren urriaren 10eko bilera ospetsua, boltxebikeek iraultza armatura jotzea erabaki zutena, berak antolatu zuen bere etxean.\nUrriko Iraultzaren ondoren, Errepublika Sobietarraren Lanerako Herri-Komisariotzan lan egin zuen, propaganda buru bezala. 1919 eta 1921 artean, kargu berri bat izan zuen: Alderdi Boltxebikearen Komite Zentraleko barne-aferetarako departamenduaren burua izan zen. 1921 eta 1925 artean Sobietar Estatuaren Argitaletxean lan egin zuen (berriz ere Gorkirekin batera), eta 1925etik aurrera, Internazional Sindikal Gorriaren ordezkaria izan zen Alemanian eta Italian.\n1928 eta 1930 artean Marx-Lenin Institutuaren idazkaria izan zen. Ordutik aurrera berriz, argitalpenetan egin zuen lan; arlo honetan lanik aipagarrienak 1936 eta 1938 urteen artean Sobietar Zientzia Akademiarentzat, eta 1944 eta 1951 artean \"Maiakovski\"ren lanen argitalpen postuak izan ziren. 1942 eta 1944 artean, Aberri Guda Handian, Uraletan teknologia departamenduan egin zuen lan. 1951tik 1952ra berriz, Sobietar Zientzien Akademiarentzat, literatura departamenduan. 1952an erretiratu zen, eta 1958an hil zen.\n1938an, 1917an bere etxea zena, V.I. Lenin museoa bihurtu zen.\nBitxikeriak.\nGalina Flakserman Nikolai Sukhanov mentxebikearekin ezkondua zegoen. 1917ko urriaren 10eko bilera Sukhanov enteratu gabe antolatu behar izan zuen Flaksermanek."}
{"id": "732835", "revid": "336", "url": "https://eu.wikipedia.org/wiki?curid=732835", "title": "Giza-sexualitatea", "text": ""}
{"id": "732836", "revid": "119347", "url": "https://eu.wikipedia.org/wiki?curid=732836", "title": "Guadalupe paper-fabrika", "text": "La Guadalupe paper-fabrika 1872an Baldomero Ollok sortu zuen Tolosako Ezama auzoan, Oria ibaiaren alboan Anoetako zubiaren parean, bertan zegoen Don Bernardino Abello Llanoren \"F\u00e1brica de alambres y puntas de Par\u00eds\" fabrika aprobetxatuz.\nHistoria.\nGarai hartan papergintzaren industriaren oso hedatua zen Tolosaldean eta inguruko herrialdeetara zabaltzen ari zen. Baldomero Ollok, La Guadalupez gain, beste paper-fabrika batzu erosi edo sortu zituen, hala nola, \"La Tolosana\", \"La Guipuzcoana\" etab. 1892rako ordea, bai Euskal Herrian eta bai Espainian paper-fabriken kopurua handitzen krisialdi bat bizi izan zuten eta Baldomerok urte hauetan eraikitakoa galdu zuen. \"La Guadalupe\" Vicente San Gilen agintaritzapean geratu zen.\n70-80ko hamarkaden krisialdiaren ondorioz itxi zen fabrika \nEraikuntza.\n\"La Guadalupe\" beste fabrika baten gainean eraiki zen eta 1928an beste pabiloi batekin handitu zuten. 1932 eta 1934ean bi etxebizitza eraiki zituzten alboetan&lt;ref&gt;.\nOndorengoak.\nLezamako auzoan fabrikaren eraikuntza zenean banaketak egin ziren eta gaur egun lantegi eta biltegiak daude&lt;ref&gt;."}
{"id": "732837", "revid": "512", "url": "https://eu.wikipedia.org/wiki?curid=732837", "title": "Montserrat Boix", "text": "Montserrat Boix Piqu\u00e9 (Poliny\u00e0, Bartzelona, 1960ko urtarrilaren 26a) kataluniar kazetaria da. 2000 urtearen hasieran, \"ziber-feminismo\" kontzeptua sortu zuen, eta \"hacktibismo feminista\" hurrengo urtean. Genero-indarkeria eta komunikazioa bere beste lan arlo bat da. Era berean\u00a0oso ezaguna da komunikaziorako eskubidea eta emakumeentzako herritartasun-eskubideak defenditzeagatik. 1986z geroztik\u00a0kazetaria da Espainiako TVEko Informazio-Zerbitzuetan.\nBiografia eta ibilbidea.\nLizentziatua da Informazio Zientzietan Bellaterrako Unibertsitate Autonomoan (Bartzelona).\n80ko hamarkadaren hasieran hasi zen bere karrera Radio Miramar irratian Bartzelonan. Geroago Madrilera mugitu zen\u00a0\u00a0 Encarna S\u00e1nchez-ek zuzendutako \"Encarna de noche\" programan parte hartzeko, Madrileko COPE irrati-katean. 1983an,\u00a0TV3ko urte amaierako ekoizpen berezian lan egin zuen, Abili Erroma-ren zuzendaritzapean. 1984an Espainiako kontsumitzaileen batasun federaleko burua izan zen. 1986an Espainiako Telebistako informazio-zerbitzuan sartu zen, non bereziki landu zituen atzerriko politika, arabiar mundua, Magreb, Sahel eta islamiar mugimenduak, eta terrorismo jihadista. 90eko hamarkadaren hasieran berriemaile berezia izan zen Aljerian, han, besteak beste, gai hauetaz informatu zuen: GIAko sarraskiak,\u00a0gerra zibila,\u00a0Saharako errefuxiatuen kanpalekuak, Maroko, Egipto, Afganistan, Guatemala eta Bangladesh.\nKazetaria izateaz gain, irakaslea da hainbat unibertsitate-masterretan berdintasunari buruz, teknologiaz, komunikazioaz eta garapenaz genero ikuspegitik, besteak beste, Andaluziako Nazioarteko Unibertsitatean eta Euskal Herriko Unibertsitatean (UPV/EHU). Teknologia ere ikertu du, ea nola erabil daitekeen tresna baliagarri moduan kazetaritza berri bat lortzeko: bat-batekoa, globala, eta demokratizatua. Hainbat sari jaso ditu.\nEmakumeak Sarean.\nMontserrat Boix-ek 1996an Mujeres en red (Emakumeak Sarean) egunkari feminista sortu zuen.\nSariak eta aitorpenak.\nHainbat sari jaso ditu bere karrera profesionalarengatik eta\u00a0 Giza Eskubideen eta berdintasunaren aldeko konpromisoarengatik:"}
{"id": "732838", "revid": "105290", "url": "https://eu.wikipedia.org/wiki?curid=732838", "title": "Teodoroko Printzerria", "text": "Teodoroko Printzerria ()\u00a0edo Gotnia () Erdi Aroko printzerri txiki bat zen, Krimeako penintsulan kokatua.\nErrepaso historikoa.\nTeodoroko Printzerria\u00a0Krimeako penintsulan sortutako Gotniar estatuaren jarraipena izan zen,garai hartan Krimeako Gotiarra hitz egiten zen, antzinako Germanikoko geratzen zen azken hizkuntza, XVI. mendera arte. Eskualde hau eragin kultural handia jaso zuen, Bizantziar Inperioaren parte alde batetik eta Behe erdi arotik aurrera Genovako kolonizatzaileak ere.\nPolitikoki Teodoroko Printzerria Trabizondako Inperioaren aliatu handi bat izan zen. XVI mendearen hasieran, egintzen zegoen dinastiaren adar bat Errusiara emigratu zuen, han famatuak egin ziren\u00a0Fi\u00f3dor Golov\u00edn y Avtonom Golov\u00edn.\n1475ko Maiatzean Otomandar burua\u00a0Gedik Ahmet Pasha\u00a0Caffa konkistatu zuen eta hilabete batzuk ondoren, Doros hiria (handik aurrera\u00a0Mangup).\nKrimeako zati handi bat Krimeako Janatoaren azpian geratu zen, baina Teodoroko Printzerria osatu zuten lurrak Istanbul/Konstantinoplaren azpian geratu ziren."}
{"id": "732839", "revid": "105290", "url": "https://eu.wikipedia.org/wiki?curid=732839", "title": "Boquer\u00f3ngo departamendua", "text": "Boquer\u00f3ngo departamendua edo Boquer\u00f3n () Paraguaiko ipar-mendebaldean dagoen departamendua da. Mugakide ditu iparraldean Paraguai Garaiko departamendua, ekialdean Hayes presidentea departamendua, hegoaldean Argentina eta mendabaldean Bolivia. 91.669 km\u00b2ko azalerarekin herrialdeko departamendurik handiena da. Biztanle-kopuruari dagokionez, ordea, 63.011 biztanlerekin 2017ko estimazioaren arabera, herrialdeko biztanle gutxien duen bigarren departamendua da. Filadelfia du hiriburu.\nBanaketa administratiboa.\nBoquer\u00f3n hiru barrutitan banatuta dago:"}
{"id": "732840", "revid": "21098", "url": "https://eu.wikipedia.org/wiki?curid=732840", "title": "Boquer\u00f3n", "text": ""}
{"id": "732841", "revid": "46380", "url": "https://eu.wikipedia.org/wiki?curid=732841", "title": "Moncalieriko gaztelua", "text": "Moncalieriko gaztelua () Savoiako errege etxearen egoitzetako bat da, Unescok Gizateriaren ondare izendatua 1997. urtean. 823-015 kodea du eta Piazza Baden Badenen dago Moncalierin (Turingo probintzia, Piemonte, Italia)."}
{"id": "732842", "revid": "105290", "url": "https://eu.wikipedia.org/wiki?curid=732842", "title": "Pollenzoko gaztelua", "text": "Pollenzoko gaztelua () Savoiako errege etxearen egoitzetako bat da, Unescok Gizateriaren ondare izendatua 1997. urtean. 823-017 kodea du eta Pollenzo barrutiko Piazza della Chiesan dago, Brako udalerrian (Cuneoko probintzia, Piemonte, Italia)."}
{"id": "732843", "revid": "20653", "url": "https://eu.wikipedia.org/wiki?curid=732843", "title": "Finca Pollenzo", "text": ""}
{"id": "732844", "revid": "105290", "url": "https://eu.wikipedia.org/wiki?curid=732844", "title": "Loggerheads (Denbighshire)", "text": "Loggerheads, Galesko iparraldean dagoen udalerri bat da, Denbighshire eremuan. Alyn ibaiaren ertzean dago, Flintshire konderriaren mugan."}
{"id": "732845", "revid": "105290", "url": "https://eu.wikipedia.org/wiki?curid=732845", "title": "Meliden", "text": ", , Galesko iparraldean dagoen udalerri bat da, Denbighshire eremuan. Prestatyn eta Dyserth udalerrien artean dago."}
{"id": "732846", "revid": "40533", "url": "https://eu.wikipedia.org/wiki?curid=732846", "title": "Granadako metro arina", "text": ""}
{"id": "732847", "revid": "13403", "url": "https://eu.wikipedia.org/wiki?curid=732847", "title": "Gallt Melyd", "text": ""}
{"id": "732848", "revid": "688", "url": "https://eu.wikipedia.org/wiki?curid=732848", "title": "Hayes presidentea departamendua", "text": "Hayes presidentea departamendua edo Hayes presidentea () Paraguaiko hamazazpi departamenduetako bat da. Mugakide ditu iparraldean Paraguai Garaiko departamendua, ekialdean Concepci\u00f3n, San Pedro, Cordillera, Erdialdea eta Asunci\u00f3n, hegoaldean Argentina eta mendabaldean Boquer\u00f3ngo departamendua. Denera 72.907 km\u00b2ko azalera du eta herrialdeko hirugarren departamendurik handiena da. Biztanle-kopuruari dagokionez, ordea, 121.075 biztanlerekin 2017ko estimazioaren arabera, herrialdeko biztanle gutxien duen laugarren departamendua da. Villa Hayes du hiriburu eta hiririk populatuena.\nAmeriketako Estatu Batuetako Rutherford Birchard Hayes presidentearen omenez eman zitzaion izena departamenduari. Hayes presidenteak Aliantza Hirukoitzaren Gerra osteko Paraguairen eta Argentinaren arteko muga-gatazkan arbitratu zuen. Hain zuzen ere Hayesen laudoak eman zion amaiera liskarrari.\nBanaketa administratiboa.\nHayes presidentea zortzi barrutitan banatuta dago:"}
{"id": "732849", "revid": "105290", "url": "https://eu.wikipedia.org/wiki?curid=732849", "title": "Nantglyn", "text": ", Galesko iparraldean dagoen baserri giroko udalerri eta komunitate bat da, Denbighshire eremuan. Denbigh udalerritik 7,2 kilometro hego-mendebaldera dago.\n2011ko erroldaren arabera 323 biztanle zituen."}
{"id": "732850", "revid": "21098", "url": "https://eu.wikipedia.org/wiki?curid=732850", "title": "Hayes presidentea", "text": ""}
{"id": "732851", "revid": "21098", "url": "https://eu.wikipedia.org/wiki?curid=732851", "title": "Presidente Hayes departamendua", "text": ""}
{"id": "732852", "revid": "21098", "url": "https://eu.wikipedia.org/wiki?curid=732852", "title": "Presidente Hayes", "text": ""}
{"id": "732853", "revid": "105290", "url": "https://eu.wikipedia.org/wiki?curid=732853", "title": "Pwllglas", "text": " edota Pwll-glas, Galesko iparraldean dagoen udalerri bat da, Denbighshire eremuan. Ruthin udalerritik hurbil dago. Bala eta Corwen udalerrien artean hedatzen den A494 errepidean dago.\n2011ko erroldaren arabera 238 biztanle zituen."}
{"id": "732854", "revid": "105290", "url": "https://eu.wikipedia.org/wiki?curid=732854", "title": "Pentrecelyn", "text": ", Galesko iparraldean dagoen baserri giroko udalerri bat da, Denbighshire eremuan. Ruthin eta Wrexham udalerrien artean hedatzen den A525 errepidean dago."}
{"id": "732855", "revid": "105290", "url": "https://eu.wikipedia.org/wiki?curid=732855", "title": "Rhewl (Llanynys, Denbighshire)", "text": "Rhewl, Galesko iparraldean dagoen udalerri bat da, Denbighshire eremuan. Clywedog ibaiaren alboan dago, Ruthin eta Denbigh udalerrien artean hedatzen den A525 errepidean."}
{"id": "732856", "revid": "105290", "url": "https://eu.wikipedia.org/wiki?curid=732856", "title": "Rhuallt", "text": ", Galesko iparraldean dagoen udalerri bat da, Denbighshire eremuan. Prestatyn udalerritik 8 kilometro hegoaldera eta St Asaph udalerritik 3,2 kilometro ekialdera dago."}
{"id": "732857", "revid": "105290", "url": "https://eu.wikipedia.org/wiki?curid=732857", "title": "Tafarn-y-Gelyn", "text": ", Galesko iparraldean dagoen udalerri bat da, Denbighshire eremuan. Moel Famau muinoaren pean dago, Llanferres udalerritik hurbil, eta Ruthin eta Mold udalerrien artean hedatzen den A494 errepidean."}
{"id": "732858", "revid": "105290", "url": "https://eu.wikipedia.org/wiki?curid=732858", "title": "Trefnant", "text": ", Galesko iparraldean dagoen udalerri bat da, Denbighshire eremuan. Dyffryn Clwyd haranan dago, St Asaph (iparraldean) eta Denbigh (Llanelwy, hegoaldean) artean, A525 errepidean.\n2011ko erroldaren arabera 1.581 biztanle zituen."}
{"id": "732859", "revid": "105290", "url": "https://eu.wikipedia.org/wiki?curid=732859", "title": "Tremeirchion", "text": ", iraganean Lleweni, Galesko iparraldean dagoen udalerri bat da, Denbighshire eremuan. B5429 errepidean dago, Denbigh (ipar-ekialdean) eta St Asaph (ekialdean) artean.\n2011ko erroldaren arabera 636 biztanle zituen."}
{"id": "732860", "revid": "13403", "url": "https://eu.wikipedia.org/wiki?curid=732860", "title": "Llanbedr Dyffryn Clwyd", "text": ""}
{"id": "732861", "revid": "105290", "url": "https://eu.wikipedia.org/wiki?curid=732861", "title": "Llanfair Dyffryn Clwyd", "text": ", Galesko iparraldean dagoen udalerri eta komunitate bat da, Denbighshire eremuan. Dyffryn Clwyd haranan dago, Ruthin udalerritik milia bat hegoaldera.\n2011ko erroldaren arabera 1.053 biztanle zituen, horietako %46,9 galesaz mintzatzen zen."}
{"id": "732862", "revid": "105290", "url": "https://eu.wikipedia.org/wiki?curid=732862", "title": "Waen", "text": ", , Galesko iparraldean dagoen udalerri bat da, Denbighshire eremuan. Clwyd ibaiaren ertzean dago, St Asaph udalerritik 4,3 kilometro ekialdera dagho, Mold udalerritik 24,8 kilometro ipar-mendebaldera, Denbigh udalerritik 8,2 kilometro iparraldera eta Ruthin udalerritik 19,2 kilometro iparraldera.\n2011ko erroldaren arabera 241 biztanle zituen."}
{"id": "732863", "revid": "105290", "url": "https://eu.wikipedia.org/wiki?curid=732863", "title": "Cader", "text": ", Galesko iparraldean dagoen udalerri bat da, Denbighshire eremuan."}
{"id": "732864", "revid": "105290", "url": "https://eu.wikipedia.org/wiki?curid=732864", "title": "Commins", "text": "Commins Coch, Galesko iparraldean dagoen udalerri bat da, Denbighshire eremuan. Ruthin udalerritik 4 kilometro iparraldera dago."}
{"id": "732865", "revid": "105290", "url": "https://eu.wikipedia.org/wiki?curid=732865", "title": "Eryrys", "text": ", Galesko iparraldean dagoen udalerri bat da, Denbighshire eremuan. Mold udalerritik 5 milia hegoaldera dago."}
{"id": "732866", "revid": "105290", "url": "https://eu.wikipedia.org/wiki?curid=732866", "title": "Graianrhyd", "text": ", , Galesko iparraldean dagoen udalerri bat da, Denbighshire eremuan. Llanarmon-yn-I\u00e2l komunitatean dago, Eryrys udalerriaren hegoaldean."}
{"id": "732867", "revid": "105290", "url": "https://eu.wikipedia.org/wiki?curid=732867", "title": "Llanrhydd", "text": " edota Llanrhudd, Galesko iparraldean dagoen udalerri bat da, Denbighshire eremuan. Ruthin udalerritik milia erdi edo milia bat hego-mendebaldera dago."}
{"id": "732868", "revid": "105290", "url": "https://eu.wikipedia.org/wiki?curid=732868", "title": "Maeshafn", "text": ", Galesko iparraldean dagoen udalerri txiki bat da, Denbighshire eremuan. Mold udalerritik hainbat milia hego-mendebaldera dago."}
{"id": "732869", "revid": "58701", "url": "https://eu.wikipedia.org/wiki?curid=732869", "title": "Madama jauregia (Turin)", "text": "Madama jauregia\u00a0() gune arkitektonikoa eta historikoa da, erdiguneko gazteluko plazan (piazza Castello) dagoena,\u00a0Turinen\u00a0(Piemonte),\u00a0Italiako\u00a0ipar-mendebaldean.\u00a0Savoiako errege etxearen egoitzetako\u00a0bat da,\u00a0Unescok\u00a0Gizateriaren ondare\u00a0izendatua."}
{"id": "732870", "revid": "105290", "url": "https://eu.wikipedia.org/wiki?curid=732870", "title": "Rhug", "text": ", , Galesko iparraldean dagoen udalerri bat bat da, Denbighshire eremuan. Corwen udalerritik 2 miliatara eta Bala udalerritik 10 milia ipar-ekialdera dago."}
{"id": "732871", "revid": "13403", "url": "https://eu.wikipedia.org/wiki?curid=732871", "title": "Y Rug", "text": ""}
{"id": "732872", "revid": "58701", "url": "https://eu.wikipedia.org/wiki?curid=732872", "title": "Aduanako Zaintza-gorputza (Irun)", "text": "Aduanako Zaintza-gorputza Irungo Behobia auzoan dagoen instalazio militarra da. Arkitektoa Juan de Angulo komandantea izan eta 1849 eta 1853 urte artean eraiki zen. Eraikina estilo neoklasikoa da. Bere ezaugarri nagusia ataria da: lau zutabe dorikoak entablamendua eusten dute. Zutabeak harearriz eginaz daude, kareharrizko oinarrien gainean. Paretak harri lanezko hormak dira. Jatorriz, erdiko eraikina zen bakarra. 1952an, E. Col\u00e1s arkitektoaren zuzendaritzapean berreraiki egin zen, alboetan beste bi alde eginez. Eraikin hau Behobiako garrantzitsuena da.\nEgun konpontze lanak egiten ari dira bertan eta 1952an gehitutako eraikinak kendu nahi dituzte. Etorkizunean, behin berreskuratzeko lanak bukatuez gero, zaharren biltoki bezala erabili nahi dute. Lanen amaiera 2018rako dago aurreikusita."}
{"id": "732873", "revid": "105290", "url": "https://eu.wikipedia.org/wiki?curid=732873", "title": "A'ana", "text": "A'ana Samoako barruti bat da. Upolu uhartearen mendebaldean dago eta Aiga-i-le-Tai barrutiak inguratutako Satuimalufilufi herria ere hartzen du barne. Barrutiak 193 km\u00b2ko azalera du eta 2001eko erroldaren arabera 20.167 biztanle. Leulumoega da barrutiko herrigune nagusia."}
{"id": "732876", "revid": "105290", "url": "https://eu.wikipedia.org/wiki?curid=732876", "title": "Afonwen", "text": ", , Galesko iparraldeko udalerri bat da, Flintshire konderria. A55 autobidean eta Mold-Denbigh udalerrien arteko A541 errepidean dago.\n2011ko erroldaren arabera 1.319 biztanle zituen."}
{"id": "732879", "revid": "105290", "url": "https://eu.wikipedia.org/wiki?curid=732879", "title": "Flint (Flintshire)", "text": "Flint, , Galesko iparraldeko udalerri bat da, Flintshire konderria. Dee ibaiaren estuarioan dago.\n2011ko erroldaren arabera 12.953 biztanle zituen."}
{"id": "732881", "revid": "58701", "url": "https://eu.wikipedia.org/wiki?curid=732881", "title": "Errege jauregia (Turin)", "text": "Errege jauregia () Turingo (Piamonte) erdialdeko gazteluko plazan dago (Piazza Castello), Italiako iparraldean. Izenak dioen bezala, Savoiako etxearen errege jauregia zen. UNESCOk Gizateriaren ondare izendatutako \"Savoiako errege etxearen egoitzetako\" lehena eta garrantzitsuena da."}
{"id": "732882", "revid": "56334", "url": "https://eu.wikipedia.org/wiki?curid=732882", "title": "Y Waun", "text": ""}
{"id": "732883", "revid": "56334", "url": "https://eu.wikipedia.org/wiki?curid=732883", "title": "Commins Coch", "text": ""}
{"id": "732884", "revid": "56334", "url": "https://eu.wikipedia.org/wiki?curid=732884", "title": "Boqueroneko departamendua", "text": ""}
{"id": "732885", "revid": "56334", "url": "https://eu.wikipedia.org/wiki?curid=732885", "title": "Boquerongo departamendua", "text": ""}
{"id": "732886", "revid": "12788", "url": "https://eu.wikipedia.org/wiki?curid=732886", "title": "Balsas ibaia", "text": ""}
{"id": "732887", "revid": "56334", "url": "https://eu.wikipedia.org/wiki?curid=732887", "title": "Estatu-arrazoi", "text": ""}
{"id": "732888", "revid": "105290", "url": "https://eu.wikipedia.org/wiki?curid=732888", "title": "Bagillt", "text": ", Galesko iparraldeko udalerri bat da, Flintshire konderria. Dee ibaiaren estuarioan dago, Holywell udalerritik hurbil.\n2011ko erroldaren arabera 4.165 biztanle zituen."}
{"id": "732889", "revid": "105290", "url": "https://eu.wikipedia.org/wiki?curid=732889", "title": "Buckley", "text": ", , Galesko iparraldeko udalerri bat da, Flintshire konderria. A549 autobidea eta A55 errepidean dago, Mold udalerritik 3,2 kilometrora, eta Ewloe, Alltami eta Mynydd Isa udalerrien alboan.\n2011ko erroldaren arabera 15.665 biztanle zituen."}
{"id": "732890", "revid": "13403", "url": "https://eu.wikipedia.org/wiki?curid=732890", "title": "Bwcle", "text": ""}
{"id": "732891", "revid": "105290", "url": "https://eu.wikipedia.org/wiki?curid=732891", "title": "Caerwys", "text": ", Galesko iparraldeko udalerri bat da, Flintshire konderria. Mold-Denbigh arteko A541 autobidetik milia batera dago.\n2011ko erroldaren arabera 1.283 biztanle zituen."}
{"id": "732892", "revid": "105290", "url": "https://eu.wikipedia.org/wiki?curid=732892", "title": "Connah's Quay", "text": ", , Galesko iparraldeko udalerri bat da, Flintshire konderria. Dee ibaiaren estuarioan zehar hedatzen den Deeside hirigunean dago, Ingalaterrako mugan. Chester hiritik 9,7 kilometro mendebaldera dago.\n2011ko erroldaren arabera 16.774 biztanle zituen."}
{"id": "732893", "revid": "105290", "url": "https://eu.wikipedia.org/wiki?curid=732893", "title": "Ewloe", "text": ", , Galesko iparraldeko udalerri bat da, Flintshire konderria. Hawarden eta Buckley udalerrien alboan dago, eta Queensferry eta Shotton udalerrietatik hurbil.\n2011ko erroldaren arabera 5.420 biztanle zituen."}
{"id": "732894", "revid": "105290", "url": "https://eu.wikipedia.org/wiki?curid=732894", "title": "Holywell", "text": ", , Galesko iparraldeko udalerri bat da, Flintshire konderria. Dee ibaiaren estuarioaren mendebaldeko ertzean dago.\n2011ko erroldaren arabera 8.886 biztanle zituen."}
{"id": "732895", "revid": "105290", "url": "https://eu.wikipedia.org/wiki?curid=732895", "title": "Queensferry (Flintshire)", "text": "Queensferry, , Galesko iparraldeko udalerri bat da, Flintshire konderrian. Dee ibaiaren ertzean dago, Ingalaterrako mugatik hurbil.\n2011ko erroldaren arabera 2.109 biztanle zituen."}
{"id": "732896", "revid": "105290", "url": "https://eu.wikipedia.org/wiki?curid=732896", "title": "Saltney", "text": ", Galesko iparraldeko udalerri bat da, Flintshire konderrian. Deeside hirigunea dago, Dee ibaitik hurbil eta Ingalaterra eta Cheshire konderriaren mugan, bai eta Chester hiriaren mendebaldean ere.\n2011ko erroldaren arabera 5.132 biztanle zituen."}
{"id": "732897", "revid": "336", "url": "https://eu.wikipedia.org/wiki?curid=732897", "title": "Andoni Gorosabel", "text": "Andoni Gorosabel Espinosa (Arrasate, Gipuzkoa, 1996ko abuztuaren 4a) futbolaria da. Eskuin edo ezker atzelari moduan jokatzen du Alavesen. Urte gehienak Errealan jokatu ditu."}
{"id": "732898", "revid": "105290", "url": "https://eu.wikipedia.org/wiki?curid=732898", "title": "Shotton (Flintshire)", "text": "Shotton, Galesko iparraldeko udalerri bat da, Flintshire konderria. Deeside hirigunean dago, Dee ibaiaren estuarioan, Connah's Quay udalerriaren alboan eta Ingalaterrako mugatik hurbil. Chester hiritik 8 kilometro mendebaldera dago.\n2011ko erroldaren arabera 6.663 biztanle zituen."}
{"id": "732899", "revid": "105290", "url": "https://eu.wikipedia.org/wiki?curid=732899", "title": "Oxiazetileno soldadura", "text": "Oxiazetileno soldadura, soldadura autogeno mota bat da. Soldadura homogeneoa edo soldadura heterogeneoa bezala gauzatu daiteke, ekarpen materiala oinarrizko materialaren antzekoa den arabera, edota material ekarpenik gabe soldadura autogeno gisa.\nErregarri bezala oxigenoa eta erregai moduan azetilenoa baliatzen dituen soldagailua erabiltzen da. Honetan, 3500\u00a0\u00b0C-ko tenperatura har dezaken urdin-txurixka koloreko garra sortzen da.\nKobrea, altzairua, aluminioa, letoia eta abar soldatu daitezke."}
{"id": "732900", "revid": "336", "url": "https://eu.wikipedia.org/wiki?curid=732900", "title": "MIG/MAG soldadura", "text": "MIG/MAG soldadura ( edo \"Metal Active Gas\", euskaraz \"Gas Geldozko Metala\" edo \"Gas Aktibozko Metala\"), batzutan GMAW (\"Gas Metal Arc Welding\", \"Arku Bidezko Gas Metal Soldadura\"), gas babesle eta eta elektrodo kontsumigarria erabiltzen dituen arku bidezko soldadura mota bat da. Arkua etengabeko hari baten eta soldatu beharreko piezen artean sortzen da, sortutako piezen arteko soldadura edo lotura atmosferatik gas geldo batek (MIG soldadura) ala gas aktibo batek (MAG soldadura) babesten du."}
{"id": "732901", "revid": "13403", "url": "https://eu.wikipedia.org/wiki?curid=732901", "title": "GMAW soldadura", "text": ""}
{"id": "732902", "revid": "56334", "url": "https://eu.wikipedia.org/wiki?curid=732902", "title": "Kataluniaren Independentzia Aldarrikapena", "text": "Kataluniaren Independentzia Aldarrikapena, , Kataluniako Errepublikaren eraketa, Estatu independiente, burujabe, zuzenbidezkoa, demokratikao eta soziala bezala, aldarrikatzen duen testu politiko bat da. Aldarrikapen honek Kataluniar Errepublikaren iragankortasun juridikoa eta sortzearen legea indarrean jartzea ere aurreikusten du, bai eta prozesu eratzaile, demokratiko, hiritar oinarriko, transbertsal, partehartzaile eta lotesle baten hasiera ere. 2017ko urriaren 27ean, Kataluniako Parlamentuan, gehiengo independentistak sinatu zuen (70 parlamentari), aste batzuk lehenago Urriaren 1eko independentzia erreferendumean \u00abBaiezkoak\u00bb irabazi ondoren.\nBerehala, Carles Puigdemont lehendakariak Espainiako Gobernuarekin negoziaketa aldi bati ekiteko asmoz aldarrikapena etenda gelditzen zela iragarri zuen.\nEspainiako Gobernuaren jarrera.\nEspainiako Gobernuak, Mariano Rajoy buru zuela ez zuen Kataluniarekin ezer negoziatu ez eta eztabaidatzeko aukerarik eman. Are gehiago konstituzio espainiarra aipatu zuen behi da berriro eta konstituzioaren ondorioz elkarrizketa ere ezinezkoa zela esan ziurtatu zuen.\nNahiz eta ofizialki Puigdemontek bi hilabeteko epea eman elkarrizketa posible izan zedin, Rajoyk 155. artikulua indarrean jartzearekin erantzun zuen. Generalitateak hitz egiteko aukerarik ez zituenez, 2017ko urriaren 27an alde bakarreko independentzia aldarrikapena egin zuen Kataluniako Legebiltzarraren gehiengoak, gehienbat Junts pel S\u00ed eta CUPeko parlamentariak. 70 parlamentarik edo katalanez conseller direlakoek Errepublikaren alde bozkatu zuten, 10 aurka eta 2 zuri bozkatu zuten. Kontuan hartzekoa da bozketa hasi baino zertxobait lehenago, PP, PSC eta Ciutadans alderdiko diputatuek (guztira 52 parlamentari) Legebiltzarretik ateratzea erabaki zutela. Kontuan izan behar da baita ere egon ziren bi boto zuriak independentisten estrategia bat izan zela, izan ere Espainiako Gobernuak independentziaren alde bozkatzen zutenen pertsona zehatzen aurkako neurri zorrotzak egongo zirela ziurtatu zuelako. Ondorioz, independentistek boto sekretua erabili zuten eta beraien arteko bik boto zuria izan zen. Izan ere independentziaren aurkakoek beraien botoa publikora erakutsi baitzuten botoen kutxara sartu baino lehen.\nEspainiako gobernuak 155. artikulua hurrengo egunean ezarri zuen. Kataluniako Jaurlaritzak ez zion honi aurre egin. Marta Rovira eta Puigdemonten arabera, Espainiako Gobernuaren aldetik bortizkeria mehatxuak egon ziren. Puigdemontek esan zuen arabera, Espainiako Gobernuak beranduago CUP alderdiari egotziko zizkion bortizkeriaren ardura guztia eta \"hildakoak\" egon ahalko ziren.\nArazoak arazo, kataluniar independentismoaren mugarri bat bihurtu zen eta de jure existitu zen (eta batzuentzat gaur egun existitzen den) Kataluniaren Errepublikaren jaiotzaren eguna bihurtu zen."}
{"id": "732903", "revid": "105290", "url": "https://eu.wikipedia.org/wiki?curid=732903", "title": "Crookes hodi", "text": "Crookes hodia, anodo bat eta bi katodo dituen beirazko kono bat da. XIX. mendeko William Crookes zientzialariaren asmakizuna eta berrikuntza bat da, Geissler hodiaren garapenaren bilakaera bat ere bada.\nDeskribapena eta erabilera.\nBeirazko hodi huts batean datza, honetan haibat gas dabiltz, hauei elektrizitatea ezartzean fluoreszentzia bereganatzen dute, hortik fluoreszenteak deitzea. 1895eko asmakizun honetatik abiatuta, Crookesek aipatutako fluoreszentzia izpi katodikoei zegokiela ondorioztatu zuen, alegia, mugimenduan dauden elektroiak, hortaz, atomoetan elektroien izatea ere topatu zuen.\nBeirazko konoaren amaieran, elektrikoki berotutako katodo izeneko zerrenda bat dago, elektroien sortzailea dena. Aurkako muturrean, estalitako fosforozko pantaila batek anodoa osatzen du, honi tentsioaren terminal positiboa konektatua dago (ehunen bat voltio), aldiz polo negatiboa katodoari konektatua dago."}
{"id": "732904", "revid": "58701", "url": "https://eu.wikipedia.org/wiki?curid=732904", "title": "Chesterko katedrala", "text": "Chesterko katedrala, Ingalaterrako Chester hirian dagoen katedral anglikano bat da.\nEstilo erromaniko eta gotikoa duen eraikina da, 1093tik XVI. menderarte eraldaketa ugari izan ditu, eta XIX. mendean zaharberritze handi bat ere bai.\nElizkizunez gain, bertan erakusketak eta kontzertuak ere egiten dira."}
{"id": "732908", "revid": "42829", "url": "https://eu.wikipedia.org/wiki?curid=732908", "title": "Pan-germanismo", "text": ""}
{"id": "732909", "revid": "42829", "url": "https://eu.wikipedia.org/wiki?curid=732909", "title": "Otto III.a", "text": ""}
{"id": "732910", "revid": "42829", "url": "https://eu.wikipedia.org/wiki?curid=732910", "title": "Otto II.a", "text": ""}
{"id": "732911", "revid": "448", "url": "https://eu.wikipedia.org/wiki?curid=732911", "title": "Saratsu (argipena)", "text": "Saratsu izenak hainbat adiera ditu:\nGainera, Lantar\u00f3n udalerriko (Araba) Salcedo herriari ere Saratsu esan izan zaio azkenaldian, nahiz eta Euskaltzaindiaren Onomastika Batzordeak onartutako forma bakarra Salcedo izan."}
{"id": "732912", "revid": "42829", "url": "https://eu.wikipedia.org/wiki?curid=732912", "title": "Otto I.a", "text": ""}
{"id": "732913", "revid": "42829", "url": "https://eu.wikipedia.org/wiki?curid=732913", "title": "Egokienen biziraupena", "text": ""}
{"id": "732914", "revid": "42829", "url": "https://eu.wikipedia.org/wiki?curid=732914", "title": "Frantzia-Prusiar Gerra", "text": ""}
{"id": "732916", "revid": "42829", "url": "https://eu.wikipedia.org/wiki?curid=732916", "title": "Giap jenerala", "text": ""}
{"id": "732917", "revid": "42829", "url": "https://eu.wikipedia.org/wiki?curid=732917", "title": "Aita Santuen Estatuak", "text": ""}
{"id": "732918", "revid": "42829", "url": "https://eu.wikipedia.org/wiki?curid=732918", "title": "34ko urriko iraultza", "text": ""}
{"id": "732919", "revid": "42829", "url": "https://eu.wikipedia.org/wiki?curid=732919", "title": "Lizarrako estatutu", "text": ""}
{"id": "732920", "revid": "42829", "url": "https://eu.wikipedia.org/wiki?curid=732920", "title": "Mateo Mugika", "text": ""}
{"id": "732921", "revid": "42829", "url": "https://eu.wikipedia.org/wiki?curid=732921", "title": "Kontzertu ekonomikoa", "text": ""}
{"id": "732922", "revid": "42829", "url": "https://eu.wikipedia.org/wiki?curid=732922", "title": "SOV", "text": ""}
{"id": "732923", "revid": "42829", "url": "https://eu.wikipedia.org/wiki?curid=732923", "title": "Tradizioa", "text": ""}
{"id": "732926", "revid": "42829", "url": "https://eu.wikipedia.org/wiki?curid=732926", "title": "Herri Frontea", "text": ""}
{"id": "732927", "revid": "42829", "url": "https://eu.wikipedia.org/wiki?curid=732927", "title": "Despotiko", "text": ""}
{"id": "732928", "revid": "336", "url": "https://eu.wikipedia.org/wiki?curid=732928", "title": "Ken Robinson", "text": "Ken Robinson, Sir Ken Robinson edo Sir Kenneth Robinson (Liverpool, 1950eko martxoaren 4a - Los Angeles, 2020ko abuztuaren 21a) idazlea, saiakeragile eta hizlari ezaguna da munduan, batez ere hezkuntza alorrean egin izan dituen ekarpenengatik.\nHezkuntzaren mundua sormena askoz gehiago landu behar dela izan da bere tesietan ezagunenetako bat. Hainbat gobernu, unibertsitate eta erakundetan aholkularitza lanak, hitzaldiak eta beste ekarpen mota batzuk egin izan ditu. Esaterako \"Arts in Schools Project\" (1985\u201389) egitasmoa zuzendu zuen. University of Warwick (1989\u20132001) unibertsitatean ibili zen irakasle, eta bertan irakasle emeritu legez daukate.\n2003. urtean Ingalaterrako erreginak \"Sir\" izendatu zuen hezkuntza eta batez ere artearen hezkuntzan egindako lana saritzeko.\nLiverpooleko familia langile bateko semea. Bere aita tetraplegiak jota geratu zen lan istripu baten ondorioz. Kenneth Robinson lau urte zituelarik poliomielitis gaixotasuna sufritu zuen. Denbora batean, arazo fisiko edota psikologikoak zituzten ume \"atzeratuentzako\" eskola berezi batera joan zen."}
{"id": "732931", "revid": "105290", "url": "https://eu.wikipedia.org/wiki?curid=732931", "title": "Carignano jauregia", "text": "Carignano jauregia () Turingo (Piemonte) Zientzietako Akademiaren kalean (Via Accademia delle Scienze) dago, Italiako iparraldean. UNESCOk Gizateriaren ondare izendatutako \"Saboiako errege etxearen egoitzetako\" bat da. Jauregia Guarino Guarini italiar arkitektoak diseinatu zuen."}
{"id": "732932", "revid": "105290", "url": "https://eu.wikipedia.org/wiki?curid=732932", "title": "Aiga-i-le-Tai", "text": "Aiga-i-le-Tai Samoako barruti bat da, Upolu uhartearen mendebaldeko lur eremu txiki batek eta Manono, Apolima eta Nu'ulopa uharteek osatuta. Barrutiak 27 km\u00b2ko azalera du eta 2001eko erroldaren arabera 4.508 biztanle zituen. Hortaz, Aiga-i-le-Tai herrialdeko hautesbarrutirik txikiena izateaz gain, biztanle-kopuru gutxien duen bigarren hautesbarrutia da.\nHistorian zehar Manono uhartea barrutiaren gune nagusia izan zen. Gaur egun, aldiz, Mulifanua herria da barrutiko herrigune nagusia. Bertan baitago Savai'i eta Upolu uharteak elkar lotzen dituen ferry-terminala.\n\"\u2018aiga i le tai\" hitzek itsasondoko familia esan nahi dute samoeraz."}
{"id": "732933", "revid": "336", "url": "https://eu.wikipedia.org/wiki?curid=732933", "title": "Fiodor Raskolnikov", "text": "Fiodor Fiodorovitx Raskolnikov (; (San Petersburgo, Errusia, 1892ko otsailaren 9agreg./urtarrilaren 28ajul. \u2013 Niza, Frantzia, 1939ko irailaren 12a), benetako izena Fyodor Ilyin (), militante boltxebike errusiarra izan zen. Ogibidez, karrerazko marinela izan zen.\nBiografia.\nHastapenak.\n1910tik Alderdi Boltxebikearen kide, urte horretan atxilotuan eta erbestera (Alemaniara) bidali zuten, hurrengo urteetan Errusiara itzuli eta berriz atxilotu zutelarik (1913an aske utzi zuten). 1912tik \"Pravda\" egunkarian lan egin zuen, eta 1914an \"Zvezda\" (\u201cIzarra\u201d) aldizkarian baita. Kronstadt hiriko boltxebikeen zuzendaria izan zen, oso postu garrantzitsua, kontuan izanik Kronstadt izan zela 1917an boltxebikeen indargune garrantzitsuenetako bat. Kronstadteko Sobietaren lehendakariorde izan zen. 1917ko maiatzean Kronstadten Behin-Behineko Gobernuaren kontrako altxamendua hasi zuen, Kronstadteko Errepublika Sobietarra sortuz (maiatz bukaeran Gobernuarekin adostasun formal batera iritsi ziren, baina Kronstadteko Sobietak bere burujabetza mantendu zuen). Erakunde Militar Boltxebikeko kidea ere bazen.\nKronstadt.\n1917ko Uztaileko Krisian, Kronstadteko marinelak Petrogradera zuzendu zituen, joko politiko oso zuzena erabiliz: hasiera batean, uztailaren 3ko goizean ordezkari anarkistak Kronstadtera joaterakoan (artean Alderdi Boltxebikeak ez zuen ezer ere erabaki), lehenik espektatibak hoztu egin zituen, eta gero, iluntzean behin Alderdi Boltxebikea manifestazioetara batu zela jakinda, Kronstadteko marinelak Petrogradera zuzendu zituen, manifestazio armatuan Alderdi Boltxebikearen erakundeen pe parte hartzera (eta horrekin, beste ezkerreko fakzioen gainetik, Kronstadteko Sobietean boltxebikeen kontrola ziurtatu zuen). Uztailaren 4an, Petrogradera iritsi ziren (Raskolnikovek zuzendu zuen Kronstadteko marinelen blokea egun hartako manifestazioetan). Uztailaren 6an, Kronstadteko goarnizioaren erretiratzea negoziatu behar izan zuen; hasieran, Sobietaren zuzendari mentxebikeek boltxebikeak ez jazartzea eta aurreko egunetan egindako presoak askatzea agindu zioten, baina gerora, Mikhail Liber mentxebikeak berme horiek erretiratu zituen, eta Raskolnikovek, baldintza zail horietan erantzuna eman behar izan zuen (ordurako marinel gehienak Kronstadtera itzultzen ari ziren).\nUrriko Iraultzaren ostea.\nUrriko Iraultzaren ostean, bai Petrograden (Kerenski-Krasnov matxinadaren kontra) Moskun borrokatu zuen kontrairaultzaileen kontra. Itsas-armadan egin zuen karrera militarra, nolabaiteko ezusteko batekin baita ere, 1918ko abenduan Baltikoan britainiarrek atxilotu zuten, eta Gobernu Sobietarrak bera eta beste zenbait borrokalari gorri britainiar hiritar batzuengatik aldatu zituen. 1919an, Volga ibaiko ontzi gorrien komandante izendatu zuten. 1920an Itsas-Armada Gorriaren zuzendaria izan zen, eta bere zuzendaritzaren pe Kaspio Itsasoko Itsas-armada Zuriaren azken ontziak atxilotuak izan ziren. 1921an, Kronstadteko matxinada antiboltxebikea gertatu zenean, bera izan zen Kronstadteko boltxebikeen zuzendaria eta alderdiaren posizioa oso egoera zailean defendatu zuen.\nEnbaxadore-lanak.\nEkonomia eztabaidetan, Trotskiren posizioaren alde egin zuen, hau da, sindikatuak militartzearen alde. 1921tik aurrera sobietar enbaxadore izan zen; 1921 eta 1924 artean Afganistanen, eta 1930-1938 artean Estonian, Danimarkan eta Bulgarian (1924 eta 1930 artean \"Molodaia Gvardia\" (\u201cGoardia Gaztea\u201d) literatura-aldizkariaren burua izan zen, eta bere antzezlan bat ere idatzi zuen: \"Robespierre\"). 1938an Moskura itzultzeko esan ziotenean, uko egin zuen eta 1939an bere buruaz beste egin zuelarik. Beste batzuen ustez, Sergei Efron emigratu zuriak, Marina Tsvetaieva poetaren senarrak hil zuen Raskolnikov. Hirugarren bertsio baten arabera, baina historialarien arabera sinesgarria ez dena, Efron jada NKVDrentzat lanean ari zen Raskolnikov hil zuenean.\nBestelakoak.\nBere benetako izena Fiodor Ilin zen. \u201cRaskolnikov\u201d ezizena, Fiodor Dostoievskiren \"Krimena eta zigorra\" eleberriko Rodion Raskolnikov pertsonaiarengandik hartu zuen. Bere anaia Aleksandr Ilin-Zhenevski boltxebikea eta xakeko maisu handia izan zen."}
{"id": "732934", "revid": "105290", "url": "https://eu.wikipedia.org/wiki?curid=732934", "title": "Atua", "text": "Atua Samoako barrutirik zaharrena da. Upolu uhartearen ekialdean kokatua, ia ekialdeko lur gehienak hartzen ditu. Barrutiak 193 km\u00b2ko azalera du eta 2001eko erroldaren arabera 21.168 biztanle zituen."}
{"id": "732936", "revid": "336", "url": "https://eu.wikipedia.org/wiki?curid=732936", "title": "Periodo (geologia)", "text": "Periodoa, geologian, garai geologikoen taulan erabiltzen den unitate geokronologiko bat da, denbora neurtzeko. Hainbat periodok, aroak osatzen dituzte eta periodoak garaietan banatzen dira. Gauer egun, guztira 22 periodo daude ofizialki onartuta garai geologikoen taulan, 12 Fanerozoikoan eta 10 Proterozoikoan. Esandako bi eonen artean, periodo guztiek ez dute iraupen berdina, adibidez, Fanerozoikoko periodoek 30-80 milioi urte irauten dute eta Proterozoikokoek 200 milioi urte irauten dute, datu gutxiago baitaude aipatutako eonean. \nEskala kronoestratigrafikoan ageri diren periodoak.\nJarraian dituzue gaur egun garai geologikoen taulan onartuak dauden periodoak. Esan beharra dago Eon Arkearrean eta Hadearrean ez dagoela momentuz periodorik informazio faltarengatik.\nDefinizioa.\nGaur egun Fanerozoiko eonean onartzen diren hamabi periodoak Nazioarteko Estratigrafia Batzordeak ezartzen ditu, munduan dauden estratu erreferente batzuk oinarri hartuta. 2004an Ediacarar periodoa, Kanbriaurreko azkena, modu berberean definitu zen, eta, honela, azken 130 urteotan definitu zen periodo bakarra izan zen.\nDefinizio honen ondorioz, Fazerozoikoko periodoen hasiera eta amaiera denborak alda daitezke denborarekin, aukeratzen den arroka sekuentziaren adin absolutua zehaztasun gehiagorekin jakiten denean. \nPeriodo batean sortutako arrokei (sedimentario, igneo edo metamorfiko) sistema deitzen zaio. Adibidez, \"Sistema Jurasiko\" esaten bada, \"Periodo Jurasikoan\" sortutako arrokak dira, orain dela 201 eta 145 milioi urte artean. "}
{"id": "732938", "revid": "56334", "url": "https://eu.wikipedia.org/wiki?curid=732938", "title": "Udako gau bateko ametsa", "text": ""}
{"id": "732939", "revid": "56334", "url": "https://eu.wikipedia.org/wiki?curid=732939", "title": "Gabriele Salvatores", "text": ""}
{"id": "732940", "revid": "336", "url": "https://eu.wikipedia.org/wiki?curid=732940", "title": "Supereon", "text": "Supereona, geologian, denbora neurtzeko unitaterik handiena da, eona baino handiagoa, horregatik, supereonak hainbat eonetaz osaturik daude. Gaur egun supereon bakar bat dago, Kanbriarraurrea. Supereon horren izendapena, Kanbriarraurreari buruzko informazio faltak ekarri du, gaur egun oso informazio eta datu gutxi baitaude garai haiei buruz. Kanbriarraurreak, guztira Lurreko historiako denboraren %88 biltzen du.\nKanbriarraurrea deritzon supereona hiru eonetan banatzen da:\nHadearra.\nLurraren sorreran hasten da, eta duela 4000 milioi urte bukatu.\nArkearra.\nHadear eonaren amaierarekin hasten da, eta 1500 milioi urte irauten du; hau da, duela 2500 milioi urte arte.\nProterozoikoa.\nArkearraren amaieran hasi eta duela 542 milioi urte arte irauten du, hau da, Fanerozoikoaren hasieraraino."}
{"id": "732943", "revid": "56334", "url": "https://eu.wikipedia.org/wiki?curid=732943", "title": "Goierri TB", "text": ""}
{"id": "732944", "revid": "137486", "url": "https://eu.wikipedia.org/wiki?curid=732944", "title": "1492ko argien ikustaldia", "text": "1492ko argien ikustaldia Kristobal Kolonen lehen bidaian 1492ko urriaren 11ko gauean gertatutako fenomenoari ematen zaion izena da. Santa Maria itsasontziko marinel batzuek, Pintako beste batzuek eta, baliteke Ni\u00f1an zeudenek ere, argi arraroak ikusi zituzten zeruan, hurrengo egunean Guanahanin lur hartu baino lehen. Argi hauek Kolonen egunerokoan agertzen dira, baita Fernando Kolonen \"Vita del Ammiraglio\" liburuan, \"Pleitos colombinos\" epaiketa luzeko aktetan eta beste iturri batzuetan ere.\nKolonek argiei buruz eman zuen deskribapenean \"argizarizko kandela txiki bat, gorantz joan eta mugitzen zena, batzuentzat lur lehorraren indikazio bat izan zitekeena\" bezala deskribatzen du fenomenoa. Ikustaldi hau dela eta erregearen saria jaso zuen. Bere seme Fernandok ere gora eta behera zihoan kandela bat zela idatzi zuen.\nEgoera.\nBartolom\u00e9 de las Casasen Kolonen bitakoraren laburpenean honela aipatzen du: \"Rodrigo de Triana marinelak ikusi zuen lehenengo lurra, nahiz eta Almiranteak, gaueko 10etan, popako gazteluan zegoenean, argi bat ikusi zuen, nahiz eta oso gauza margula zen eta, beraz, ez zuen ziurtatu nahi izan lurra zenik. Baina Pedro Gutierrez deitu zuen (...), eta esan zion argi bat zegoela iruditzen zitzaiola, eta berak ere begiratzeko: eta hori egin eta ikusi zuen\".\nGaueko 22:00etatik barkuak egin zuen bidea hamar legoakoa zela kalkulatzen da, eta horrela San Salvador uhartea izan zitekeen, Guanahanitik distantzia horretara egon baitzitekeen. Hala ere, Guanahani edo San Salvador zein uharten diren ez dakigunez, datuak kontraesankorrak dira. L. T. Goulden arabera argi hori, zuten abiadura ikusita, \"lehorreratzetik 35 miliara egongo zen ekialdean\".\nAzalpena.\nTeoria ezberdinak eman badira ere, Bartolom\u00e9 de las Casasen ustez uharteren bateko biztanle batek gauez erabilitako argi-zuzi bat izan zitekeela uste zuen, Guanahani ez zen beste uharte batean. Bioluminiszentzia ere izan zitekeela proposatu da, bereziki Mouchoir Bank izeneko lekuan biltzen diren protozooena. Bermudatan ere \"Odontosyllis enopla\" izeneko izaki bioluminiszenteak bizi dira, baina ez da oso probablea hauek bakarrik ilargi betea dagoenean dutelako distira eta, gau hartan, ilgorara iristen zeuden."}
{"id": "732946", "revid": "58701", "url": "https://eu.wikipedia.org/wiki?curid=732946", "title": "Arantzate dorretxea", "text": "Arantzate dorretxea Irungo Meaka auzoan dagoen XV. mendeko dorretxea da. Historikoki balore handia du zeren eta etxea Pedro Urdanibiarena izan baitzen. Dorretxean ikusten den armarria Urdanibia jauregian eta Urdanibiako Ospitalean ikusten den bera da. Gaur egun etxebizitza moduan dago egokituta. Izen bereko burdinolaren ondoan dago kokatuta.\nEzaugarriak.\nEgungo eraikuntza, dorretxea izanik, planta txikikoa da. Beheko solairua ukuilu bezala egotituta zegoen. Beste bi solairu eta ganbara ditu. Teilatua egurrezkoa eta lau isurkikoa da. Eraikuntza bi eraikuntza-garaiak ikusten dira: lehenengoan behekoa eta lehenengo solairua egin zen, XVI. mendeko erdian egina; bigarrenean goiko bi solairu eta hutsarte batzuk egin ziren, XVII. mendeko erreforman. Ondoren beste lan txikiagoak ere egin ziren. Oinarrizko kuboa, lehenengo garaikoa, hargilanez eta harlanduez egin zen. Hormak lodiak ditu, 120 zm.koak. Behehko solairuan fatxada bakoitzean bi saietera ikus daitezke; gainera, lehengo solairuan, izkin batean, beste saietera, elementu arraroa inguru honetan.\nBabespena.\nEtxebizitzak egiteko aldaketa batzuk egin dira eta horrek bere kontserbazioa kaltetu du. Dorretxea monumentu bezala definituta dago eta, 1997an, Balizko Arkeologia Guneen Aurretiazko Aitorpena egin zitzaion (1997/09/11 ko erabakia (EHAO 208.zk., 1997ko urriaren 30). Herri mailako ondarea, 2008ko Irungo Ondarearen Katalogoan jasota."}
{"id": "732947", "revid": "10891", "url": "https://eu.wikipedia.org/wiki?curid=732947", "title": "Florentziako kantziler", "text": "Florentziako kantziler () Florentziako Errepublikaren magistraturaren kargu nagusia zen. Botere politikorik ez zuen.\nBeste pertsonalitateen artean hauek bete zuten kargua:"}
{"id": "732949", "revid": "105290", "url": "https://eu.wikipedia.org/wiki?curid=732949", "title": "Valentinoko gaztelua", "text": "Valentinoko gaztelua () Savoiako errege etxearen egoitzetako bat da, Unescok Gizateriaren ondare\u00a0izendatua 1997an. 823-012 kodea du eta Viale Mattioli 39an dago Turinen (Piamonte, Italia). Valentinoko parkean dago Po ibaiaren ertzean, eta Turingo Politeknikoko Arkitektura Fakultateko egoitza da."}
{"id": "732951", "revid": "105290", "url": "https://eu.wikipedia.org/wiki?curid=732951", "title": "Villa della Regina", "text": "Villa della Regina Savoiako errege etxearen egoitzetako bat da, Unescok Gizateriaren ondare izendatua 1997an. 823-013 kodea du eta Strada S. Margherita, 40an dago Turinen (Piemonte, Italia). Turingo muinoan dago."}
{"id": "732952", "revid": "6327", "url": "https://eu.wikipedia.org/wiki?curid=732952", "title": "Supereoia", "text": ""}
{"id": "732953", "revid": "56334", "url": "https://eu.wikipedia.org/wiki?curid=732953", "title": "Periodoa (geologia)", "text": ""}
{"id": "732954", "revid": "46380", "url": "https://eu.wikipedia.org/wiki?curid=732954", "title": "Venariako gaztelua", "text": "Venariako Gaztelua () Savoiako errege etxearen egoitzetako bat da, Unescok Gizadiaren ondare izendatua 1997an. 823-016 kodea du eta Piazza della Repubblica 4an dago Venaria Realen (Turingo probintzia, Piemonte, Italia)."}
{"id": "732955", "revid": "56334", "url": "https://eu.wikipedia.org/wiki?curid=732955", "title": "Periodo geologiko", "text": ""}
{"id": "732956", "revid": "58701", "url": "https://eu.wikipedia.org/wiki?curid=732956", "title": "Stupinigiko ehiza pabiloia", "text": "Stupinigiko ehiza pabiloia (), Stupinigi auzoan dagoen rokoko estiloko jauregia da, Nichelino udalerriko auzo batean dago, Turindik (Piemonte) 10 kilometrora hego-mendebaldean, Italiako iparraldean. Savoiako errege etxearen egoitzetako bat da, Unescok Gizateriaren ondare izendatua. XVIII. mendearen hasieran eraiki zen errege ehiza pabiloia izateko."}
{"id": "732957", "revid": "20653", "url": "https://eu.wikipedia.org/wiki?curid=732957", "title": "Palazzina di caccia di Stupinigi", "text": ""}
{"id": "732958", "revid": "56334", "url": "https://eu.wikipedia.org/wiki?curid=732958", "title": "Bioluminiszentzia", "text": ""}
{"id": "732959", "revid": "201", "url": "https://eu.wikipedia.org/wiki?curid=732959", "title": "Liho (argipena)", "text": "Liho honakoa izan daiteke:"}
{"id": "732960", "revid": "64511", "url": "https://eu.wikipedia.org/wiki?curid=732960", "title": "Linum", "text": "Linum 200 bat espezie biltzen dituen landare loredun genero bat da, Linaceae familiaren barruan. Munduko gune epel eta azpitropikaletan bizi dira. Genero honetan sailkatzen da \"Linum usitatissimum\" espeziea, ehun-lihoa ekoizteko erabiltzen dena. Era berean bere hazietatik linazi olioa ekoizten da.\nEspezie gehienetako loreak urdinak edo horiak dira, batzuetan gorria, zuriak eta larrosak. 6 eta 10 hazi inguru egoten dira fruitu bakoitzean.\n\"Linum\" espezie ezberdinak Lepidoptera espezie batzuen bazka dira. \"Coleophora striolatella\" espeziea \"Linum narbonense\"tik bakarrik jaten du."}
{"id": "732961", "revid": "105290", "url": "https://eu.wikipedia.org/wiki?curid=732961", "title": "Linum narbonense", "text": "Linum narbonense Linaceae barruan sailkatzen den landare loredun bat da, \"Linum perenne\"ren antzekoa. Europan du jatorria.\n50 zentimetroko altuera hartu dezake, eta 30 zentimetroko zabalera. Bere gainaldean hamar bat lore urdin daude, bost petalokoak, 2-2,5 zentimetroko diametrokoak. Udaren hasieran kukuluak sortzen ditu. Hazien biltegia txikiak eta beige kolorekoak dira.\n\"Coleophora benedictella\" espeziearen larbek jaten duten landare bakarra da.\nAskotan liho izen generikoa ematen zaio, baita liho urdin. Hala ere, espezie gehiagok dute izen arrunt hau."}
{"id": "732963", "revid": "336", "url": "https://eu.wikipedia.org/wiki?curid=732963", "title": "Coleophora benedictella", "text": ""}
{"id": "732965", "revid": "336", "url": "https://eu.wikipedia.org/wiki?curid=732965", "title": "Coleophora striolatella", "text": "Coleophora striolatella Coleophoridae familiako sits bat da. Frantziako hegoaldetik Italiaraino eta Hungariatik Espainiaraino aurki daiteke.\nBere larbek \"Linum narbonense\" landarea baino ez dute jaten. Helduak apiriletik maiatzera bitarte aurki daitezke."}
{"id": "732970", "revid": "56334", "url": "https://eu.wikipedia.org/wiki?curid=732970", "title": "Lazetano", "text": ""}
{"id": "732971", "revid": "56334", "url": "https://eu.wikipedia.org/wiki?curid=732971", "title": "Puig Cedr\u00f3s", "text": ""}
{"id": "732972", "revid": "105290", "url": "https://eu.wikipedia.org/wiki?curid=732972", "title": "Gelechioidea", "text": "Gelechioidea (\"Gelechia\" generotik, \"lurrean atseden hartzea\") hainbat sits biltzen dituen Lepidoptera goifamilia bat da. Oso talde handia da, Ditrysia kladoaren lerro basaletako bat. Hala ere, ez da oso ondo ezagutzen bere sailkapena.\n1990ko hamarkadan goifamilia honetan 1.425 genero eta 16.250 espezie zeuden. Hala ere espezieen %25 baino ez dela ezagutzen uste da. Estimazio hau egokia bada, Lepidoptera barruko goi-familiarik handienen artean egongo litzateke.\nEzpainetako palpoak ondo garatuak daude, baina ez dira lodiak, eta protrusio kurbatu baten itxura dute. Euren proboszidea ondo garatua dago, luze bizi diren imagoak garatzeko aukera emanez; proboszidearen alde proximala ezkatatsua da. Gelechioidearen barnean, hala ere, ohitura zabalak daude; gehienek hegal txikiak dituzte, lits iletsuekin, nahiz eta ez diren ikusteko errezak bizirik dauden animalietan, hegalen azpian geratzen baitira. Gorputza nahiko konprimatua izan ohi da, dortsobentralki edo lateralki.\nSailkapena.\nGelechioidearen sailkapena eta filogenia eztabaida handiko eremua da. Garai batean, adibidez, Elachistidae familia erabiltzen zen beste inon sartzen ez zirenak sailkatzeko, baina ez da monofiletikoa. Hauetako asko Oecophoridaeren barrura mugitu dira, baina ziurrenik egongo dira beste familia batzuk.\nIkerketa molekularraren arabera, familia hauek izendatu dira, behin-behinean:\nEta beste bi familia ez oso argi:\nLehenago, beste sailkapen hau erabiltzen zen, eta oraindik ere ikus daiteke maiztasunez:"}
{"id": "732973", "revid": "56334", "url": "https://eu.wikipedia.org/wiki?curid=732973", "title": "Goi-Pirinioko Parke Naturala", "text": ""}
{"id": "732974", "revid": "512", "url": "https://eu.wikipedia.org/wiki?curid=732974", "title": "Laokoon (Grekoa)", "text": "Laokoon (gaztelaniaz, \"Laocoonte\") Grekoa margolariak egindako margo mitologiko ezaguna da. 1609an egina, ez da oso gai ohikoa bere obran, batez ere gai erlijiosoetan zentratuta. Washingtongo Arte Galeria Nazionalean erakusten da. Grekoaren azken obretariko bat izan zen, eta 1614ko apirilean bukatu gabe utzi zuen. Dirudienez, Jorge Manuel Theotoc\u00f3pulik, Grekoaren semeak, margolana egiten lagundu zuen.\nGaia.\nLan honetan Grekoak Laokoonen mitoa azaltzen du. Laokoon Poseidonen eskutik zigorra jaso zuen. Haren okerra akaziarrek Troia aurrean utzitako egurrezko zaldiaren aurrean mesfidati agertzea eta tranpa bat zela erakusteko zaldia jotzea eta erretzen saiatzea. Dena dela, atzealdean ikusten den paisaia ez da Troiakoa, Toledokoa baizik; tradizio baten arabera Toledo troiatarren bi ondorengoek sortu omen zuten, Telamon eta Bruto.\nAzterketa.\nObra honek biolentzia trasmititzen du. Hori lortzeko margolariak irudibildu gogorrak erabiltzen ditu. Argiak, bestetik, dramatismo handia ezartzen dio eszenari: lehen planoak argi fantasmagorikoa erakusten du."}
{"id": "732976", "revid": "56334", "url": "https://eu.wikipedia.org/wiki?curid=732976", "title": "Vaqu\u00e8ira-Beret", "text": ""}
{"id": "732978", "revid": "56334", "url": "https://eu.wikipedia.org/wiki?curid=732978", "title": "Banco de Sabadell", "text": ""}
{"id": "732979", "revid": "105290", "url": "https://eu.wikipedia.org/wiki?curid=732979", "title": "Proboszide", "text": "Proboszide bat (, \"\u03c0\u03c1\u03bf\" \"aurrean\" eta \"\u03b2\u03bf\u03c3\u03ba\u03af\u03c2\" \"elikatu\" hitzetik) edo tronpa animalia baten buruan egon daitekeen apendize luze eta tubularra da. Bere erabilera jatea edo edatea izan ohi da. Hala izaten da tximeletatan, Trichopteran edo harretan.\nUgaztunen artean badaude ere proboszidea dutenak, hala nola elefante eta tapirrek. Kasu hauetan sudurraren luzakina da."}
{"id": "732981", "revid": "6327", "url": "https://eu.wikipedia.org/wiki?curid=732981", "title": "Salbatzailea (El Greco, 1592-1596)", "text": ""}
{"id": "732982", "revid": "6327", "url": "https://eu.wikipedia.org/wiki?curid=732982", "title": "San Benito (El Greco)", "text": ""}
{"id": "732983", "revid": "56334", "url": "https://eu.wikipedia.org/wiki?curid=732983", "title": "Garrafeko Parkea", "text": ""}
{"id": "732984", "revid": "6327", "url": "https://eu.wikipedia.org/wiki?curid=732984", "title": "Salbatzailea (El Greco, 1608-1614)", "text": ""}
{"id": "732985", "revid": "56334", "url": "https://eu.wikipedia.org/wiki?curid=732985", "title": "Jacinto Verdaguer,", "text": ""}
{"id": "732986", "revid": "56334", "url": "https://eu.wikipedia.org/wiki?curid=732986", "title": "Narciso Oller", "text": ""}
{"id": "732987", "revid": "58701", "url": "https://eu.wikipedia.org/wiki?curid=732987", "title": "Autostichidae", "text": "Autostichidae Gelechioidearen barruan sailkatzen den sits familia bat da."}
{"id": "732989", "revid": "56334", "url": "https://eu.wikipedia.org/wiki?curid=732989", "title": "Vict\u00f2ria dels \u00c0ngels", "text": ""}
{"id": "732990", "revid": "56334", "url": "https://eu.wikipedia.org/wiki?curid=732990", "title": "Museo Picasso de Barcelona", "text": ""}
{"id": "732991", "revid": "56334", "url": "https://eu.wikipedia.org/wiki?curid=732991", "title": "Ricard Bofill", "text": ""}
{"id": "732992", "revid": "56334", "url": "https://eu.wikipedia.org/wiki?curid=732992", "title": "Iberiar penintsulako Mediterranear Arkuko Labar-Pintura", "text": ""}
{"id": "732993", "revid": "56334", "url": "https://eu.wikipedia.org/wiki?curid=732993", "title": "Narc\u00eds Monturiol", "text": ""}
{"id": "732994", "revid": "56334", "url": "https://eu.wikipedia.org/wiki?curid=732994", "title": "Romesco", "text": ""}
{"id": "732995", "revid": "56334", "url": "https://eu.wikipedia.org/wiki?curid=732995", "title": "Pened\u00e9s", "text": ""}
{"id": "732996", "revid": "56334", "url": "https://eu.wikipedia.org/wiki?curid=732996", "title": "Alkoholdun", "text": ""}
{"id": "732997", "revid": "56334", "url": "https://eu.wikipedia.org/wiki?curid=732997", "title": "Futboleko Espainiako Superkopa", "text": ""}
{"id": "732998", "revid": "6327", "url": "https://eu.wikipedia.org/wiki?curid=732998", "title": "Televisi\u00f3n de Catalu\u00f1a", "text": ""}
{"id": "732999", "revid": "98220", "url": "https://eu.wikipedia.org/wiki?curid=732999", "title": "Rochesterko gaztelua", "text": "Rochesterko gaztelua, Ingalaterrako Kent konderriko Rochester udalerrian dagoen gaztelu bat da. Medway ibaiaren bazterrean dago. 1087-1089 artean normandiarrek eraikitzen hasi eta 1127an amaitu zen."}
{"id": "733002", "revid": "58701", "url": "https://eu.wikipedia.org/wiki?curid=733002", "title": "Rochesterko katedrala", "text": "Rochesterko katedrala edota Kristo eta Zorioneko Ama Birjinaren katedrala, Ingalaterrako Kent konderriko Rochester udalerrian dagoen katedral anglikano bat da. 1079-1238 artean eraiki zen."}
{"id": "733005", "revid": "105290", "url": "https://eu.wikipedia.org/wiki?curid=733005", "title": "Abermorddu", "text": ", Galesko iparraldeko udalerri bat da, Flintshire konderria. Wrexham hiritik 5 milia iparraldera dago A541 errepidean, Caergwrle udalerriaren alboan eta Hope udalerritik nahiko hurbil."}
{"id": "733006", "revid": "105290", "url": "https://eu.wikipedia.org/wiki?curid=733006", "title": "Alltami", "text": ", Galesko iparraldeko udalerri bat da, Flintshire konderria. Buckley udalerriarne ipar-mendebaldean eta Mold udalerriaren ipar-ekialdean dago, Ellesmere Port udalerritik Dolgellau udalerrira doan A494 errepidean."}
{"id": "733007", "revid": "105290", "url": "https://eu.wikipedia.org/wiki?curid=733007", "title": "Aston Park (Flintshire)", "text": "Aston Park edota Aston, Galesko iparraldeko udalerri bat da, Flintshire konderria. Hawarden eta Shotton udalerrien artean hedatzen den 494 errepidean dago."}
{"id": "733008", "revid": "105290", "url": "https://eu.wikipedia.org/wiki?curid=733008", "title": "Bretton (Flintshire)", "text": "Bretton, Galesko iparraldeko udalerri bat da, Flintshire konderria. Ingalaterrako muga eta Chester hiritik hurbil dago, bai eta Broughton udalerritik ere.\n2001eko erroldaren arabera 5.791 biztanle zituen."}
{"id": "733009", "revid": "105290", "url": "https://eu.wikipedia.org/wiki?curid=733009", "title": "Broughton (Flintshire)", "text": "Broughton, , Galesko iparraldeko udalerri bat da, Flintshire konderria. Ingalaterrako muga eta Chester hiriaren mendebaldean dago, Bretton udalerritik hurbil.\n2011ko erroldaren arabera 5.974 biztanle zituen."}
{"id": "733010", "revid": "105290", "url": "https://eu.wikipedia.org/wiki?curid=733010", "title": "Mynydd Isa", "text": ", Galesko iparraldeko udalerri bat da, Flintshire konderria. Mold eta Buckley udalerrien artean dago, Argoed komunitatean.\n2011ko erroldaren arabera 5.837 biztanle zituen."}
{"id": "733011", "revid": "105290", "url": "https://eu.wikipedia.org/wiki?curid=733011", "title": "Brynford", "text": ", , Galesko iparraldeko udalerri bat da, Flintshire konderria. Holywell udalerriaren hego-mendebaldean dago, A55 autobidetik hurbil.\n2011ko erroldaren arabera 1.059 biztanle zituen."}
{"id": "733012", "revid": "105290", "url": "https://eu.wikipedia.org/wiki?curid=733012", "title": "Cadole", "text": ", Galesko iparraldeko udalerri bat da, Flintshire konderria. Gwernymynydd eta Mold udalerrien mendebaldean, Gwernaffield udalerriaren hegoaldean eta Clwydian mendikatearen ekialdean dago."}
{"id": "733013", "revid": "23317", "url": "https://eu.wikipedia.org/wiki?curid=733013", "title": "Saski Baskoniaren historia", "text": "Saski Baskonia da euskal saskibaloiaren erreferentziazko taldea."}
{"id": "733015", "revid": "336", "url": "https://eu.wikipedia.org/wiki?curid=733015", "title": "James Hetfield", "text": "James Alan Hetfield (Downey, Kalifornia, 1963ko abuztuaren 3a - ) Metallica musika taldearen abeslari, gitarra erritmikoa eta konpositorea da. Bere haurtzaroa nahiko zaila izan zen. Haren guraso Virgil Hetfield (kamioi gidaria) eta Cynthia (operako abeslaria) Christian Science izeneko talde erlijiosoko kide ziren. Talde honen ideologiaren arabera, medikamentuen erabilera guztiz debekatuta dago. Jamesen gurasoak hamahiru urte zituenean banandu eta 16 urte zituenean bere ama minbiziaz hil egin zen. Azken gertakari honek eragin handia izan zuen Jamesengan eta urteekin honi buruz hitz egingo zuen bere abestietan.\nLehenengo musika taldeak.\n9 urterekin, piano klaseekin hasi zen. Geroago, bere anaia Davidekin bateriarekin hasi egin zen. Baina nerabezaroa heltzean gitarra oso gustuko zuela konturatu eta jotzen ikasten hasi zen. Urte horietan Jamesek bere lehengo taldea eratu zuen, \"Obsession\" deitutakoa. Phantom Lord taldea eta bere graduazioa eta gero, bere lagun Ron McGovneyrekin beste talde bat sortu zuen. Haien bateria musika taldetik joan eta Lars Ulrich (gaur egungo Metallicako bateria) kontratatu zuten. Azkenean Dave Mustaine (Megadeth taldearen sortzaile, abeslari, gitarra eta konpositore nagusia) eta Cliff Burton kontratatu zuten. McGovney jadanik ez zuen jotzen haiekin. Baina, Mustainen portaerak gauzak zaildu zituen eta azkenean Exodus taldeko Kirk Hammett (gaur egungo Metallicako gitarra) taldean sartu eta Metallicaren lehen albuma grabatu zuten.\nHortik aurrera, James Hetfield Metallicaren abestien konposizio melodiko eta harmonikoa landu izan ditu. Gainera, abestien letrekin eta ekoizpenarekin jardun egon da. 1992an Freddie Mercury abeslariaren ohorez egindako kontzertuan parte hartu zuen Metallica, Black Sabbath, Queenen kide eta Tony Iommirekin.\nDiskografia.\n\"Metallica\"rekin:\nIstripuak.\nMaster Of Puppets albumaren biran zegoela, skate batekin zebilela, jauzi eta egun batzuk gitarra jo gabe egon behar izan zuen. 1992n, Jamesek istripu bat izan zuen Guns N' Roses taldearekin batera egindako kontzertu batean, Fade to Black jotzen zuen bitartean. James piroteknia dorre baten gainean jarrita zegoen, ez baitzekien piztuta zegoela. Hau dela eta, denboraldi bat jo gabe egon zen eta Metal Churcheko John Marshallek bere postua hartu zuen. Jamesek ere baja hartu zuen egun batzuetan 2000n gaixotasun batengatik.\nBizitza pribatua.\n1997n Francesca Tomasini argentinarrarekin ezkondu zen. Gaur egun hiru seme-alaba dauzkate: Cali Tee, Castor Virgil eta Marcella.\nBirgaitzea.\nSt. Anger albumaren grabazioan James Hetfield birgaitzean sartu zen bere alkoholismo gogorrarengatik. Egoera hau Some Kind of Moster dokumentalean ikusteko aukera dago. Gainera Jason Newsted Metallicatik atera egin zen. Hetfield 2003n berriro bueltatu zen."}
{"id": "733016", "revid": "105290", "url": "https://eu.wikipedia.org/wiki?curid=733016", "title": "Vaisigano", "text": "Vaisigano Samoako barrutirik mendebaldekoena da, herrialdeko Savai'i uhartean kokatua. Barrutiak 178 km\u00b2ko azalera du eta 2001eko erroldaren arabera 6.643 biztanle zituen. Asau du hiriburu eta horregatik maiz \"Asauko barrutia\" () deritzo samoeraz.\nHainbat kontserbazio-eremu daude, haien artean nagusienak, Auala herriko dortoken habitata eta uharteko mendebaldeko Falealupo herriko oihan-erreserba dira."}
{"id": "733017", "revid": "336", "url": "https://eu.wikipedia.org/wiki?curid=733017", "title": "Taino", "text": "Taino hitzarekin honakoak adierazten dira:"}
{"id": "733018", "revid": "105290", "url": "https://eu.wikipedia.org/wiki?curid=733018", "title": "Fa'asaleleaga", "text": "Fa'asaleleaga Samoako barruti bat da, herrialdeko Savai'i uhartearen ekialdean kokatua. Barrutiak 178 km\u00b2ko azalera du eta 2001eko erroldaren arabera 12.949 biztanle zituen. Safotulafai du hiriburu tradizionala.\nSapapali'i garrantzia historikoa duen beste herri bat da. Samoara kristautasuna eraman zuen John Williams misiolaria han porturatu baitzen 1830ean."}
{"id": "733019", "revid": "28625", "url": "https://eu.wikipedia.org/wiki?curid=733019", "title": "Ta\u00edno", "text": "Ta\u00ednoak Bahamen, Antilla Handien eta Antilla Txikien iparraldeko eremuan bizi ziren amerindiarrak ziren, Kristobal Kolonen iritsieraren aurretik. Hego Amerikatik etorritako herri bat zen, Orinokoaren itsasoratzetik iparralderantz, uhartez uharte, lehenago bizi ziren guanajatebeye eta ciguayo herriak asimilatuz. Tainera makroarawak hizkuntza-familiaren parte zen, gaur egun Hego Amerikatik Kariberaino hedatzen den familia.\nKolon 1492ean iritsi zenean, bost kazikerritan zegoen banatuta ta\u00ednoen lurraldea Hispaniola uhartean (gaur egungo Haiti eta Dominikar Errepublika), bakoitza kazike batek zuzenduta. Puerto Ricon ere hainbat kazike zeuden. Kazikea leinuko nagusia zen, eta ondasunak eman behar zitzaizkion. Kazikeek \"guanin\" izeneko urrezko zintzilikarioak zeramatzaten, etxe karratuetan bizi ziren obalatuetan beharrean, eta egurrezko aulkiak zituzten gonbidatuak jasotzeko. Espainiaren konkistaren garaian ta\u00ednoen herririk handienek 3.000 bat biztanle zituzten. Ta\u00ednoen etsaiak ziren karibe herriak, hauek ere Hego Amerikatik etorritakoak. Bi taldeen arteko harremanak ikerketa luzeen gai izan dira.\nXVIII. mendean ta\u00ednoen gizartea guztiz deuseztua izan zen, europarrek ekarritako gaixotasunak direla eta, bereziki baztanga. Ezkontza mistoak eta Espainiak Karibean ezarritako plantazio-ekonomia derrigortuak ere lagundu zuen euren desagerpenean eta, ondorioz, Afrikako esklaboak ekarri ziren. Hispaniolan egondako lehen baztanga krisia 1518ko abendutik 1519ko urtarrilera arte hedatu zen. Hala ere, hainbat herri indigenek XIX. mendera arte iraun zuten Kuban.https://es.wikipedia.org/wiki/Cohiba"}
{"id": "733020", "revid": "105290", "url": "https://eu.wikipedia.org/wiki?curid=733020", "title": "Gaga'emauga", "text": "Gaga'emauga Samoako Savai'i uhartearen iparraldean kokatua dagoen barrrutia da. Saleaula da barrutiko herrigune nagusia. Barrutiaren izenak \"mendiaren hurbileko aldea\" esan nahi du samoeraz.\nGeorge Pratt, Londresko Misiolaritza Sozietatearen britainiar misiolaria, Matautun bizi izan zen 1839 eta 1879 bitartean. Prattek \"A Grammar and Dictionary of the Samoan Language, with English and Samoan Vocabulary\" izenburudun samoerazko lehen gramatika eta hiztegia argitaratu zuen 1862an."}
{"id": "733024", "revid": "119347", "url": "https://eu.wikipedia.org/wiki?curid=733024", "title": "Nerbio terapia", "text": "Nerbio Terapia gaixoa nerbio-sistemaren bidez tratatzea da, begetatiboaren bidez batez ere. Zehatzago, neurobegetatiboaren tonuan eragitean gaixotasuna piztu edo katalizatzen duten narritadurak indargabetzea du xede.\nHorretarako, anestesiko lokalak erabiltzen ditu, prokaina gehienbat, oso diluituak eta oso kantitate txikian, azalean, nerbio gongoiletan, nerbio periferikoetan eta beste hainbat puntutan injektatuta, nerbio-sistema kaltetua edo narritatua izan den puntuetan, hain zuzen.\nNerbio Terapia sistema mediko konplexu bat da, izaera osokoa eta sintetikokoa, eta bere helburua ez da gaixotasuna tratatzea gaixoa baizik, haren osotasunean, gorputzaren, gogoaren, emozioaren eta ingurunearen arteko interakzioak ondorioak baititu organismoaren prozesu fisiologikoen eta erigarrien sorreran eta bilakaeran. Prozesu horietan nerbio-sistemak esku hartzen du, sare moduan aritzean, bai norbanakoaren informazioa osatzen, bateratzen eta kudeatzen, eta baita haren egokitze-erantzunean ere. Horregatik, estimulu batek organismoa narritatzen duenean, haren osotasunean eragiten dio, baita narritaduraren hasierako puntutik urrunduta dauden prozesu patologikoak sortzen ere.\nNerbio Terapia erabiltzen denean, gaixoaren bizi-historiako askotariko alderdien azterketa zehatz batetik abiatuta, organismo osoaren egokitze-erantzuna bilatuko da, anestesiko lokalen bidez. Horrela, nerbio-sarean informazio-trukea aldatzen eta bulkada kaltegarriak sortzen dituzten oztopoak indargabetzean, organismoari itzuli egiten zaio berez sendatzeko (osatzeko) duen gaitasuna, bere erregulazio mekanismoak sustatuz eta bizi-indarra suspertuz. Beraz, terapia erregulatzaileen partaide da Nerbio Terapia.\nHistoria.\nAnestesiko lokalen erabilera terapeutikoa, ez anestesikoa, aspalditik dator. Horren adibide, honako mediku hauen lana dugu: Spiess, otorrinolaringologoa (\u201cAnestesikoen eragin sendagarria\u201d, Alemania, 1902), Vischnevsky, kirurgilaria (\u201cBlokeo nobokainikoa eta antiseptiko oleobalsamikoak terapeutika patogeniko modura\u201d, URSS, 1906) eta Leriche, kirurgilaria (\u201cMigrainiaren tratamendua arteria tenporala nobokainarekin garbituz\u201d, Frantzia, 1920). Mediku horien garaia oso berezia izan zen nerbio-sistemaren azterketarako, beste ikertzaile batzuen lanari esker (Pavlov, Bykov, Ram\u00f3n y Cajal, Speransky, Head\u2026).\nGustav Ricker-ek, alemaniar patologoak, \u201charreman-patologia\u201d kontzeptua erabiltzen zuen. Animaliekin egiten zituen esperimentuetatik ondorioztatu zuen zelula gaixotzeko arduraduna den estimulu patogenoak ez duela, derrigorrez, zelulan berean eragin behar, baizik eta lehenik sinpatikoan eragitean zelula gaixotzen dela. Beraz, begetatiboa narritatzean gertatzen diren aldaketak, zelulan nabaritzen dira, zelula da gauzatze horren substratua. Estimuluaren, begetatiboaren, sistema baskularraren, odolaren, zirrikituaren eta parenkimadun organoaren arteko lotura nahitaezko osagarria bihur daiteke zelula-patologian.\nTestuinguru historiko honetan, Ferdinand eta Walter Huneke (Alemania) anaia medikuek, 1925ean, anestesiko lokalen eragin terapeutikoa egiaztatu zuten, eta tratamendu lokal eta segmentaleko metodo bat garatu zuten. 1938an, \u201cAnestesiko lokalen urruneko ondorio ezezagunak\u201d izenburuarekin, beren esperientziak argitaratu zituzten. Ferdinandek ikusi zuen nola beren arrebaren migraina zaila, ordura arteko tratamendu guziei erresistente zena, ezustean desagertu zen odolean Atophanil (erreuma-kontrako botika bat) injektatzean, eta, horrekin batera, gainerako sintoma guztiak, depresioa barne, desagertu zitzaizkion. Ez zen minaren deuseztatze anestesiko soila izan, ezta sugestio-ondorioa ere. Walter-ekin batera, efektu harrigarri horren zergatiaz ohartu zen: Atophanil bi eratan ekoizten zen, zain-barnean injektatzeko eta muskulu-barnekorako, azken honek prokaina daramala injekzioak sortzen duen mina baretzeko. Nahi gabe, Ferdinandek arrebari zain-barnean jarri zion berez muskulu-barnerakoa zena, hots, prokaina zeramana. Denborarekin, Huneke anaiek ikusi zuten zainaren barrenean jartzea ezinbestekoa ez zela, ondorio bera lortzeko nahikoa zela prokaina zainaren inguruan uztea, beraz, prokainaren eragin terapeutikoa ez zen egiten odol-xurgatzeagatik, eta, azkenean, bestelako bitartekoak izanen zirela ondorioztatu zuten, haien artean nerbio-sistema begetatiboa. 1940an, Huneke anaiek interferentziaguneen segmentuz gaindiko eragina egiaztatu zuten, Nerbio terapiaren tratamendu eskema orokorra osatuz.\nOrdutik, Nerbio Terapia edozein gaixotasun tratatzeko erabili izan da, akutuetan zein kronikoetan, minik gabeetan eta, gehienbat, minaz agertzen direnetan. Azken urte hauetan, haren irakaskuntza eta praktika hedatzen ari dira zenbait herrialdetan, mundu germaniarrekoei (Alemania, Austria, Suitza\u2026) Latino-Amerikako batzuk (Argentina, Kolonbia, Ekuador, Mexiko\u2026) eta Espainiar Estatua gehitzen, ematen zaion onarpen ofiziala desberdina izanik herrialdez herrialde.\nKontzeptu oinarriak.\nNerbio Terapia gaixoa nerbio-sistemaren bidez tratatzea da, begetatiboaren bidez batez ere. Zehatzago, neurobegetatiboaren tonuan eragitean gaixotasuna piztu edo katalizatzen duten narritadurak indargabetzea du xede.\nHorretarako, anestesiko lokalak erabiltzen ditu, prokaina gehienbat, oso diluituak eta oso kantitate txikian, azalean, nerbio gongoiletan, nerbio periferikoetan eta beste hainbat puntutan injektatuta, nerbio-sistema kaltetua edo narritatua izan den puntuetan, hain zuzen.\nHorrela, nerbio-sarean informazio-trukea aldatzen eta bulkada kaltegarriak sortzen dituzten oztopo horiek indargabetzean, organismoari itzuli egiten zaio berez sendatzeko (osatzeko) duen gaitasuna, bere erregulazio mekanismoak sustatuz eta bizi-indarra suspertuz. Beraz, terapia erregulatzaileen partaide da Nerbio Terapia.\nBestalde, anestesiko lokalak erabiltzen dituenez, pentsa liteke Nerbio Terapiaren helburua mina tratatzea dela, eta ez da horrela. Mina tratatzen du, noski, gaitzaren adierazpen bat izan daitekeen neurrian, baina ez da medikuntza analgesiko bat. Ezaugarri hori honako puntu hauek argi erakusten dute:\nNerbio-sistema.\nNerbio-sistemaren ikuskera disekzionatzaile eta analitikoen aurrean, Nerbio Terapiak haren gaitasun integratzaileak lehenesten ditu. Ez da \u201cbakarrik\u201d gorputzak dituen sistemetako bat, gainerakoetatik bereizten ahal dena aztertzeko eta tratatzeko. Haren ezaugarri berezien artean badira batzuk batasun dinamiko bat, oso bat, bihurtzen gaituztenak, organismo guztiaren erantzuna bateratzean eta koordinatzean:\nEta azken hori da Nerbio Terapia beste medikuntzetatik eta beste ikuskera holistikoetatik bereizten duen ezaugarri nagusia: gaixotze \u2013 sendatze prozesuan nerbio-sistemari ematen zaion oinarrizko eginkizuna. Beraz, pentsaera horren arabera, gaixotzen garenean (eta, ondorioz, sendatzen garenean ere bai) gure osotasunetik egiten dugu, gu garen osotik, ez gorputzeko atal bakoitzak bere aldetik gainerakoekin loturarik edukiko ez balu bezala; baina hori horrela bada, holismoak onartzen duen moduan, nerbio-sistemari esker da.\nEra berean, bai emozioen somatizazioan, eta baita gertakari sozial eta kulturalek gure osasunean izan dezaketen eraginean ere, nerbio-sistemaren eginkizuna nahitaezkoa da. Hortaz, Nerbio Terapiak, nerbio-sistemaren bitartez, kontzeptu holistiko bat eskaintzen du, Izatea bere osotasunean tratatzea ahalbidetzen duelako, arlo organikoan zein psiko-sozialean.\nHorregatik, bere helburu terapeutikoa ez da gaixotasunari ekitea, gaixoari baizik, haren era guztietako gorabeherak kontutan hartuta, fisikoak zein psikologikoak edo bestelakoak, berez sendatzeko (osatzeko) duen gaitasuna sustatuz.\nSistema mediko konplexua.\nNerbio Terapia sistema mediko konplexua da, medikuntza \u201cofiziala\u201d bezala, eta homeopatia edo akupuntura bezala.\nSistema mediko konplexuek, arrazionaltasun batetik eta eredu mediko batetik abiatuta, barne-eratze teoriko koherente bat eta proposamen terapeutiko bat dituzte, honako 5 zutabe hauetan oinarrituta: morfologia (anatomiari dagokiona), fisiologia (funtzionamenduari lotua), doktrina-corpusa (osasunaren eta gaixotasunaren kontzeptuak zehazten dira horretan), diagnostikoa eta tratamendua.\nNerbio Terapiari dagokionez, 5 zutabe horietatik lehenbiziko hirurek XIX. mendeko Errusiar Eskolako nerbismoan oinarri sendoak dituzte. Izan ere, fisiologia-korronte horrek nerbio-sistemaren zeregina lehenesten du gainerako sistemen artean, eta haren eragina hedatzen die organismoaren funtzio gehienei, baita gaixotze \u2013 sendatze prozesuari ere. Diagnostikoaren metodoa eta tratamendua Alemaniako Huneke anaiek eta haien ondorengoek garatu zuten.\nHorrela, morfologiaren alorrean, Nerbio Terapiari nerbio-sistema osoko sistematzat hartze hori nerbismotik datorkio: zentral, periferiko eta autonomoan sailkatzeak garrantzia galtzen du, prozesu erigarri baten garapena eragiten duten nerbio-funtzio trofikoek kokapen zehatzik ez dutelako eta nerbio-sistemaren eta organismoaren alderdi guztiei erasaten dietelako.\nBestalde, Nerbio Terapiarentzat oso garrantzitsua da organismoaren estrukturen jatorri enbriologikoa eta horrek garapenean nerbio-sistemarekin duen lotura dinamikoa ezagutzea, horri esker ulertzen direlako patologia desberdinen metamera-sailkapena eta barneko organoen eta dermatomen arteko harreman funtzionala.\nFisiologiaren alorrean ere nerbismoaren eragina oso handia da. Horren arabera, nerbio-sistemak organismoaren prozesu fisiologiko eta patologiko guztiak koordinatzen eta kudeatzen ditu, eta animaliek ingurunearekin duten portaera zehazten du.\nDoktrina-corpusean, osasun \u2013 gaixotasun kontzeptuan, Nerbio Terapiarentzat patologia oro nerbio-sistemaren funtzionamendu \u201cdistrofiko\u201d batetik letorke, eta funtzionamendu desegoki horiek organismoak jasaten dituen narritadurengatik gertatzen dira. Narritaduratzat ulertzen da barneko zein kanpoko estimuluek organismoan sortzen dituzten aldaketak. Narritadura horiek organismoaren ezaugarrien araberakoak izanen dira, eta baita estimuluaren izaeraren araberakoak ere, eta haien eragina bertan nabarituko da, edo urruneko leku batean.\nBaina azalpen fisiko horren gainetik, gaixotzea gizabanakoa ingurunera egokitzeko prozesutzat hartzen da, non organismoak berak kanpotik etortzen zaizkion arazoak konpontzen dituen. Beraz, gaixotasuna ez da soilik osasunik eza, edo medikuntzak ezartzen dituen parametroetatik kanpo egotea, norbanakoaren ontogeniaren baitan garatzen den prozesu ebolutiboa eta dinamikoa baizik, mundura egokitzeko.\nDiagnostikoa egiteko, gertakari morbidoaren agerraldien eta hasierako narritadura baten edo batzuen arteko loturak bilatu behar dira. Narritadura horiek fisikoak, mentalak edo emozionalak izan daitezke, gorputza eta gogoa bereizezinak direlako, eta prozesu patologikoaren lekuan berean, haren segmentuan edo urrunean (denboran edo espazioan) kokatzen ahal dira. Narritadura horiei interferentziagune deitzen zaie.\nTratamenduaren metodoa, gehienbat Alemanian garatua, anestesiko lokalen erabilera injektatuan datza, prokaina edo lidokaina ia beti. Injektatzeko lekuak gaitza agertzen den puntuan, segmentuan edo urruneko interferentziaguneetan kokatzen dira.\nNerbio Terapia vs. Anestesia.\nBestalde, anestesiko lokalak erabiltzen dituenez, pentsa liteke Nerbio Terapiaren helburua mina tratatzea dela, eta ez da horrela. Mina tratatzen du, noski, gaitzaren adierazpen bat izan daitekeen neurrian, baina ez da medikuntza analgesiko bat. Ezaugarri hori honako puntu hauek argi erakusten dute:\nLaburpen gisara.\nNerbio Terapia sistema mediko konplexua da, izaera osokoa eta sintetikoa duena, eta bere helburua ez da gaixotasuna tratatzea, gaixoa baizik, haren osotasunean, gorputzaren, gogoaren, emozioaren eta ingurunearen arteko interakzioak ondorioak baititu organismoaren prozesu fisiologiko zein erigarrien sorreran eta bilakaeran.\nProzesu horietan nerbio-sistemak esku hartzen du, sare moduan aritzean, bai norbanakoaren informazioa osatzen, bateratzen eta kudeatzen, eta baita haren egokitze-erantzunean ere. Horregatik, estimulu batek organismoa narritatzen duenean, haren osotasunean eragiten dio, baita narritaduraren hasierako puntutik urrunduta dauden prozesu patologikoak sortzen ere, eta beste egoera itzulezin batera eramaten du organismo osoa.\nBeraz, Nerbio Terapia erabiltzen denean, gaixoaren bizi-historiako askotariko alderdien azterketa zehatz batetik abiatuta, organismo osoaren egokitze-erantzuna bilatuko da, anestesiko lokalen bidez.\nNerbio Terapiaren ekintza mekanismoa.\nZelulak, bateria bat balitz bezala, bere mintzean potentzial-diferentzia elektriko bat dauka, eta kanpoaldea positiboagoa da barnealdea baino, sodio-potasio ponpa batek ioi horien alde bakoitzeko kontzentrazio ezberdin bat mantentzen duelako. Horri, mintz- potentziala deitzen zaio (edo atseden-potentziala) eta 40-90 mV bitartekoa da.\nNerbio-sistemaren zeregina informazioa garraiatzea da. Horretarako, estimulu batek atseden egoeran dagoen neurona bat jotzen badu eta kitzikapen bat eragiteko nahikoa bada, mintzean aldaketa bat eragiten du, sodioaren kanalak irekiz, eta horrekin batera, kanpoaldeko sodioa bat-batean barneratuz, eta hasierako atseden-potentzialean despolarizazio egoera bat sortzen du puntu horretan. Despolarizazio horrek aldameneko puntua ere despolarizatzen du, eta, horrela, axoian zehar garraiatzen den ekintza-potentzial bat sortzen da, axoiaren bukaeraraino iristen dena eta, ondorioz, neurotransmisoreak askatzen dituena, sinapsia egiteko.\nEgoera normal batean, aipatutako despolarizazioa berehala leheneratuko da, birpolarizazio baten ondoren. Baina prozesu osoa eragiten duen estimulua oso maiz gertatzen bada edo oso handia bada, nerbio-sisteman narritadura bihur daiteke, eta, horrela, mintza ez da birpolarizatuko, despolarizazio iraunkor batean geldituko da, eta, ondorioz, zelulak ezinen du bere funtzioa bete; beraz, egoera ahul, gaixo, disfuntzional batean geratuko da, eta, horrela, mintzetik ateratzen diren deskargek interferentziagune bat sortzen ahal dute.\nAnestesiko lokalek potentzial energetiko handia daukate (290 mV-ekoa). Horregatik eta beren ekintza-mekanismoarengatik (potasioaren kanalak era itzulgarrian blokeatzen dituzte), zelula-mintza ukitzen dutenean, birpolarizatu egiten dute. Zelula hori neurona disfuntzional (despolarizatu) bat bada, eragin anestesikoa agortzen denean bere mintz- potentzial zuzena berreskuratzen du, eta, berriz ere, era normal batean hasten ahal da funtzionatzen. Beraz, anestesiko lokalek puntu horietan \u201creset\u201d moduko bat egiten dute, eta, horren bidez, sistema neurobegetatiboa egonkortu egiten dute.\nSegmentuaren terapia.\nTerapia-mota honetan garrantzi handia daukate metamerek (dermatomak, miotomak, esklerotomak\u2026), bizkar-muinaren segmentu horietan informazioaren integrazio maila bat gertatzen delako eta, erantzun gisa, era anitzetako erreflexuak sortzen direlako: errai-kutaneoak, errai-erraikoak, errai-muskularrak... Esan liteke nerbio-enbor bereko bukaerek kontrolatzen dituzten alderdi guztiek halako batasun funtzionala osatzen dutela.\nNerbio Terapiaren bidez segmentuan eragiten ahal da, informazioaren bi norabideetan, bai aferentzietan eta baita eferentzietan ere. Horretarako, gaitzaren manifestazio eremuan injektatzen da anestesiko lokala (diagnostikoa edozein dela ere), larruazalean, azal azpian, giharretan edo alde horretara doazen nerbioetan, somatiko zein begetatiboetan.\nInterferentziagunea.\nMemorian (nerbio-sistemaren oroimenean) irauten duen narritadura bat da, hau da, era iraunkorrean despolarizatua dagoen gorputzeko ehun bat, eta une zehatz batean, bere kabuz edo beste batzuen laguntzaz, aldaketa patologikoak sortzen ahal dituena.\nEdozein infekzio, hantura, trauma (fisiko edo psikiko), orbain, hortzeria arazo\u2026, interferentzia gune bihur daiteke eta, hortik, estimulu narritatzaileak igortzean, nerbio-sistema begetatiboaren funtzionamendua (informazio-garraioa) aldatu eta, horren ondorioz, prozesu patologikoak sortzen ahal ditu, \u201cgaixotasunak\u201d sortzen ahal ditu, alegia.\nInterferentzia-guneak egoteak azaltzen ahal du zergatik hainbestetan ongi egindako tratamendu batek, medikuntza ofizialekoa edo bestelako batekoa izan, ez duen bere xedea lortzen.\nAnestesiko lokalek interferentziagune horiek indargabetzen, deuseztatzen ahal dituzte, eta, ondorioz, organismoa, bere funtzionamendu normalerako oztopo horiek gabe, \u201cberez\u201d senda daiteke, hots, organismo horrek egiten zituen sintomak sortzeari uzten ahal dio, edo ordura arte porrot egin duten bestelako tratamenduak arrakastatsu bihur daitezke.\nInterferentziagune guztiak teorikoak dira, ezin da jakin aldez aurretik narritaduren artean zeinek eraginen duen gaixotasun bat. Badira batzuk estatistikoki beste batzuek baino maizago sortzen dituztenak gaitzak, baina gaixotzeko gaitasun horrek lotura handiagoa edukiko du organismoak berak narritadura hori hartzeko moduarekin guk ematen diogun garrantziarekin baino.\nBatzuetan, gaixotasun baten edo sintoma baten eragile den interferentziagunea Nerbio Terapiaren bitartez indargabetzen denean, \u201cHunekeren segundotako efektua\u201d izeneko gertakari berezia izaten da, hau da, gaixoa berehala sendatzen da, kontsultan berean anitzetan, gaixotasuna luzea edo bihurria izanda ere.\nErabilera arretatsua, albo ondorioak eta kontraindikazioak.\nKontraindikaziorik nagusiena erabiltzen den anestesiko lokalari alergia da. Egoera hau gainditzeko eta kontutan izanik anestesiko lokalak bi talde kimiko desberdinetakoak izaten ahal direla, nahikoa da bertze taldekoa erabiltzea. Beraz, prokainari alergia izanez gero, lidokaina erabili behar da nerbio terapia egiteko, eta alderantziz.\nProkainaren kasuan, ez da gomendagarria sulfamidak hartzen ari den pazientearekin, bi farmako horien ezabapen-mekanismoetan interferentziak egon daitezkeelako.\nProkainaren kasuan ere, pseudokolinesterasa batek bere metabolismoan parte hartzen duelako, bere erabilera ez da aholkatzen miastenia gravisen krisiak \u00a0aurkezten dituzten pazienteengan.\nOdol gatzapenean arazoak daudenean, gaixotasun bategatik edo koagulazioaren kontrako botiken erabilpenagatik, injekzio sakonak kontraindikatzen dira.\nBatzuetan, nerbio terapia erabiltzean, hasierako txartze bat ikusten ahal da sintometan. Baina egoera hau, eskuarki, oso ordu edo egun gutxitan berez gainditzen da eta, anitzetan, medikuntza naturistan krisialdi sendagarritzat hartzen denarekin lotzen ahal da.\nBaliteke injekzio puntuetan min edo hantura-erreakzioa izatea, baina tratamendu berezirik egin gabe kentzen dira.\nIkerketa eta ebidentzia zientifikoak.\n\u201cRevisi\u00f3n bibliogr\u00e1fica de Terapia Neural por especialidades\u201d, \u00c1ngela Cagide eta Monserrat Sarda\u00f1\u00e9s: http://www.terapianeural.com/images/stories/TRABAJOS/Revision_bibliografica_de_Terapia_Neural_por_especialidades.pdf\nLan horretan, hainbat mailatako ikerketak agertzen dira, espezialitate mediko batzuetan. Haien artean garrantzitsuenak:\nHUNTER-en webgunean aurkitzen ahal da argitalpenei buruzko informazio gehiago: https://www.klinikum.uni-heidelberg.de/Publications.136575.0.html?&amp;L=1"}
{"id": "733025", "revid": "15795", "url": "https://eu.wikipedia.org/wiki?curid=733025", "title": "Garai geologikoen taula", "text": ""}
{"id": "733026", "revid": "98220", "url": "https://eu.wikipedia.org/wiki?curid=733026", "title": "Hater", "text": "Haterra, , interneten eta bereziki sare sozial eta eztabaidaguneetan, pertsona, eztabaidalari, jende talde, erakunde, lan, egitasmo edota kontzeptu jakin batenganako aurkako iritziak, gezurrak edo gorrotoa zabaltzen saiatzen den erabiltzailea da, bai helburu arrazional jakinik gabe edota helburu jakin eta zehatz batengatik.\nMaiz trollaren errola ere ehartzen du.\nGorrotatzaile edo \"hater\" batek pertsona jakin bat edota pertsona talde bat gorrotatu dezake. Adibidez, alderdi politiko, erlijio, pentsaera, musika taldea, kirol taldea, herrialde, arraza, jatorri edo kontinente jakin batekoa izateagatik bakarrik. Gorrotatzaileak bere gorrotoa autojustifikatu eta bere arrazonamendua zuzena ez izan arren, zuzena balitz bezala ezartzen du. Aldiz gainontzekoak oker daudela uste du, maiz etsaiak bezala ere hartzen ditu. Gorrotatzaileak mespretxatu edo gorrotatzen duen horren inguruko jarduerak jarraitzeko joera izan ohi du, helburu hori publikoa denean, maiz jendaurreko eztabaidaguneetan parte hartzen du.\nAskotan gorrotatzaileak anonimotasunetik plazaratzen dira, edo profil faltsu batekin."}
{"id": "733027", "revid": "77706", "url": "https://eu.wikipedia.org/wiki?curid=733027", "title": "Foro (internet)", "text": "Foroa, interneten, pertsonek gai jakin baten inguruan beren iritziak eman eta argitaratzen dituzten online eztabaidagune asinkronoak dira. Foroak arautuak daude. Maiz, hierarkia bat dute, adibidez, parte-hartzaile arruntak eta foroaren funtzionamendua erregulatzen duten moderatzaileak daude.\nBestalde, aplikazio hauek gaien eta eztabaiden arabera kategorizatuak egon ohi dira.\nForoen sailkapena.\nForo iraunkorra: gai bat lantzeko mugarik gabe ezartzen dena da.\nKomunikazioaren bat-batekotasunari begira, foroak honela sailka daitezke:"}
{"id": "733030", "revid": "336", "url": "https://eu.wikipedia.org/wiki?curid=733030", "title": "Roseanne Barr", "text": "Roseanne Cherrie Barr (Salt Lake City, Utah, 1952ko azaroaren 3a) estatubatuar aktore eta umorista bat da. 1980ko hamarkadaren amaieran eta 1990eko hamarkadan \"Roseanne\" telesaila antzezteagatik mundu mailan ospea bereganatu zuen."}
{"id": "733031", "revid": "96586", "url": "https://eu.wikipedia.org/wiki?curid=733031", "title": "Iv\u00e0", "text": "Ram\u00f3n Tosas Fuentes, ezizenez Iv\u00e0 (1941eko apirilaren 28a, Manresa, Bartzelonako probintzia - 1993ko uztailaren 22a, Briones, Errioxa) kataluniar komikigile bat izan zen.\n\"El Papus\" (zuzendari izatera iritsi zen), \"Hermano Lobo\", \"Barrab\u00e1s\" eta \"El Jueves\" umorezko aldizkarietan jardun zuen, azken horretan argitaratutako \"Makinavaja\" eta \"Historias de la puta mili\" komiki sail ospetsuak sortu eta marraztuz."}
{"id": "733033", "revid": "1545", "url": "https://eu.wikipedia.org/wiki?curid=733033", "title": "Superl\u00f3pez", "text": "Superl\u00f3pez, 1973an Juan L\u00f3pez Fern\u00e1ndez \"Jan\" espainiar komikigileak sortu, idatzi eta marraztutako umorezko komiki saila eta pertsonaia bat da.\nSuperman estatubatuar superheroiaren parodia modura sortu eta lehenbiziko istorioek umore eroskoa edo alproja izan zen arren, azkenean urteen poderioz komikigileak karga sozial handiko hainbat gaietan sakontzeko erabili zuen, gai horietako asko gaurkotasun handikoak, horretarako komikigileak komikietan agertzen zen gaia, lekua eta pertsonen inguruko marrazkiak eta gidoiak xehetasun osoz marraztu eta idazteko asko ikertzen du."}
{"id": "733053", "revid": "105290", "url": "https://eu.wikipedia.org/wiki?curid=733053", "title": "Bitter", "text": "Bitter garagardo ingeles mota bat da, jatorriz pale ale (garagardo ingeles zurbila) motatik eratorria.\nBertsio indartsuena botilako garagardo herrikoi bihurtu da. Osagai nagusia maltatuzko garagarra da, ezaugarriak hobetzeko lupulua gehituz, eta usain eta zapore bereizgarria emateko.\nBitterrek zaporea, usaina eta itxura asko hartzen dute. Honako hauek dira: kobrea, malta, lehorra eta gozoa. Yorkshiren Bitterra krematsua izan ohi da goiko aldean, hego-ekialdeko Ingalaterran garagardoak, oro har, lupulu gehiago du eta goialderik gabe zerbitzatzen den bitartean.\nEskozian, garagardo mingotsa heavy (astuna) izenaz ezaguna da, \"pint of heavy\" (literalki, pinta astuna) garagardo ez oso mingotsa.\nGaragardotegi nagusiak.\nGaragardotegi nagusiak hauek dira:"}
{"id": "733061", "revid": "105290", "url": "https://eu.wikipedia.org/wiki?curid=733061", "title": "Azoka hiri", "text": "Azoka hiria edo azoka eskubidea termino juridikoa da, Erdi Aroan sortua, azokak hartzeko eskubidea duen europar hiria adierazteko, herri eta hiri batetik bereizteko. Hiri bat \"azoka-hiria\" edo \"azoka-eskubideak\" izan ditzakeen bezala deskribatzen da, nahiz eta azoka dagoeneko ez dagoen, baldin eta legeak hala badagokio."}
{"id": "733066", "revid": "20653", "url": "https://eu.wikipedia.org/wiki?curid=733066", "title": "Azoka eskubide", "text": ""}
{"id": "733071", "revid": "98220", "url": "https://eu.wikipedia.org/wiki?curid=733071", "title": "Herstmonceuxeko gaztelua", "text": "Herstmonceuxeko gaztelua () adreiluz eraikitako gaztelua da, XV. mendekoa, Herstmonceuxetik gertu dagoena, Ekialdeko Sussexen, Ingalaterran. 1957tik 1988ra Greenwicheko Errege Behatokiaren egoitza izan zen. Gaur egun, Kanadako Queen's unibertsitateko Bader nazioarteko ikasketen zentroak erabiltzen du."}
{"id": "733072", "revid": "512", "url": "https://eu.wikipedia.org/wiki?curid=733072", "title": "Clipping", "text": "Clippinga gai baten inguruko prentsa-ebakinak egiteko edo artikulu zatiak gordetzeko jarduera deitzen zaio. Helburua gaiak edo erakundeak komunikabideetan izan duen eraginaren jarraipena egitea da.\nGaur egun, clippinga paperean ez ezik modu digitalean ere egiten da, eta hala, irismena ohiko komunikabideetatik harago joan doa: blogak, sare sozialak..."}
{"id": "733073", "revid": "46380", "url": "https://eu.wikipedia.org/wiki?curid=733073", "title": "Alex Pentland", "text": "Alex Paul \"Sandy\" Pentland (Ann Arbor, Michigan, Ameriketako Estatu Batuak, 1952a) estatubatuar informatikari, Massachusetts Institute of Technologyko irakasle eta enpresaburua. Informatikaren alorrean egilerik aipatuenetako bat da. MIT Media Lab sortzen lagundu zuen."}
{"id": "733074", "revid": "105290", "url": "https://eu.wikipedia.org/wiki?curid=733074", "title": "Queen's unibertsitatea", "text": "Queen's Unibertsitatea, eskuarki Queen's izenez ezaguna, Kingstonen (Ontario, Kanada) dagoen ikerketa unibertsitate publikoa, ez-konfesionala eta hezkidetzailea da. Nazioarte mailan eta nazio mailako sailkapenetan, Queen's Kanadako unibertsitate garrantzitsuenetariko bat da.\nEskoziako eliza erreginaren ikastetxea Kingstonen, Ontarion ezarri zen 1841an, Viktoria erreginaren errege-pribilegioarekin. Erakundea 1841eko urriaren 16an sortu zen, Kanadako fundazioaren 26 urte lehenago. Lehenengo eskolak 1842ko martxoaren 7an hasi ziren, 13 ikaslekin eta 2 irakaslekin. Queen Kanadako Probintzia Batuan graduatzen zuen lehenengo erakundea izan zen eta Kanadako Itsas Probintzieko mendebaldeko lehen unibertsitatea emakumeak onartzen eta ikasleak hezten gobernuaren aldetik. 1883an, emakumeen ikastetxeak hitzarmen bat egin zuen Queen's Unibertsitatearekin, medikuntza hezkuntzarako. 1888an, Queen Unibertsitateak luzapeneko ikastaroak eskaini zituen, lehen unibertsitate izaten.\nQueen Unibertsitatearen sortzaileak Edinburgheko Unibertsitatean inspiratu ziren askatasun akademikoa, autoritatea eta erantzukizun moralaren Eskoziako Unibertsitatearen tradizioagatik. Kingstoneko campusaz gain, unibertsitateak Herstmonceuxeko gazteluan (Ekialdeko Sussex, Ingalaterra) nazioarteko ikasketen zentro bat du, aurretik Greenwicheko Errege Behatokiak okupatua."}
{"id": "733075", "revid": "512", "url": "https://eu.wikipedia.org/wiki?curid=733075", "title": "Magdalena aitortzailea (Grekoa)", "text": "Magdalena aitortzailea () Grekoa margolariak egindako margolana da. 1576 eta 1578 artean egina, margolariaren Toledoko lehen aldiko lana da. Budapesteko Arte Ederren Museoan erakusten da. Espezialisten iritziz, margolan honen estiloa Tiziano margolariaren joeratik gertu dago. \"Magdalena aitortzailea\"k Grekoaren garapenean une garrantzitsua markatzen du.\nGaia.\nToledora heldu zenean Grekoak berehala erlijio-irudien margolari ospe handia lortu zuen. Garai hartan, Eliza Katolikoaren Kontrarreforma martxan zegoen, eta beste motatako irudiak behar zituen. Zentzu horretan Maria Magdalenaren irudia oso egokia zen: bekatari bat bere bekatuen damuz eta bide onera itzulita. Elizak eliztarren artean ideia horiek zabaldu nahi zituen: errudun sentitu eta aitortzearen beharra, alegia. Ondorioz, Magdalenaren irudia boladan jarri zen, eta haren irudikapenak asko zabaldu ziren.\nAzterketa.\nSantuaren irudia arroka baten gainean marrazten da. Mantu urdin batez bilduta dago baina besaburuak biluzik daude, nolabait sexualitatea adieraziz. Atzean ikusten den zerua urdinagoa da, eta, nolabait, santuaren mantuarekin lotu behar dugu. Ezkerreko eskuak burezur bat ukitzen du, heriotzaren sinboloa. Hanken gainean liburu ireki bat ikusten dugu, \"Itun Berria\". Margolanaren eskuinean ontzi bat ikus daiteke; barruan, Magdalenak Jesu Kristori oliatzeko erabili zuen olioa dago.\nMagdalenaren aurpegiak Tizianoren lanak ekartzen dizkigu burura. Dena dela, emakumearen ezaugarri batzuetan Grekoaren estiloan garrantzitsuak izango ziren ezaugarriak ikus daitezke: hatz luzeak eta hezurtsuak, irudiaren estilizazioa... Nahiz eta, orokorrean, margolanaren estiloa veneziarra izan, Grekoaren ezaugarriak azalarazten ari ziren lan honetan."}
{"id": "733082", "revid": "56334", "url": "https://eu.wikipedia.org/wiki?curid=733082", "title": "Queen's unibertsitatea (Kingston)", "text": ""}
{"id": "733083", "revid": "105290", "url": "https://eu.wikipedia.org/wiki?curid=733083", "title": "Izpi katodiko", "text": "Izpi katodikoak, huts hodietan ikusgai diren elektroi korronteak dira. Hodi hauek diodo deritzon konfigurazioan gutxienez bi elektrodo geitzen zaizkie, katodoa (elektrodo positiboa) eta anodoa (elektrodo negatiboa). Katodoa berotzean, anodora doan erradiazioa bidaltzen du. Hodiaren beirazko barne hormak material fluoreszentez estaliak baldin badaude, dirdir egingo dute. Bi elektrodoen artean jarritako metalezko geruza batek bere itzala geruza fluoreszentean proiektatuko du. Honek argiaren emisioaren sorrera katodoak bidali eta geruza fluoreszentearen aurka talka egiten duten izpiak direla adierazten du. Izpiak anodora lerro zuzenean doaz, eta distantzia batean baita haratago ere.\nXIX. mendearen bukaeran fisikariek fenomeno hau aztertzen hasi ziren, eta 1905ean Philipp Lenard hungariar fisikariak izpi katodikoei buruzko bere ikerketei esker Fisikako Nobel Saria irabazi zuen.\nIzpi katodikoak lehenbizi Geissler hodietan sortuak izan ziren. William Crookes ingeles kimikariak hodi bereziak sortu zituen, alegia, Crookes hodiak. Laister, izpi katodien sortzaileak elektroiak zirela ikusi zen. Izpi hauek katodoek sortzeak, alegia, elektrodo negatiboak, elektroiek karga negatiboa zutela frogatuarazi zuen."}
{"id": "733084", "revid": "56334", "url": "https://eu.wikipedia.org/wiki?curid=733084", "title": "Ram\u00f3n Tosas", "text": ""}
{"id": "733085", "revid": "105290", "url": "https://eu.wikipedia.org/wiki?curid=733085", "title": "Ziku\u00f1agako paper-fabrika", "text": "Ziku\u00f1agako paper-fabrika 1941ean Hernanin, Urumea ibaiaren ertzean, \"Papelera Guipuzcoana de Zicu\u00f1aga\" (1935) elkarteak sortutako fabrika da.\nHasieran zelofana egiten bazuen ere 1978an idazteko eta inpresiorako papera egiten hasi zen. XXI. mendean zelulosa eta papera dira ekoizpen nagusiak .\n1997an elkartearen aldaketa eman zen, Iberpapel sortuz eta Burtsara ateraz. Enpresa honek Hernaniko fabrika berritu eta handitzeko zenbait inbertsio egin ditu; 2003an zelulosa instalazioa % 90 handitu zuten, 2008an 45 milioi euro energia sortzeko instalaziora zuzendu zituzten eta 2017an 180 milioi inbertituko dituzte makina berri eta hobekuntza teknologikoen bidez ekoizpena handitzeko.\nEmakumearen lana.\nXX. mendeko lehen erdian ohikoa zen emakumeek isilpeko lana egitea. Hauetako lan bat zelofanezko poltsatxoak etxean egitea zen, pintzel bat eta lekeda erabiliz goxoki, garrapi\u00f1atuak eta abar biltzeko prestatzen zituzten. Honen diru ordaina isilpekoa zen ere. Hala ere baziren fabrikan lan egiten zuten emakumeak, 1962 arte legeak hala aginduta ezkongabeak eta alargunak, beti ere kualifikazio eta estima gutxiko lanetan.\n1967an emakume talde batek greba hasi zuen lan baldintzak bapatean aldatu eta soldata jeitsi zietelako. Manipulazio sektorean egiten zuten lan eta naiz eta kopuruz gutxi ziren (48 emakume) kalte handia egin zezaketen katean lan egiten zuten fabrikan. Greba debekaturik zegoen garai hartan, piskanaka kaleratu zituzten eta urteak behar izan zituzten kotizazio eta indemnizazio txiki batzu jasotzeko."}
{"id": "733086", "revid": "56334", "url": "https://eu.wikipedia.org/wiki?curid=733086", "title": "Foro (Internet)", "text": ""}
{"id": "733087", "revid": "1659", "url": "https://eu.wikipedia.org/wiki?curid=733087", "title": "Arku bidezko soldadura", "text": "Arku bidezko soldadura edota soldadura elektrogenoa, metal bat beste metal batekin arku elektriko baten bidez soldatzeko prozesuari deritzo. Teknika honi fusio bidezko soldadura deritzo.\n1800ean Humphry Davy ingeles asmatzaileak proposatu zuen, 1881ean Nikolay Benardos errusiar asmatzaileak jada karbono arku bidezko soldadura asmatu eta 1887an Stanis\u0142aw Olszewski poloniar ingeniariarekin batera patentatu zuen. 1888an Nikolay Slavyanov errusiar asmatzaileak arku elektriko eta elektrodo kontsumigarri bidezko soldadura asmatu zuen. Charles L. Coffin estatubatuar asmatzaileak ere AEBetan patentatu zuen.\nHalere, 1904an Oscar Kjellberg suediar asmatzaileak elektrodo estalia asmatu arte ez zuen gaur egun industrian duen garrantzia bereganatu."}
{"id": "733088", "revid": "56334", "url": "https://eu.wikipedia.org/wiki?curid=733088", "title": "Interneteko foroa", "text": ""}
{"id": "733089", "revid": "105290", "url": "https://eu.wikipedia.org/wiki?curid=733089", "title": "Fusio bidezko soldadura", "text": "Fusio bidezko soldadura, bi metal zati berotuz elkarrekin soldatzeko teknika da. Material ekarpenarekin edo gabe burutu daiteke. Difusio bidezko soldaduraren aurkakoa da.\nFusio bidezko soldaduraren barnean hainbat mota daude: TIG soldadura, MIG/MAG soldadura, plasma bidezko soldadura, puntu bidezko soldadura, elektroi izpi bidezko soldadura, laser izpi bidezko soldadura, soldadura aluminotermikoa eta abar.\nProzesua metalak beren fusio puntuaren azpitik berotzean datza, ekarpen metal batez soldatzean datza."}
{"id": "733091", "revid": "13403", "url": "https://eu.wikipedia.org/wiki?curid=733091", "title": "MAG soldadura", "text": ""}
{"id": "733092", "revid": "13403", "url": "https://eu.wikipedia.org/wiki?curid=733092", "title": "MIG soldadura", "text": ""}
{"id": "733093", "revid": "336", "url": "https://eu.wikipedia.org/wiki?curid=733093", "title": "G motako sekuentzia nagusiko izarra", "text": ""}
{"id": "733095", "revid": "56334", "url": "https://eu.wikipedia.org/wiki?curid=733095", "title": "Arku bidezko soldaketa", "text": ""}
{"id": "733096", "revid": "56334", "url": "https://eu.wikipedia.org/wiki?curid=733096", "title": "Arku-soldaketa", "text": ""}
{"id": "733097", "revid": "56334", "url": "https://eu.wikipedia.org/wiki?curid=733097", "title": "Izpi katodikoak", "text": ""}
{"id": "733099", "revid": "336", "url": "https://eu.wikipedia.org/wiki?curid=733099", "title": "Japoniar zelkoba", "text": "Japoniar zelkoba (\"Zelkova serrata\") edo keyaki (; ; ) Ulmaceae familiako zuhaitza da, Japonian, Korean, ekialdeko Txinan eta Taiwanen jatorria duena. Hosto bakuna, txandaka antolatua eta estipuladuna izaten dute."}
{"id": "733100", "revid": "1545", "url": "https://eu.wikipedia.org/wiki?curid=733100", "title": "Zelkova serrata", "text": ""}
{"id": "733103", "revid": "1545", "url": "https://eu.wikipedia.org/wiki?curid=733103", "title": "Florentziako Kantzeler", "text": ""}
{"id": "733104", "revid": "1545", "url": "https://eu.wikipedia.org/wiki?curid=733104", "title": "Florentziako Errepublikako kantziler", "text": ""}
{"id": "733107", "revid": "8804921", "url": "https://eu.wikipedia.org/wiki?curid=733107", "title": "Zubi Zaharra (Ondarroa)", "text": "Zubi Zaharra Ondarroako (Bizkaia) zubi zaharrena eta ezagunena da.\nHistoria.\nGaur egungoa harrizkoa da. Aurretik, Erdi Aroan, egurrezko beste zubi bat egon zen inguru berean, 1330 urtean inguruan eraikia; zahar hark altxagarria zuen. Artibai ibaiaren gaineko eraikia, egungoa, estilo aldetik, eraikuntza erromanikoa da baina XVII. mendean eraikitakoa, 1689an. 1936an, gerran, oso kaltetua izan zen eta 1953an, bestetik, uholde ikaragarri batek erdi suntsitua utzi zuen; berreraikia, gaur egun, ez da errez antzematen jatorrizko eraikuntzaren egitura. Hala ere estetikoki inguruan oso eraikin integratua eta ederra da. Oinezkoentzako bakarrik da. Automobilentzat, Zubi Zaharraren alboan, ibaian gora, Zubi Barria egin zen; Itsas Aurrekoa egin arte hori izan zen trafikoarentzako Ondarroara sarrera bakarra. Historikoki zubia gurutzatzen zuten animaliak eta azpitik igarotzen zuten itsasontziek zerga berezia ordaindu behar zuten."}
{"id": "733110", "revid": "150799", "url": "https://eu.wikipedia.org/wiki?curid=733110", "title": "Bidasoa Kirol Klubaren ibilbidea Europan", "text": "Bidasoa Kirol Klubaren ibilbidea Europan oso arrakastatsua izan zen bereziki 1990. hamarkadan.\nPartidak.\n2020ko urrian eguneratua."}
{"id": "733111", "revid": "1545", "url": "https://eu.wikipedia.org/wiki?curid=733111", "title": "Konisko", "text": ""}
{"id": "733112", "revid": "1545", "url": "https://eu.wikipedia.org/wiki?curid=733112", "title": "Mercedes Careaga", "text": ""}
{"id": "733113", "revid": "1545", "url": "https://eu.wikipedia.org/wiki?curid=733113", "title": "Garum-saltsa", "text": ""}
{"id": "733114", "revid": "512", "url": "https://eu.wikipedia.org/wiki?curid=733114", "title": "Aleksandr Kholevo", "text": "Aleksandr Semenovitx Kholevo (), nazioartean Alexander Holevo izenaz ezaguna, (Mosku, 1943ko irailaren 2a) errusiar matematikaria da, informatika kuantikoaren aitzindarietako bat."}
{"id": "733115", "revid": "1545", "url": "https://eu.wikipedia.org/wiki?curid=733115", "title": "Maltzagako Mahai", "text": ""}
{"id": "733116", "revid": "129250", "url": "https://eu.wikipedia.org/wiki?curid=733116", "title": "Olga Holtz", "text": "Olga Vladimirovna Golts (), nazioartean Olga Holtz izenaz ezaguna, (Txeliabinsk, Errusia, 1973ko abuztuaren 19a) errusiar matematikaria da, zenbaki-analisian aditua. 2006an Sofian Kovalevskaia saria irabazi zuen, eta bi urte geroago, 2008an Europako Matematikaren Sozietatearen saria. 2008tik, Ikastegiko Junge Akademia ikastegiko kidea da.\nBiografia.\nHoltzek matematikan eman zituen lehen urratsak gurasoekin, biak programatzaileak baitziren. 15 urte zituela, matematikan espezializatutako institutu batean sartzeko aukeratu zuten, eta handik bi urtera graduatu zen. Ondoren, Holztek Hegoaldeko Uralen Estatuko Unibertsitatean (1995) eta Wisconsin-Madisongo Unibertsitatean (2000) ikasi zuen, eta unibertsitate berean egon zen 2002 arte doktoratu ondoko lanpostuan. Ondoren, urte eta erdi eman zuen Alemanian, Humboldt beka batekin, Berlingo Unibertsitate Teknikoko Matematikako Institutuan, 2004an Estatu Batuetara itzuli baino lehen. Han, matematikako irakasle laguntzaile lanpostua bete zuen Kaliforniako Unibertsitatea Berkeleyn, 2004 eta 2007 bitartean.\n2006. urtean Sofia Kovalevskaya saria irabazi ondoren (1.000.000 \u20ac), Holtzek bere ikerketa-taldea eraiki zuen Berlingo Unibertsitate Teknikoan. Han, matematika aplikatuko katedraduna izan zen, eta, geroago, Kaliforniako Unibertsitatea Berkeleyn, katedraduna. Harrezkero, Holtzek aitorpen gehiago jaso ditu. European Mathematical Societyk 2008an eman zion saria, eta Europako Ikerketa Kontseiluak 880 000 euroko beka eman zion 2010eko abuztuan. 2015. urtean, American Mathematical Society-tik fellow aukeratu zuten, \u00abaljebra lineal numerikoari, hurbilketaren teoriari, konputazio teorikoaren zientziari eta aljebrari egindako ekarpenengatik\u00bb.\nZaletasunak.\nHoltzek, matematikak egin aurretik musika karrera egitea pentsatuta zuen. Berlingo Koru Filarmonikoarekin lan egiten du eta saloi-dantzak praktikatzen ditu."}
{"id": "733118", "revid": "6023342", "url": "https://eu.wikipedia.org/wiki?curid=733118", "title": "Olga Golts", "text": ""}
{"id": "733119", "revid": "6023346", "url": "https://eu.wikipedia.org/wiki?curid=733119", "title": "Alexander Holevo", "text": ""}
{"id": "733120", "revid": "56334", "url": "https://eu.wikipedia.org/wiki?curid=733120", "title": "Maria Zakharova", "text": "Maria Vladimirovna Zakharova ()\n(Mosku, Errusia, 1975eko abenduaren 24a) Errusiar Federakundearen Atzerri Gaietarako Ministerioko Informazio eta Prentsa Sailaren zuzendaria da."}
{"id": "733121", "revid": "1545", "url": "https://eu.wikipedia.org/wiki?curid=733121", "title": "Joseba Arregi (futbolaria)", "text": ""}
{"id": "733122", "revid": "336", "url": "https://eu.wikipedia.org/wiki?curid=733122", "title": "Jurasiko Berantiar", "text": "Jurasiko Berantiarra, edo estratigrafiaz ari garenean Goi Jurasikoa, garai geologikoen taulan ageri den serie edo garai bat da. Periodo Jurasikoko azkeneko seriea da eta hiru pisu geologikoetan banatzen da: Oxfordiarra, Kimmeridgiarra eta Tithoniarra. Jurasiko berantiarra, duela 161,2 \u00b1 4,0 milioi urte hasi eta 18 milioi urte inguru irauten du, hau da, duela 145,5 \u00b1 4,0 milioi urte arte. Jurasiko ertaina amaitzean, hasten da serie hau, eta serie honen bukaeran, Kretazeo periodoa hasten da.\nSerie honetan zehar, dinosaurorik deigarrienak, \"Allosaurusa\" eta \"Diplodocusa\" dira.\nEstratigrafia.\nOxfordiarrak izena Ingalaterrako Oxford hiriagatik jasotzen du eta 1844an Alcide d'Orbignyk Oxfordeko buztinaren ondorioz izena eman zion. Oxfordaren oinarriari GSSP definitua falta zaio. W. J. Arkell ikerlanetan 1939an eta 1946an Oxfordiarraren beheko muga \"Quenstedtoceras mariae\" ammonitearen lehen agerpena izan zen (ondoren \"Vertumniceras\" generoan kokatua). Ondorengo proposamenek diote \"Cardioceras redcliffense\" lehen aldiz agertzea izatea beheko mugaren definizioa.\nKimmeridge herriak, Dorsetko kostaldean, Ingalaterran, ematen dio izena Kimmeridgiarrari. Estaia Alcide d'Orbignyk izendatu zuen 1842an, Kimmeridgeko buztinetan oinarritua. GSSPren urrezko iltzea ezarrita dago Staffin badian, Skye Uhartean, Eskozian. Flodigarry sekzioan iltzea ezartzea 2021ean erabaki zen. Mugaren oinarrian dagoen fosila Bauhini Zona da ingurune borealetan eta Baylei Zona azpiborealetan.\nTithoniarra Albert Oppel literatura zientifikoan aurkeztu zuen 1865ean. Tithoniar izena ezohikoa da izen geologikoetan, greziar mitologiatik datorrelako leku izenetik beharrean. Titono, Troiako Laomedonen semea zen eta Eosekin maitemindu zen, egunsentiko greziar jainkosa. Bere izena aukeratu zuen etapa estratigrafiko honetarako Tithoniarra Kretazikoaren egunsentiarekin eskutik helduta aurkitzen delako. Tithoniarraren oinarriari GSSPren marka falta zaio. Tithoniaren oinarrizko definizioa \"Gravesia\" ammonite generoaren lehen agerpena da."}
{"id": "733123", "revid": "23317", "url": "https://eu.wikipedia.org/wiki?curid=733123", "title": "Saski Baskoniaren ibilbidea Europan", "text": "Saski Baskoniaren ibilbidea Europan.\nPartidak.\n2022-23 denboraldia barne."}
{"id": "733124", "revid": "336", "url": "https://eu.wikipedia.org/wiki?curid=733124", "title": "Veronika Skvortsova", "text": "Veronika Igorevna Skvortsova () (Mosku, Errusia, 1960ko azaroaren 1a) errusiar neurologo eta politikaria da. 2012ko maiatzetik Errusiar Federakundearen osasun ministroa da."}
{"id": "733125", "revid": "512", "url": "https://eu.wikipedia.org/wiki?curid=733125", "title": "Olga Vasilieva", "text": "Olga Jurevna Vasilieva () (Bugulma, Errusia, 1960ko urtarrilaren 13a) errusiar historialaria da. 2016tik Errusiar Federakundearen hezkuntza eta zientzia ministroa da."}
{"id": "733126", "revid": "512", "url": "https://eu.wikipedia.org/wiki?curid=733126", "title": "Maria Gaidar", "text": "Maria Jegorovna Gaidar () (Mosku, Errusia, 1982ko urriaren 21a) errusiar eta ukrainar politikaria da. 2015eko maiatzaren 30etik Odessako oblasteko diputatua da. 2017ko martxoaren 28tik Ukrainako presidentearen kanpoko aholkularia da."}
{"id": "733128", "revid": "105290", "url": "https://eu.wikipedia.org/wiki?curid=733128", "title": "San Pedro katedrala (Belfast)", "text": "San Pedro katedrala, eta , Ipar Irlandako Belfast hirian dagoen katedral katoliko bat da. Falls Road barrutiko Divis Street eremuan dago.\n1860-1866 artean Aita Jeremiah Ryan McAuley eta John O'Neill arkitektoek eraiki zuten. Neogotiko estiloa du eta San Pedrori sagaratua dago."}
{"id": "733131", "revid": "512", "url": "https://eu.wikipedia.org/wiki?curid=733131", "title": "Santa Ana katedrala (Belfast)", "text": "Santa Ana katedrala edota Belfasteko katedrala, edota \"Belfast Cathedral\", Ipar Irlandako Belfast hirian dagoen katedral protestante bat da. Irlandako Elizaren kultukoa da eta Donegall Street kalean dago.\n1899-1904 artean Thomas Drew arkitektoak eraikiarazi zuen."}
{"id": "733132", "revid": "105290", "url": "https://eu.wikipedia.org/wiki?curid=733132", "title": "San Eugenio katedrala (Derry)", "text": "San Eugenio katedrala, , Ipar Irlandako Derry hirian dagoen katedral katoliko bat da. 1849-1903 artean J. J. McCarthy arkitektoak eraikiarazi zuen. 1873ko maiatzaren 4ean sagaratua izan zen."}
{"id": "733135", "revid": "105290", "url": "https://eu.wikipedia.org/wiki?curid=733135", "title": "San Patrizio katedral katolikoa (Armagh)", "text": "San Patrizio katedrala, , Ipar Irlandako Armagh hirian dagoen katedral katoliko bat da. San Patriziori sagaratua dago.\n1840-1904 artean eraiki zen, hainbat arkitektoen lanari esker: Thomas Duff (1838), JJ McCarthy (1853), William Hague (1899) eta George Ashlin (1904)."}
{"id": "733136", "revid": "105290", "url": "https://eu.wikipedia.org/wiki?curid=733136", "title": "San Patrizio eta San Colman katedrala (Newry)", "text": "San Patrizio eta San Colman katedrala edota Newryko katedrala, eta \"Newry Cathedral\", Ipar Irlandako Newry udalerrian dagoen katedral katoliko bat da.\n1825-1829 artean Thomas Duff arkitektoak eraikiarazi zuen."}
{"id": "733142", "revid": "13403", "url": "https://eu.wikipedia.org/wiki?curid=733142", "title": "San Patrizio katedrala (New York)", "text": ""}
{"id": "733143", "revid": "119347", "url": "https://eu.wikipedia.org/wiki?curid=733143", "title": "Papresa", "text": "Papresa 1996an sortu zen, aurretik La Papelera Espa\u00f1ola enpresa itxi zenean Errenteriako fabrikan ekoizpenarekin jarraituz. Prentsarako papera egiten du, erabilitako papera pasta bihurtuz, zurituz eta bobinetan prestatuz. Errenteriako erdigunean Olibet eta Gabierrota auzoen artean dago kokatua, Oiartzun ibaiaren ondoan.\nHistoria.\n1993tik 1996ra La Papelera Espa\u00f1olaren eskumendeko enpresa zen, urte hartan banaketa egin zen arte. Errenteriako hirigunean fabrika asko izan dira, baina gaur egun Papresa da ekoizpena mantentzen duen bakarra."}
{"id": "733144", "revid": "106163", "url": "https://eu.wikipedia.org/wiki?curid=733144", "title": "Isaac Peraire", "text": "Isaac Peraire i Soler (1985eko otsailaren 26a, Prats de Llu\u00e7an\u00e8s) kataluniar soziologo eta politikari bat da. ERC alderdiko kidea eta Prats de Llu\u00e7an\u00e8s udalerriko alkatea da (2015-2019). Gaur egun Kataluniako Hondakinen Agentzia zuzentzen du."}
{"id": "733146", "revid": "46380", "url": "https://eu.wikipedia.org/wiki?curid=733146", "title": "Psycho (1960 film)", "text": ""}
{"id": "733147", "revid": "46380", "url": "https://eu.wikipedia.org/wiki?curid=733147", "title": "Psycho (eleberria)", "text": ""}
{"id": "733148", "revid": "336", "url": "https://eu.wikipedia.org/wiki?curid=733148", "title": "Momentu angular", "text": ""}
{"id": "733154", "revid": "6327", "url": "https://eu.wikipedia.org/wiki?curid=733154", "title": "Jurasiko berantiar", "text": ""}
{"id": "733156", "revid": "6327", "url": "https://eu.wikipedia.org/wiki?curid=733156", "title": "Malm", "text": ""}
{"id": "733174", "revid": "1987", "url": "https://eu.wikipedia.org/wiki?curid=733174", "title": "Jesusen Bihotzaren plaza (Bilbo)", "text": ""}
{"id": "733175", "revid": "336", "url": "https://eu.wikipedia.org/wiki?curid=733175", "title": "Moira Kelly", "text": "Moira Kelly (Queens, 1968ko martxoaren 6a), Estatu Batuetako aktore eta bikoiztailea da."}
{"id": "733176", "revid": "1545", "url": "https://eu.wikipedia.org/wiki?curid=733176", "title": "Melisa Rodr\u00edguez", "text": "Melisa Rodr\u00edguez Hern\u00e1ndez (Londres, Erresuma Batua, 1986ko uztailaren 9a) espainiar arkitekto eta politikaria da. Herritarrak - Herritarron Alderdiko kidea, 2015eko abenduaren 20ko Espainiako hauteskunde orokorretan bere alderdiko zerrendaburua izan zen Santa Cruz Tenerifeko probintzia hautesbarrutian eta diputatu atera zen. 2016ko urtarrilaren 7tik, karguari zin egin ostean, Espainiako Diputatuen Kongresuko diputatua da."}
{"id": "733177", "revid": "512", "url": "https://eu.wikipedia.org/wiki?curid=733177", "title": "Mexikoko ibaiak", "text": "Mexikoko ibaiak hiru isurialdetan banaturik daude:\nIbai nagusien zerrenda.\nOndoko zerrendan daude Mexikoko 26 ibairik luzeenak:"}
{"id": "733178", "revid": "1545", "url": "https://eu.wikipedia.org/wiki?curid=733178", "title": "Itsukushima uhartea", "text": ""}
{"id": "733179", "revid": "1545", "url": "https://eu.wikipedia.org/wiki?curid=733179", "title": "Miyajima uhartea", "text": ""}
{"id": "733180", "revid": "105290", "url": "https://eu.wikipedia.org/wiki?curid=733180", "title": "Misen mendia", "text": " Japoniako Itsukushima uharteko mendi sakratua da, uharteko altuena dena.\nSetonaikai Parke Nazionalaren barnean kokaturik, bere iparraldeko magalean oihan primario bat dago. 806. urtean K\u016bkai monjeak mendia bisitatu zuen eta harrezkero hainbat erromesen muga bilakatu da."}
{"id": "733181", "revid": "1545", "url": "https://eu.wikipedia.org/wiki?curid=733181", "title": "K\u016bkai", "text": ", hilondoan deitua, japoniar monje budista eta poeta izan zen, Shingon eskola sortu zuena. Kaligrafo eta ingeniari ospetsua izan zen, batzuen ustez kanaren sortzailea izanik. Gaur egunera ailegatu diren bere lanak esoterikoak dira."}
{"id": "733182", "revid": "1545", "url": "https://eu.wikipedia.org/wiki?curid=733182", "title": "Kobo Daishi", "text": ""}
{"id": "733183", "revid": "1545", "url": "https://eu.wikipedia.org/wiki?curid=733183", "title": "K\u014db\u014d-Daishi", "text": ""}
{"id": "733184", "revid": "1545", "url": "https://eu.wikipedia.org/wiki?curid=733184", "title": "K\u014db\u014d Daishi", "text": ""}
{"id": "733185", "revid": "1545", "url": "https://eu.wikipedia.org/wiki?curid=733185", "title": "Dengy\u014d Daishi", "text": ""}
{"id": "733186", "revid": "1545", "url": "https://eu.wikipedia.org/wiki?curid=733186", "title": "Kanmu Enperadorea", "text": ""}
{"id": "733187", "revid": "1545", "url": "https://eu.wikipedia.org/wiki?curid=733187", "title": "Antoku Enperadorea", "text": ""}
{"id": "733188", "revid": "1659", "url": "https://eu.wikipedia.org/wiki?curid=733188", "title": "Soinu-langa", "text": "Soinu-langa, aerodinamikan, iraganean tamaina handiko objektuak abiadura supersonikoan mugitzea galarazten zuela uste zen fisikaren muga bat da. Izendapena Bigarren Mundu Gerran erabiltzen hasi zen, zenbait hegazkinek abiadura handietan hegan egitean konprimagarritasun arazoak izan zituztenean, baina 1950eko hamarkadan zurrusta-propultsiodun hegazkinak muga hau gainditzen hastean erabiltzetik utzi zen.\nNorantza guztietan ohiko 1234,8 km/orduko soinuaren abiaduran bidaiatzen duen \"nonahiko langa\" bezala definitzen da, eta objetu batek gainditzean, gizakien entzumenarentzat desatsegina izan daitekeen eztanda sonikoa eragiten du. Soinuaren abiadura tenperatura eta gasaren araberakoa ere bada, eta desplazamendu eremuko tenperatura jaitsiz doan heinean soinuaren abiadura ere jaitsi egiten da. Aireak 20\u00a0\u00b0C-ko tenperatura duenean, soinuaren abiadura lehen aipatutako 1234,8 km/ordukoa da.\nHegazkin bat soinuaren abiadurara hurbiltzean, bere azaleran dabilen airearen itxura aldatu eta fluxu konprimagarri bilakatzen da, erresistentzia handiagoa sortuz."}
{"id": "733189", "revid": "1545", "url": "https://eu.wikipedia.org/wiki?curid=733189", "title": "Heizei Enperadorea", "text": ""}
{"id": "733190", "revid": "1545", "url": "https://eu.wikipedia.org/wiki?curid=733190", "title": "Jimmu Enperadorea", "text": ""}
{"id": "733191", "revid": "1545", "url": "https://eu.wikipedia.org/wiki?curid=733191", "title": "Junnin Enperadorea", "text": ""}
{"id": "733192", "revid": "201", "url": "https://eu.wikipedia.org/wiki?curid=733192", "title": "Konprimagarritasun", "text": "Konprimagarritasuna, gorputzek presio edo konpresio jakin baten eraginpean beren bolumena txikiagotzeko duten materiaren propietate bat da.\nSolido, likido eta gasen konprimagarritasuna.\nOrokorrean, sistema egonkor baterako konprimagarritasuna zenbaki positiboa da, horrek sistemaren gain presioa handitzean bere bolumena txikiagotuko duela esan nahi du. Alderantziko kasuan, sistema ez egonkorretan, adibidez, sistema kimiko batean presioak leherketa eragin dezake. Solidoak molekula mailan konprimitzeko oso zailak dira, solidoek dituzten molekulak elkarren artean oso itsatsiak baidaude, hortaz, molekulak beren artean hurbiltzeko eta aldarapen-indar indartsuak ez agertzeko beren artean tarte gutxi dute. Egoera hau gasetan guztiz bestelakoa da, hauek molekulak oso bananduak dituztenez, presio baldintzetan eta tenperatura normaletan oso konprimagarriak baidira. Likidoak tenperatura ba\u00f1dintza eta presio normalen eraginpean konprimitzeko nahiko zailak dira, halere solidoek baina konprimagarritasun zertxobait handiagoa dute."}
{"id": "733193", "revid": "1545", "url": "https://eu.wikipedia.org/wiki?curid=733193", "title": "K\u014dken Enperatriza", "text": ""}
{"id": "733195", "revid": "1545", "url": "https://eu.wikipedia.org/wiki?curid=733195", "title": "Sh\u014dtoku enperatriza", "text": ""}
{"id": "733201", "revid": "12788", "url": "https://eu.wikipedia.org/wiki?curid=733201", "title": "Mexikoko golko", "text": ""}
{"id": "733206", "revid": "12788", "url": "https://eu.wikipedia.org/wiki?curid=733206", "title": "Kaliforniako golko", "text": ""}
{"id": "733208", "revid": "1545", "url": "https://eu.wikipedia.org/wiki?curid=733208", "title": "Saga Enperadorea", "text": ""}
{"id": "733214", "revid": "336", "url": "https://eu.wikipedia.org/wiki?curid=733214", "title": "Salvator Mundi (Leonardo)", "text": "Salvator Mundi Leonardo da Vinciren margolan bat da, 1506 eta 1513 bitartean datatua. Urte askotan galdutzat emana izan da baina 2017an horren kopian bezala sailkatuta zegoen bat jatorrizkoa zela demostratu zen; urte horretan Christie's enkatera atera zuen, 85 milioi eurotan. Margolan honen kopia eta bertsio asko daude.\nMargolanaren historia.\nLan hau lehenego aldiz Karlos I.a Ingalaterrakoa eta Eskoziakoa (1600-1649) erregearen bilduman aurkitu zen; dirudienez, haren emaztea zen Henriketa Maria Borboikoaren Greenwicheko jauregian zintzilikatuta egon zen. 1763 arte errege etxearen bildumetan egon zen baina urte horretan Charles Herbert Sheffield-ek, Karlos II.ren ez-legeszko semea, margolana saldu zuen. Arte-lanaren aztarna 1900 arte galdu zen; urte horretan berriro agertu zen baina Leonardoren lana zela ziurtagiri gabe; orduan, Charles Robinsonord-ek erosi zuen. Robinsonorden ustez, lana Bernardino Luidirena zen, Leonardoren dizipulua. 1958an berriro enkatera atera zen, 50 euroen truke, eta 2005 arte desagertu zen. Zortzi urte ondoren, Leonardoren obra bezala ziurtatuta, 107 milioi euroen truke, Dmitry Rybolovlev magnate errusiarrak erosi zuen. 2017an, Rybolovleven dibortzioa zela eta, margolana berriro ere saltzeko plazaratu zen.\nMunduko margolan garestiena.\nChristie's enkate etxearen eskutik enkantera atera zen 2017an eta ordura arte enkante publikoan arte-lan batek lortutako prezio altuena lortu zuen: 450,3 milioi dorlar, 382 milioi euro. Christie's etxearen arabera hau da esku pribatuetan dagoen Leonardoren margolan bakarra.\nBenetakotzat egiaztatua.\nOxfordeko Unibertsitatean irakaslea den Martin Kemp-ek Leonardoren ezaugarriak lanean topatu ditu:\nKopiak.\nLan honen kopia asko ezagutzen dira, ezagunena agian Ganay markesarena. Azken urtetan Leonardoren zirkuluari egotzi zaio."}
{"id": "733222", "revid": "1545", "url": "https://eu.wikipedia.org/wiki?curid=733222", "title": "Queens (New York)", "text": ""}
{"id": "733223", "revid": "119347", "url": "https://eu.wikipedia.org/wiki?curid=733223", "title": "Zubi Barria (Ondarroa)", "text": "Zubi Barria Ondarroako (Bizkaia) zubia da. Zubi Zaharraren ondoan eraiki zen, trafikoa bideratzeko.\nDeskribapena.\nZubi Zaharraren alboan dago, ibaian gora, eta Itsasaurre zubia jarri zenera arte, berau izan zen, Gipuzkoatik zetozenentzako kotxe sarrera bakarra Ondarroara. Egoera txarrean zegoen eta, 2007an konpondu zen."}
{"id": "733224", "revid": "105290", "url": "https://eu.wikipedia.org/wiki?curid=733224", "title": "Hongan-ji", "text": ", zentsu orokorrean, Japoniako historian zehar izandako tenplu budisten saila da. Zentsu zorrotzean, berriz, Kyoton dauden bi tenplu dira, behin loturik zeudenak. UNESCOk 1994an Gizateriaren Ondare izendatu zituen, Aintzinako Kyotoko monumentu historikoak izeneko multzoaren barnean.\n1321ean ezarri zuten Hongan-ji tenplua, non Shinran monjea, J\u014ddo Shinsh\u016b sektaren sortzailea, lurperatuta zegoen."}
{"id": "733225", "revid": "1545", "url": "https://eu.wikipedia.org/wiki?curid=733225", "title": "K\u014dsaka Danj\u014d Masanobu", "text": ""}
{"id": "733226", "revid": "1545", "url": "https://eu.wikipedia.org/wiki?curid=733226", "title": "Kasuga Toratsuna", "text": ""}
{"id": "733227", "revid": "1545", "url": "https://eu.wikipedia.org/wiki?curid=733227", "title": "Hachimantar\u014d", "text": ""}
{"id": "733228", "revid": "105290", "url": "https://eu.wikipedia.org/wiki?curid=733228", "title": "Bembrive", "text": "Bembrive, Vigoko udalerriaren menpe dagoen parrokia bat da. Espainiako, Galizia Autonomia erkidegoan dago kokatuta, zehazki Pontevedrako probintzian.\nDatu nagusiak.\nBembriven 2010. urteko datuetan, 4362 biztanle bizi ziren, 15 zonaldeetan banatuak. Bere azalera 9km2-koa da eta biztanleriaren dentsitatea 484,67 biztanlekoa km2-koa. Herriko patroia Santiago da, beraz, herriko jaiak uztailaren 23tik 26ra ospatzen dira.\nGeografia.\nEifonso errekaren aranaren jabe da Bembriveko parrokia, Vigoko erdigunean kokatzen den baso zabalaren jabe. Bembrivek, autonomia berezi bat du, bertako erakunde propioak edukitzen uzten diona, bakarrik 9 parrokiek dute eskubide berezi hau Galiziako erkidego osoan.\nBembriveren ondasun nabarmenetako bat Eifonso errekaren basabidea da, honek bere baitan antzinako herrixkak, errota zaharrak, San Cibran ermita eta landaredi zein fauna ikusgarria hartzen baititu.\nAutonomia.\nBembriveko parrokiak, pedania alkatetza deritzon instituzio bat du. Instituzio honek parrokiak esklusiboki dituen konpetentziak zuzentzen ditu, aurrekontu bat ere badu, urtero, instituzio honek. Gaur egun, Bembriveko alkatea, Roberto Ballesteros (PSOE) da.\nBembriveko parrokiak dituen konpetentziak.\nBiztanleria ordezkatzeko ere balio du aipatutako instituzioak, udaletxearen aurrean."}
{"id": "733229", "revid": "1545", "url": "https://eu.wikipedia.org/wiki?curid=733229", "title": "Eisai Zenji", "text": ""}
{"id": "733230", "revid": "1545", "url": "https://eu.wikipedia.org/wiki?curid=733230", "title": "Myoan Eisai", "text": ""}
{"id": "733231", "revid": "1545", "url": "https://eu.wikipedia.org/wiki?curid=733231", "title": "Anayama Nobukimi", "text": ""}
{"id": "733232", "revid": "1545", "url": "https://eu.wikipedia.org/wiki?curid=733232", "title": "Anayama Baisetsu", "text": ""}
{"id": "733233", "revid": "1545", "url": "https://eu.wikipedia.org/wiki?curid=733233", "title": "Saigusa Moritomo", "text": ""}
{"id": "733236", "revid": "105290", "url": "https://eu.wikipedia.org/wiki?curid=733236", "title": "Beade (Vigo)", "text": "Beade Galiziako Pontevedra probintziako Vigo udalerriko parrokia bat da. Bembrive, Castrelos, Matama, Sardoma, Valadares eta Zamansgo parrokiekin egiten du muga.\nToponimia.\nBeade, \"Beati\" latinezko hitzetik dator eta poza esan nahi du. Beade lehen aldiz aipatu zen dokumentua XII. mendean idatzi zen eta ondorengoa ipintzen zuen: \u00ab\"in terra de Fragoso ecclesie Sancte Andree de Comesania medietas, Sancti Stephani de Biadi tres partes cum cauto suo, Sancti Iacobi de Benevivere integra cum cauto suo; Sancti Iacobi de Vigo integra cum cauto suo, Sancti Saluatoris de Teix integra cum ipsius regalengo\"\u00bb. Idatzi hau Tuiko gotzain batek idatzi zuen, bere menpeko lurrak markatzeko.\nGeografia.\nBeade, Vigoko erdialdean kokatzen da. Hiria baino askoz altuagoa den puntu bat denez, bertatik hiri guztia ikus daiteke, Vigoko itsasadarra ahaztu gabe.\nHorretaz gain, auzo honetan amaitzen da Eifonso errekaren basabidea. Basabide hau bere baitan hartzen dituen, herrixka zahar, antzinako errota eta bestelako baliozko eraikin zein leku ikusgarriengatik ezaguna da.\nHerriko jaiak.\nBeadeko patroia Santa Ana da. Bertako festak uztailaren 26an ospatzen dira.\nAutonomia.\nBeadek, Vigoko Bembrive parrokiarekin batera, autonomia berezi baten aitorpena du. Beadeko parrokiako instituzioen buruari \"peda\u00f1o\" deitzen zaio."}
{"id": "733237", "revid": "105290", "url": "https://eu.wikipedia.org/wiki?curid=733237", "title": "Wejherowo", "text": "Wejherowo ([v\u025bi\u032fx\u025b\u02c8r\u0254v\u0254], , ) Poloniako iparraldeko Pomerelia eskualdeko hiria da. 1999tik Pomeraniako voivoderriko Wejherowoko barrutiko hiriburua da; aurretik, 1975 eta 1998 bitartean desagertutako Gdanskeko voivoderrian baitzegoen."}
{"id": "733238", "revid": "512", "url": "https://eu.wikipedia.org/wiki?curid=733238", "title": "Moian\u00e8s", "text": "Moian\u00e8s, Kataluniako eskualde bat da. Izen berdineko goi ordokian dago, Bages eta Osona (iparraldean), Osona (ekialdean), Bages (mendebaldean) eta Vall\u00e8s Oriental eta Vall\u00e8s Occidental (hegoaldean) eskualdeek inguratzen dute. Eskualdeko hiriburua Moi\u00e0 hiriburua da.\nEskualdeak 337,9 km\u00b2-ko azalera du eta bere zatirik handiena Kataluniako Erdiko Beheragunean dago, Itsasertz Aurreko Mendilerroan dagoen gunea ez beste.\n2015eko maiatzaren 22an eskualde honen sorrera erabakitzeko galdeketa egin eta maiatzaren 24an sortu zen, aurrez Bages, Osona eta Vall\u00e8s Oriental eskualdeetan zeuden 10 udalerri elkartuz."}
{"id": "733240", "revid": "448", "url": "https://eu.wikipedia.org/wiki?curid=733240", "title": "Beade (argipena)", "text": "Beade toponimoak adiera hauek ditu:"}
{"id": "733244", "revid": "336", "url": "https://eu.wikipedia.org/wiki?curid=733244", "title": "McDonnell Douglas F/A-18 Hornet", "text": "McDonnell Douglas F/A-18 Hornet, AEBetako ehiza-hegazkin supersoniko bat da. McDonnell Douglas (gaur egun Boeing) eta Northrop hegazkinlaritza enpresek ekoitzitzen dute. 1978ko azaroaren 18an lehenbiziko hegaldia egin zuen.\nAEBetako Itsas Armada eta AEBetako Marineen Gorputzak erabiltzen dute, gainera beste zazpi herrialdeetaara ere esportatu da, tartean Australiako Errege Aire Armadak eta Espainiako Aire Armadak hainbat unitate erosi dituzte."}
{"id": "733247", "revid": "15795", "url": "https://eu.wikipedia.org/wiki?curid=733247", "title": "Japoniako Enperadorea", "text": ""}
{"id": "733248", "revid": "15795", "url": "https://eu.wikipedia.org/wiki?curid=733248", "title": "Japoniako Enperadore", "text": ""}
{"id": "733249", "revid": "15795", "url": "https://eu.wikipedia.org/wiki?curid=733249", "title": "Tenn\u014d", "text": ""}
{"id": "733250", "revid": "1545", "url": "https://eu.wikipedia.org/wiki?curid=733250", "title": "Boeing B-47 Stratojet", "text": "Boeing B-47 Stratojet, AEBetako bonbaketaria eta miaketa-hegazkin bat da. Boeing hegazkinlaritza konpainiak ekoitzi eta 1947ko abenduaren 17an lehenbiziko hegaldia burutu zuen. AEBetako Aire Armadak erabili zuen. 2.032 unitate ekoitzi ziren.\nAbiadura supersonikoan hegan egiteko gai zen, nagusiki Sobietar Batasunaren aire eremuan barneratzeko diseinatua izan zen."}
{"id": "733251", "revid": "13403", "url": "https://eu.wikipedia.org/wiki?curid=733251", "title": "General Dynamics F-16 Fighting Falcon", "text": ""}
{"id": "733252", "revid": "512", "url": "https://eu.wikipedia.org/wiki?curid=733252", "title": "Camprodongo zubi berria", "text": "Camprodongo Zubi Berria, , Kataluniako Camprodon udalerrian dagoen zubi bat da, Gironako probintzian. Ter ibaia zeharkatzen du. Udalerri honetako ikurretako bat da. Harriz egina dago eta bi malda ditu.\nZiurrenik 1196-1226 artean eraiki zen, XIV. mendean Cerdanyara zihoan perra-bidea igarotzeko eraldatua izan zen. 1930ean ziurrenik Jeroni Martorellek zaharberritu zuen."}
{"id": "733254", "revid": "336", "url": "https://eu.wikipedia.org/wiki?curid=733254", "title": "Kanadako Probintzia Batua", "text": "Kanadako Probintzia Batua,\u00a0Kanadako Probintzia edo Kanada Batuak\u00a0Ipar Amerikako kolonia britainiarra izan zen 1841. eta 1867. urteen artean. John Lambtonek, Durhameko I. kondeak, 1837ko matxinaden ondorengo \"Ipar Amerikako Interesen inguruko txostenean\" eginiko gomendioen arabera sortu zen.\nKanadako Probintzia amaitu zen Kanadako Konfederazioa sortu zenean 1867ko uztailaren 1ean, gaur eguneko Ontarioko eta Quebeceko kanadiar probintzietan banatu zutenean."}
{"id": "733255", "revid": "1659", "url": "https://eu.wikipedia.org/wiki?curid=733255", "title": "Presio-eltze", "text": "Presio-eltzea edota espress-eltzea, sukaldatzeko presio atmosferiko handiak har ditzakeen kazola hermetikoa da. Presioa areagotzean uraren irakite-puntua ere handitzen denez, eltze barneko presioak irakite-puntua 100\u00a0\u00b0C (212\u00a0\u00b0F) baino goragoko tenperatura lortzea ahalbideratzen du, zehazki 130\u00a0\u00b0C-koa. Tenperatura altuak jakiak azkarrago sukaldatu daitezen errazten du, ohiko egosketa denbora hiru edo lau bider murriztuz.\nEltzeak barneko presioa ezarritako gehienezko mugara iristean ireki eta baporea askatzen duen balbula bat du; normalki, presioak tope bat igoarazi eta eta barneko baporeak ihes egin dezan uzten du, honela egosketa denboran zehar barneko presioa egonkor mantenduz (baita tenperatura ere)."}
{"id": "733256", "revid": "1545", "url": "https://eu.wikipedia.org/wiki?curid=733256", "title": "Ch\u014dnin", "text": ""}
{"id": "733257", "revid": "28507", "url": "https://eu.wikipedia.org/wiki?curid=733257", "title": "A-76", "text": "A-76 edo Ponferrada-Ourense Autobia Espainiako errepide bat da, Ponferrada (Gaztela eta Le\u00f3n) eta Ourense (Galizia) hiriak lotuko dituena."}
{"id": "733259", "revid": "63274", "url": "https://eu.wikipedia.org/wiki?curid=733259", "title": "Deva Victrix", "text": "Deva Victrix edota soilik Deva, Erromatar Inperioko Britania probintzian zegoen legionarioen hiri-gotorleku bat izan zen. 74. urtean kokaleku soil bat bezala sortua, gaur egungo Chester hirian bilakatu zen. II Adiutrix Legioaren kokalekua izan zen, Britainiaren iparraldean bizi zen brigantiar herriaren erasoei aurre egiteko asmoz.\nGotorlekuaren hainbat ezaugarrik etorkizunean Hibernia (Irlanda) uhartea inbaditzeko base militarra ere izan zela iradokitzen dute, halere halako inbasiorik ez zen inoiz eman izan. Ezaugarri horien artean inperial gotorlekuek zuten elipse egitura izatea da, bai eta inguruko gotorlekuek baina %20 handiagoa izatea ere."}
{"id": "733261", "revid": "20653", "url": "https://eu.wikipedia.org/wiki?curid=733261", "title": "Kanadako Probintzia", "text": ""}
{"id": "733262", "revid": "20653", "url": "https://eu.wikipedia.org/wiki?curid=733262", "title": "Kanada Batuak", "text": ""}
{"id": "733263", "revid": "119347", "url": "https://eu.wikipedia.org/wiki?curid=733263", "title": "San Clodio (Ribas de Sil)", "text": "San Clodio herria Galizian, Ribas de Sil udalerriko hiriburua da, Lugo probintziakoa. 1833an kapitala Torbeotik San Clodiora aldatu zuten.\n637 biztanle ditu, Galiziako Estatistikako Institutuaren arabera (IGE). Sil ibaiaren ondoan dago, Quiroga herritik 2 km-ra.\n1883an trenbidearen etorrera herriaren garapenari lagundu zion, herri fisonomia, negozioak eta industria txikiak eginez. San Clodio-Quiroga geltokia Lugo probintziako garrantzitsuenetakoa da, egunero Bartzelona, Madrilera,Bilbora eta Galiziako hiri nagusietarako zerbitzuekin."}
{"id": "733264", "revid": "58701", "url": "https://eu.wikipedia.org/wiki?curid=733264", "title": "Kanadako Konfederazioa", "text": "Kanadako Konfederazioa (; ) prozesu bat izan zen, zeinaren bitartez 1867ko uztailaren 1etik aurrera, Ipar Amerika britainiarreko probintzietatik, kolonietatik eta lurraldeetatik Kanadiar\u00a0agindupeko lur\u00a0federala sortu zen.\nProbintzien eta lurraldeen zerrenda, Konfederazioan sartu ziren ordenan.\nKanadako 10 probintzia eta 3 lurralde daude. Letra etzanez idatzitako izenak lurraldeei dagozkie."}
{"id": "733265", "revid": "105290", "url": "https://eu.wikipedia.org/wiki?curid=733265", "title": "Zamans", "text": "Zamans, Vigoko udalerriaren mende dagoen parrokia bat da. Espainiako, Galizia autonomia erkidegoan dago kokaturik, zehazki, Pontevedrako probintzian.\nDatu nagusiak.\nZamansek, 2010ean eginiko zentsuan, 834 biztanle zituen, 4 zonaldeetan banaturik. Vigoko parrokia bakarra da 1000 biztanle baino gutxiago dituena. 7km2-ko azalera du.\nGeografia.\nZamansgo parrokia, Vigoko landa gunean dago kokaturik, barnealdean. Hirigunetik 10km ingurura kokatzen da, Zamans ibaiaren aranean. Zamansen ere dago kokaturik, Gali\u00f1eiro mendikatearen zati handi bat."}
{"id": "733266", "revid": "20653", "url": "https://eu.wikipedia.org/wiki?curid=733266", "title": "Kanadiar Konfederazioa", "text": ""}
{"id": "733267", "revid": "105290", "url": "https://eu.wikipedia.org/wiki?curid=733267", "title": "Wagyu", "text": " Japoniako bertako behi arrazen izena da, bere zerroduna dela eta gastronomian oso estimatua dena. Japoniako zenbait eskualdetan, wagyu behikiak bere izen berezia du, adibidez Kobekoak edo Matsusakakoak.\nBerez, Wagyu lau arrazen izena da: , , eta ."}
{"id": "733269", "revid": "105290", "url": "https://eu.wikipedia.org/wiki?curid=733269", "title": "Hola, \u00bfest\u00e1s sola?", "text": "Hola, \u00bfest\u00e1s sola? (eusk.: 'Kaixo, bakarrik al zaude?') 1995eko Ic\u00edar Bolla\u00edn espainiar zinema zuzendariaren filma da.\nSinopsia.\nNi\u00f1a eta Trini Valladoliden bizi dira. Arazoak dituzte eta hasieran Madril aldera eta gero Costa del Solera joango dira elkarrekin."}
{"id": "733270", "revid": "58701", "url": "https://eu.wikipedia.org/wiki?curid=733270", "title": "The Chronicles of Riddick", "text": "The Chronicles of Riddick (euskaraz \"Riddicken Kronikak\") 2004ko David Twohy estatubatuar zinema zuzendariak zuzendutako zientzia-fikziozko eta abenturazko film bat da. Vin Diesel, Thandie Newton, Karl Urban, Colm Feore, Linus Roache, Keith David, Yorick van Wageningen, Alexa Davalos, Nick Chinlund eta Judi Dench aktoreek antzeztu zuten.\n\"Izenburuko sailaren\" film bat da. \"Pitch Black\" (2000) filmaren jarraipena da, era berean, \"Riddick\" (2013) izeneko jarraipena izan zuen.\nArgumentua.\nRiddick (Vin Diesel) azken bost urteetan galaxian harat-honata ibili da, atzetik jarraika dituen mertzenarioetatik ihesi. Orain, Helion planetan dago, gizarte aurrerakoi eta kulturanitz baten bizilekua. Baina Lord Marshalek (Colm Feore) inbaditu berri du, bere Nekromonger gerlarien gudarosteekin gizakiak menpean hartu dituen tiranoa."}
{"id": "733274", "revid": "12788", "url": "https://eu.wikipedia.org/wiki?curid=733274", "title": "Agorregiko burdinola", "text": "Agorregiko burdinola instalazio hidrauliko historikoa da, Pagoetako natura parkean dagoena, Aian. Konplexu berean atxikia du errota bat, nahiz eta egun batek ere ez duen funtzionamendurik, burdinola XIX. mende arte egon baitzen indarrean. Egun irauten duen eraikina 1754koa da, burdinola hiru mende lehenago sortua zen arren. Egun, zaharberrituta dago eta turista, ibiltari eta ikasleei harrera egiten die.\nHistoria.\nErdi Aroaz geroztik erabili izan da ura energia sortzeko eta, agirietan jasota dagoenez, XV. mendekoa da Agorregi burdinola ere, Laurgaingo jaurerrian kokatuta, Parketxeko web orriak dioenez. XVI. mendean, burdinolak funtzionamendu betean ziren euskal kostaldeko arrantza eta itsas merkataritza jarduerei lotuta.\n1754an, Joakin Lardizabal burdinolaren jabeak plano berriak egiteko agindu zion Frantzisko Iberori. Azken honek urari albait probetxu handiena ateratzeko, sistema burutsu bat diseinatu zuen, inguruko erreketatik bost ur-hartune jarriz. Mailakatze sistema baten bitartez, uraren indarra behin eta berriz baliatzen zen, gabia mugiarazteko, gero errota, etab. Ia bi kilometroko ubide sarea eratu zuten, eta bi antapara (ur biltegi) eraiki, ura bideratzeko. Hau burdinola nagusia zen, beste txikiago batzuk baitzeuden; hemen, burdina ateratzen zuten, eta gero beste burdinola txikiagoetara bidaltzen, hor burdina lantzeko."}
{"id": "733275", "revid": "6327", "url": "https://eu.wikipedia.org/wiki?curid=733275", "title": "Jurasiko Berantiarra", "text": ""}
{"id": "733276", "revid": "336", "url": "https://eu.wikipedia.org/wiki?curid=733276", "title": "Molekula lainoa", "text": ""}
{"id": "733277", "revid": "2048", "url": "https://eu.wikipedia.org/wiki?curid=733277", "title": "Agorregi burdinola", "text": ""}
{"id": "733278", "revid": "56334", "url": "https://eu.wikipedia.org/wiki?curid=733278", "title": "El Ribeiro", "text": ""}
{"id": "733279", "revid": "336", "url": "https://eu.wikipedia.org/wiki?curid=733279", "title": "Eguzki-egutegi", "text": ""}
{"id": "733280", "revid": "1987", "url": "https://eu.wikipedia.org/wiki?curid=733280", "title": "Campo de Volant\u00edn pasealekua", "text": ""}
{"id": "733281", "revid": "336", "url": "https://eu.wikipedia.org/wiki?curid=733281", "title": "Josep Antoni Duran i Lleida", "text": "Josep Antoni Duran i Lleida (Alcampell, Huescako probintzia, 1952ko martxoaren 27a) kataluniar politikari eta abokatu bat da.\n1974an Kataluniako Batasun Demokratikoa alderdiko kide egin eta 1977an Uni\u00f3 de Joves gazte erakundeko presidentea izan zen.\n1987-2016 artean Kataluniako Batasun Demokratikoa alderdiko presidentea izan zen. 1999-2001 artean Kataluniako Generalitateko Gobernazio Saileko kontseilaria izan zen. 2004-2016 artean Espainiako Parlamentuan CIU alderdiaren parlamentaria eta bozeramailea izan zen."}
{"id": "733283", "revid": "336", "url": "https://eu.wikipedia.org/wiki?curid=733283", "title": "\u00c0ngel Colom", "text": "\u00c0ngel Colom i Colom (Rupit i Pruit, Osona, Katalunia, 1951ko abenduaren 22a) politikaria eta irakaslea da. ERC (1996 arte) eta Partit per la Independ\u00e8ncia (1996-1999) alderdietako kidea izan da; gaur egun (2000az geroztik), Kataluniako Konbergentzia Demokratikoa alderdiko kidea da. 1989-1996 artean ERC alderdiko presidentea izan zen.\n1989-1999 artean Kataluniako Parlamentuko parlamentaria eta 1995-1999 artean Espainiako Senatuko senataria izan zen."}
{"id": "733285", "revid": "336", "url": "https://eu.wikipedia.org/wiki?curid=733285", "title": "Marta Rovira", "text": "Marta Rovira i Verg\u00e9s (Vic, Osona, 1977ko urtarrilaren 25a) kataluniar politikari eta abokatua da. Alaba baten ama da halaber.\nPompeu Fabra Unibertsitatean Zuzenbidean lizentziatua eta Kataluniako Unibertsitate Irekian Politika zientzian eta Administrazio publikoan lizentziatua da.\n2004an ERC alderdiko kide egin eta 2011tik alderdi horretako lehendakaria da. 2012tik Kataluniako Generalitateko parlamentaria ere bada.\nKataluniako prozesu independentistaren alde egindako lanagatik, espainiar botere politiko eta judizialak auzipetu zuten 2018ko martxoan. Hala ere, erbesterako bidea hartu eta Suitzan errefuxiatu zen."}
{"id": "733286", "revid": "336", "url": "https://eu.wikipedia.org/wiki?curid=733286", "title": "Joan Ridao", "text": "Joan Ridao i Mart\u00edn (1967ko uztailaren 27a, Rub\u00ed) kataluniar politikari, abokatu eta irakasle bat da.\nERC alderdiko kidea da, 2008-2011 artean baita alderdi horretako lehendakaria ere. 2008-2011 artean Espainiako Parlamentuan ERCko parlamentaria eta bozeramailea izan zen. 1995-2008 artean Kataluniako PArlamentuko parlamentaria izan zen.\nBartzelonako Unibertsitate Autonomoan Zuzenbidean lizentziatu eta Zientzia Politikoan eta Administrazioa doktoratu zen. Zzuenbide Konstituzionaleko irakaslea da."}
{"id": "733287", "revid": "336", "url": "https://eu.wikipedia.org/wiki?curid=733287", "title": "Kremailera-tren", "text": "Kremailera-tren esaten zaio burdinbide mota jakin bati, zeinean trena trenbideari mekanikoki akoplatzen zaion kremaileradun hirugarren errail baten bidez.\nAplikazioak.\nAipatutako disposaketak ahalbidetzen du aldapa handiko guneetan erabiltzea, %8 baino gehiagokoak, eta zeinetan gurpil eta errailak itsaspen bidez funtzionatzea ezinezkoa den, marruskadura faltagatik.\nOro har mendi-trenetan erabiltzen da, turistentzako lineetan eta baita errusiar mendietan hasierako igoeran eta bestelako igoera handietan.\nAsmakuntza.\n1812an John Blenkinsop ingeniari ingelesak lokomotor batentzako kremailera trenbideak eraiki zituen. Geroago, 1862an Niklaus Riggenbach mekaniko suitzarrak kremailera hirugarren errail batean jarri zuen.\nEngranaje sistemak.\nEngranaje sistema ezberdinak esistitzen dira. Ezagunenak hurrengoak dira: Marsh, Riggenbach, Strub, Abt, Locher eta Lamella (von Roll izenez ere ezaguna).\nGaur egun kremailera-tren gehienek Abt sistema erabiltzen dute."}
{"id": "733288", "revid": "1659", "url": "https://eu.wikipedia.org/wiki?curid=733288", "title": "DNAren konpontze", "text": "DNAren konpontzea, zelula batek genoma kodifikatzen duten DNAaren molekuletan kalteak identifikatzeko eta zuzentzeko dituen prozesu multzoa da. Gizakien zeluletan, bai metabolismoaren jardueretan, nahiz izpi ultramoreak edo erradiaktibitatea bezalako ingurumen faktoreetan, DNAk kalteak jasan ditzake, egunero zelula bakoitzeko milioika zauri eragitera irits daiteke. Zauri hauetako askok DNAren molekulen egituretan kalte larriak eragin ditzakete, eta kaltetutako DNA kodifikatzen duen genea transkribatzeko zelularen gaitasuna aldatu ala desegin dezake. Beste zauri batzuk zelularen genoman oso kaltegarriak diren mutazioak gauza ditzakete, horrek mitosiaren unean beren \u00abzelula alaben\u00bb biziraupenean eragin dezake. Hortaz, DNAren banaketa prozesua konstanteki aktiboa da, DNAren egituraren kalteei erantzunez:\nDNAren konpontze abiaduran baldintza ugarik eragin dezakete, tartean zelula mota, bere adina eta giro extrazelularra. DNAn kalte kopuru handia bereganatu duen edota bere DNAn eragindako kalteak mondu eraginkorrean konpontzeko gai ez den zelula honako hiru egoeretan sar daiteke:\nDNAren konpontze gaitasuna genomaren segurtasunerako ezinbestekoa da, eta hortaz, bere eta organismoaren funtzionamendu normalerako ere bai. Bizitzaren luzapenean eragiten dutela frogatutako gene askotako kasuan, gerora DNAren konpontzean eta mantentzean paper nabarmena duela ikusi ahal izan da. Gametoak osatzen dituzten zelulen molekuletako kalteak konpontzeko ez gaitasunak beren ondorengoen genoman mutazioak sar ditzake, eboluzioaren erritmoan eraginez."}
{"id": "733289", "revid": "105290", "url": "https://eu.wikipedia.org/wiki?curid=733289", "title": "Caergwrle", "text": ", Galesko iparraldeko udalerri bat da, Flintshire konderria. Wrexham hiritik 5-6 miliatara dago, A541 errepidean.\n2011ko erroldaren arabera 1.611 biztanle zituen. Berta, Caergwrle gaztelua dago."}
{"id": "733290", "revid": "105290", "url": "https://eu.wikipedia.org/wiki?curid=733290", "title": "Calcoed", "text": ", Galesko iparraldeko udalerri txiki bat da, Flintshire konderria. Holywell udalerriaren hego-mendebaldean eta Brynford udalerriaren ipar-mendebaldean dago, A55 errepidean."}
{"id": "733291", "revid": "105290", "url": "https://eu.wikipedia.org/wiki?curid=733291", "title": "Carmel (Flintshire)", "text": "Carmel, Galesko iparraldeko udalerri txiki bat da, Flintshire konderria. Holywell udalerriaren kanpoaldean dago."}
{"id": "733292", "revid": "105290", "url": "https://eu.wikipedia.org/wiki?curid=733292", "title": "Cefn-y-bedd", "text": ", Galesko iparraldeko udalerri bat da, Flintshire konderria. A541 errepidean dago, Abermorddu udalerriko A550 errepidearen elkargunean."}
{"id": "733293", "revid": "105290", "url": "https://eu.wikipedia.org/wiki?curid=733293", "title": "Cilcain", "text": ", Galesko iparraldeko udalerri eta komunitate bat da, Flintshire konderria. Mold udalerritik hurbil dago. Komunitatearen barnean Rhydymwyn udalerria dago.\n2011ko erroldaren arabera 1.378 biztanle zituen."}
{"id": "733294", "revid": "105290", "url": "https://eu.wikipedia.org/wiki?curid=733294", "title": "Coed Talon", "text": ", , Galesko iparraldeko udalerri bat da, Flintshire konderria. Leeswood eta Treuddyn udalerrien artean dago."}
{"id": "733295", "revid": "105290", "url": "https://eu.wikipedia.org/wiki?curid=733295", "title": "Cymau", "text": ", Galesko iparraldeko udalerri txiki bat da, Flintshire konderria. Llanfynydd komunitatean dago."}
{"id": "733296", "revid": "105290", "url": "https://eu.wikipedia.org/wiki?curid=733296", "title": "Deeside", "text": ", , Galesko iparraldeko industrialgune eta hirigune bat da, Flintshire konderria. Dee ibaiaren itsasadarran zehar dago, Gales eta Ingalaterrako mugan.\n2011ko erroldaren arabera 53.568 biztanle zituen."}
{"id": "733297", "revid": "13403", "url": "https://eu.wikipedia.org/wiki?curid=733297", "title": "Glannau Dyfrdwy", "text": ""}
{"id": "733298", "revid": "13403", "url": "https://eu.wikipedia.org/wiki?curid=733298", "title": "Drury (Flintshire)", "text": ""}
{"id": "733299", "revid": "105290", "url": "https://eu.wikipedia.org/wiki?curid=733299", "title": "Ffrith", "text": ", Galesko iparraldeko udalerri txiki bat da, Flintshire konderria."}
{"id": "733300", "revid": "105290", "url": "https://eu.wikipedia.org/wiki?curid=733300", "title": "Flint Mountain", "text": ", , Galesko iparraldeko udalerri bat da, Flintshire konderria. Chester hiritik 12 milia mendebaldera dago, Mold eta Flint udalerrien artean dago.\n2011ko erroldaren arabera 1.985 biztanle zituen."}
{"id": "733301", "revid": "13403", "url": "https://eu.wikipedia.org/wiki?curid=733301", "title": "Mynydd Y Fflint", "text": ""}
{"id": "733302", "revid": "81226", "url": "https://eu.wikipedia.org/wiki?curid=733302", "title": "Ffynnongroyw", "text": "Ffynnongroyw edota Ffynnongroew, Galesko iparraldeko udalerri bat da, Flintshire konderria. A548 errepidean eta Dee ibaiaren itsasadarraren bokalean dago, Prestatyn udalerritik hurbil.\n2011ko erroldaren arabera 1.808 biztanle zituen."}
{"id": "733303", "revid": "105290", "url": "https://eu.wikipedia.org/wiki?curid=733303", "title": "Greenfield (Flintshire)", "text": "Greenfield, , Galesko iparraldeko udalerri bat da, Flintshire konderria. Holywell udalerriaren kanpoaldean dago, Dee ibaiaren estuarioaren hegoaldeko mendebaldeko ertzean.\n2001eko erroldaren arabera 2.741 biztanle zituen."}
{"id": "733304", "revid": "13403", "url": "https://eu.wikipedia.org/wiki?curid=733304", "title": "Maes-glas", "text": ""}
{"id": "733305", "revid": "105290", "url": "https://eu.wikipedia.org/wiki?curid=733305", "title": "Gwernaffield", "text": " edota Gwernaffield-y-Waun, Galesko iparraldeko udalerri bat da, Flintshire konderria. Mold udalerritik 3 milia mendebaldera dago, Clwydian mendikatearen ekialdean.\n2011ko erroldaren arabera 1.941 biztanle zituen."}
{"id": "733306", "revid": "105290", "url": "https://eu.wikipedia.org/wiki?curid=733306", "title": "Gwernymynydd", "text": ", Galesko iparraldeko herri eta komunitate bat da, Flintshire konderrian dagoena. Mold udalerriaren mendebaldean dago.\n2011ko erroldaren arabera 1.141 biztanle zituen."}
{"id": "733307", "revid": "336", "url": "https://eu.wikipedia.org/wiki?curid=733307", "title": "Sergio Francisco", "text": "Sergio Francisco Ramos (Irun, Gipuzkoa, Euskal Herria, 1979ko martxoaren 19a) futbolari ohia da, aurrelari moduan aritzen zena. Gaur egun, Real Sociedad C taldearen entrenatzailea da, Hirugarren Mailan. Aurrelari oso arriskutsua bezala ezagutzen da, bere driblin gaitasunengatik. Zelaiko bi aldeetan joka zezakeen eta abilezia ugari zituen, taldeentzako baliagarriak zirenak.\nIbilbidea.\nEntrenatzaile bezala.\nJokalari izatetik erretiratzean Real Uni\u00f3n taldera joan zen tekniko bezala. 2012ko udaran bertako bigarren entrenatzailea bihurtu zen, Imanol Idiakezen azpian. Hurrengo urtean lehen entrenatzaile bihurtu zen. 2014. urtean taldetik abiatu egin zen, eta 2017an Real Sociedad C-ko entrenatzaile nagusia bihurtu zen."}
{"id": "733308", "revid": "336", "url": "https://eu.wikipedia.org/wiki?curid=733308", "title": "Daniel Rodr\u00edguez P\u00e9rez", "text": "Daniel Rodr\u00edguez P\u00e9rez (Donostia, ), \"Txiki\" ezizenaz ezaguna, gipuzkoar futbolari ohia da, erdilari moduan aritzen zena."}
{"id": "733309", "revid": "512", "url": "https://eu.wikipedia.org/wiki?curid=733309", "title": "Daniel Rodr\u00edguez", "text": "Daniel Rodr\u00edguez izan daiteke:"}
{"id": "733310", "revid": "1545", "url": "https://eu.wikipedia.org/wiki?curid=733310", "title": "Daniel Rodriguez", "text": ""}
{"id": "733311", "revid": "336", "url": "https://eu.wikipedia.org/wiki?curid=733311", "title": "Juanjo Valencia", "text": "Juan Jos\u00e9 \"Juanjo\" Valencia de la Serna (Donostia, ) gipuzkoar futbolari ohia da, atezain moduan aritzen zena."}
{"id": "733312", "revid": "1545", "url": "https://eu.wikipedia.org/wiki?curid=733312", "title": "Juan Jos\u00e9 Valencia", "text": ""}
{"id": "733313", "revid": "336", "url": "https://eu.wikipedia.org/wiki?curid=733313", "title": "Manuel Aldai", "text": "Manuel Aldai Martikorena (Donostia, - ) gipuzkoar mediku eta futbolaria izan zen, aurrelari moduan aritzen zena."}
{"id": "733314", "revid": "1545", "url": "https://eu.wikipedia.org/wiki?curid=733314", "title": "Manuel Alday Marticorena", "text": ""}
{"id": "733315", "revid": "336", "url": "https://eu.wikipedia.org/wiki?curid=733315", "title": "Jes\u00fas Narro", "text": "Jes\u00fas Narro Sancho (Tolosa, - \"ib.\", ) gipuzkoar futbolaria izan zen, erdilari moduan aritzen zena."}
{"id": "733316", "revid": "10891", "url": "https://eu.wikipedia.org/wiki?curid=733316", "title": "Joan Gasc\u00f3", "text": "Joan Gasc\u00f3 edo Joan Navarro (Tafalla, ? - Vic, 1529) nafar margolaria izan zen. XVI. mendearen hasieran, Vicen ezarri zuen bere tailer eta erretaulak margotzeari ekin zion. Bere bizitzaren azken hamarkadan Perot Gasc\u00f3 semearekin lan egin zuen."}
{"id": "733317", "revid": "10891", "url": "https://eu.wikipedia.org/wiki?curid=733317", "title": "Jos\u00e9 Luis Redrado", "text": "Jos\u00e9 Luis Redrado Marchite (Fusti\u00f1ana, ) nafar apaiza da. Salamancako Pontifize-Unibertsitatean ikasi ondoren, apaiz bilakatu zen. Erroman lan egin eta 1998ko abenduaren 5ean Ofenako apezpiku izendatu zuten."}
{"id": "733318", "revid": "1545", "url": "https://eu.wikipedia.org/wiki?curid=733318", "title": "Jos\u00e9 Luis Redrado Marchite", "text": ""}
{"id": "733320", "revid": "46380", "url": "https://eu.wikipedia.org/wiki?curid=733320", "title": "Alberto Alcocer Ribacoba", "text": "Alberto Alcocer Ribacoba (Urdu\u00f1a, - Madril, ) bizkaitar abokatu eta politikaria izan zen. Bitan izan zen Madrilgo alkatea: 1923 eta 1924 artean (Primo de Riveraren diktaduran) eta 1939 eta 1946 artean (frankismoan). 1949an Espainiako Bankuaren zuzendari izendatu zuten."}
{"id": "733321", "revid": "1545", "url": "https://eu.wikipedia.org/wiki?curid=733321", "title": "Alberto Alcocer y Ribacoba", "text": ""}
{"id": "733322", "revid": "58701", "url": "https://eu.wikipedia.org/wiki?curid=733322", "title": "Vega hotela", "text": ""}
{"id": "733323", "revid": "41163", "url": "https://eu.wikipedia.org/wiki?curid=733323", "title": "Martin de Barcos", "text": "Martin de Barcos edo Martin Barkosekoa bezala ere aipatua (Baiona, 1600 - Saint-Cyran-en-Brenneko abadia, 1678) lapurtar teologo jansenista izan zen. Jean Duvergier de Hauranneren iloba, osaba ordezkatu zuen Saint-Cyrango abade moduan.\nJoxe Azurmendik jaso duenez Lucien Goldmann filosofo errumaniarrak Martin Barkosekoa Kant, Hegel, Marx eta Luk\u00e1csekin batera aipatzen du \"dialektiko tragiko\" handien zerrendan."}
{"id": "733325", "revid": "116965", "url": "https://eu.wikipedia.org/wiki?curid=733325", "title": "Xavier Ouellet", "text": "Xavier Ouellet (Baiona, ) kanadiar izotz hockey jokalaria da, atzelari moduan aritzen dena. Robert Ouellet montrealdar Hormadi Elite jokalariaren semea, Terrebonnen hazi eta bertan hazi zuen bere kirol ibilbidea."}
{"id": "733326", "revid": "512", "url": "https://eu.wikipedia.org/wiki?curid=733326", "title": "Pedro Gimon", "text": "Pedro Gimon Egiguren (Ondarroa, - Bilbo, 1939) euskal arkitekto garrantzitsua izan zen. Haren bizitzari buruzko datu gutxi ezagutzen dira eta hark eraikitako eraikin asko dagoeneko desagertu dira. Modernismoaren ordezkari nagusietarikoa izan zen baina azken urteetan arrazionalismoaren aldeko garapena egin zuen. Euskal baserria aztertuz, bestetik, egungo arkitekturan haren estetika txertatzeko ahaleginak egin zituen.\nBiografia.\nPedro Gimonek Bartzelonako Arkitektura Eskolan ikasi zuen, 1902 arte. Han Llu\u00eds Dom\u00e8nech i Montaner irakaslea ezagutu zuen eta haren eragina jaso zuen. Llu\u00eds Dom\u00e8nech Modernismoaren eta katalanismoaren aurrekaria izan zen. Aurretik, Bilbon, Anselmo Ginea eta Antonio Lekuonaren obra ezagutu zuen. 1902tik 1906 arte Bizkaiko Diputazioak baserrietako eraikinak aztertzeko beka bat eman zion. 1908an, \"Euzkadi\" egunkaria, baserriaren estiloaren defentsan eta haren erabilera arkitektonikoaren aldeko saiakera idatzi zuen. Europako herrialde desberdinak ezagutu zituen: Italia, Belgika, Holanda, Alemania, Austria, Suitza eta Erresuma Batua. Estilo desberdinekin esperimentatu zituen, \"euskal-andaluziarra\" sortuz, esaterako. Euskal Herrian eraikin desberdinak planifikatu zituen. 1920an, Iru\u00f1ean ospatu zen Eusko Ikaskuntzaren Bigarren Kongresuan, langile-etxeei buruzko lan bat aurkeztu zuen. Gerra Zibila ondoren Pedro Gimonek arkitektura esparruan izan zuen parte hartzea askoz txikiago bazen ere, azken eraikin batzuk bukatuta utzi zituen, tartean Bilboko erdiguneko zabalgunetako etxebizitza multzoak. Arkitekturari buruzko artikulu asko idatzi zuen.\nEstiloaren garapena.\nHistorizismoa eta eklektizismoa nagusiak ziren garaian, Gimonek eta garaiko beste arkitekto bizkaitar batzuk -Mario Cami\u00f1a, Teodoro Anasagasti, Emiliano Calixto Amann, Severino Atxukarro, Ismael Gorostiza, Ricardo Bastida, azken hau Pedro Gimonen lehengusua-, Europan arrakastatsua izaten ari zen Art Nouveua estilo berri baten aldeko apustua egin zuten. Zehatz-mehatz, Gimonek Belgikan, Frantzian eta Katalunian garatu ziren modernismoaren alde egin zuen. Baina arkitekto ondarroarrak batzuetan modernismoaren alde egin bazuen ere, bestetan eklektizismoa eta historizismoa jorratu zituen, beste batzuetan neoeuskalduna estiloarekiko apustua ere eginez, eta azkenik, modernotasuna eta arrazionalismoa jorratu zituen baita ere."}
{"id": "733328", "revid": "88969", "url": "https://eu.wikipedia.org/wiki?curid=733328", "title": "Marina Aoiz", "text": "Marina Aoiz Monreal. (Tafalla, Nafarroa, 1955eko uztailaren 11) nafar kazetari eta poeta da.\nBiografia.\nNafarroako Unibertsitatean Kazetaritza lizentziatura ikasketak egin zituen, eta Bartzelonako Unibertsitatean diplomatu zen gemologian. Europako Gemologia Eskolen Elkarteak ematen duen Europako Gemologia Titulua lortu zuen, eta baita Bartzelonako Unibertsitateko Diamante espezializaioa ere. Hamabost urtetan urregile lana egin zuen, bitxiak diseinatu eta lantzen.\nKazetari lana burutzeaz gain, literaturan ere egiten du lan, poesia eta narratiba sortuz. Venezuelan bost urte bizi izan zen. Garai hartan hasi zen poesia argitaratzen, eta Mitologia Klasikoa ikasketak egin zituen.\nLiteratur tailerrak eta Berdintasun proiektuak kudeatu ditu. Emakume artisten obrak ikertu ditu, eta bere ikerketa horiek foro batzuetan zabaldu dira. Argitaralpen munduan ere aritzen da, liburuak diseinatu eta maketatzen. Argazkigintza ere landu izan du, esaterako, bere argazki lanak poema liburu zenbaitetan argitaratu dira. Tafallako udaleko web orria kudeatu zuen eta Herri Liburutegiko Irakurketa kluba koordinatu du. \u201cMaria del Villar Berruezo\u201d Fundazioaren lehendakariordea da. Bere poemen liburu batzuk euskarara, ingelesera, alemanera, portugesera, arabierara eta nahuatlera itzuli izan dira.\nPoema liburuak argitaratzeaz gain, irrati gidoiak, umeentzako antzerki lanak, liburu sarrerak, liburu aurkezpenak, poesia errezitaldiak eta beste kultur ekitaldiak egin eta antolatu ditu. Emakume idazleen nazio arteko topaketa batzuetan gaur egungo idazle berrien lanak plazaratu ditu.\nHainbat literatur lehiaketatan epaimahaikide izan da: Tafallako Hiria Ipuin lehiaketa, Tafallako \"Mar\u00eda del Villar\u201d Poesia Lehiaketa, Lizarrako \"Mar\u00eda de Maeztu\" Errelato Lehiaketa, Lodosako \u201c\u00c1ngel Mart\u00ednez Baigorri\u201d Poesia Lehiaketa, eta abar.\nLanak.\nMarina Aoiz Monrealen lanak generoaren arabera sailkatuta.\nOlerkiak.\nMarina Aoiz Monreal du gaur argitaratu guztira 14 olerkiak.\nAntologia.\nHogeita hamar baino gehiago bere obra bildu dira hainbat antologia eta, besteak beste, honako hauek."}
{"id": "733331", "revid": "512", "url": "https://eu.wikipedia.org/wiki?curid=733331", "title": "Aneika Ara", "text": "Aneika Ara 2011 urtean sortutako rock musika taldea da. Bizakieraz \"hamaika era\" esan nahi du."}
{"id": "733332", "revid": "512", "url": "https://eu.wikipedia.org/wiki?curid=733332", "title": "Alberto Arteta Group", "text": "Alberto Arteta Group Alberto Arteta saxofi-jotzaile nafarrak sorturiko boskotea da, jazz musika jorratzen duena."}
{"id": "733333", "revid": "23317", "url": "https://eu.wikipedia.org/wiki?curid=733333", "title": "Ander Garc\u00eda", "text": ""}
{"id": "733334", "revid": "119347", "url": "https://eu.wikipedia.org/wiki?curid=733334", "title": "Ander Garcia (musikaria)", "text": "Ander Garcia jazz musikari bilbotarra da. Dagoeneko hainbat diska plazaratu ditu."}
{"id": "733335", "revid": "119347", "url": "https://eu.wikipedia.org/wiki?curid=733335", "title": "Animal Blues", "text": "Animal Blues Nafarroako blues musika laukotea da.\nHistoria.\nTaldearen sorrera 2013an dago iru\u00f1ean. Jaime Alvarellos-ek abiatu zuen proiektua, hasieran hirukotea izango zena Kike Arza eta Juanma Urrizarekin. Lehenengo ontzertua Iru\u00f1eko Garazi tabernan eman zuten eta han ikusle zegoen Alejandro Mingot. Jaime eta Alejandrok kontzertu batzuk emateko bikotea osatu zuten baina 2013ko azaroan dagoeneko lau musikariek osatzen zuten Animal Blues taldea. 2015 urtean Beasaingo Pottioko Estudioan grabatu zuten \"Animal Blues\" diska."}
{"id": "733336", "revid": "512", "url": "https://eu.wikipedia.org/wiki?curid=733336", "title": "Arakajun", "text": "Arakajun 1994 urtean Zarautzen sortutako rock-kajun musika taldea da."}
{"id": "733337", "revid": "512", "url": "https://eu.wikipedia.org/wiki?curid=733337", "title": "Arean", "text": "Arean hiru musikari bizkaitarrek sorturiko rock taldea da. Bere ibilbide laburrean bi diska atera zituen."}
{"id": "733340", "revid": "12788", "url": "https://eu.wikipedia.org/wiki?curid=733340", "title": "Norodom Sihamoni", "text": "Norodom Sihamoni (Phnom Penh, 1953ko maiatzaren 14a) Kanbodiako erregea da 2014ko urriaren 14tik. \nBizitza.\nNorodom Sihanouk erregearen eta Norodom Monineath (Monique Izzi jaioa) erreginaren semea da. 1962an, aitak Pragara bidali zuen, eta han egin zituen ikasketak. 1975ean, dantza klasikoan eta musikan graduatu zen. 1975etik 1977ra, zinema ikasi zuen Ipar Korean, eta gero Kanbodiara itzuli zen. Han bi urte eman zituen etxean atxilotua, Vietnamdar inbasiora arte. 1981ean, Parisen jarri zen bizitzen, balleta irakasteko, eta han bizi izan zen hogei urtez.\nHaren aitak abdikatu egin zuen 2004ko urriaren 7an, eta Sihamoni errege berri aukeratu zuten urriaren 14an. Ezkongabe dago eta ez du seme-alabarik."}
{"id": "733341", "revid": "336", "url": "https://eu.wikipedia.org/wiki?curid=733341", "title": "Epoka (geologia)", "text": "Epoka, geologian, denbora neurtzeko erabiltzen den unitate geokronologiko formal bat da. Epoka baten iraupenak, serie geologiko baten iraupena ere adierazten du. Hainbat epoka geologikok periodo geologikoak osatzen dituzte, eta epoka geologikoak edade geologikoetan banatzen dira.\nGaur egun, 38 epoka geologiko daude ofizialki onartuta Fanerozoikoan. Aurrekanbriarrean, ezin izan da epokarik ezarri, datu eta informazio faltarengatik. Epokaen arteko bereizketak, normalean, epoka batetik bestera dauden harrien kosnposizioarengatik zehazten dira. Epoka bakoitzak, gutxi gorabehera, 13 eta 35 milioi urteko iraupena du.\nEpoka batzuen izena leku baten izenetik dator: Guadalupearra eta Lopingiarra adibidez. Beste batzuena, denbora horretan izan zen faunatik dator: Paleozenoa, Eozenoa, etab. Baina epoka geologiko gehienen izena haien periodoaren barnean duten posizioari dagokio, adibidez, Jurasiko Berantiarra edota Jurasiko Goiztiarra.\nDenbora neurtzeko erabiltzen diren unitateen taula.\nJarraian, geologian, Lurraren historia azaltzeko erabiltzen diren unitateen taula."}
{"id": "733344", "revid": "105290", "url": "https://eu.wikipedia.org/wiki?curid=733344", "title": "Arrain-sardexka", "text": "Arrain-sardexka mahai gainean erabiltzen den tresna da, hiru hortz edo gehiago dituena, arrainen hezurrak eta atalak bereizteko erabiltzen dena. Bere ezaugarri nagusietako bat da ohiko sardezkak baino lauagoa dela. Mahai-tresnetan arrain-ganibetarekin batera erabiltzen da.\nMahai gainean jartzea.\nSardexka hau mahaiaren gainean jartzeko araua oso sinplea da, haragirako edo arrainarako den ala ez kontuan hartu gabe, beti plateraren ezkerraldera joango da. Mahaia jartzea dastatuko den menuaren menpe dago, tresnak erabiliko diren ordenaren arabera jartzen dira, kanpokoena lehenago jango den platerena izanik. \"Kanpotik barrura\"."}
{"id": "733345", "revid": "336", "url": "https://eu.wikipedia.org/wiki?curid=733345", "title": "The Elders (erakundea)", "text": "The Elders (), mundu mailan nabarmenak diren adineko estatugizon, bakezale eta giza eskubideen aldeko abokatu eta ekintzaileez osatutako nazioarteko eta gobernuz kanpoko erakunde bat da. Beren buruak \"elkarrekin batera bakea eta giza eskubideen alde lan egiten duten lider independiente globalak/ deskribatzen dituzte. 2007ko uztailaren 18an Nelson Mandelak elkartu zituen.\nErakunde honen helburua mundu mailako arazoak eta nazioarteko gatazkak konpontzen laguntzea da, \"pilatutako 1000 urte baina gehiagoko eskarmentuaren\" bidez itxuraz konponezinak diruditen arazoei erantzun asmoz. Arzo horien artean, berotze globala, HIESa, gosea eta pobrezia daude, bai eta \"beren independentzia politikoa munduko gatazka zailenak konpontzen laguntzeko erabiltzea\"."}
{"id": "733347", "revid": "105290", "url": "https://eu.wikipedia.org/wiki?curid=733347", "title": "Matam\u00e1", "text": "Matam\u00e1, euskeraz, Matama, Vigoko udalerriaren mende dagoen parrokia bat da. Espainiako estatuko Galiziako autonomia erkidegoan dago kokaturik, zehazki Pontevedrako probintzian.\nDatu nagusiak.\nMatamak, 3939 biztanle ditu 2010ean egin zen erroldak dioenez, 24 zonaldeetan banaturik. 4,67 km2-ko azalera du eta Vigoko erdialdean kokaturik dagoen zabaldi handi baten jabe da, bertan ditu etxe gehienak. Matamak, Castrelos, San Andres de Comesa\u00f1a, Valladares, Bembrive eta Vigoko erdigunea parrokiekin egiten du muga.\nGeografia.\nMataman, garrantzi handiko hainbat eraikin historiko daude, adibidez, arkeologikoki garrantzia handia duen brontze aroko hainbat eraikin, 2 castro garrantzitsu eta hainbat arropa garbitzeko toki eta ur errota. Bestalde, XVIII. mendearen amaieran eraiki zen San Pero de Matam\u00e1 eliza, nahiz eta, bertan aurkitu daitekeen erretaula askoz zaharragoa den.\nBizilagunen elkartea.\nGaliziako parrokia gehienetan bezala, Matamak ere badu bere bizilagunen elkartea. Bertan hainbat ekintza sozio-kultural egiten dituzte eta kirol elkarte bat ere badute. Bizilagunen elkarte honek, musika talde bat ere badu, hainbat sari irabazi dituena."}
{"id": "733349", "revid": "336", "url": "https://eu.wikipedia.org/wiki?curid=733349", "title": "Josep Irla", "text": "Josep Irla i Bosch (Sant Feliu de Gu\u00edxols, 1874ko urriaren 24a - Saint-Rapha\u00ebl, Proventza, 1958ko irailaren 19a) kataluniar enpresaburu eta politikari bat izan zen. ERC alderdiko kidea izan zen.\nKataluniako Generalitateko 124. presidentea izan zen, erbestean (1940\u20131954)."}
{"id": "733350", "revid": "13403", "url": "https://eu.wikipedia.org/wiki?curid=733350", "title": "Josep Irla i Bosch", "text": ""}
{"id": "733351", "revid": "90204", "url": "https://eu.wikipedia.org/wiki?curid=733351", "title": "Bill Skarsg\u00e5rd", "text": "Bill Istvan G\u00fcnther Skarsg\u00e5rd (V\u00e4llingby, Stockholm, 1990eko abuztuaren 9a) zinema eta telebistako suediar aktore bat da. Stellan Skarsg\u00e5rd aktorearen semea eta Alexander Skarsg\u00e5rd, Gustaf Skarsg\u00e5rd eta Valter Skarsg\u00e5rd aktoreen anaia da.\nNagusiki \"It\" (2017) filmean Pennywise, pailazo dantzaria antzezteagatik ezaguna da. Bestalde, \"Simple Simon\" (2010), \"Anna Karenina\" (2012), \"\" (2016), and \"Atomic Blonde\" (2017) filmeetan eta \"Hemlock Grove\" (2013\u20132015) telesaila ere antzeztu ditu."}
{"id": "733352", "revid": "105290", "url": "https://eu.wikipedia.org/wiki?curid=733352", "title": "Arrain-ganibet", "text": "Arrain-ganibeta\u00a0edo arrain-aiztoa mahai gainean arraina jateko erabiltzen den ganibet mota da.\nGanibeta deitzen zaio, baina ahorik ez izateagatik eta formagatik, errealitatean paleta mota bat da (horregatik batzuetan arrain-paleta ere deitzen zaio). Oro har, otorduan erabiltzen da, arrainaren hezurrak eta atal ezberdinak bereizteko (inolaz ere ez da erabiltzen mozteko).\nMetalez egina dago: altzairu herdoilgaitza, alpaka eta zilarra. Mahaian beti plateraren eskuinean (beste ganibetekin batera) jarriko da, eta koilarak dauden kasuan, eskuinaldeko taldearen barneko aldean kokatuko litzateke, koilarak kanpoan utziz (araua: kanpotik barrura)."}
{"id": "733353", "revid": "20653", "url": "https://eu.wikipedia.org/wiki?curid=733353", "title": "Arrain-aizto", "text": ""}
{"id": "733354", "revid": "20653", "url": "https://eu.wikipedia.org/wiki?curid=733354", "title": "Arrain-paleta", "text": ""}
{"id": "733355", "revid": "512", "url": "https://eu.wikipedia.org/wiki?curid=733355", "title": "Kalena Rios", "text": "Kalena Rios (Bel\u00e9m, Brasil, 1983ko urtarrilaren 12a) brasildar emakumezko aktore pornografiko ohia eta modelo transexuala da.\n2004an, 19 urte zituenean, hasi zen zinemagintza pornografikoan. Bere ibilbidean zehar 140 film pornografiko baino gehiagotan hartu du parte.\n2015ean industria erotikoa utzi zuen."}
{"id": "733356", "revid": "59723", "url": "https://eu.wikipedia.org/wiki?curid=733356", "title": "Heribert Barrera", "text": "Heribert Barrera i Costa (Bartzelona, 1917ko uztailaren 6a - \"ib.\", 2011ko abuztuaren 27a) kataluniar politikari eta kimikaria izan zen.\nMart\u00ed Barrera i Maresma kataluniar politikari eta sindikalistaren semea zen. Bizitza osoa Kataluniako Errepublikaren alde borrokatzeari eskaini zion, horregatik kataluniar independentismoaren erreferente historikoetako bat bilakatu da,\n1980-1984 artean, Kataluniako Parlamentu ezarri berriko lehenbiziko lehendakaria izan zen. Bestalde, 1991-1995 artean ERC alderdiko lehendakaria ere izan zen.\nBiografia.\nBarrera Bartzelonan jaio zen, 1917an, baina gurasoek Girona aldean zituzten sustraiak, Empord\u00e0 eskualdean . Aita Mart\u00ed Barrera, sindikalista ezaguna izan zen, eta baita ERCko kidea ere bere sorreratik (1931).\nGazte zelarik, 1935ean, ERCren gazte erakundean sartu zen. Bartzelonako unibertsitatean hasi zituen Kimika ikasketak, Espainiako gerra zibilak eten zituenak. Boluntario gisa izena eman zuen eta fronte batzuetan borrokatu zen. Gerra galduta, Frantziako erbestera joan zen eta Okzitaniako Montpellierren finkatu , beste intelektual eta politikari katalan batzuekin (Pompeu Fabra, Roviri i Virgili, Carles Riba, etab.) . Montpellierren bukatu zituen Kimikako ikasketak eta, geroago, Parisko Sorbonan Fisikan doktoratu zen.\n1952an Kataluniara itzuli zen frankismoaren aurkako erresistentzian aritzeko. Bartzelonako unibertsitateko ateak itxi zitzaizkion, Francoren aldeko derrigorrezko atxikimendua sinatu ez zuelako, eta enpresa pribatuan jardun zuen kimikari gisa. 1968an, baina, Bartzelonako Unibertsitate Autonomoan sartu zen, eta 1970ean katedra bat eskuratu zuen bertan, Kimika Inorganikoaren arlokoa.\n1976an ERCko idazkari nagusia izendatu zuten, eta 1977an Espainiako Kongresuaren diputatu bihurtu zen. Espainiako Konstituzioaren eztabaidetan parte hartu zuen, eta aurrera atera ez ziren zuzenketa batzuk aurketu zituen, Kataluniako eskubide nazionalak defendatzeko \n1980 eta 1984 urteen artean, Kataluniako parlamentuaren lehendakaria izan zen, eta europarlamentaria 1991 eta 1994 artean, Herrien Europa koalizioan (EAk, ERCk eta PNGk osatua).\nHaren azken agerpen publikoa 2010eko uztailaren 10eko manifestazio erraldoian izan zen, Bartzelonan antolatua (\"Som una naci\u00f3, nosaltres decidim\") Espainiako Auzitegi Konstituzionalak Kataluniako estatutuaren proiektu berriaren artikulu garrantzitsu batzuk indargabetu zituenean. Manifestazio jendetsu horren buruan egon zen "}
{"id": "733361", "revid": "336", "url": "https://eu.wikipedia.org/wiki?curid=733361", "title": "Xavier Garc\u00eda Albiol", "text": "Xavier Garc\u00eda Albiol (Badalona, 1967ko abenduaren 8a) kataluniar politikari bat da.\n2017ko martxoaren 25etik aurrera Kataluniako Alderdi Popularreko lehendakaria da. Aurrez, 2011-2015 artean Badalona jaioterriko alkatea izan zen."}
{"id": "733364", "revid": "512", "url": "https://eu.wikipedia.org/wiki?curid=733364", "title": "Enza Anderson", "text": "Enza Anderson (Toronto, Kanada, 1964a) kanadar kazetari, politikari eta transgeneroen eskubideen aldeko ekintzailea da.\nToronton sortu eta hazi zen. Jaiotzean gizonezko sexua esleitu bazioten ere, bere burua emakumetzat dauka.\nYork Unibertsitatean geografia ikasteari ekin zion, baina hasi eta gutxira ikasketak utzi zituen gaiak ez ziolako gehiegi ardura eta ama gaixotu zitzaiolako. Urtebeteko pausa ondoren, ingeniaritza zibila eta teknologiak ikasi zuen Seneca Collegen.\nHainbat alditan aurkeztu du bere burua Torontoko alkate izateko."}
{"id": "733366", "revid": "336", "url": "https://eu.wikipedia.org/wiki?curid=733366", "title": "Alejo Vidal-Quadras", "text": "Alejo Vidal-Quadras Roca (Bartzelona, 1945eko maiatzaren 20a) kataluniar politikari eta fisikari bat da.\nIbilbidea.\nKatalunian.\nKataluniako Alderdi Popularreko kidea da, 1991-1996 artean baita alderdi horretako lehendakaria ere. 1987-1991 artean Bartzelonako Udaleko zinegotzia izan zen. 1988-1996 artean Kataluniako Parlamentuko diputatua izan zen.\nEspainian.\n1996-1999 artean Espainiako Senatuan senataria izan zen.\nEuropan.\n1999-2014 artean Europako Parlamentuan Espainiako Alderdi Popularraren europarlamentaria izan zen, eta 2004-2014 artean Europako Parlamentuaren lehendakari ordea ere bai.\nOndoren.\n2014an Alderdi Popularra laga eta Vox eskuin muturreko alderdi politikoaren kide egin zen, baina 2015ean alderdi politiko hori eta Batasuna, Aurrerapena eta Demokrazia eta Herritarrak - Herritarron Alderdia alderdien arteko hurbiltzearen alde agertu ostean, Vox alderdia utzi zuen."}
{"id": "733368", "revid": "512", "url": "https://eu.wikipedia.org/wiki?curid=733368", "title": "Sasha Clements", "text": "Sasha Nicole Clements (Toronto, Ontario, Kanada, 1990ko martxoaren 14a - ) kanadar aktorea da."}
{"id": "733369", "revid": "105290", "url": "https://eu.wikipedia.org/wiki?curid=733369", "title": "Laburdura", "text": "Laburdurak, gramatikan, hizkuntza bateko hitz arruntak laburtuta emateko modua dira. Laburdura gehienak, hizkuntza batetik bestera aldatu egiten dira. Laburdura guztiek, puntua daramate amaieran eta marrarik gabe deklinatzen dira beti. Esan beharra dago, ez dela komeni laburdurak esaldietan sartzea, tauletan eta eskemetan, aldiz, oso lagungarriak dira.\nArauak eta adibideak.\nJarraian laburdurak idazteko arauak\u02d0\nArauak.\nLaburdurak letra arruntez idazten dira. Oso laburdura gutxi erabili behar da idazki arruntetan, helbideetan izan ezik:\nBaina ez da laburdurarik erabili behar helbideak esaldi barruan txertatzean:\nEsanahi jakina eta oso ezaguna duten laburdurak bakarrik erabiliko dira (bai euskarazkoak eta bai erdal jatorrikoak):\nTestu berezietan, alorrean alorreko laburdurak ere idatz daitezke; baina sarreran agertu beharko da erabilitako laburdura ezohiko edo antzemangaitzen zerrenda eta horietako bakoitzaren esanahia.\nLaburdurak puntu eta guzti idatzi behar dira (siglak, akronimoak eta neurri-izenak ez bezala).\nLaburdura gehienak letra xehez idazten dira, baina ez den-denak:\nAsteko egunen eta urteko hilen izenen laburdurak ere letra xehez eta puntu eta guzti idatzi behar dira:\nLaburdurari ez zaio atzizkirik erantsi behar; beraz, laburduraren bukaerako puntuaren ondoren hutsune zuria besterik ez da onartzen (ez marratxorik eta ez besterik, testu berezietan izan ezik).\nAhal dela, ez da laburduraz hasi behar esaldia; ezta laburdura bera letra larriz hasten bada ere.\nLaburdura ahoskatzean, laburtutako hitza irakurri behar da: hitz osoa, eta ez laburdura bera.\nDeklinatzerakoan.\nBihar zuz.arekin dut hitzordua.\nJanaria, edaria, motxila, etab.\nIturriak.\nArtikulu honen zati bat \"euskaljakintza\" webgunetik txertatua izan da."}
{"id": "733370", "revid": "13403", "url": "https://eu.wikipedia.org/wiki?curid=733370", "title": "Aleix Vidal-Quadras", "text": ""}
{"id": "733371", "revid": "512", "url": "https://eu.wikipedia.org/wiki?curid=733371", "title": "Diane Rodr\u00edguez", "text": "Diane Marie Rodr\u00edguez Zambrano (Guayaquil, Ekuador, 1982ko martxoaren 16a) pertsona transexualen eskubideen aldeko ekintzailea da. Gay, lesbiana, bisexual, transexual eta transexualen eskubideen aldeko Silueta X elkartearen presidentea da.\nGizon jaio arren, bere burua emakumetzat dauka. 2009an Ekuadorko erregistro zibilari salaketa jarri zion bere gizonezko \"Luis Benedicto\" izena emakumezko \"Diane Marie\" izenarengatik alda ziezaion.\n2013ko Ekuadorko hauteskunde orokorretan bere burua hautagai aurkeztu zuen Ruptura 25 alderdiarekin. Ekuadorko lehenengo hautagai transexuala bihurtu zen. Hala ere, ez zuten hautatu.\n2014ko irailaren 19an Ekuadorko lehenengo bikote transexuala eratu zuen bere bikotekide transexualarekin, biak izatezko bikoteen erregistroan sartu zituztenean. Gutxira, baina, banandu ziren.\n2015eko urtarrilean transexualitateari buruzko haurrentzako ipuina argitaratu zuen, \"Benedicto se siente ni\u00f1a\" izenburukoa eta bere bizipenetatik idatzia. 2015eko irailean Ekuadorko LGBT Erakundeen Federazioko lehendakari izendatu zuten. Gainera, urte berean, Front Line Defendersen saria irabazteko bost hautagaietako bat izan zen.\n2015eko abuztuan, Fernando Machado, bere mutil-laguna haurdun zegoela adierazi zuen. Nazioartean, haurra erditzeko zain egondako aurrenetako bikote transexualetako bat bihurtuz."}
{"id": "733373", "revid": "56334", "url": "https://eu.wikipedia.org/wiki?curid=733373", "title": "Melillako gerra", "text": "Melillako gerra () edo Marokoko gerra Rifeko tribuek Espainiar Inperioa inperio kolonialaren aurka 1909an izandako borroka izan zen.\nAurrekariak.\n1898ko Espainia-Estatu Batuak Gerran menderatua izan ondoren, Espainiak bere nazioarteko izena bultzatu nahian iparraldeko Afrikan zituen lurraldeak zabaltzeari ekin zion. Espainiak Yilali Mohamed el-Yusfi ez-Zerhuni \"Bu Hamara\" xerifearekin itun bat sinatu zuen Melilla inguruko meategiak ustiatzeko baina Abdelaziz sultana eta beste kabilak aurka zituen. 1908ko abuztuaren 8an erriftarrek meategiak eraso eta \"Bu Hamara\" atxilotu zuten. \"Bu Hamara\" Fezeko espetxean hil zen. Inguruko eremutan aliaturik ez zituenez, Jos\u00e9 Marina Vega jeneralak, Melillako gobernadore militarra berak, Madrili errefortzuak eskatu zituen meategiak babesteko. Ez zuen ezer lortu eta 1909ko uztailaren 9an riftarrek berriro eraso eta sei espainiar burdinbideetako langile erail zituzten.\nGerra.\nEraso honen ondorioz, Antonio Maura presidenteak Melillako garnizioa handitzea erabaki zuen eta 5.000 lagunetatik 22.000ra pasa ziren. Soldadu berri guztiak soldaduskan zeuden, garai hartan Espainiak profesionalak edo gudaroste indigenak ez zituen eta. Gainera, gutxi prestaturik eta horniturik zeuden eta ez zuten ezta mapa sinpleak ere. Sistema hau istiluak sortu zituen penintsulan, nagusiena Bartzelonako Aste Tragikoa izanda baina baita Tuteran ere.\nHurrengo egunean, riftar frankotiratzaileek Melilla inguruan eraso zuten. Marina jeneralak Ait Aixan sei konpainia kokatzea erabaki zuen \u00c1lvarez Cabrera koronelaren agindupean. Iluntzean Melilla utzi baina galdu eta hurrengo egunean Alfer izeneko trokartean zeuden non sarraskituak izan ziren. Cabrera koronel bera eta 26 lagun hil eta 230 zauritu izan zituzten.\nUztailaren 26an, Otsoaren Amildegian bigarren porrota jasan zuten, Marinak Pintos jenerala Bigarren Kaseta izeneko eremua babestera bidali zuenean. Riftarrek Pintos jenerala eta 153 soldadu hil eta 599 zauritu zituzten.\nPlan berriak egitea beharrezko bilakatu eta Espainiak operazio guztiak gelditu zituen. 35.507 laguneko armada bildu eta artilleria astuna eraman zuten Espainiatik. Abuztuaren amaierako prest ziren eta Gurugu mendi inguruko eskualdea eraso zuten. Irailaren 26rako Nador hartu zuten eta hurrengo egunean Selouane. Hurrengo hilabetetan beste istilu izan ziren eta azken helburuak azaroaren 26an bete zituzten. Azkenean ekialdeko kabilek status quo berria onartu eta espainiarrek Tres Forcas lurmuturra eta Mar Chicako hegoaldeko uhartetxoak bereganatu zituzten."}
{"id": "733376", "revid": "1545", "url": "https://eu.wikipedia.org/wiki?curid=733376", "title": "Melillako Gerra", "text": ""}
{"id": "733377", "revid": "1545", "url": "https://eu.wikipedia.org/wiki?curid=733377", "title": "Marokoko gerra", "text": "Espainiako historiografian, Marokoko gerra honakoak izan daitezke:"}
{"id": "733378", "revid": "1545", "url": "https://eu.wikipedia.org/wiki?curid=733378", "title": "Marokoko Gerra", "text": ""}
{"id": "733380", "revid": "105290", "url": "https://eu.wikipedia.org/wiki?curid=733380", "title": "Kabila", "text": "Kabila (singularrez , \"qab\u012bla\", pluralez , qab\u0101\u02beil) berbere edo beduinoen tribua da.\nMarokoko Protektoratu Espainiarrean, kabilak egitura politiko-administratiboaren oinarria izan zen. Kaid batek gobernatzen zuen nahiz eta batzutan administratzaile militar bat izan."}
{"id": "733381", "revid": "1545", "url": "https://eu.wikipedia.org/wiki?curid=733381", "title": "Larako elektriko", "text": ""}
{"id": "733382", "revid": "105290", "url": "https://eu.wikipedia.org/wiki?curid=733382", "title": "Zeramika-ganibet", "text": "Zeramika-ganibeta edo ganibet zeramikoa ganibet\u00a0mota bat da, zeinaren xafla, altzairua izan beharrean, zeramikazko materialez (askotan zirkonio dioxidoa) eginda dagoen. Ganibet mota honek bere ahoa askoz denbota gehiagoz mantentzen du altzairu herdoilgaitzezko xaflakoek baino. Horregatik esan ohi da ez direla zorroztu behar. Baina ezaugarri negatiboak dituzte, oso hauskorrak dira eta hausten dira erortzen direnean. Ganibet hauek ez dira % 100 zeramikazkoak metal nahikoa baitute metal detektagailuak detektatu ahal izateko ezkutuko arma gisa erabiltzea saihesteko.\nEzaugarriak.\nZirkonio dioxidozko ganibetak oso gogorrak dira, esate baterako, zeramikazkoak, 8.5raino iritsi arte Mohs eskalan, eta altzairuzkoak 6aren inguruan mugitzen diren bitartean.\nZeramikazko ganibetak ez dira porotsuak, eta elikagai desberdinak moztu ditzakete zaporeak batetik bestera eraman gabe."}
{"id": "733383", "revid": "336", "url": "https://eu.wikipedia.org/wiki?curid=733383", "title": "Ajita Wilson", "text": "Ajita Wilson (Brooklyn, New York, Ameriketako Estatu Batuak, 1950eko urtarrilaren 12a - Erroma, Italia, 1987ko maiatzaren 26a) estatubatuar zinema-aktore eta aktore pornografikoa zen. Hainbaten arabera Ajita emakume transexuala zen, George Wilson jaiotza-izenekoa. Wilson 1987ko maiatzaren 26an hil zen garuneko odoljario baten ondorioz."}
{"id": "733384", "revid": "105290", "url": "https://eu.wikipedia.org/wiki?curid=733384", "title": "Hawarden", "text": ", , Galesko iparraldeko herri, komunitate eta hautes-barruti bat da, Flintshire konderrian dagoena. Deeside hirigunean eta Ingalaterrako mugan dago.\n2011ko erroldaren arabera 1.887 biztanle zituen. Bertan, Hawarden gazteluaren hondakinak daude."}
{"id": "733385", "revid": "13403", "url": "https://eu.wikipedia.org/wiki?curid=733385", "title": "Penarl\u00e2g", "text": ""}
{"id": "733386", "revid": "105290", "url": "https://eu.wikipedia.org/wiki?curid=733386", "title": "Higher Kinnerton", "text": ", , Galesko iparraldeko herri eta komunitate bat da, Flintshire konderrian dagoena. Lower Kinnerton udalerriaren alboan dago, Ingalaterrako Cheshire konderriaren mugan.\n2011ko erroldaren arabera 1.697 biztanle zituen."}
{"id": "733387", "revid": "512", "url": "https://eu.wikipedia.org/wiki?curid=733387", "title": "Karen Ulane", "text": "Karen Frances Ulane (Chicago, Illinois, Ameriketako Estatu Batuak, 1941eko abenduaren 10a - DeKalb, Illinois, Ameriketako Estatu Batuak, 1989ko maiatzaren 22a) estatubatuar airelinea pilotua zen. Ezaguna bihurtu zen Eastern Airlines airelineak bidegabeki lanetik bidali zuelako, Ulanek sexua berresleitzeko ebakuntza jaso eta gero. \"Ulane v. Eastern Airlines\" (Ulane Eastern Airlinesen aurka) delako auziak lege-aurrekari federala ezarri zuen pertsona transexualek legearen aurrean zeukaten egoeran, 1964ko Eskubide Zibilen Legeari helduz.\nBiografia.\nChicagon jaio zen eta St. Ignatius College Prep eskolan ikasi zuen. Ondoren Ameriketako Estatu Batuetako Armadan izena eman zuen. 1964tik 1968ra borroka hegaldiak egin zituen Vietnamgo Gerran. Ondoren, Eastern Airlines airelineako pilotu bihurtu zen. 1980ko apirilean emakumerako sexu-trantsizioa egin zuen, Karen Frances izena hartuz eta Kenneth jaiotza-izenari uko eginez.\n1981eko apirilaren 24an T.R. Buttion Hegaldi Operazioen Zuzendariorde Seniorrak kaleratze-eskutitza luzatu zion. Gutunean, Buttionek Ulaneren trantsizioa gogor gaitzesten zuen.\nHori zela eta, Ulanek bereizkeriagatiko salaketa jarri zuen Enplegurako Aukera Berdinen aldeko Batzordean. Salaketa auzi zibil batean ebatzi zen. Ulanek auzia irabazi bazuen ere, Ameriketako Estatu Batuetako Zazpigarren Zirkuiturako Apelazio Gorteak epaia atzera bota zuen.\nUlane 1989ko maiatzaren 22an DeKalbetik 5 kilometrora izandako hegazkin-istripu batean hil zen. Gidatzen ari zen Douglas DC-3 hegazkina lurrera erori zen eta harekin zihoazen beste bi lagun ere hil ziren."}
{"id": "733388", "revid": "105290", "url": "https://eu.wikipedia.org/wiki?curid=733388", "title": "Hope (Flintshire)", "text": "Hope, , Galesko iparraldeko udalerri bat da, Flintshire konderrian dagoena. Ingalaterrako mugatik 4,5 kilometrora dago, Alyn ibaiaren ertzean.\n2011ko erroldaren arabera 4.224 biztanle zituen."}
{"id": "733389", "revid": "105290", "url": "https://eu.wikipedia.org/wiki?curid=733389", "title": "Leeswood", "text": ", , Galesko iparraldeko komunitate, hautes-barruti eta udalerri txiki bat da, Flintshire konderrian dagoena. Mold udalerritik 4 miliatara dago.\n2011ko erroldaren arabera 2.135 biztanle zituen."}
{"id": "733390", "revid": "13403", "url": "https://eu.wikipedia.org/wiki?curid=733390", "title": "Coed-llai", "text": ""}
{"id": "733391", "revid": "13403", "url": "https://eu.wikipedia.org/wiki?curid=733391", "title": "Yr Hob", "text": ""}
{"id": "733392", "revid": "105290", "url": "https://eu.wikipedia.org/wiki?curid=733392", "title": "Llanfynydd (Flintshire)", "text": "Llanfynydd, Galesko iparraldeko udalerri, komunitate eta hautes-barruti bat da, Flintshire konderrian dagoena. Komunitate honen barnean, Llanfynydd bera, Cymau eta Ffrith udalerriak daude.\n2011ko erroldaren arabera 1.850 biztanle zituen."}
{"id": "733393", "revid": "105290", "url": "https://eu.wikipedia.org/wiki?curid=733393", "title": "Llanasa", "text": ", Galesko iparraldeko udalerri eta komunitate bat da, Flintshire konderrian dagoena. Komunitatearen barnean Gronant, Gwespyr, Kelston, Golden Grove, Picton, Trewaelod, Axtyn eta Trelogan udalerriak daude.\n2011ko erroldaren arabera 4.353 biztanle zituen."}
{"id": "733394", "revid": "105290", "url": "https://eu.wikipedia.org/wiki?curid=733394", "title": "Gwespyr", "text": ", Galesko iparraldeko udalerri bat da, Flintshire konderrian dagoena. Point of Ayr lurmuturraren gain dago, Dee ibaiaren estuarioaren bokalean.\n2001eko erroldaren arabera 289 biztanle zituen."}
{"id": "733395", "revid": "105290", "url": "https://eu.wikipedia.org/wiki?curid=733395", "title": "Trelogan", "text": ", Galesko iparraldeko udalerri bat da, Flintshire konderrian dagoena. Mostyn eta Trelawnyd udalerrien artean dago, eta Berthengam udalerriaren alboan.\n200 biztanle inguru ditu."}
{"id": "733396", "revid": "105290", "url": "https://eu.wikipedia.org/wiki?curid=733396", "title": "Mancot", "text": ", Galesko iparraldeko udalerri bat da, Flintshire konderrian dagoena. Queensferry eta Hawarden udalerrietatik milia bat ingurura dago, eta Chester hiritik 6 miliatara.\n2011ko erroldaren arabera 3.496 biztanle zituen."}
{"id": "733397", "revid": "105290", "url": "https://eu.wikipedia.org/wiki?curid=733397", "title": "Deba b\u014dch\u014d", "text": "Deba b\u014dch\u014d (japonieraz: \u51fa \u5203 \u5305 \u4e01, literalki \"zatikatzeko puntadun ganibeta\") japoniar motako sukaldeko ganibetak dira, nagusiki arrainak mozteko erabiltzen direnak, haragia ere mozteko erabiltzen diren arren. Tamaina desberdinetakoak dira, batzuetan 30 cm-ko luzera (12 hazbete) dute. Deba b\u014dch\u014d lehengoz Edo Aroan agertu zen Sakain. Arrainak lepo eta xerrak egiteko diseinatuta dago. Bere lodiera, eta sarritan, orpoaren atzealdeko angelu kamutsagatik, arrainen buruak moztu egiten ditu kalte gabe. Ondoren, xafla erabiltzen da arrain hezurrak kentzeko eta xerratan bereizteko. Tradizionalki, karbonozko altzairuzkoak dira, mantentze arrunta eta lubrifikazioa behar du herdoiltzea prebenitzeko. Hala ere, ganibet moderno asko altzairu herdoilgaitzez ere eskuragarri daude, eta ontzi-garbigailuan seguru egon daitezke. Karbonoaren altzairuzko xaflen ahoa asko zorroztu daitezke.\u00a0\nDeba ez dago prestatuta diametro handiko hezurrak mozteko."}
{"id": "733398", "revid": "105290", "url": "https://eu.wikipedia.org/wiki?curid=733398", "title": "Mostyn", "text": ", Galesko iparraldeko udalerri txiki bat da, Flintshire konderrian dagoena. Dee ibaiaren estuarioan dago, Holywell udalerritik hurbil.\n2011ko erroldaren arabera 1.844 biztanle zituen."}
{"id": "733399", "revid": "105290", "url": "https://eu.wikipedia.org/wiki?curid=733399", "title": "Nannerch", "text": ", Galesko iparraldeko udalerri bat da, Flintshire konderrian dagoena.\n2011ko erroldaren arabera 496 biztanle zituen."}
{"id": "733400", "revid": "105290", "url": "https://eu.wikipedia.org/wiki?curid=733400", "title": "Nercwys", "text": ", Galesko iparraldeko udalerri eta komunitate bat da, Flintshire konderrian dagoena. Mold udalerritik 3 miliatara dago.\n2011ko erroldaren arabera 585 biztanle zituen."}
{"id": "733401", "revid": "105290", "url": "https://eu.wikipedia.org/wiki?curid=733401", "title": "Northop", "text": ", , Galesko iparraldeko udalerri eta komunitate bat da, Flintshire konderrian dagoena. Chester udalerritik 12 milia mendebaldera dago, Mold eta Flint udalerrien artean.\n2011ko erroldaren arabera 3.049 biztanle zituen."}
{"id": "733402", "revid": "13403", "url": "https://eu.wikipedia.org/wiki?curid=733402", "title": "Llaneurgain", "text": ""}
{"id": "733403", "revid": "105290", "url": "https://eu.wikipedia.org/wiki?curid=733403", "title": "Northop Hall", "text": ", , Galesko iparraldeko udalerri bat da, Flintshire konderrian dagoena. Northop udalerriaren ekialdean dago, A55 autobidetik hurbil.\n2011ko erroldaren arabera 1.530 biztanle zituen."}
{"id": "733404", "revid": "13403", "url": "https://eu.wikipedia.org/wiki?curid=733404", "title": "Neuadd Llaneurgain", "text": ""}
{"id": "733405", "revid": "105290", "url": "https://eu.wikipedia.org/wiki?curid=733405", "title": "Oakenholt", "text": ", Galesko iparraldeko udalerri bat da, Flintshire konderrian dagoena. Flint udalerriaren hego-ekialdean dago, A548 errepidetik hurbil.\n2011ko erroldaren arabera 2.920 biztanle zituen."}
{"id": "733406", "revid": "105290", "url": "https://eu.wikipedia.org/wiki?curid=733406", "title": "Pantasaph", "text": ", Galesko iparraldeko udalerri txiki bat da, Flintshire konderrian dagoena. Holywell udalerritik 2 milia hegoaldera dago, Whitford komunitatean."}
{"id": "733407", "revid": "512", "url": "https://eu.wikipedia.org/wiki?curid=733407", "title": "Angie Zapata", "text": "Angie Zapata (Brighton, Colorado, Ameriketako Estatu Batuak, 1989ko abuztuaren 5a - Greeley, Colorado, Ameriketako Estatu Batuak, 2008ko uztailaren 17a) jipoituta eraila izan zen estatubatuar emakumezko transexuala zen. Bere hiltzaileari, Allen Andraderi, lehen mailako hilketa burutzea eta gorroto krimena \u2014 Andradek Zapata transgeneroa zela baitzekien \u2014 karguak egotzi zizkioten. Lehenengo aldia izan zen Ameriketako Estatu Batuetako auzitegi batek pertsona transgenero bat biktimatzat zuen hilketa bati gorroto krimena zeritzola."}
{"id": "733408", "revid": "65203", "url": "https://eu.wikipedia.org/wiki?curid=733408", "title": "Turandot", "text": "Turandot, Giacomo Puccini musikagilearen eta Giuseppe Adami eta Renato Simoni libretisten 3 ekitaldiko opera bat da. Pucciniren heriotzaren ondorioz amaitzeke gelditu zenez, Franco Alfano musikagileak amaitu zuen. Carlo Gozzi idazlearen \"Turandot\" eleberrian oinarritua dago.\n1926ko apirilaren 25ean, Italiako Milan hiriko La Scala antzokian estreinatu zen."}
{"id": "733411", "revid": "105290", "url": "https://eu.wikipedia.org/wiki?curid=733411", "title": "Pantymwyn", "text": ", , Galesko iparraldeko udalerri txiki bat da, Flintshire konderrian dagoena. Mold udalerritik 4 milia mendebaldera dago, eta Chester hiritik 16 milia mendebaldera."}
{"id": "733412", "revid": "105290", "url": "https://eu.wikipedia.org/wiki?curid=733412", "title": "Pentre Halkyn", "text": ", , Galesko iparraldeko udalerri txiki bat da, Flintshire konderrian dagoena. Holywell udalerritik 3 milia ingurura dago, A55 autobidearen 32. irteeran."}
{"id": "733413", "revid": "13403", "url": "https://eu.wikipedia.org/wiki?curid=733413", "title": "Pentre Helygain", "text": ""}
{"id": "733414", "revid": "105290", "url": "https://eu.wikipedia.org/wiki?curid=733414", "title": "Penyffordd", "text": ", , Galesko iparraldeko udalerri bat da, Flintshire konderrian dagoena. Buckley udalerriaren hego-mendebaldean dago, eta Chester hiriaren mendebaldean.\n2011ko erroldaren arabera 3.874 biztanle zituen."}
{"id": "733415", "revid": "105290", "url": "https://eu.wikipedia.org/wiki?curid=733415", "title": "Muniellosko natura erreserba integrala", "text": "Muniellosko natura erreserba integrala () Asturiasko hego-mendebaldean kokatutako natura erreserba da, Cangas del Narcea eta Ibias kontzejuen artean, Narcea, Dega\u00f1a eta Ibiasen iturrietako parke naturalaren barnean. 59,7 kilometro koadroko gunea da, hiru mendirekin: Muniellos mendia, La Viliella eta Valdebois mendia. 680 metroko latuera du bere gunerik baxuenean eta 1640 metrokoa Candanosa tontorrean. Muniellos mendia da natura erreserbaren bihotza, izen bereko ibaiaren jaiolekuan.\nErreserba honek Espainiako hariztirik handiena eta Europako kontserbatuenetako bat babesten du."}
{"id": "733416", "revid": "56334", "url": "https://eu.wikipedia.org/wiki?curid=733416", "title": "Het Vilhelmus", "text": ""}
{"id": "733417", "revid": "1545", "url": "https://eu.wikipedia.org/wiki?curid=733417", "title": "Ramon Te Wake", "text": "Ramon Te Wake (Zeelanda Berria, 1976ko martxoaren 25a) zeelandaberritar dokumental-egile, abesti-idazle eta telebista aurkezle transexuala da. Maorierazko ikus-entzunezko edukiak ematen dituen M\u0101ori Television telebista-katean hasi zen aurkezle lanetan. Bertan, \"Takat\u0101pui\" programaren hiru aurkezleetako bat da, inoiz maoriera hizkuntzan pertsona lesbiana, gay, bisexual eta transgeneroei zuzendutako lehen programa."}
{"id": "733418", "revid": "105290", "url": "https://eu.wikipedia.org/wiki?curid=733418", "title": "Pen-y-ffordd", "text": ", Galesko iparraldeko herri bat da, Flintshire konderrian dagoena. Holywell eta Prestatyn udalerrien artean dago, Mostyn udalerriaren ipar-mendebaldean."}
{"id": "733419", "revid": "105290", "url": "https://eu.wikipedia.org/wiki?curid=733419", "title": "Penymynydd", "text": ", Galesko iparraldeko udalerri txiki bat da, Flintshire konderrian dagoena. Penyffordd udalerriaren alboan dago."}
{"id": "733420", "revid": "105290", "url": "https://eu.wikipedia.org/wiki?curid=733420", "title": "Pontblyddyn", "text": ", Galesko iparraldeko udalerri txiki bat da, Flintshire konderrian dagoena. Leeswood udalerriaren alboan dago, Wrexham hiritik 8 miliatara."}
{"id": "733421", "revid": "15795", "url": "https://eu.wikipedia.org/wiki?curid=733421", "title": "Mold (Flintshire)", "text": ""}
{"id": "733422", "revid": "336", "url": "https://eu.wikipedia.org/wiki?curid=733422", "title": "Piromano", "text": ""}
{"id": "733423", "revid": "13403", "url": "https://eu.wikipedia.org/wiki?curid=733423", "title": "Queensferry, Wales", "text": ""}
{"id": "733424", "revid": "105290", "url": "https://eu.wikipedia.org/wiki?curid=733424", "title": "Trelawnyd", "text": ", 1710-1954 artean formalki \"Newmarket\", Galesko iparraldeko udalerri txiki bat da, Flintshire konderrian dagoena. Denbighshire konderriko Dyserth udalerriaren laboan dago.\n2011ko erroldaren arabera 820 biztanle zituen."}
{"id": "733425", "revid": "105290", "url": "https://eu.wikipedia.org/wiki?curid=733425", "title": "Point of Ayr", "text": "Point of Ayr, , Galesko ipar-ekialdean dagoen lurmutur bat da, Flintshire konderrian. De ibaiaren itsadarraren bokalean dago, Talacre udalerriaren iparraldean. Liverpoolgo badiaren eremuan dago, Irlandako itsasoari begira."}
{"id": "733426", "revid": "56334", "url": "https://eu.wikipedia.org/wiki?curid=733426", "title": "Angel Colom", "text": ""}
{"id": "733427", "revid": "105290", "url": "https://eu.wikipedia.org/wiki?curid=733427", "title": "Andy y Lucas", "text": "Andy y Lucas edota Andy &amp; Lucas, Espainiako pop musika talde bat da. 2003an C\u00e1diz hiriko La Laguna auzoan sortu zen eta Andr\u00e9s Morales (Andy) eta Lucas Gonz\u00e1lez (Lucas) taldekideek osatzen dute."}
{"id": "733428", "revid": "13403", "url": "https://eu.wikipedia.org/wiki?curid=733428", "title": "Andy &amp; Lucas", "text": ""}
{"id": "733429", "revid": "119347", "url": "https://eu.wikipedia.org/wiki?curid=733429", "title": "Alba Verg\u00e9s", "text": "Alba Verg\u00e9s i Bosch (Igualada, 1978ko irailaren 3a) Kataluniako ekonomialari eta politikari kataluniarra da, Kataluniako Ezker Errepublikanoa (ERC) alderdikoa. 2012tik Kataluniako Parlamentuan diputatu da, XI. legegintzaldian Junts pel S\u00ed-ren (JxS\u00ed) diputatu izandakoa, ERCren eskutik, 2018ko maiatzetik aurrera Quim Torra-ren gobernuko osasun-kontseilaria da, Kataluniako Generalitatearen parte.\nBiografia.\nLehen urteak.\nVerg\u00e9s 1978ko irailaren 3an jaio zen, Igualadan (Katalunia). Ekonomian lizentziatua, Bartzelonako Unibertsitatearen eskutik, ordenagailu-kudeaketaren ingeniaritza teknikoan graduatua da ere, Kataluniako Unibertsitate Irekian.\nAgure-etxe batean egiten zuen lan, ekonomista modura, bai eta programatzaile modura, arropa-denden \"software\" diseinuan eta informazio- eta komunikazio-kudeaketan. Anoian, Colegio Oficial de Agentes Comerciales de Barcelona-ko bulegoan egiten zuen administrazio-lan, Igualadako Osasun-Konsortzioan ekonomista-lanak egiten. Agure-etxe publikoen kudeaketa-erakunde honetan 2008tik 2012ra arte egin zuen lan.\nKarrera politikoa.\nAlba Verg\u00e9sek Kataluniako Ezker Errepublikanoaren (ERC) kide 2011an bihurtu zen, 2012an Igualadako batzarraren buru bihurtuz. La Teixidora eta Assemblea Nacional Catalana-ko (ANC) kide da ere. 2011ko Udal-Hauteskundeetan Kataluniako Ezker Errepublikanoa\u2013Reagrupament\u2013Acord Municipal (ERC-RI-AM) koalizioaren zerrendaren hirugarren postuan aurkeztu zen; haatik, koalizioak soilik bi eserleku eskuratu zituen, hautagai ez-hautatua bilakatuz.\nVerg\u00e9s 2012ko Kataluniako Hauteskundeetara aurkeztu zen, Esquerra Republicana de Catalunya\u2013Catalunya S\u00ed (ERC-CatS\u00ed) koaliziopean eta Bartzelonako probintziatik, hamargarren postuan, parlamentu-eserlekua lortuz. 2015eko zein 2017ko Hauteskundeetan berrautatua izan zen, Kataluniako Parlamentuko laugarren idazkari bihurtuz 2018ko urtarrilaren 17an.\nKataluniako Parlamentuko XI. legegintzaldian zehar eta Junts pel S\u00ed-ren (JxS\u00ed) parte, Kataluniako Parlamentuaren osasun-komisioaren zein Katalunia Operazioaren inguruko ikerketa-komisioaren buru izan zen.\n2018ko maiatzaren 19an, inbestitutako Quim Torra berriak Toni Com\u00edn osasun-kontseilari modura zuen \"govern leg\u00edtim\" bat izendatzen saiatu zen, garaian exiliatua. Aitzitik, Espainiako Gobernuak \"probokaziotzat\" hartu zuen gobernukidetzat exiliatu edo preso politikoak izendatzea, eta, ondorioz, Torraren izendapenak ez zituen onetsi. Hala, Torrak 2018ko martxoaren 29an gobernu-izendapen berriak publikatu zituen, exiliatu edota kartzelan sartu gabeak, non Alba Verg\u00e9s osasun-kontseilari berria izendatzen zen, urte bereko ekainaren 2an Katalunuako Generalitateko Jauregian berretsi bezala. Lortutako kargu berriaren ondorioz, bere diputatu- zein idazkari-karguak utzi zituen, ekainaren 14 eta 4ean, hurrenez hurren."}
{"id": "733430", "revid": "336", "url": "https://eu.wikipedia.org/wiki?curid=733430", "title": "Josep Bargall\u00f3", "text": "Josep Bargall\u00f3 i Valls (Torredembarra, Tarragon\u00e8s, 1958ko urriaren 3a) kataluniar politikari, literatur kritikari, idazle eta katedradun bat da. Lanbidez hizkuntzalaria da. ERC alderdiko kidea da.\n2003-2004 artean Kataluniako Generalitateko Hezkuntza Saileko kontseilaria izan zen. 1995-2003 artean Kataluniako Parlamentuan diputatua izan zen. 2004-2006 artean Kataluniako Generalitateko lehendakari ordea izan zen."}
{"id": "733432", "revid": "336", "url": "https://eu.wikipedia.org/wiki?curid=733432", "title": "Miquel Iceta", "text": "Miquel Iceta i Llorens (Bartzelona, 1960ko abuztuaren 17a) kataluniar politikari bat da. PSC alderdiko kidea da.\nBiografia.\nBi unibertsitate karrera hasi zituen (kimika eta zientzia ekonomikoak), baina batere amaitu ez. 1978an hasi zen PSCko milirantzian.\n1996-1999 artean Espainiako Parlamentuan diputatua izan zen. Kargu horretan zela, 1999an, homosexuala zela adierazi zuen publikoki eta hori egin zuen lehen diputatu espainiarra bilakatu zen horrela.\n2012-2014ko Kataluniako Parlamentuan lehen idazkaria izan zen. 2014tik PSCko lehendakaria da.\n2019an Berriako zuzendariari, Martxelo Otamendiri, elkarrizketa eskaini zion eta izenburu hau eman zuen solasak: \u00abHerritarren %65ek independentzia nahi badute, demokraziak ahalbidetu beharko du\u00bb. Polemika piztu zen berehala, eta Icetak argitu zuen Katalunian independentzia erreferenduma egitearen kontra zegoela.\n2021eko urtarrilaren 26an Espainiako Gobernuko Lurralde Politikako Ministerioko buru izendatu zuen Pedro Sanchez Gobernuko presidenteak, Carolina Darias ordezkatuz."}
{"id": "733433", "revid": "56334", "url": "https://eu.wikipedia.org/wiki?curid=733433", "title": "Pedro Guim\u00f3n", "text": ""}
{"id": "733436", "revid": "105290", "url": "https://eu.wikipedia.org/wiki?curid=733436", "title": "Rhosesmor", "text": ", Galesko iparraldeko udalerri txiki bat da, Flintshire konderrian dagoena. Mold udalerritik hurbil dago, Halkyn eta Rhes-y-cae udalerrietatik hurbil."}
{"id": "733437", "revid": "105290", "url": "https://eu.wikipedia.org/wiki?curid=733437", "title": "Rhes-y-cae", "text": ", Galesko iparraldeko udalerri eta parrokia txiki bat da, Flintshire konderrian dagoena. Pentre Halkyn eta Rhosesmor udalerrien artean dago, Halkyn komunitatearen barnean."}
{"id": "733438", "revid": "105290", "url": "https://eu.wikipedia.org/wiki?curid=733438", "title": "Rhydymwyn", "text": ", Galesko iparraldeko udalerri txiki bat da, Flintshire konderrian dagoena. Alyn ibaiaren goi ibarrean dago. Iraganean Mold komunitatearen barnean egon arren, gaur egun Cilcain komunitatearen zati da.\n2011ko erroldaren arabera 537 biztanle zituen."}
{"id": "733439", "revid": "105290", "url": "https://eu.wikipedia.org/wiki?curid=733439", "title": "Sealand (Flintshire)", "text": "Sealand, , Galesko iparraldeko udalerri eta komunitate bat da, Flintshire konderrian dagoena. Deeside hiriguneko zati da, Wirral penintsularen ertzean eta Chester hiriaren mendebaldean dago, Gales eta Ingalaterraren arteko mugan.\n2011ko erroldaren arabera 2.996 biztanle zituen."}
{"id": "733440", "revid": "13403", "url": "https://eu.wikipedia.org/wiki?curid=733440", "title": "Gwlad-y-M\u00f4r", "text": ""}
{"id": "733441", "revid": "105290", "url": "https://eu.wikipedia.org/wiki?curid=733441", "title": "Sychdyn", "text": ", , Galesko iparraldeko udalerri bat da, Flintshire konderrian dagoena. Mold udalerritik kilometro 1 iparraldera dago, A5119 errepidean."}
{"id": "733442", "revid": "13403", "url": "https://eu.wikipedia.org/wiki?curid=733442", "title": "Saltney Ferry", "text": ""}
{"id": "733443", "revid": "105290", "url": "https://eu.wikipedia.org/wiki?curid=733443", "title": "Saltney Ferry tren geltokia", "text": "Saltney Ferry tren geltokia, batzutan \"Mold geralekua\" deitua, Galesko iparraldean dagoen tren geraleku eta kokaleku bat da, Flintshire konderrian dagoena. Saltney udalerriaren alboan dago, eta Galesen egon arren, gaur egun Ingalaterrako Chester hiriaren auzunea bilakatu da."}
{"id": "733444", "revid": "105290", "url": "https://eu.wikipedia.org/wiki?curid=733444", "title": "Talacre", "text": ", Galesko iparraldeko udalerri bat da, Flintshire konderrian dagoena. Llanasa komunitatean dago. Point of Ayr lurmuturraren alboan dago, Dee ibaiaren bokalean, bertan hondartza eremua du."}
{"id": "733445", "revid": "105290", "url": "https://eu.wikipedia.org/wiki?curid=733445", "title": "Treuddyn", "text": ", Galesko iparraldeko komunitate eta udalerri txiki bat da, Flintshire konderrian dagoena. A5104 errepidean dago, Mold udalerritik 4 milia hego-ekialdera eta Caergwrle udalerritik 3 milia ipar-mendebaldera. Komunitatearen barnean Coed Talon (ekialdean) eta Rhydtalog (hego-mendebaldean) udalerriak daude.\n2011ko erroldaren arabera 1.567 biztanle zituen."}
{"id": "733446", "revid": "105290", "url": "https://eu.wikipedia.org/wiki?curid=733446", "title": "Rhydtalog", "text": ", , Galesko iparraldeko udalerri txiki eta isolatu bat da, Flintshire konderrian dagoena. Muinoz beteriko eremu batean dago, Treuddyn komunitatearen barnean."}
{"id": "733447", "revid": "105290", "url": "https://eu.wikipedia.org/wiki?curid=733447", "title": "Whitford (Flintshire)", "text": "Whitford, , Galesko iparraldeko udalerri, komunitate eta hautes-barruti bat da, Flintshire konderrian dagoena. Holywell udalerritik hurbil dago, Pantasaph komunitatearen barnean. Komunitate honetan Carmel udalerria ere badago.\n2011ko erroldaren arabera 2.332 biztanle zituen."}
{"id": "733449", "revid": "13403", "url": "https://eu.wikipedia.org/wiki?curid=733449", "title": "Chwitffordd", "text": ""}
{"id": "733450", "revid": "105290", "url": "https://eu.wikipedia.org/wiki?curid=733450", "title": "Ysceifiog", "text": " edota Ysgeifiog, Galesko iparraldeko komunitate eta udalerri txiki bat da, Flintshire konderrian dagoena. A541 errepidearen iparraldean dago, Nannerch eta Caerwys udalerrien artean.\n2011ko erroldaren arabera 1.286 biztanle zituen."}
{"id": "733451", "revid": "105290", "url": "https://eu.wikipedia.org/wiki?curid=733451", "title": "Argoed (Flintshire)", "text": "Argoed, Galesko iparraldeko komunitate bat da, Flintshire konderrian dagoena. Mold eta Buckley udalerrien artean dago.\n2011ko erroldaren arabera 5.837 biztanle zituen."}
{"id": "733452", "revid": "56334", "url": "https://eu.wikipedia.org/wiki?curid=733452", "title": "Hibai Arbide", "text": "Hibai Arbide Aza (Barakaldo, Bizkaia, 1979a) euskal abokatu eta kazetaria da. Zuzenbidea ikasi zuen eta bederatzi urtez abokatu egon zen Bartzelonan. 2015az geroztik kazetari dihardu Atenasen."}
{"id": "733454", "revid": "96586", "url": "https://eu.wikipedia.org/wiki?curid=733454", "title": "2017ko Galiziako suteak", "text": "2017ko Galiziako suteak, Espainiako Galizia autonomia erkidegoan, urriaren 13ko ostiraletik aurrera jazotako sute saila izan zen. Suteak ustez norbaitzuk nahita eragindakoak omen ziren. Denera 146 sute egon ziren, horietako 60 igandean bakarrik, eta 28 goizez piztuak.\nAurreko hilabeteetan pairatutako lehorte ezohikoak, euri ezarekin, tenperatura epelek eta hego haize harroek ere neurri handi batean eragin zuten hondamendia.\nSuteak.\nKalteak.\nGuztira, une honetan, jakinak diren 105 sute daude piztuak, horietatik 16 biztanleriarentzat arriskutsu gisa izendatu dira. Suteak, gutxienez 4 hildako eragin ditu eta 20 zauritu inguru. Vigoko hainbat parrokietan, horien artean, Beade eta Valladaresekoan suteak auzunera hurbildu dira, eta beraien esku zeuden hainbat mendi hektarea erabat suntsituak izan dira. Gondomar (Vincios) eta Baionako udalerrietan ere suteak hainbat triskantza eragin ditu.\nBestalde, hezkuntza arloan, Vigo eta inguruko udalerrietako hainbat eskolek klaseak ezin izan dituzte eman eta Vigoko unibertsitatean klaseak ere ezeztatu egin behar izan dira.\nSutearen kontra parte hartu duten erakundeak.\nUMEko 500 militarrek parte hartu dute sute hau itzaltzeko osatu den kanpainan, 350 suhiltzaileek eta hainbat hegazkinek ere parte hartu dute. Esan beharra dago, sutea hurbil duten bizilagunek ere laguntza handia eman dutela sute hau itzaltzearren.\nSutearen eragileak.\nGaliziako Xuntak dioenez, ondo antolatutako talde bat izan da sute hauen eragilea, ikerketa bat jarri du martxan gobernuak, errudunak identifikatzeko. Beste hedabide batzuek, \"terrorismotzat\" jotzen dituzte gertakizun hauek.\nPortugal eta Asturias.\nGalizian piztu diren suteetaz gain, Asturiasgo erdialde eta iparraldean ere suteak egon badaude, Portugalgo iparraldea ahaztu gabe.\nPortugal.\nPortugalen azken aldian izandako suteek 31 hildako utzi zituzten, uda beltza deitu diote uda honi, gertatu diren suteen eraginez. Guztira 440 sute inguru izan ziren eta Portugalgo gobernuak, egoera larria ikusirik, Marokoko eta Europar Batasuneko hainbat agentziei dei egin behar izan zien laguntza eske.\nAsturias.\nAsturiasen 35 sute inguru piztu dira azken egun hauetan, iparraldean eta erdialdean gehienak. Egoera larriak, gobernua 16 eskoletako klaseak ezeztatzera behartu du, horien artean, Dega\u00f1a, Ibias, Allande, Cangas del Narcea eta Tineoko udalerriak daude. Bestalde Oviedoko eskolek, egin behar zituzten txango eta aire libreko ekintzak ezin izan zituzten egin, kearen eraginez. Hainbat parke naturalek ere sutearen ondorioak jasan dituzte, horien adibide, Muniellosko erreserba.\nMehatxaturiko eremuak.\nJarraian, une honetan arriskutsuenak edo mehatxatuenak dauden eskualde eta udalerriak."}
{"id": "733455", "revid": "42829", "url": "https://eu.wikipedia.org/wiki?curid=733455", "title": "Wikihiztegia", "text": ""}
{"id": "733456", "revid": "42829", "url": "https://eu.wikipedia.org/wiki?curid=733456", "title": "Milen espedizioa", "text": ""}
{"id": "733458", "revid": "42829", "url": "https://eu.wikipedia.org/wiki?curid=733458", "title": "Sardinera", "text": ""}
{"id": "733460", "revid": "105290", "url": "https://eu.wikipedia.org/wiki?curid=733460", "title": "Tipula-ganibet", "text": "Tipula-ganibeta\u00a0janariak prestatzeko sukaldaritzan oso erabilia den tresna da. Erabilera asko dituen ganibeta da, sukaldaritzako teknika askotarako balio duelako.\nEskuarki 20 cm-ko xafla du, itxura biribilduko \"sabela\" osatzen duena. Erabilera zehatz bat eman beharrean, tipula-ganibeta haragi mota guztiak, barazkiak, hegaztiak eta arrainak mozteko, xehatzeko eta xerratzeko erabiltzen da."}
{"id": "733461", "revid": "69477", "url": "https://eu.wikipedia.org/wiki?curid=733461", "title": "Ugalkortasun-tasa", "text": ""}
{"id": "733462", "revid": "42829", "url": "https://eu.wikipedia.org/wiki?curid=733462", "title": "Inperio abbasi", "text": ""}
{"id": "733463", "revid": "42829", "url": "https://eu.wikipedia.org/wiki?curid=733463", "title": "G-7", "text": ""}
{"id": "733464", "revid": "42829", "url": "https://eu.wikipedia.org/wiki?curid=733464", "title": "Avararrak", "text": ""}
{"id": "733465", "revid": "42829", "url": "https://eu.wikipedia.org/wiki?curid=733465", "title": "Ekonomia-plangintza", "text": ""}
{"id": "733469", "revid": "105290", "url": "https://eu.wikipedia.org/wiki?curid=733469", "title": "Zapata-garbitzaile", "text": "Zapata-garbitzailea lanbidez oinetakoak betunarekin garbitzen dituen pertsona bat da. Tradizioz mutikoak aritzen dira lan horretan. Zeregin hori dagoeneko galdua da Mendebaldean, baina oinetakoak garbitzea diru-iturri garrantzitsua da haur eta familia askorentzat mundu osoan."}
{"id": "733470", "revid": "119347", "url": "https://eu.wikipedia.org/wiki?curid=733470", "title": "Argitalpen", "text": "Argitaratzea da eduki jakin bat publiko orokorrarentzat eskuragarri jartzea. Terminoaren erabilera herrialde batetik bestera aldatzen den arren, eskuarki aplikatzen zaie ohiko edozein euskarritan (paperezkoak barne: egunkariak, aldizkariak, katalogoak, eta abar) agertu diren testuei, irudiei edo bestelako ikus-entzunezko edukiei. Argitalpen hitzak bi adiera ditu: argitaratzeko ekintza, edo ekintza horren emaitza (kopia inprimatuak)."}
{"id": "733471", "revid": "56334", "url": "https://eu.wikipedia.org/wiki?curid=733471", "title": "Martin Weinek", "text": "Martin Weinek (Leoben, Estiria, 1964ko ekainak 30) antzezle, protagonista, ardo ekoizlea eta artista austriarra da. Famatua da \"Kommissar Rex\" telesaileko bere paperagatik (Fritz Kunz Inspektore gisa). Horretaz gain, ardoa ekoizten du Austrian."}
{"id": "733472", "revid": "46380", "url": "https://eu.wikipedia.org/wiki?curid=733472", "title": "Jos\u00e9 Antonio S\u00e1enz de Santamar\u00eda", "text": "Jos\u00e9 Antonio S\u00e1enz de Santa Mar\u00eda Tintur\u00e9 (Gij\u00f3n, Espainia, 1919ko abenduaren 15a - Madril, Espainia, 2003ko abuztuaren 25a) militarra izan zen. Espainiako Gerra Zibilean (1936-1939) bando kolpista matxinatuaren alde borrokatu zen. Ondoren, Francoren diktaduran, Trantsizioan eta demokrazian hainbat kargu politiko izan zituen."}
{"id": "733473", "revid": "59723", "url": "https://eu.wikipedia.org/wiki?curid=733473", "title": "Gra\u00e7a Machel", "text": "Gra\u00e7a Machel ( ahoskatua; Simbine jaioa, ; Incadine, ) politikari eta humanitario mozambiketarra da, emakumeen eta umeen eskubideen nazioarteko defendatzailea da. Nelson Mandela Hego Afrikako presidente ohiaren eta Samora Machel Mozambikeko presidente ohiaren alarguna da."}
{"id": "733474", "revid": "336", "url": "https://eu.wikipedia.org/wiki?curid=733474", "title": "Kriminalizazio", "text": "Kriminalizazioa, kriminologia esparruan, portaerak krimenean edo indibiduoak kriminal bilakatzearen prozesua da. Aurretik legalak ziren ekintzak krimen bilaka daitezke lege-erabaki edo erabaki judizial baten bidez. Halere, normalean presuntzioak daude estatuko legeen interpretazioan legeen atzeraeraginezko aplikazioari buruz."}
{"id": "733475", "revid": "105290", "url": "https://eu.wikipedia.org/wiki?curid=733475", "title": "Arbel zuri", "text": "Arbel zuria azal satinatu bat da, tinta ez iraunkorrarentzat. Arbel arrunten antzekoa da, baina azal leunagoa du, gainean azkar idatzi edota urratzeko. Arbel zurien erabilera asko areagotu zen 1990.hamarkadaren erdialdean, eta bulego, bilera-gela, ikasgela eta beste lan-eremutan instalazio finkoa bihurtu zen."}
{"id": "733476", "revid": "336", "url": "https://eu.wikipedia.org/wiki?curid=733476", "title": "Arakatz", "text": "Arakatza grosulariazeoen familiako zuhaixka hosto erorkorra da. Europakoa, Afrikako ipar-mendebaldekoa, eta Asiako hegoalde eta hego-ekialdekoa da jatorriz. Arakatzaren fruitua jan daiteke, eta merkaturatzeko nahiz kontsumo pribaturako landatzen dira."}
{"id": "733477", "revid": "1545", "url": "https://eu.wikipedia.org/wiki?curid=733477", "title": "Jacques Courtois", "text": "Jacques Courtois edo Giacomo Cortese, il Borgognone edo le Bourgignon deitua (1621eko abenduaren 12a - 1675ko azaroaren 14a) franko-italiar margolari, marrazkigile eta grabatzailea izan zen. Erroman eta Florentzian aritu zen batez ere, eta haren garaiko guda margolari nagusi bezala ezagutzen da. Margolan historikoak eta erretratuak egin zituen ere. Jesuita bilakatu zen baina margotzen jarraitu zuen."}
{"id": "733478", "revid": "59723", "url": "https://eu.wikipedia.org/wiki?curid=733478", "title": "Saharar", "text": "Sahararrak ( \"\u1e63a\u1e25r\u0101w\u012by\u016bn\"; "}
{"id": "733479", "revid": "336", "url": "https://eu.wikipedia.org/wiki?curid=733479", "title": "Rui Costa", "text": "Rui Manuel C\u00e9sar Costa (Amadora, Portugal, 1972ko martxoaren 29a) portugaldar futbolari ohi bat da. Gaur egun, Sport Lisboa eta Benficako kirol zuzendaria da.\nLu\u00eds Figo, Jo\u00e3o Pinto eta V\u00edtor Ba\u00eda bezalako futbolariekin batera, futbol portugaldarraren urrezko belaunaldiaren parte izan zen."}
{"id": "733482", "revid": "58701", "url": "https://eu.wikipedia.org/wiki?curid=733482", "title": "Teresa Laplana", "text": "Teresa Laplana Cocera (Bartzelona, Katalunia, 1961a) Mossos d'Esquadrako intendentea da.\nEstatu-errepresalia 2017ko Kataluniaren independentzia-erreferendumaren ostean.\n2017ko urriaren 6an, Espainiako Fiskaltzak eskatuta, Auzitegi Nazionalean deklaratu behar izan zuen sedizio delitua egotzita 2017ko Kataluniaren independentzia erreferenduma egin eta bost egunera. Laplanak bideokonferentziaz deklaratu zuen, osasun-arazoak tarteko. 2017ko urriaren 16an bigarrenez deklaratzera deitu zuten."}
{"id": "733483", "revid": "336", "url": "https://eu.wikipedia.org/wiki?curid=733483", "title": "Matvei Skobelev", "text": "Matvei Ivanovitx Skobelev (; Baku, 1885eko azaroaren 9agreg./urriaren 28ajul. \u2013 Mosku, 1938ko uztailaren 29a) errusiar politikari mentxebikea izan zen.\nBiografia.\nTrotskiren laguntzaile (1908\u20131912).\n1903an Errusiako Langileen Alderdi Sozialdemokrataren kide egin zen, eta hortik gutxira mentxebikeen aldearekin lerrokatu zen. 1905ean, iraultzaren ondoko errepresioaren presioz erbestera joan beharra eta, Vienara joan zen ikastera, eta han orduan mentxebikea zen Trotskiren laguntzaile bihurtu zen.\nDumako diputatu (1912\u20131917).\n1912an Errusiara itzuli zen eta Dumako diputatu aukeratu zuten, hala, mentxebikeen zuzendaritzara igotzea eskura izan zuen, izan ere Txkheidzeren hurbileko bihurtu zen. 1914an, Stepan Xaumian boltxebikearen aginduetara, Bakuko petrolio-greban parte hartu zuen. 1914an, Lehen Mundu Gerraren alde lerrokatu zen.\nLider iraultzailea (1917).\n1917an, lehenik Petrogradeko Sobieteko zuzendaritzako kide izan zen, lehendakariorde postuan (Sobiet honen lehen lan-saioak berak zuzendu zituen). Behin-Behineko Gobernuaren eta Sobietaren arteko Lotura Komisioaren parte izan zen. 1917eko apirilean, Sobieta Behin-Behineko Gobernua zuzenean babestera pasa zenean, Skobelev Lan Ministro izendatu zuten. 1917ko ekainean, Errusia Osoko Langile Sobieten I. Biltzarrean, Komite Exekutiboko (VTsIK) lehendakariorde aukeratu zuten.\nLan Ministro bezala, oso adierazpen populistak egitearen zale zen (adibidez, \u201c\"kapitalistek euren irabaziaren %100 eman beharko lukete\"\u201d) , nahiz eta neurri efektiborik ez hartu, boterea ez baitzegoen Sobietaren eskuetan. Adibidez, mentxebikeen programaren neurri erreformistak (zortzi orduko laneguna, adibidez) aplikatzeko ezgai izan zen; eta Sobietean Gobernuaren ekintzez informatzeko hitza eman bazuen ere eta hasieran hala jokatu bazuen ere, pixkanaka, desagertuz hasi zen (batez ere, Uztaileko Egunetatik aurrera).\nHori dela eta Leninekin polemika gogorrak izaten zituen, azken honek, botererik gabe, Skobelevek agindutakoa bete ezin zuela baitzioen. Leninen arabera, Skobelevek Errusiaren egoera ekonomiko kaxkarrari ematen zion erantzun bakarra, langileek eskakizunak apaltzea eskatzea zen, burgesiari ekonomi botere-guneak kendu gabe. Abuztuan, Skobeleven ministerio-lana erabat biratua zegoen eskakizunak langileei soilik egin aldera; eta jada (Tsereteli eta Txkheidzerekin batera) mentxebikeek langileen artean zuten itzala galtzearen prozesuaren sinbolo bilakatu zen. 1917ko irailean ministro kargua utzi zuen, eta Parisko Aliatuen konferentzian Errusiaren ordezkari izan zen. Aldi berean, Petrogradeko Sobietaren lehendakariorde kargua ere utzi behar izan zuen, Petrogradeko Sobietean boltxebikeak nagusi izan ondoren (Urrian VTsIKeko karguarekin gauza bera gertatu zitzaion).\nIraultzaren ondoren (1918\u20131938).\nUrriko Iraultzarekiko kontrakoa zela eta, politikatik lekutu zen hasieran (mentxebike askok Kaukasora egin zuten ihes, baina kontuan izan behar dugu Skobeleven jaioterri Bakun, boltxebikeak zirela nagusi). 1918an zehar, erakunde sobietarretan \u201cenplegatu arrunt\u201d gisa egin zuen lan, eta 1919an Novorossiisk hirian zuriek atxilotu egin zuten. 1919an, behin boltxebikeak Bakun une batez garaituta zirenean bere sorterrira itzuli zen, baina 1920an Azerbaijanen berriz boltxebikeak nagusitzerakoan Frantzian erbesteratu zen. Hala ere, iturri batzuen arabera gorrien agente bezala jokatu zuen. Bertsio hauen arabera, Bakun, Armada Gorriarentzako informazio lanetan aritu zen, eta Frantziara ihes, georgiar mentxebikeak Armada Gorriarekin bat egiteko konbentzitzean kale egin ostean egin zuen.\nAlta, Politika Ekonomiko Berria ezartzearekin bat, 1922an, berriz, Errusia Sobietarrera itzuli zen, eta are Alderdi Boltxebikearen kide egin zen. Sobietar Batasun berriaren eta Frantziaren arteko harreman ekonomikoak hobetzen lan egin zuen. 1924tik aurrea, Londreseko ordezkaritza sobietarraren kide izan zen. 1925 eta 1926 artean, GOSPLANen Atzerrirako Salerosketarako Departamenduaren buru izan zen. 1938an, Sobietar Estatuaren kontrako sabotaia zela eta atxilotu eta exekutatu egin zuten."}
{"id": "733485", "revid": "56334", "url": "https://eu.wikipedia.org/wiki?curid=733485", "title": "Pedro Bernardo Villarreal de Berriz", "text": ""}
{"id": "733486", "revid": "56334", "url": "https://eu.wikipedia.org/wiki?curid=733486", "title": "Heribert Barrera i Costa", "text": ""}
{"id": "733490", "revid": "56334", "url": "https://eu.wikipedia.org/wiki?curid=733490", "title": "Matama", "text": ""}
{"id": "733491", "revid": "56334", "url": "https://eu.wikipedia.org/wiki?curid=733491", "title": "Kremailera tren", "text": ""}
{"id": "733502", "revid": "1545", "url": "https://eu.wikipedia.org/wiki?curid=733502", "title": "Ribes uva-crispa", "text": ""}
{"id": "733505", "revid": "1545", "url": "https://eu.wikipedia.org/wiki?curid=733505", "title": "Ribes", "text": ""}
{"id": "733507", "revid": "1545", "url": "https://eu.wikipedia.org/wiki?curid=733507", "title": "Grossulariaceae", "text": ""}
{"id": "733509", "revid": "105290", "url": "https://eu.wikipedia.org/wiki?curid=733509", "title": "Andere-mahats zuri", "text": "Andere-mahats zuri andere-mahats gorriaren kultibarra da, Europan jatorria duena. Batzutan \"Ribes glandulosum\"ekin nahastua, kolorea eta zaporea baino ez ditu ezberdinak andere-mahats gorrirekin alderatuta."}
{"id": "733510", "revid": "1545", "url": "https://eu.wikipedia.org/wiki?curid=733510", "title": "Ribes rubrum var. leucocarpum", "text": ""}
{"id": "733511", "revid": "1545", "url": "https://eu.wikipedia.org/wiki?curid=733511", "title": "Saharar etnia", "text": ""}
{"id": "733513", "revid": "105290", "url": "https://eu.wikipedia.org/wiki?curid=733513", "title": "Ogi-ganibet", "text": "Ogi-ganibeta ogia ebakitzeko erabiltzen den ganibeta da eta ezaugarri bereziak ditu, nagusia ogiaren zuntzak erraz mozteko aukera ematen duen hortz handietako zerra itxurako ahoa da. Ez dauka posizio finko bat mahai gainean eta normalean ogi-saskitik hurbil dago. 30 cm-ko luzera duen ganibet handia da.\nBeste elikagai batzuk ebakitzeko diseinatuta egon ez arren, ogi-ganibeta tomate helduak, fruitu mamitsuak eta tartak ebakitzeko erabil daiteke, horrela ganibet mota honi moldakortasun maila handia emanez."}
{"id": "733515", "revid": "58701", "url": "https://eu.wikipedia.org/wiki?curid=733515", "title": "Quasr Al Azraq", "text": "Qasr Al Azraq gaztelua edota Qasr Azraq (, \"gorleku urdina\") Azraq (Jordania) hiritik gertu dago, Ammango ekialdera 100 kilometrotara. Basamortuko gazteluen eraikin bat da. Oasi baten ondoan egonik, estrategikoki balore handia zuen; oasi hori basamortu horren ur-iturri bakarra da, 12.000 km\u00b2etan.\nHistoria.\nDirudienez inguru honen lehenengo biztanleak nabateoak izan ziren. 300 urtean, Diokleziano enperadorearen garaian, erromatarren eskuetan erori zen eta haiek lehenengo gotorlekua eraiki zuten. Erromatarrek, basalto harriak erabiliz, egitura bat sortu zuten eta, ondorengo eraikuntzak, haren gainean egin ziren. Ziur asko bizantziarrek eta omeitarrek ingurua menperatuko zuten baina mamelukoak izan ziren, azkenik, 1237an, egun ezagutzen dugun gaztelua eraiki zutenak; eraikuntzan mamelukoek, erromatarren moduan, basalto erabili zuten eta, ondorioz, gazteluari ezaguna den kolore beltz hori eman zioten. otomandarrek ere XVI. mendean erabili zuten. 1917tik 1918ra T. E. Lawrencek arabiarren matxinadaren alde eta otomandarren aurka aurrera eraman zituen ekintzak hemen zentratu zituen eta gazteluan berak erabili zuen gela bisitatu daiteke.\nArkitektura.\nBasaltozko gazteluak 800 metro alboko egitura laukiduna du. Barruan, patio handi bat ikus daiteke. Erdian omeitarren garaiko mezkita bat dago. Izkin bakoitzean dorre luzangak erakusten ditu. Sarrera nagusian, ate moduan, granitozko harlauza dago; harrizkoa izatearen arrazoia zera da, basamortuan egurra oso eskasa dela. Ondorengo atondoan, lurrean grabatuta, antzinako erromatarren jolas bat ikus daiteke. Ate moduan erabiltzen diren harlauzek tona bat inguruko pisua dute baina, palma-olioz gantzututako gontz edo banda batzuei esker, erraz irekitzen dira."}
{"id": "733516", "revid": "56334", "url": "https://eu.wikipedia.org/wiki?curid=733516", "title": "Kanadar Konfederazioa", "text": ""}
{"id": "733518", "revid": "12788", "url": "https://eu.wikipedia.org/wiki?curid=733518", "title": "Maia zibilizazioa", "text": ""}
{"id": "733519", "revid": "56334", "url": "https://eu.wikipedia.org/wiki?curid=733519", "title": "B-47 Stratojet", "text": ""}
{"id": "733520", "revid": "56334", "url": "https://eu.wikipedia.org/wiki?curid=733520", "title": "F/A-18 Hornet", "text": ""}
{"id": "733521", "revid": "56334", "url": "https://eu.wikipedia.org/wiki?curid=733521", "title": "F/A-18", "text": ""}
{"id": "733522", "revid": "512", "url": "https://eu.wikipedia.org/wiki?curid=733522", "title": "Nina Poon", "text": "Nina Poon (Saigon, Vietnam, 1975a) estatubatuar argazkilari, modelo, aktore, makillatzaile eta ilustratzaile transexuala da. Vietnamen jaio arren, gurasoak txinatar jatorrikoak ditu.\nLau urte zituenean, bere familia eta bera Ameriketako Estatu Batuetara joan ziren bizitzera. Hasieran Cincinnatira jo zuten, baina zazpi hilabete geroago Orlandon ezarri ziren.\n1995ean New Yorken jarri zen bizitzen eta lan egiten."}
{"id": "733523", "revid": "1987", "url": "https://eu.wikipedia.org/wiki?curid=733523", "title": "Abt sistema", "text": ""}
{"id": "733524", "revid": "1987", "url": "https://eu.wikipedia.org/wiki?curid=733524", "title": "Pla\u00e7a Espanya", "text": ""}
{"id": "733525", "revid": "336", "url": "https://eu.wikipedia.org/wiki?curid=733525", "title": "Rift", "text": ""}
{"id": "733526", "revid": "56334", "url": "https://eu.wikipedia.org/wiki?curid=733526", "title": "Dorre kalea (Bilbo)", "text": ""}
{"id": "733527", "revid": "98220", "url": "https://eu.wikipedia.org/wiki?curid=733527", "title": "New Wave of British Heavy Metal", "text": "New Wave of British Heavy Metal, laburdura NWOBHM, , 1970eko hamarkadaren amaieraldera eta 1980ko hamarkadaren hasieran jazotako heavy metal generoaren barneko musika mugimendu bat izan zen. Aipatzen lehenbizikoa 1979an \"Sounds\" aldizkariko Geoff Barton kazetaria izan zen, 1970eko hamarkadaren amaieran sortutako britainiar heavy metal talde guztiak izendapen bakar batean pean biltzeko asmoz.\nNWOBHMa underground fenomeno bat bezala hasi zen, bere lehenengo urteetan Erresuma Batuko hedabide nagusiek guztiz alboratua izan baizuten. Mugimendu honetako taldeen berri jarraitzalileen artean ahoz-ahoz, fanzineen bidez edo irrati aske eta diskoteketako disk Jockeyek ipinitako disko eta abestiei esker eman zen.\nMugimenduak bere baitan musikari eta zale gazte ugari bildu zituen, nagusiki arraza zurikoak, gizonezkoak eta erdi edo behe langile mailakoak, balore etiko eta estetiko amankomunak elkarbanatzen zituztenak, eta garaiko langabeziaren ondorioz etorkizuna beltz ikusten zutenak.\nEstetikoki mugimendu honetako aitzindarietako bat izan zen Saxon musika taldeko kideen jazkera nagusitu zen: ile luzea, jaka eta praka bakeroak (jakak maiz mauka gabeak), kateak, maukarik gabeko kamisetak.\nMugimendu honetako talde nagusiak Iron Maiden, Saxon, Mot\u00f6rhead, Def Leppard, UFO, Angel Witch, Tygers of Pan Tang, Blitzkrieg, Avenger, Sweet Savage, Girlschool, Jaguar, Demon, Diamond Head, Samson eta Tank izan ziren."}
{"id": "733528", "revid": "105290", "url": "https://eu.wikipedia.org/wiki?curid=733528", "title": "Casa de la Vall", "text": "Casa de la Vall, Andorrako Andorra la Vella udalerrian dagoen eraikin historiko bat da, Andorrako Kontseilu Nagusiaren egoitza.\n1580an Busquets familiaren oinetxe eta defentsa dorre bezala eraikia izan zen. 1702an Andorrako Kontseilu Nagusiak bereganatu zuen."}
{"id": "733531", "revid": "56334", "url": "https://eu.wikipedia.org/wiki?curid=733531", "title": "Ronald McDonald", "text": "Ronald McDonald, McDonald's estatubatuar janari laster jatetxe katearen maskota nagusia da. Fikziozko pertsonaia hau enpresa honetako iragarki asko antzeztu ohi ditu. 1963an Willard Scott aktoreak sortu zuen.\nBerez, ahalmen magikoak dituen pailazo alaia bezala irudikatzen da, konpainiaren enpresa-kolore deigarriez, ileorde gorrixka eta zapatatzar batzuez jantzita. Nagusiki haurrei zuzendutako iragarkietan agertzen da."}
{"id": "733532", "revid": "119347", "url": "https://eu.wikipedia.org/wiki?curid=733532", "title": "Chirk", "text": ", , Galesko iparraldeko udalerri bat da, Wrexham konderrian dagoena. Wrexham eta Oswestry udalerrien artean dago, Ingalaterrako mugan, eta hegoaldean Ceiriog ibaiaren beste aldean Shropshire ingeles udalerria du.\n2011ko erroldaren arabera 4.468 biztanle zituen."}
{"id": "733533", "revid": "13403", "url": "https://eu.wikipedia.org/wiki?curid=733533", "title": "Chirk gaztelua", "text": ""}
{"id": "733536", "revid": "105290", "url": "https://eu.wikipedia.org/wiki?curid=733536", "title": "Holt (Gales)", "text": "Holt, Galesko iparraldeko udalerri bat da, Wrexham konderrian dagoena. Ingalaterrako mugan dago eta Dee ibaiaren beste aldean Farhdon udalerria du.\n2011ko erroldaren arabera 1.521 biztanle zituen."}
{"id": "733538", "revid": "105290", "url": "https://eu.wikipedia.org/wiki?curid=733538", "title": "Urdaiazpiko-ganibet", "text": "Urdaiazpiko ganibeta luzera handiko ganibet berezi bat da, urdaiazpiko xerrak ebakitzeko erabiltzen dena. Ganibetaren ezaugarri nagusia xafla luzea da, zertxobait estua eta malgutasunarekin, meheki eta zehaztasunez ebaki ahal izateko urdaiazpikoaren profilera egokituta mugitzen den bitartean. Urdaiazpikoaren adituek diotenez, urdaiazpikoa dastatzeko eskuz ebaki behar da, ganibet mota hauek erabiliz, eta ere esaten dute urdaitegi batzuen ebaketa mekanikoak urdaiazpikoari galarazten dizkiola ezaugarri organoleptikoak.\nEzaugarriak.\nEzaugarri batzuk ditu: altzairu herdoilgaitzez egina dago eta 37 eta 40 cm-ko luzera du (batzuetan luzera desberdinak daude urdaiazpikoari edo txerri-besoari egokitzeko) eta, normalean, xaflak bi edo hiru zentimetroko zabalera du. Ohikoena malgua da eta oso punta zorrotzan bukatzen du."}
{"id": "733540", "revid": "448", "url": "https://eu.wikipedia.org/wiki?curid=733540", "title": "Terapia neural", "text": ""}
{"id": "733541", "revid": "56334", "url": "https://eu.wikipedia.org/wiki?curid=733541", "title": "NWOBHM", "text": ""}
{"id": "733542", "revid": "58701", "url": "https://eu.wikipedia.org/wiki?curid=733542", "title": "Basamortuko gazteluak", "text": "Basamortuko gazteluak izenarekin Jordaniako ekialdeko basamortuan aurki daitezkeen hogei inguruko gaztelu, jauregi eta karabansarai dira. Gehienak Ammango ekialdean eta hegoaldean daude. \"Qasr\" hitzak arabieraz gotorlekua adierazten du baina garai haietan ere hiritik urruti zegoen erregearen erresidentzia.\nHistoria.\nEraikin hauek VII. mendetik VIII. mendetara altxatu ziren, batez ere 660 urtetik 750 urtera. Eraikitzaile nagusiak omeiatar kalifak izan ziren; kalifa hauek Damaskon kokatu zuten haien hiriburua. Gehienak Medina eta Kufa arteko ibilbidean daude.\nGotorlekuon helburua.\n\"Qasr\" hauen helburu nagusia ez dago oso garbi eta, agian, denboran zehar, aldatzen joan zen: biltegiak, gotorlekuak, zentro komertzialak... Pentsatzen da hasieran jauregi gotortuak zirela, kalifa hiritik urruti zegoenean bertan babesa hartzeko. Baita beduinoentzat topaguneak eta gameluen karabanentzat babestokiak ziren ere. Amra eta Kharana Mekako bidean eraiki ziren, agian, atseden-leku moduan.\nGotorleku hauek arte islamiar goiztiarraren adibideak dira.\nGazteluak.\nHauetako gotorleku asko erabat txikituta daude. Hauek dira hobeto gordetzen direnak:"}
{"id": "733550", "revid": "1491", "url": "https://eu.wikipedia.org/wiki?curid=733550", "title": "Txartel zulatu", "text": "Txartel zulatu bat edo, besterik gabe, txartel bat, kartoizko xafla bat da, kode bitarraren araberako hainbat zuloren bidez informazioa daukana. Hau izan zen 1960ko eta 1970eko hamarkadetan ordenagailuetan informazioa eta argibideak sartzeko erabilitako bide nagusia. Joseph Marie Jacquard-ek txartelak erabili zituen lehenago, berak asmatutako ehungailuetan, erabilera horretatik pasa zen geroago lehen\u00a0 ordenagailu elektronikoetara. Logika berarekin erabili ziren\u00a0zinta zulatuak ere."}
{"id": "733551", "revid": "56334", "url": "https://eu.wikipedia.org/wiki?curid=733551", "title": "Txartel zulatua", "text": ""}
{"id": "733552", "revid": "56334", "url": "https://eu.wikipedia.org/wiki?curid=733552", "title": "Denbora-espazioa", "text": ""}
{"id": "733553", "revid": "19388", "url": "https://eu.wikipedia.org/wiki?curid=733553", "title": "Kataluniako Unibertsitate Irekia", "text": "Kataluniako Unibertsitate Irekia () Kataluniako Bartzelona hirian dagoen online unibertsitate bat da. Irakaskuntza ez presentziala irakasten du, distantziara irakatsitakoa. 1994an sortua izan zen.\nUOCek graduak, masterrak, graduondoko ikasketak, espezializazioak, mintegiak, ikastaroak, libreki ikasteko ikasgaiak, hizkuntz ikastaroak eta doktoretza programak eskeinzten ditu."}
{"id": "733554", "revid": "13403", "url": "https://eu.wikipedia.org/wiki?curid=733554", "title": "Universitat Oberta de Catalunya", "text": ""}
{"id": "733556", "revid": "336", "url": "https://eu.wikipedia.org/wiki?curid=733556", "title": "Klavdia Nikolaieva", "text": "Klavdia Ivanovna Nikolaieva (; San Petersburgo, 1893ko ekainaren 13a - Mosku, 1944ko abenduaren 28a) errusiar boltxebikea izan zen, langile familia batetako alaba, sindikalismoan nabarmendu zena.\nBiografia.\nLehen aldiz 1908an atxilotu zuten, 15 urte zituela, eta 1909an Alderdi Boltxebikeko kide egin zen. 1905eko iraultzan parte-hartze aktiboa izan zuen, eta 1917eko Otsaileko iraultza arte bete bi aldiz atxilotu zuten. 1917an \"Rabotnitsa\" (\u201cEmakume Langilea\u201d) egunkariaren zuzendari izan zen. Egunkari honek garrantzia handia izan zuen boltxebismoa eta genero-askapena uztartzean, baina baita ere genero-auziez haratago: 1917ko uztailean Behin-Behineko Gobernuak Alderdi Boltxebikea jazarri zuenean, eta honen egunkari eta publikazioak (\"Pravda\" barne) debekatu zituenean, \"Rabotnitsa\" izan zen boltxebikeen argitalpen jarrai bakarra (Leninen \u201cHiru krisi\u201d artikulua egunkari honetan atera zen).\nUrriko Iraultzaren ostean, \"Rabotnitsa\"ren zuzendari izan zen 1924 urtea arte, urte horretan Alderdi Boltxebikearen Komite Zentraleko kide aukeratu baitzuten. 1924-25 artean Alderdi Boltxebikearen Antolakuntzarako Departamenduko kide izan zen, eta 1924 eta 1926 artean Alderdi Boltxebikearen Sindikatuekiko Harremanen Bulegoaren buru izan zen. 1930 eta 1933 artean kargu garrantzitsuago bat izan zuen: Alderdiaren masa-agitaziorako buru izan zen, eta 1936tik aurrera Sobietar Batasuneko Sindikatuen Batasuneko Idazkari. 1933an, Leninen Ordena eman zioten. 1937an, Sobiet Goreneko ordezkari aukeratu zuten, eta 1938an, Sobiet Gorenaren Presidiumen kide. 1944an hil zen."}
{"id": "733557", "revid": "336", "url": "https://eu.wikipedia.org/wiki?curid=733557", "title": "Lleidako Unibertsitatea", "text": "Lleidako Unibertsitatea ( edota \"UDL\") Kataluniako Lleida hirian dagoen unibertsitate publiko bat da. Kataluniako unibertsitate zaharrena da, 1300an Aragoiko Koroaren garaian sortua izan baitzen.\nXarxa Vives d'Universitats erakundeko kide da eta Cultur Pro proiektuan parte hartzen du."}
{"id": "733559", "revid": "56334", "url": "https://eu.wikipedia.org/wiki?curid=733559", "title": "Santiago Tequixquiac", "text": ""}
{"id": "733561", "revid": "96586", "url": "https://eu.wikipedia.org/wiki?curid=733561", "title": "Jazz Jennings", "text": "Jazz Jennings (Florida, Ameriketako Estatu Batuak, 2000ko urriaren 6a) estatubatuar telebistako pertsona ospetsu eta LGBTIQ eskubideen aldeko ekintzailea da.\nGizon jaio bazen ere, bere burua emakumetzat eduki du beti. 2007an ezagun bihurtu zen bere herrialdean Barbara Waltersek \"20/20\" telebista programan elkarrizketatu zuenean.\nJennings TransKids Purple Rainbow Fundazioaren ohorezko sortzaileetako bat da, 2007tik bere gurasoek eta berak laguntzen dutena. 2013an gomazko sirenak egiten dituen Purple Rainbow Tails enpresa sortu zuen haur transgeneroentzat dirua biltzeko asmoz.\nJenningsek bere bizitzari buruzko \"I Am Jazz\" websaila aurkezten du YouTube Interneteko bideo plataforman. 2013an Jessica Herthel idazleak eta biek haurrentzako \"Jazz naiz\" () idatzi zuten, 2014an argitaratu zena. Gainera, TLC (telebista katea)TLC telebista kateak 2015eko uztailaren 15ean estreinatu zuen \"I Am Jazz\" errealitate-telesaileko protagonista da."}
{"id": "733562", "revid": "1545", "url": "https://eu.wikipedia.org/wiki?curid=733562", "title": "Ramon Llull Unibertsitatea", "text": "Ramon Llull Unibertsitatea ( edota \"URL\") Kataluniako Bartzelona hiriburuan dagoen unibertsitate pribatu bat da. 1990eko martxoaren 1ean sortua izan zen eta Ramon Llull, Erdi Aroko idazlearen omenezko izena darama.\nDenera, 14 fakultate eta unibertsitate eskolek eta 3 unibertsitate institutuk osatzen dute."}
{"id": "733563", "revid": "6026824", "url": "https://eu.wikipedia.org/wiki?curid=733563", "title": "Meghan Chevalier", "text": ""}
{"id": "733564", "revid": "1545", "url": "https://eu.wikipedia.org/wiki?curid=733564", "title": "Rovira i Virgili Unibertsitatea", "text": "Rovira i Virgili Unibertsitatea ( edota \"URV\") Kataluniako Tarragona hirian dagoen unibertsitate publiko bat da. Reus, Vila-seca, Tortosa eta El Vendrell udalerrietan ere ikastetxeak baditu.\n1991n sortua izan zen eta Antoni Rovira i Virgili kataluniar politikari eta kazetariaren omenezko izena darama."}
{"id": "733567", "revid": "1987", "url": "https://eu.wikipedia.org/wiki?curid=733567", "title": "Metrovalencia", "text": ""}
{"id": "733568", "revid": "512", "url": "https://eu.wikipedia.org/wiki?curid=733568", "title": "Meghan Chavalier", "text": "Meghan Chavalier, KJ Siirila izen artistikoaz ere ezaguna, (Hurley, Wisconsin, Ameriketako Estatu Batuak, 1969ko martxoaren 22a) estatubatuar emakumezko aktore pornografiko ohi, abeslari eta idazle transexuala da. Adult Video News aldizkariaren azalean agertu zen lehen emakume transexuala izan zen.\nChavalierrek bi liburu idatzi ditu: eleberri bat eta autobiografia bat. 2007an argitaratutako \"The Mystical Journey: The Book of Elandor\" eleberria KJ Siirila goitizenaz sinatu zuen. Bere autobiografiari dagokionez, \"Confessions of a Transsexual Porn Star\", aktore pornografiko transexual batek idatzitako lehen autobiografia izan zen.\n150 film pornografiko baino gehiagotan agertu da, baita \"Pop Kowboy\" film independentean ere."}
{"id": "733569", "revid": "119347", "url": "https://eu.wikipedia.org/wiki?curid=733569", "title": "Ferrocarrils de la Generalitat Valenciana", "text": "Ferrocarrils de la Generalitat Valenciana (FGV) Valentziako Generalitateak 1986ko azaroaren 10ean sortutako enpresa publikoa da, Valentziako Erkidegoko zabalera estuko trenbideak kudeatzeko. Bi marka komertzial ditu: \"Metroval\u00e8ncia\", Valentziako metroa ustiatzeko; eta \"TRAM Alacant\", Alacantiko Burdinbide Metropolitarra ustiatzeko.\nFGVren sarea 285,53 kilometro luze da (metro, tranbia eta tren-tran zerbitzua gehituta) eta 208 geltoki ditu. Valentziako gune metropolitarran 9 linea eta 137 geltoki ditu; eta Alacantekoan 5 linea eta 71 geltoki.\nMarkak.\nMetroval\u00e8ncia.\nMetrovalencia marka komertzialaren bidez Valentzia hiriko eta bere ingurune metropolitarreko metroa eta tranbia ustiatzeko erabiltzen duen marka komertziala da.\nTRAM Alacant.\nMarka komertzial honen bidez Alacanteko probintziako tren-tran, metro eta tranbia zerbitzuak ustiatzen dira."}
{"id": "733570", "revid": "336", "url": "https://eu.wikipedia.org/wiki?curid=733570", "title": "Jorge Burruchaga", "text": "Jorge Luis Burruchaga, ezizenez El Burru (Entre R\u00edosko probintzia, Gualeguay, 1962ko urriaren 9a) argentinar futbolari profesional ohi bat da. Erdilari eta aurrelari gisa jokatu zuen.\nArgentinako futbol selekzio nazionalarekin 1986ko Munduko Futbol Txapelketako txapelduna eta 1990eko Munduko Futbol Txapelketako txapeldun ordea izan zen. Club Atl\u00e9tico Independiente taldearekin 1984ko Libertadores Kopa, 1984ko Kontinente arteko Futbol Kopa, 1995eko Hegoamerikar Superkopa eta 1995eko Hego Amerikako Errekopa irabazi zituen.\n2017an Argentinako futbol selekzio nazionaleko selekzionatzailea izendatua izan zen."}
{"id": "733571", "revid": "46380", "url": "https://eu.wikipedia.org/wiki?curid=733571", "title": "Mr. Robot", "text": "Mr. Robot Sam Esmailek sorturiko estatubatuar telesaila da, USA Networkek igorria.\nSinopsia.\nElliot Anderson E-Corp enpresako langilea da egunez, hackerra gauez. Oso pertsona berezia da: bakartia, depresioan eta antsietatean murgiltzen dena; gutxi balitz bezala, errealitatea eta fikzioa desberdintzeko arazo larriak ditu."}
{"id": "733572", "revid": "105290", "url": "https://eu.wikipedia.org/wiki?curid=733572", "title": "2017ko urriko Muqdishoko atentatua", "text": "2017ko urriko Muqdishoko atentatua, urriaren 14an, Somaliako Muqdisho hiriburuan jazotako bonba-kamioi bidezko leherketa izan zen. Erasoak gutxienez 320tik gora hildako eta 500dik gora zauritu eragin zituen.\nAtentatuaren egilea nor den jakiteke dago eta orain arte inongo talde armatuk ez du egiletzarik aldarrikatu. Abdullahi Mohamed somaliar presidenteak atentatua gogor gaitzetsi eta hiru egunetako dolu nazionala ezarri zuen."}
{"id": "733574", "revid": "105290", "url": "https://eu.wikipedia.org/wiki?curid=733574", "title": "Tambi\u00e9n la lluvia", "text": "Tambi\u00e9n la lluvia 2010eko Ic\u00edar Bolla\u00edn espainiar zinema zuzendariaren filma da.\nSinopsia.\nCosta ekoizle sinesgogorra eta Sebasti\u00e1n zuzendari idealista Boliviara joango diren espainiar kolonizazioari buruzko film bat egiteko asmotan."}
{"id": "733575", "revid": "98220", "url": "https://eu.wikipedia.org/wiki?curid=733575", "title": "Before Night Falls", "text": "Before Night Falls 2000ko Julian Schnabel estatubatuar zinema zuzendariaren filma da.\nSinopsia.\nFilmak Reinaldo Arenas poetaren bizitza azaltzen du: umearoa Kubako nekazal giroan, Iraultzan izandako parte-hartzea, Castroren errejimenan jasandako jazarpena, 1980ko erbestaldia eta heriotza Estatu Batuetan."}
{"id": "733576", "revid": "105290", "url": "https://eu.wikipedia.org/wiki?curid=733576", "title": "Urdaiazpiko-ohol", "text": "Urdaiazpiko-ohola urdaiazpikorako zurezko euskarri\u00a0berezia da, Urdaiazpiko ondua eta urdaiazpiko iberikoa eusteko erabiltzen dena. Urdaiazpikoa xerratan edo zatitan ere ebakitzen da. Hezurra finkatuta geratzen da. Urdaiazpiko-oholak pieza posizio egokian mantentzen du urdaiazpikoaren ebaketa profesional oso mehea egiteko. Urdaiazpiko muturrik estuena, apatxa gorantz begira, goiko posizioan kokatzen da.\nUrdaiazpikoaren adituek diotenez, urdaiazpikoa dastatzeko eskuz ebaki behar da, urdaiazpiko-ganibeta erabiliz, eta ere esaten dute urdaitegi batzuen ebaketa mekanikoak urdaiazpikoari galarazten dizkiola ezaugarri organoleptikoak.\nEzaugarriak.\nEgurrez egina dago normalean eta 45 eta 50 cm arteko luzera izaten du (txerri hankaren tamainaren arabera) eta 15 eta 20 zentimetroko zabalera. Horretarako, torloju puntazorrotz bana ditu muturretan: bat hankaren apatxa finkatzeko tximeletarekin zutabe baten gainean, eta bestea oinarritik ateratzen urdaiazpikoaren alde zabala eusteko."}
{"id": "733577", "revid": "336", "url": "https://eu.wikipedia.org/wiki?curid=733577", "title": "Kadeluxa", "text": "Kadeluxa (\"Donax trunculus\") Donacidae familiako bibalbioa da. Kusku fin zapalak izaten dituzte, 4 cm inguru zabalak. Jateko onak dira. Portugalgo hegoaldeko itsasertzetik Gibraltarra bitartekoan bizi dira, batez ere."}
{"id": "733578", "revid": "1545", "url": "https://eu.wikipedia.org/wiki?curid=733578", "title": "Donax trunculus", "text": ""}
{"id": "733582", "revid": "119347", "url": "https://eu.wikipedia.org/wiki?curid=733582", "title": "Zumeako Santa Krutz baseliza", "text": "Santa Krutz baseliza, baita Zumeako Kristo Sainduaren baseliza eta Gurutze Santuaren baseliza ere, Gipuzkoako Andoain udalerrian dagoen baseliza bat da. Zumea plazan dago, Andoaingo erdigunean, Leitzaran eta Oria ibaiek bat egiten duten tokian. Gipuzkoa Barneko Donejakue bidean dago.\nHistoria.\nBaseliza 1512an dokumentatuta agertzen da, Leizaurreko Santa Krutzeko Basilika bezala. 1644an eraikuntza handitzeko lanak egin ziren elizari gaur egungo itxura eman ziotenak: hiru kapera berdinak. Presbiterio erdian XIII. mendeko Kristoren irudi gotikoa ikusten da. Kristoren alboetan, bi idulkietan, bi santu, San Martin eta San Anton. 1600 urteko dokumentu baten bidez baselizak aitasantuaren jubileua emana zuela dakigu.\nKondaira.\nBaseliza honetan dagoen aipatutako Kristoren inguruan kondaira bat ezagutzen da. Behin, eurite handi baten ostean, ibaiko urak gora egin zuen eta Kristoren hanken altuerara igo zen, baina behin altuera horretara iritsi bezain laster euritea geratu egin zen."}
{"id": "733583", "revid": "512", "url": "https://eu.wikipedia.org/wiki?curid=733583", "title": "Juliusz Kaden-Bandrowski", "text": "Juliusz Kaden-Bandrowski (Rzesz\u00f3w, \u2013 Varsovia, ) poloniar idazle eta kazetaria izan zen. Eleberri politikoak idatzi zituen (Barcz Jenerala, 1922, eta Mateus Bidga, 1932-1933). Meatzarien bizimodua deskribatu zuen Leonora eleberrian (1928). Varsoviako matxinadan parte hartu zuen eta han hil zen."}
{"id": "733585", "revid": "58701", "url": "https://eu.wikipedia.org/wiki?curid=733585", "title": "Carmen Lamela", "text": "Carmen Lamela D\u00edaz (1961) espainiar epaile bat da. 2014tik instrukzio-epaile nagusi bezala lan egiten du Entzutegi Nazionalean. Zigor zuzenbidean berezitua dago.\nBere gain hartutako epaiketa ezagunak.\nA) Altsasu auzia. Bera ikertzen ari da Dena da ETAren azken kasu esanguratsuena. 2016ko Urriaren 15ean, Altsasuko herriko feria eguneko goizaldeko 5:00etan herriko taberna batean kalez jantzitako bi guardia zibilen, beren bikoteen eta altsasuar talde baten arteko liskarraren ondorioz, agenteetako batek orkatila lesionatuta amaitu zuen alde batean. Horren ondorioz, Altsasuko gazte asko atxilotu eta terrorismo ekintzatzat hartu zuen epaileak. Horietako hiru, kartzelan daude oraindik \"ihes egin ahal dutelako\". Hamar eta hamabost urte arteko kartzela zigorra eskatzen diete kartzelan dauden hiru presoei eta beste sei gazte gehiagori ere. Carmen Lamelaren arabera, bi guardia zibili eta euren bikotekideei \u00abosotasun fisikoaren eta askatasunaren aurkako eraso larria\u00bb egin zieten auzipetuek, \u00abordena konstituzionala nahasi eta biztanlerian edo horren zati batean terrorea sorrarazteko\u00bb. Urrats horrekin, epaiketa irekitzeko eskaera egin zion Entzutegi Nazionaleko Zigor arloko epaimahaiari.\nB) Beste ikerketa polemiko bat, 2017ko urrian gertatu zen. Lamelaren aginduz, ANC eta Omniuneko lehendakariak kartzelaratu zituen sedizioa leporatuta. Atxilotutako hauek ere, Altsasukoen antzera, kartzela zigor luzeak jaso ahal dituzte.\nC) Iru\u00f1eko kale istiluen auzia (2017). Nafarroako epaitegiaren ordez, auzia Entzutegi Nazionalera eramateko eskaera egin zuen, epaitutako auzia 'terrorismo' delitua zelakoan. 2018ko ekainaren 1ean eman zen epaia, terrorismo delitua baztertuz, baina antzeko delituen konparazioan zigor larriak ezarriz."}
{"id": "733587", "revid": "96586", "url": "https://eu.wikipedia.org/wiki?curid=733587", "title": "Margot Robbie", "text": "Margot Elise Robbie ( ahoskatua; Dalby, Queensland, ) australiar aktorea da. 2013an \"The Wolf of Wall Street\" filmean lan egin ostean ospetsu bilakatu da."}
{"id": "733589", "revid": "1545", "url": "https://eu.wikipedia.org/wiki?curid=733589", "title": "Amaia Ruiz de Galarreta", "text": ""}
{"id": "733590", "revid": "105290", "url": "https://eu.wikipedia.org/wiki?curid=733590", "title": "Gazta-ganibet", "text": "Gazta-ganibeta gazta mozteko espezializatutako sukaldeko ganibeta da. Gazta desberdinek ganibet desberdinak behar dituzte, gogortasunaren arabera; gehienetan \"gazta-ganibeta\" gazta bigunetarako diseinatutako ganibeta da."}
{"id": "733591", "revid": "1545", "url": "https://eu.wikipedia.org/wiki?curid=733591", "title": "Gironako Unibertsitatea", "text": "Gironako Unibertsitatea ( edota \"UdG\") Kataluniako Girona hirian dagoen unibertsitate publiko bat da. 1991an unibertsitate bezala onartua izan zen, aurrez Gironako beste unibertsitateei atxikiak zeuden hainbat unibertsitate ikastetxe elkartuta.\nBerez, unibertsitate honetako jatorria 1446an dago, Alfontso V.a Aragoikoak Gironan Studium Generale bat irekiarazi zuenean."}
{"id": "733593", "revid": "336", "url": "https://eu.wikipedia.org/wiki?curid=733593", "title": "Deabruarekin hitzarmena", "text": "Deabruarekin hitzarmena, Mendebaldeko kultura eta mitologian oso zabaldua dagoen erreferentea da. Honetan, Deabruaren presentzia nabarmena dago, batez ere kristau folklore osoan amankomuna den Fausto eta Mefistofelesen kondairan. Euskal mitologiaren hainbat kondairetan ematen den erreferentea ere bada.\nSorginkeriari buruzko kristau siniskeren arabera, hitzarmena pertsona bat eta Satan etsaia edo deabru talde baten artean gauzatuko litzateke: gizakiak deabruzko ahalmenen bidez bere helburu edo asmoak lortzeko asmoz bere arima Deabruari hitzarmen baten bidez salduz. Mesede horiek orotarikoak dira: betiko gaztetasuna, aberastasuna, maitasuna, lizunkeria, jakintza, boterea, eta abar. Zenbait bertsioen arabera, hainbat pertsonek hitzarmena ezerren truk ere gauzatzen omen dute, soilik Deabrua beren jaun eta jabe dela adierazteko.\nEuropako mitologiari lotura pasarte honetan oinarriturik geografia osoan deabruarekin hitzarmena eginez burututako eraikin ugari daude: zubiak, katedralak eta abar. Adibidez, Alemanian Koloniako katedrala. Aparteko dohaiak lortzeko deabruarekin hitzarmena gauzatutako ideian oinarritutako kondaira ospetsuak ere badaude, adibidez, Niccol\u00f2 Paganini italiar biolinjolearen teknika harrigarriaren ingurukoak."}
{"id": "733594", "revid": "46380", "url": "https://eu.wikipedia.org/wiki?curid=733594", "title": "Ernest Urtasun", "text": "Ernest Urtasun Domenech (Bartzelona, 1982ko urtarrilaren 27a) kataluniar politikari, diplomatikari eta ekonomialari bat da. Iniciativa per Catalunya Verds alderdiko eta CCOO sindikatuko kidea da.\n2014tik Europako Parlamentuan La Izquierda Plural alderdiko parlamentaria da, Europako Ezker Unitarioa/Iparraldeko Ezker Berdea talde konfederala eurotaldearen barnean. 2016tik aurrera Iniciativa per Catalunya Verds alderdiko bozeramailea da."}
{"id": "733598", "revid": "96586", "url": "https://eu.wikipedia.org/wiki?curid=733598", "title": "Michelle Kl\u00e6strup", "text": "Michelle Kl\u00e6strup (Danimarka, 1964a) daniar emakumezko idazle transgeneroa da. Transgenero gaiaren inguruan idatzi ohi da, batez ere bere bizipenetan oinarrituz. 2015ean \"Forkl\u00e6dt som mand - Da far blev mor\" izeneko autobiografia argitaratu zuen."}
{"id": "733599", "revid": "105290", "url": "https://eu.wikipedia.org/wiki?curid=733599", "title": "Acrefair", "text": ", Galesko iparraldeko udalerri bat da, Wrexham konderrian dagoena. Wrexham eta Llangollen udalerrien artean dago, eta Trefor, Cefn Mawr, Ruabon eta Plas Madoc udalerrietatik hurbil. Antzina Ruabon parrokian zegoen."}
{"id": "733600", "revid": "105290", "url": "https://eu.wikipedia.org/wiki?curid=733600", "title": "Arowry", "text": ", , Galesko iparraldeko udalerri txiki bat da, Wrexham konderrian dagoena. Hanmer komunitatean dago, Ingalaterrako mugatik hurbil."}
{"id": "733601", "revid": "13403", "url": "https://eu.wikipedia.org/wiki?curid=733601", "title": "Yr Owredd", "text": ""}
{"id": "733602", "revid": "105290", "url": "https://eu.wikipedia.org/wiki?curid=733602", "title": "Bersham", "text": ", , Galesko iparraldeko udalerri txiki bat da, Wrexham konderrian dagoena. Clwywedog ibaitik hurbil dago."}
{"id": "733603", "revid": "13403", "url": "https://eu.wikipedia.org/wiki?curid=733603", "title": "Y Bers", "text": ""}
{"id": "733604", "revid": "105290", "url": "https://eu.wikipedia.org/wiki?curid=733604", "title": "Bettisfield", "text": ", , Galesko iparraldeko udalerri bat da, Wrexham konderrian dagoena. Ingalaterrako mugan dago, Llangollen kanalaren hegoaldean."}
{"id": "733605", "revid": "13403", "url": "https://eu.wikipedia.org/wiki?curid=733605", "title": "Llys Bedydd", "text": ""}
{"id": "733606", "revid": "105290", "url": "https://eu.wikipedia.org/wiki?curid=733606", "title": "Borras Park", "text": ", Galesko iparraldeko hautes-barruti bat da, Wrexham hirian dagoena. Acton komunitatean dago. Hurbileko Borras udalerritik izena hartzen du.\n2011ko erroldaren arabera 2.359 biztanle zituen."}
{"id": "733607", "revid": "105290", "url": "https://eu.wikipedia.org/wiki?curid=733607", "title": "Bradley (Wrexham)", "text": "Bradley, Galesko iparraldeko eremu bat da, Wrexham konderrian dagoena."}
{"id": "733608", "revid": "105290", "url": "https://eu.wikipedia.org/wiki?curid=733608", "title": "Borras", "text": ", , Galesko iparraldeko udalerri bat da, Wrexham konderrian dagoena. Holt komunitatean dago, Borras Park eremutik hurbil."}
{"id": "733609", "revid": "13403", "url": "https://eu.wikipedia.org/wiki?curid=733609", "title": "Bwras", "text": ""}
{"id": "733610", "revid": "105290", "url": "https://eu.wikipedia.org/wiki?curid=733610", "title": "Bryn Offa", "text": ", Galesko iparraldeko babes ofizialeko etxalde bat da, Wrexham konderrian dagoena. Wrexham udalerriaren auzune bat da, eta Ruthin udalerrira doan A525 errepidean dago."}
{"id": "733612", "revid": "56334", "url": "https://eu.wikipedia.org/wiki?curid=733612", "title": "Jos\u00e9 de Salamanca y Mayol", "text": ""}
{"id": "733613", "revid": "105290", "url": "https://eu.wikipedia.org/wiki?curid=733613", "title": "Brynteg (Wrexham)", "text": "Brynteg, Galesko iparraldeko udalerri bat da, Wrexham konderrian dagoena."}
{"id": "733614", "revid": "105290", "url": "https://eu.wikipedia.org/wiki?curid=733614", "title": "Burton (Wrexham)", "text": "Burton, , Galesko iparraldeko udalerri txiki bat da, Wrexham konderrian dagoena. Rossett komunitatean dago."}
{"id": "733615", "revid": "105290", "url": "https://eu.wikipedia.org/wiki?curid=733615", "title": "Bwlchgwyn", "text": ", Galesko iparraldeko udalerri bat da, Wrexham konderrian dagoena. A525 errepidean dago, Wrexham hiritik 8 kilometro mendebaldera eta Ruthin udalerritik 16 kilometro hego-ekialdera. Brymbo komunitatean dago.\n2011ko erroldaren arabera 855 biztanle zituen."}
{"id": "733616", "revid": "105290", "url": "https://eu.wikipedia.org/wiki?curid=733616", "title": "Caego", "text": ", Galesko iparraldeko udalerri txiki bat da, Wrexham konderrian dagoena. Wrexham hiriaren mendebaldean dago. Broughton komunitatearen barnean dago."}
{"id": "733617", "revid": "105290", "url": "https://eu.wikipedia.org/wiki?curid=733617", "title": "Cefn Mawr", "text": ", Galesko iparraldeko udalerri bat da, Wrexham konderrian dagoena. Cefn komunitatearen barnean dago.\n2011ko erroldaren arabera 7.051 biztanle zituen."}
{"id": "733618", "revid": "105290", "url": "https://eu.wikipedia.org/wiki?curid=733618", "title": "Froncysyllte", "text": ", herri hizkeran Fron, Galesko iparraldeko udalerri bat da, Wrexham konderrian dagoena. Dee ibaiaren eta Llangollen kanalaren ertzean dago. Londrestik Holyheadera doan A55 autobidean."}
{"id": "733619", "revid": "105290", "url": "https://eu.wikipedia.org/wiki?curid=733619", "title": "Garden Village (Wrexham)", "text": "Garden Village, Galesko Wrexham hiriko auzune bat da. 2011ko erroldaren arabera 2.035 biztanle zituen."}
{"id": "733620", "revid": "105290", "url": "https://eu.wikipedia.org/wiki?curid=733620", "title": "Glyn Ceiriog", "text": ", Galesko iparraldeko udalerri bat da, Wrexham konderrian dagoena. 2011ko erroldaren arabera 1.040 biztanle zituen. Llansantffraid Glyn Ceiriog edota Llansanffraid Glyn Ceiriog izeneko komunitatea ere osatzen du."}
{"id": "733621", "revid": "105290", "url": "https://eu.wikipedia.org/wiki?curid=733621", "title": "Gwynfryn (Wrexham)", "text": "Gwynfryn, Galesko iparraldeko udalerri bat da, Wrexham konderrian dagoena. Bwlchgwyn udalerriaren alboan dago, harekin batera 2011an 1.148 biztanle zituen."}
{"id": "733622", "revid": "105290", "url": "https://eu.wikipedia.org/wiki?curid=733622", "title": "Horseman's Green", "text": "Horseman's Green, herri hizkeran The Green, Galesko iparraldeko udalerri bat da, Wrexham konderrian dagoena. Hanmer komunitatearen barnean dago. Ingalaterrako Shropshire konderriko mugatik hurbil dago."}
{"id": "733623", "revid": "105290", "url": "https://eu.wikipedia.org/wiki?curid=733623", "title": "Johnstown (Wrexham)", "text": "Johnstown, Galesko iparraldeko udalerri bat da, Wrexham konderrian dagoena. Rhosllannerchrugog komunitatean dago.\n2011ko erroldaren arabera 3.266 biztanle zituen."}
{"id": "733624", "revid": "105290", "url": "https://eu.wikipedia.org/wiki?curid=733624", "title": "Llanarmon Dyffryn Ceiriog", "text": ", batzutan Llanarmon DC edota Llanarmon bakarrik deitua, Galesko iparraldeko udalerri bat da, Wrexham konderrian dagoena. Ceiriog ibaiaren ertzean dago, Glyn Ceiriog udalerritik 8 kilometro hego-mendebaldera eta Oswestry udalerritik 16 kilometro ipar-mendebaldera dago."}
{"id": "733625", "revid": "105290", "url": "https://eu.wikipedia.org/wiki?curid=733625", "title": "Marford", "text": ", Galesko iparraldeko udalerri bat da, Wrexham konderrian dagoena."}
{"id": "733626", "revid": "105290", "url": "https://eu.wikipedia.org/wiki?curid=733626", "title": "Moss Valley (Wrexham)", "text": "Moss Valley, , Galesko iparraldeko udalerri bat da, Wrexham konderrian dagoena. Eremua \"The Moss\" izenez ezaguna da eta historikoki ikatz meatzeen kokalekua izan da."}
{"id": "733627", "revid": "105290", "url": "https://eu.wikipedia.org/wiki?curid=733627", "title": "Penley", "text": ", , Galesko iparraldeko udalerri bat da, Wrexham konderrian dagoena. Ingalaterrako Shropshire konderriaren mugan dago."}
{"id": "733628", "revid": "13403", "url": "https://eu.wikipedia.org/wiki?curid=733628", "title": "Llannerch Banna", "text": ""}
{"id": "733629", "revid": "105290", "url": "https://eu.wikipedia.org/wiki?curid=733629", "title": "Pentre Broughton", "text": ", Galesko iparraldeko udalerri txiki bat da, Wrexham konderrian dagoena. Moss eta Brynteg udalerrien alboan dago."}
{"id": "733630", "revid": "105290", "url": "https://eu.wikipedia.org/wiki?curid=733630", "title": "Pentre Bychan", "text": ", Galesko iparraldeko udalerri bat da, Wrexham konderrian dagoena. Rhostyllen eta Johnstown udalerrien artean dago, Esclusham komunitatean."}
{"id": "733631", "revid": "105290", "url": "https://eu.wikipedia.org/wiki?curid=733631", "title": "Ponciau", "text": ", Galesko iparraldeko udalerri bat da, Wrexham konderrian dagoena. Rhosllannerchrugog komunitatean dago, Legacy, Pentre Bychan eta Johnstown udalerrietatik hurbil.\n2011ko erroldaren arabera 4.842 biztanle zituen."}
{"id": "733632", "revid": "105290", "url": "https://eu.wikipedia.org/wiki?curid=733632", "title": "Pontfadog", "text": ", Galesko iparraldeko udalerri bat da, Wrexham konderrian dagoena. Chirk udalerriaren mendebaldean dago, Glyntraian komunitatean."}
{"id": "733633", "revid": "105290", "url": "https://eu.wikipedia.org/wiki?curid=733633", "title": "Rhosrobin", "text": ", Galesko iparraldeko udalerri txiki bat da, Wrexham konderrian dagoena. Wrexham hiritik 3,2 kilometro ipar-mendebaldera dago, A483 errepidetik hurbil."}
{"id": "733634", "revid": "105290", "url": "https://eu.wikipedia.org/wiki?curid=733634", "title": "Rhostyllen", "text": ", Galesko iparraldeko udalerri bat da, Wrexham konderrian dagoena. Wrexham hiriaren hego-mendebaldean dago.\n2001eko erroldaren arabera 1.383 biztanle zituen."}
{"id": "733635", "revid": "105290", "url": "https://eu.wikipedia.org/wiki?curid=733635", "title": "Rhosymedre", "text": ", Galesko iparraldeko udalerri bat da, Wrexham konderrian dagoena. Cefn komunitatean dago."}
{"id": "733636", "revid": "105290", "url": "https://eu.wikipedia.org/wiki?curid=733636", "title": "Southsea (Wrexham)", "text": "Southsea, Galesko iparraldeko udalerri bat da, Wrexham konderrian dagoena. Gwenfro ibaiaren ertzean dago, Broughton komunitatean."}
{"id": "733637", "revid": "105290", "url": "https://eu.wikipedia.org/wiki?curid=733637", "title": "Stansty", "text": ", Galesko iparraldeko eremu bat da, Wrexham hiriaren ipar-mendebaldean.\n2011ko erroldaren arabera 2.114 biztanle zituen."}
{"id": "733638", "revid": "105290", "url": "https://eu.wikipedia.org/wiki?curid=733638", "title": "Summerhill (Wrexham)", "text": "Summerhill, , Galesko iparraldeko hiri giroko udalerri bat da, Wrexham konderrian dagoena. Wrexham hiriaren auzunetan dago."}
{"id": "733639", "revid": "13403", "url": "https://eu.wikipedia.org/wiki?curid=733639", "title": "Brynhyfryd", "text": ""}
{"id": "733640", "revid": "105290", "url": "https://eu.wikipedia.org/wiki?curid=733640", "title": "Tanyfron", "text": ", , Galesko iparraldeko udalerri bat da, Wrexham konderrian dagoena. Brymbo komunitatean dago.\n2001eko erroldaren arabera 1.347 biztanle zituen."}
{"id": "733641", "revid": "105290", "url": "https://eu.wikipedia.org/wiki?curid=733641", "title": "Tregeiriog", "text": ", Galesko iparraldeko udalerri bat da, Wrexham konderrian dagoena. Ceiriog Ucha komunitatean dago, Glyn Ceiriog eta Llanarmon Dyffryn Ceiriog udalerrien arteko B4500 errepidean."}
{"id": "733642", "revid": "512", "url": "https://eu.wikipedia.org/wiki?curid=733642", "title": "Trevor (Wrexham)", "text": "Trevor, , Galesko iparraldeko udalerri bat da, Wrexham konderrian dagoena. Llangollen Rural komunitatean dago. A539 errepidean dago, Llangollen eta Wrexham udalerrien artean. 1974. urterarte Denbighshire konderrian zegoen."}
{"id": "733645", "revid": "336", "url": "https://eu.wikipedia.org/wiki?curid=733645", "title": "Bell X-1", "text": "Bell X-1, jatorrizko izendapena XS-1, AEBetako hegazkin esperimental bat izan zen. Bell Aircraft hegazkinlaritza konpainiak eraiki eta 1946ko urtarrilaren 19an lehenbiziko hegaldia burutu zuen.\n1947ko urriaren 14an, Chuck Yeager pilotuak gidatzen zuela, abiadura supersonikoa gainditu zuen lehenbiziko hegazkina izan zen."}
{"id": "733646", "revid": "105290", "url": "https://eu.wikipedia.org/wiki?curid=733646", "title": "Kaka de Luxe", "text": "Kaka de Luxe, Espainiako punk musika talde bat izan zen. 1977-1978 artean jo zuen, Movida madrile\u00f1a delakoaren garaian, 1983an denboraldi labur batez berrelkartuz. Taldea Fernando M\u00e1rquez \"El Zurdo\", Manolo Campoamor, Carlos Berlanga, Enrique Sierra, Alaska eta Nacho Canut musikariek osatu zuten."}
{"id": "733651", "revid": "1545", "url": "https://eu.wikipedia.org/wiki?curid=733651", "title": "Bularreko angina", "text": "Bularreko angina edo bularraldeko angina, angina pectoris bezala ere ezagutzen dena, bularrezur aldean sentitzen den min edo presioa da, miokardioko (bihotzeko muskulu) zeluletara odol, eta ondorioz oxigeno, gutxiegi iristeagatik gertatu ohi dena.\nArrazoia arteria koronarioen buxadura (ateroesklerosia) edo espasmoa izaten da normalean, hauek bihotzeko zelulak odoleztatzeaz arduratzen diren arteriak izanik. Hala ere, beste zenbait faktorek parte har dezakete, anemia, bihotz erritmo ez-ohikoak edo bestelako bihotz arazoak, adibidez. Hauen eraginez, bihotzeko iskemia edo miokardioko iskemia agertzen da, non miokardioak dituen oxigeno beharrak ezin diren ase eta oxigenoaren urritasuna sortzen den.\nAngina pectoris terminoa latinetik dator, \"angere\" (itogarri) eta \"pectus\" (bular), beraz, \u201cbular aldeko min itogarri\u201d bezala itzul genezake.\nSentitzen den minaren eta oxigeno faltaren erlazioa ez da oso argia, izan ere, gerta daiteke oxigeno falta (hipoxia) urria eta miokardioko infartuaren probabilitatea txikia izanik izugarrizko mina sentitzea, eta baita alderantziz ere, infartua izanik minik ez sentitzea.\nXX. mendearen hasierara arte, bularreko angina berehalako heriotzaren seinalea izaten zen, gaur egun, ordea, garatu diren terapia medikoei esker, pronostikoa nabarmen hobetu da.\nBularreko anginaren egoerak okerrera egiten duenean, atseden egoeran egonik bularreko angina sentitzean edota sintomek 15 minutu baina gehiago irautean, angina ezegonkor bezala izendatzen da. Honek guztiak miokardioko infartua ekar dezakeenez, larrialdietako arreta medikoa beharko da eta, normalean, miokardioko infartuaren antzera tratatua izango da.\nSailkapena.\nAngina egonkorra.\n\u201cEsfortzuko angina\u201d bezala ere ezagutzen da, iskemia miokardialarekin erlazionaturiko angina delarik. Angina egonkorraren ohiko adierazlea bularrean sentitzen den ondoeza da eta sintomak aktibitatearengatik (korrika egitea, ibiltzea, \u2026) aurkeztu daitezke. Atsedenaldiak sintomen murrizketa dakar; izan ere, aktibitatea egin eta minutu batzuk geroago sintomak desagertzen dira, baina aktibitatea berriz hastean bueltatzen dira. Klima hotza, janari astuna eta estres emozionala angina egonkorraren beste eragile batzuk izan daitezke.\nAngina ezegonkorra.\n\u201cCrescendo angina\u201d bezala ere ezagutzen da (sindrome koronario zorrotzaren mota bat) eta aldatu edo okertzen den bularreko angina bezala defini daiteke.\nGutxienez 3 ezaugarri hauetariko bat izaten du:\nAngina ezegonkorra bat - batean ager daiteke atsedenaldian, berehalako infartu baten adierazle serioa dena. Era berean, angina egonkor eta ezegonkorraren arteko desberdintasun nagusia, sintomak barne, arterioesklerosiaren fisiopatologia da. Hau da angina ezegonkorraren fisiopatologia;\nProzesua arteroesklerosiarekin hasten da; inflamazioaren bidez aurrera egiten du arteroesklerosiak eta plaka ezegonkor aktiboa sortzen da, tronbosia eta iskemia miokardiko zorrotza eragiten dituena. Hau ez inbertitzearen ondorioa nekrosi zelularra izango litzateke (infartua).\nX sindrome kardiakoa.\nX sindrome kardiakoa edo angina mikrobaskularrak anginaren antzeko bularreko mina du ezaugarri nagusi gisa, baina kasu honetan angiografian arteria koronario epikardikoak normal ikusten dira; honetan ere ariketaren ondorioz aldaketa iskemikoak gertatzen dira.\nX sindrome kardiakoaren kausa primarioa ezezaguna da, baina inplikaturiko faktoreak disfuntzio endoteliala eta bihotzaren \u201cerresistentziazko\u201d odol - hodi txikietan fluxuaren murrizketa dira.\nAipatzekoa da lehen, angina mikrobaskularra izaera onberakoa zela kontsideratzen zela, baina oso zaila da hura ezagutu eta diagnostikatzea arteria nagusiak ez dituelako blokeatzen. Horregatik, azken urteotan haren izaera onbera hori zalantzan jarri da.\nSintomak.\nBularreko angina nahiko mingarria izan daiteke. Hala ere, pazienteak gehiago kexatzen dira bularreko deserosotasunaz minaz baino, eta deserosotasuna deskribatzerakoan bularraldean presioa, estutasuna, astuntasuna, bihotzerrea eta asfixia nabari dutela diote.\nBularreko deserosotasunaz gain, bularreko anginak epigastrioko, bizkarreko, lepoaldeko, baraileko eta sorbaldeko mina ere eragin dezake, erreflexuaren ondorioz.\nOhikoa da bularreko angina esfortzu fisikoa egin ondoren edota estres emozionala jasan ondoren agertzea, eta tenperatura baxuen ondorioz okerrera egin dezake. Batzuetan, minaz gain disnea, izerdi ugaria eta goragalea ere pairatzen da, eta kasu horietan bihotz-maiztasuna eta odol-presioa handituak daude. Bularreko minak soilik segundo gutxi batzuk irauten badu, normalean ez da bularreko anginaren seinalea.\nMiokardioko iskemia miokardio ehunak (bihotzaren muskuluak) oxigeno eta odol gutxiegi jasotzearen ondorioz gertatzen da, izan ere, egoera horretan ezin du jarduera normala burutu. Bi arrazoi egon daitezke hau gertatzeko; hornikuntza ohikoa baino baxuagoa izatea edota beharra ohikoa baino handiagoa izatea. Beraz, miokardioak ez badu behar bezain beste odol jasotzen, ez du oxigeno eta nutriente nahikorik izango, eta hori era zuzenean erlazionaturik dago odol-hodien blokeoarekin.\nZenbaitetan, nerbio-sistema autonomoaren aktibitate handituaren eraginez \u201csintoma autonomikoak\u201d agertzen dira; goragalea eta zurbiltasuna bezala.\nTabakoa erretzea, diabetesa, kolesterol-maila altua, hipertentsioa, sedentarismoa eta gaixotasun kardiobaskularren historia familiarra arrisku-faktoreak dira bularreko anginarekiko.\nAnginaren barietate bat, Prinzmetal angina deiturikoa, oso maila baxuko arterioesklerosia eta arteria koronarioak egoera normalean duten pazienteetan agertzen da. Uste denez, arteria baten espasmoak eragiten du, eta ohikoagoa da emakume gazteetan.\nBestalde, angina koitala (maitasunaren angina bezala ezagutzen dena) harreman sexuala mantendu eta minutu edota ordu batzuk geroago agertzen den bularreko angina da. Hau oso arraroa da, eta arteria koronarioen gaixotasun larria duten pazienteetan gertatzen da.\nEtiologia.\nArrisku-faktore nagusiak.\nBularreko angina eragiten edota areagotzen duten egoerak.\nIkerketa batek dioenez, kardiopatia iskemikoa pairatzen duten erretzaileen aktibitate sinpatikoa gaitza ez duten erretzaileena baino handiago da. Horrela, tonu sinpatikoaren areagotze hori nikotinarekin erlazionatutako beste hainbat faktoreekin (presio arterial, bihotz-maiztasun zein erresistentzia baskular periferiko altuak) konbinatzearen ondorioz, bularreko anginaren atake errepikariak izateko arriskua handiagoa izango da paziente hauengan. Ildo beretik, Gaixotasunen Kontrolerako eta Prebentziorako Zentroak, CDC-ak (), ohartarazten duenez, kardiopatia iskemiako, istripu zerebrobaskularra eta gaixotasun baskular periferikoa jasateko aukera gutxitu egiten da erretzeari utzi eta 1-2 urte igaro ostean. Honekin erlazionatuta, beste ikerketa baten arabera, bularreko anginaren lehenengo atakea izan eta urte bat igaro ostean, bigarren atakea izatearen arriskua %40 murrizten da \u00a0erretzeri utzi dioten 60 urte baino gutxiagoko gizonezkoen artean.\nBestelako arazo kardiakoak.\nMiokardioko iskemia ondorengoen emaitza izan daiteke:\nArteria koronarioen estenosiaren eragile nagusia arteriosklerosia da eta, beraz, bularreko anginaren eragile nagusia ere. Hala ere, bularreko min anginosoa pairatzen duen paziente orok ez du estenosirik pairatzen; hauengan, odol hodi koronarioen basoespasmoa izan ohi da kausa. Hau izango da X sindrome kardiakoaren eta Prinzmetalen anginaren kasua.\nBestetik, iskemia miokardikoa anemia sakonaren edota epe luzeko tabakismoaren emaitza izan daiteke ere bai. Lehenagoan, eritrozitosia egonik, odolaren oxigenoa garraiatzeko ahalmena gutxitzen da.\u00a0\nPatofisiologia.\nBularreko angina bihotzaren oxigeno eskariaren eta jasoeraren arteko desorekarengatik gertatzen da. Desoreka hau oxigeno gehiagoren beharra egon delako (adibidez, ariketa fisikoa egin bitartean) eta gehikuntza proportzional hori jaso ez delako gerta daiteke, (adibidez, arteria koronarioen buxatura edo arteriosklerosia dela eta)\nHala eta guztiz ere, emakumeen angina fisiopatologia aniztasuna nabarmen aldatzen da gizonezkoekin alderatuta. Ez buxatutako koronaria gaixotasuna ohikoagoa da emakumezkoetan.\nDiagnostikoa.\nBularreko angina pairatzen duten gehienek, bular aldean, ezkerreko besoan, lepoan, barailan, edota bizkarrean molestia handiak sentitu ohi dituzte. Hala ere, badaude sintoma atipikoak aurkeztu ditzaketen beste pertsona batzuk, hala nola, hatsa, botaka egiteko nahia, edota ondoez epigastrikoa. Sintoma atipiko hauek, pertsona helduetan, emakumezkoetan eta diabetesa pairatzen duten pertsonetan agertzen dira bereziki.\nHaatik, antiazidoek edo analgesiko sinpleak ez dira sentitzen duten mina baretzeko gai. Hortaz, esfortzuak egin ostean (adibidez, kirola edo ariketa fisikoa egiterakoan), bularrean sentitutako molestia handiagoa egiten bada, atseden hartzearekin edota glizerilo trinitatoarekin soilik arindu genezake min hori, azken hauek ordea, bihotzeko angina izatearen probabilitatea handituko dute.\nDiagnostikoa elektrokardiogramaren bidez egin daiteke. Pazienteak iraganean bestelako arazo kardiakoak izan ez baditu, atseden egoera batean, elektrokardiograma normala ageriko da. Hala ere, bularrean mina sentitzen duen bitartean, ST segmentuaren gorakada bat ikus daiteke. Aldaketa hauek nabarmenagoak izan ahal izateko, ariketa fisikoko elektrokardiograma bat egin genezake, hots, pazienteak ariketa fisikoa egin beharko du, bere ahalmen maximoa erausiz, eta honek mina sentitu edota nekatuta egon aurretik, egingo zaio elektrokardiograma. Esfortzu froga honek, iskemia diagnostikatzeko ere balioko du.\nBeraz, aipatutako aldaketa karakteristikoak agertzen badira, (ST tartearen eremu laua edo beherakoa badago alegia), bularreko anginaren diagnostikoa egin daiteke. Presio arteriala eta bihotz maiztasuna konstante mantentzen badira ere, diagnostikorako balioko du.\nGaixotasun honen diagnostikoa egiteko erabil daitekeen beste frogetariko bat (ariketa fisiko handia egin ezin duten pazienteetan erabilia izaten dena batik bat, asma edo artritis kasuetan adibidez), estresaren ekokardiografia da.\nBularreko anginaren diagnostikoa egin eta gero, pazienteei angiograma koronario bat egin ohi zaie, lesio koronarioaren naturaltasuna identifikatzeko.\nTratamendua.\nBularreko angina tratatzeko medikamenturik espezifikoena nitroglizerina da. Nitroglizerina basodilatatzaile indartsua da eta miokardioaren oxigeno-beharra jaitsarazten du bihotzaren jarduera murriztuz.\nBularreko anginarentzako tratamendua, ordea, puxika-angioplastia da, zeinetan puxika bat txertatzen den kateter edo kanula baten puntan arteriaren lumena zabaltzeko. Bypass koronariodun kirurgia ere erabiltzen da, angioplastia baino askoz inbasiboagoa dena.\nBularreko anginaren tratamenduaren helburu nagusiak sintomak arintzea, gaixotasunaren garapena moteltzea eta etorkizuneko balizko gertaerak ekiditea, bihotzeko infartua eta heriotza batez ere.\nHona hemen bularreko angina tratatzeko zenbait modu:\nKirola ere epe luzerako tratamendu hona da gaixotasun honentzat, odol-presioa hobetu eta arteria koronarioen kolateralizazioa eragiten baititu.\nAngina duten pazienteetan, ezinbestekoa da etorkizuneko bihotzeko gaixotasun koronarioa pairatzeko arriskuak identifikatzea eta tratatzea. Horretarako, beharrezkoa da kolesterolaren eta odoleko beste gantzen mailak neurtzea, diabetesa eta hipertentsioa duten testatzea eta erretzea uztea eta pisua hobetzea gomendatzea.\nAzkenik, nifepidinak, kaltzio-kanalen blokeatzailea denak, arteria koronarioen gaixotasuna duten pazienteen ebakuntza eta gertaera gabeko biziraupena luzatzen du.\nAngina mikrobaskularra emakumeengan.\nAngina mikrobaskularra modu efektiboan tratatzeko, ezinbestekoa da arrisku-faktore agresiboen aldaketa, eta horretarako kirola garrantzitsua da. Beste tratamendu-estrategia batzuek anginaren sintomak arindu eta funtzio baskularra hobetu egiten dute, esaterako, b-blokeatzaileak, angiotensina-bihurtzaile inhibitzaile entzimatikoak, erranolazina, L-arginina, estatinak eta estrogenoaren ordezkatzearen terapiak. Nitratoak ere espezifikoak suerta daitezke sintomen arinketan.\nUstezko angina.\nHurrengo sintomak pairatzen dituzten pertsonen ospitalizazioa gomendagarria da, angina ezegonkorra izatea posible baita: mina atsedenean (gauean eman daiteke), mina esfortzu fisiko minimoak egitean, eta tratamenduan egon arren azkar garatzen ari den angina izatea. Ustezko angina duten pertsona guztiek bularreko minaren ebaluazio bat jaso beharko dute, diagnostikoa konfirmatzeko eta bihotzeko gaixotasun koronarioaren larritasuna ebaluatzeko.\nEpidemiologia.\n2010etik aurrera, gutxi gorabehera 112 milioi pertsonei eragiten die bihotzeko gaixotasun iskemikoak eragindako bularreko anginak (biztanleriaren % 1,6), gizonezkoetan pixka bat ohikoagoa da emakumezkoetan baino (% 1,7 eta % 1,5)\nEstatu Batuetan, \u00a010,2 milioi pertsonek bularreko angina dutela estimatzen da eta gutxi gorabehera urtero 500,000 kasu berri agertzen dira. Angina arteria koronarioko gaixotasunen sintoma gisa aurkezten da maizago emakumezkoetan gizonezkoetan baino. Angina pairatzeko prebalentzia areagotu egiten da adinarekin batera, batez ere 62,3 urtetatik aurrera. Bularreko angina agertu eta 5 urte igaro ondoren, % 4,8a gaixotasun kardiobaskularrarengatik hiltzen ziren. Bularreko angina zuten gizonezkoek miokardioko infartu akutua eta gaixotasun kardiobaskularrarekin erlazionatutako heriotza pairatzeko arrisku gehiago zutela ohartu ziren. Mendebaldeko munduan antzeko emaitzak agertzen dira. Gaixotasun koronarioko forma guztiak Hirugarren Munduan ez dira hain ohikoak, arrisku faktoreak ohikoagoak izaten baitira Mendebaldeko eta Mendebaldeko herrialdeetan; beraz, izan liteke, aberastasunaren gaixotasuna. Mendebaldeko dieta izateagatik, tabakoaren kontsumoa areagotzeagatik, obesitatea izateagatik eta beste arrisku faktore batzuengatik, Txina bezalako herrialdeetan bularreko angina eta honekin erlazionatutako gaixotasunak areagotu dira."}
{"id": "733653", "revid": "42829", "url": "https://eu.wikipedia.org/wiki?curid=733653", "title": "Omniun", "text": ""}
{"id": "733655", "revid": "6327", "url": "https://eu.wikipedia.org/wiki?curid=733655", "title": "2017ko Kataluniako independentzia erreferenduma", "text": ""}
{"id": "733657", "revid": "42829", "url": "https://eu.wikipedia.org/wiki?curid=733657", "title": "Terrorismoa goratze", "text": ""}
{"id": "733658", "revid": "42829", "url": "https://eu.wikipedia.org/wiki?curid=733658", "title": "Asamblea Nacional Catalana", "text": ""}
{"id": "733660", "revid": "42829", "url": "https://eu.wikipedia.org/wiki?curid=733660", "title": "Galarrena", "text": ""}
{"id": "733661", "revid": "42829", "url": "https://eu.wikipedia.org/wiki?curid=733661", "title": "Bidaxoi", "text": ""}
{"id": "733662", "revid": "42829", "url": "https://eu.wikipedia.org/wiki?curid=733662", "title": "Txirimillo", "text": ""}
{"id": "733663", "revid": "42829", "url": "https://eu.wikipedia.org/wiki?curid=733663", "title": "Txirimili", "text": ""}
{"id": "733664", "revid": "42829", "url": "https://eu.wikipedia.org/wiki?curid=733664", "title": "Zirimili", "text": ""}
{"id": "733665", "revid": "42829", "url": "https://eu.wikipedia.org/wiki?curid=733665", "title": "Bidazoi", "text": ""}
{"id": "733666", "revid": "42829", "url": "https://eu.wikipedia.org/wiki?curid=733666", "title": "Galarren", "text": ""}
{"id": "733667", "revid": "56334", "url": "https://eu.wikipedia.org/wiki?curid=733667", "title": "IAU", "text": ""}
{"id": "733669", "revid": "56334", "url": "https://eu.wikipedia.org/wiki?curid=733669", "title": "Inpaktu krater", "text": ""}
{"id": "733670", "revid": "105290", "url": "https://eu.wikipedia.org/wiki?curid=733670", "title": "Ruabon", "text": ", , Galesko iparraldeko udalerri eta komunitate bat da, Wrexham konderrian dagoena.\n2011ko erroldaren arabera 4.274 biztanle zituen."}
{"id": "733671", "revid": "13403", "url": "https://eu.wikipedia.org/wiki?curid=733671", "title": "Rhiwabon", "text": ""}
{"id": "733672", "revid": "105290", "url": "https://eu.wikipedia.org/wiki?curid=733672", "title": "Sesswick", "text": ", Galesko iparraldeko baserri giroko komunitate bat da, Wrexham konderrian dagoena. Wrexham hiriaren ipar-ekialdean dago, Marchwiel udalerritik hurbil.\n2011ko erroldaren arabera 609 biztanle zituen."}
{"id": "733673", "revid": "105290", "url": "https://eu.wikipedia.org/wiki?curid=733673", "title": "Willington Worthenbury", "text": ", , Galesko iparraldeko komunitate bat da, Wrexham konderrian dagoena. Ingalaterrako mugatik hurbil dago, Dee ibaiaren ekialdeko ertzean.\n2011ko erroldaren arabera 827 biztanle zituen."}
{"id": "733674", "revid": "119347", "url": "https://eu.wikipedia.org/wiki?curid=733674", "title": "Vera Slutskaia", "text": "Vera Klimentevna Slutskaia (, \"Vera Klimentse\u016dna Slutskaia\"; 1874eko irailaren 17a - 1917ko azaroaren 12a) bielorrusiar boltxebikea izan zen.\nBiografia.\nOgibidez haginlaria zen, eta 1898an jada protesta iraultzaileetan parte hartzen zuen, urte horretan lehen aldiz atxilotua izan zelarik. 1901an, \"Bund\" judutarraren kide egin zen, eta 1902an, Errusiako Langileen Alderdi Sozialdemokratako (marxista) kide egin zen. 1903an, alderdi hau bitan zatitu zenean, boltxebikeen alde egin zuen. 1905ko iraultzan parte hartze garrantzitsua izan zuen, alderdiaren adar militarraren kide izan zelarik. 1909an erbestera egin zuen, Alemanian eta Suitzan bizi zen eta 1912an, berriz itzuli zen.\nErrusian zela, hainbat aldiz atxilotu zuten. Otsaileko Iraultzaren ostean, Petrogradeko Udal-Dumako kide aukeratu zuten boltxebikeen aldetik. Petrogradeko \u201c\"Vasilevski Uhartea\"\u201d auzoko komite boltxebikearen burua izan zen. Uztaileko Egunetan, alderdiak manifestazioak zuzentzearen aldeko boltxebike apurrenetakoa izan zen. 1917ko uztail bukaeran Alderdi Boltxebikeak egin zuen VI. Biltzar Nagusian, alderdiaren ezker muturrean kokatu zen, altxamendu armatuaren alde eginez. Urriaren 30ean hil zen Petrograd Kerenski-Krasnov matxinadaren aurrean defendatzen ari zela. 1918 eta 1944 artean, Leningradetik gertu dagoen Pavlovsk hiria \u201c\"Slutsk (Pavlovsk)\"\u201d deitu zen bere omenez, errusiar iraultzaile baten omenez izena aldatu zuen lehen hiria izan zen Pavlovsk."}
{"id": "733675", "revid": "1545", "url": "https://eu.wikipedia.org/wiki?curid=733675", "title": "Anubis Operazioa", "text": "Anubis Operazioa, 2017ko irailaren 20ean, Espainiako Guardia Zibilak Bartzelonako 13. auzitegiko epailearen aginduz Urriaren 1eko Katalunairen independentzia erreferendumaren aurka burututako polizia operazioa izan zen.\nOperazio honetan zehar Kataluniako Generalitatearen hainbat egoitza miatu eta 15 goi kargu, langile publiko eta erreferendumarekin elkarlanean jardundako enpresetako arduradunak atxilotu zituzten. Guardia Zibilak Generalitatearen Ekonomia, Gobernazio, Kanpo eta Administrazio Harremanak eta Lan, Gizarte eta Familia Sailetako egoitzak miatu zituen.\nEspainiako polizi indarrak egoitzak miatzen hasi eta denbora gutxira, egoitzen aurrean hiritarren bapateko elkarretaratzeak jazo ziren."}
{"id": "733678", "revid": "65203", "url": "https://eu.wikipedia.org/wiki?curid=733678", "title": "Jabier Salutregi", "text": "Jabier Salutregi Mentxaka (Bilbo, 1950eko urriaren 10a - Donostia, 2023ko ekainaren 14a) euskal kazetaria izan zen. \"Egin\" egunkariaren zuzendaria izan zen 1998 uztailaren 15a arte, Espainiako Auzitegi Nazionaleko Baltasar Garzon epaileak 18/98+ auziaren barruan egunkaria ixteko agindua eman zuenean. Garzon epaileak Egin egunkariak ETA diruz laguntzen zuela zeritzon. 2009an, 11 urte geroago, Espainiako Auzitegi Gorenak Egin egunkariaren itxiera legearen aurkakoa izan zela ebatzi bazuen ere, akusatuei kartzela-zigorra berretsi zien Dena da ETA tesia mantenduz.\nEspainiaren euskal presoak etxetik urruneko espetxetan sakabanatzeko politika zela eta, Burgosko kartzelan eduki zuten preso. 2015eko urriaren 20an atera zen aske 7 urte eta erdiko espetxealdia bete ondoren."}
{"id": "733679", "revid": "6027444", "url": "https://eu.wikipedia.org/wiki?curid=733679", "title": "Xabier Salutregi", "text": ""}
{"id": "733680", "revid": "119347", "url": "https://eu.wikipedia.org/wiki?curid=733680", "title": "Balenciaga ontziolak", "text": "Balenciaga ontziolak Zumaian dagoen lantegia da. Elkartea 1919ko maiatzaren 4an eta ontziola 1921ean sortu ziren.\nSortzaileak.\nBalenciaga y C\u00eda. lantegia Jose Migel Balentziaga Irigoyen, Balendin Agirrezabalaga Irigoien, Victoriano Arrate Loiola, Benigno Arrieta Larra\u00f1aga eta Bernabe Balentziaga Irigoien bazkideek sortu zuten. Lantegiaren helburua makinariaren eta, bereziki, itsas makinariaren eta arantza-baporeen eraikuntza eta konponketa zen.\nJose Ajuria.\nJose Ajuria (Aberasturi, Araba, 1882-Zumaia, 1962), lantegiko dinaminatzaile garrantzitsua izan zen. 19167tik Zumaiako mediku titularra izan zen. Halaber, ontzialan sortzaileen artean egon zen eta gerente lana egin zuen. Frankismo garaian errepresioaren biktima izan zen. Gerraren irabazleek mediku kargua kendu zioten eta espetxeratu zuten. Behin kalean, deserritu zuten. Berriro ere Zumaian gerente lanari ekin zion erretreta hartu arte, 1959an. 1962an Zumaian hil zen.\nEkoizpena.\nBalengiaga Ontziolak enpresak Europa Batasuneko mailan lan egiten duen itsas eraikuntzaren lantegi pribatu nagusietariko bat da. Bertan 95m. arteko luzerako itsasontziak egiten dira: atoiontziak, offshore, stand-by eta salbamendu, PSV, ROV, dive support vessel, zamaontziak, roll on/off, ferryak, arrantzontziak..."}
{"id": "733682", "revid": "58701", "url": "https://eu.wikipedia.org/wiki?curid=733682", "title": "Tortosako katedrala", "text": "Santa Maria katedrala, Kataluniako Tortosa udalerrian dagoen katedral bat da, Tarragonako probintzian. Estilo gotiko eta barrokoa du. 1347-1597 artean eraikia izan zen."}
{"id": "733684", "revid": "512", "url": "https://eu.wikipedia.org/wiki?curid=733684", "title": "Lleidako Katedral Berria", "text": "Lleidako Katedral Berria, edota \"Seu Nova\", Kataluniako Lleida hirian dagoen katedral bat da. Gaur egun, Lleidako Artzapezpikuaren egoitza da.\n1761-1790 artean Pedro Mart\u00edn Cerme\u00f1o arkitektoak eraikiarazi zuen."}
{"id": "733689", "revid": "1545", "url": "https://eu.wikipedia.org/wiki?curid=733689", "title": "William Pearse", "text": "William J. \"Willie\" Pearse (, Dublin, Kilmainham Gaol, 1881eko azaroaren 15a - 1916ko maiatzaren 4a, Kilmainham Gaol, Dublin) irlandar errepublikar bat izan zen.\nPatrick Pearse anaiarekin batera Irlandar Boluntarioak errepublikar erakundeko kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 4ean Dublingo Kilmainham Gaol espetxean fusilatu zuten."}
{"id": "733690", "revid": "1545", "url": "https://eu.wikipedia.org/wiki?curid=733690", "title": "Edward Daly", "text": "Edward \"Ned\" Daly ( ; Limerick, 1891ko otsailaren 25a - Kilmainham Gaol, Dublin, 1916ko maiatzaren 4a) irlandar errepublikar bat izan zen.\nIrlandar Boluntarioak eta Irlandar Anaitasun Errepublikarra errepublikar erakundeetako kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 4ean Dublingo Kilmainham Gaol espetxean fusilatu zuten."}
{"id": "733691", "revid": "1545", "url": "https://eu.wikipedia.org/wiki?curid=733691", "title": "John MacBride", "text": "John MacBride (Westport, Mayo konderria, 1868ko maiatzaren 7a - Kilmainham Gaol, Dublin, 1916ko maiatzaren 5a) irlandar errepublikar bat izan zen.\nIrlandar Anaitasun Errepublikarra errepublikar erakundeko kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 5ean Dublingo Kilmainham Gaol espetxean fusilatu zuten."}
{"id": "733692", "revid": "96586", "url": "https://eu.wikipedia.org/wiki?curid=733692", "title": "Joli Pascualena", "text": "Yolanda Pascualena Arg\u00fcelles, ezagunagoa Joli Pascualena izenaz, (Iru\u00f1ea, Nafarroa, 1976ko irailaren 19a) nafar aktore eta abeslaria da. Pedagogia eta musika-irakasle ikasketak egin zituen Nafarroako Unibertsitate Publikoan.\n\"Goenkale\" eta \"Go!azen\" telesailetan aritu da aktore. Demode Quartet musika taldearen sortzailetako bat da."}
{"id": "733693", "revid": "13403", "url": "https://eu.wikipedia.org/wiki?curid=733693", "title": "Willie Pearse", "text": ""}
{"id": "733694", "revid": "56334", "url": "https://eu.wikipedia.org/wiki?curid=733694", "title": "Astilleros Balenciaga", "text": ""}
{"id": "733695", "revid": "1545", "url": "https://eu.wikipedia.org/wiki?curid=733695", "title": "Michael Mallin", "text": "Michael Thomas Christopher Mallin ( ; Dublin, 1874ko abenduaren 1a - Kilmainham Gaol, Dublin, 1916ko maiatzaren 8a) irlandar errepublikar eta sozialista bat izan zen.\nFrancis Sheehy-Skeffington sozialistarekin batera Irlandako Alderdi Sozialistaren sortzailea izan zen. Irlandako Armada Hiritarra errepublikar ezkertiar erakundeko kidea izan zen, hain zuzen ere, James Connolly buruzagiaren ondoren erakunde horretako bigarren kargudun nagusia izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 5an Dublingo Kilmainham Gaol espetxean fusilatu zuten."}
{"id": "733696", "revid": "13403", "url": "https://eu.wikipedia.org/wiki?curid=733696", "title": "Sean Heuston", "text": ""}
{"id": "733697", "revid": "1545", "url": "https://eu.wikipedia.org/wiki?curid=733697", "title": "Se\u00e1n Heuston", "text": "Se\u00e1n Heuston ( ; Dublin, 1891ko otsailaren 21a - Kilmainham Gaol, Dublin, 1916ko maiatzaren 8a) irlandar errepublikar bat izan zen.\nIrlandar Boluntarioak erakundeko kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 8an Dublingo Kilmainham Gaol espetxean fusilatu zuten."}
{"id": "733698", "revid": "6027589", "url": "https://eu.wikipedia.org/wiki?curid=733698", "title": "Yolanda Pascualena", "text": ""}
{"id": "733699", "revid": "1545", "url": "https://eu.wikipedia.org/wiki?curid=733699", "title": "Cornelius Colbert", "text": "Cornelius \"Con\" Bernard Colbert ( ; Mahoonagh, Limerick konderria, 1888ko urriaren 19a - Kilmainham Gaol, Dublin, 1916ko maiatzaren 8a) irlandar errepublikar bat izan zen.\nIrlandar Anaitasun Errepublikarra, Irlandar Boluntarioak eta Fianna \u00c9ireann erakundeetako kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 8an Dublingo Kilmainham Gaol espetxean fusilatu zuten."}
{"id": "733700", "revid": "1545", "url": "https://eu.wikipedia.org/wiki?curid=733700", "title": "Thomas Kent", "text": "Thomas Kent ( ; Castlelyons, Cork konderria, 1865eko abuztuaren 29a - Collins Barracks, Cork, 1916ko maiatzaren 9a) irlandar errepublikar bat izan zen.\nIrlandar Boluntarioak erakundeko kidea izan zen.\n1916ko Irlandako Pazko Matxinadako buruzagietako bat izan zenez, britainiar soldaduek atxilotu eta 1916ko maiatzaren 9an Cork hiriko Collins Barracks kuartelean fusilatu zuten."}
{"id": "733701", "revid": "13403", "url": "https://eu.wikipedia.org/wiki?curid=733701", "title": "Con Colbert", "text": ""}
{"id": "733702", "revid": "336", "url": "https://eu.wikipedia.org/wiki?curid=733702", "title": "Liam Mellows", "text": "Liam (William Joseph) Mellows (Ashton-under-Lyne, Ingalaterra, 1892ko maiatzaren 25a - Mountjoy espetxea, Dublin, 1922ko abenduaren 8a) irlandar errepublikar bat izan zen.\nIngalaterran jaio arren, irlandar jatorriko gurasoak zituenez, jada hiru urterekin b bere familiarekin batera Irlandan bizitzen jarri zen.\nIrlandar Anaitasun Errepublikarra eta Irlandar Boluntarioak erakundeetako kidea izan zen. Sinn F\u00e9in alderdiko eta IRAko kidea ere izan zen.\n1916ko Irlandako Pazko Matxinadan partu hartu eta britainiarrek espetxeratu egin zuten. Behin azke gelditu eta gero, Irlandako Independentzia Gerran parte hartu zuen.\nOndoren, Irlandako Estatu Askeak independentzia lortzean, Irlandako Gerra Zibilan Anglo-irlandar Itunaren aurkakoen aldean jarri zen. Dublin hiriburuko Four Courts eraikinean gotortu zen akordioaren aurkako taldeko kidea izan zen, Irlandako Estatu Askeko soldaduek atxilotu eta Mountjoy espetxean fusilatua izan zen."}
{"id": "733703", "revid": "1545", "url": "https://eu.wikipedia.org/wiki?curid=733703", "title": "Cuando dejes de quererme", "text": "Cuando dejes de quererme, 2018. urtean Igor Legarreta bilbotarrak zuzendutako filma da.\nArgumentua.\nAita misterioz desagertu eta Laura eta bere ama Durangotik alde egin eta Argentina aldera joan ziren. 32 urte pasa ondoren, telefono dei bat jasoko dute: aitaren gorputza agertu da. Laura, Fredo aitaordearekin batera, jaioterrira itzuliko da.\nFilmaketa.\nBilbon, Oiartzunen, Zumaian, Donostian, Irunen, Durangon, Deban, O\u00f1atin, Aldatz eta Urkiolako basoetan, Zumaian edo Amaritan grabatu zuten."}
{"id": "733704", "revid": "9186889", "url": "https://eu.wikipedia.org/wiki?curid=733704", "title": "Eneko Sagardoy", "text": "Eneko Sagardoy Mujika (Durango, 1994ko urtarrilaren 17a -) bizkaitar aktorea da, telebistan eta zineman aritzen dena. \"Handia\" filmaren protagonista izan zen, Migel Joakin Eleizegi antzeztuz, eta Goya sari bat eskuratu zuen paper horrengatik. Ikus-entzunezko komunikazioa ikasi zuen Mondragon Unibertsitatean."}
{"id": "733706", "revid": "512", "url": "https://eu.wikipedia.org/wiki?curid=733706", "title": "Agust\u00ed Alcoberro", "text": "Agust\u00ed Alcoberro i Pericay (Pals, Baix Empord\u00e0, 1958ko azaroaren 8a) kataluniar historialari eta idazle bat da. Bartzelonako Unibertsitatean Historia Modernoa irakasten du.\n2008-2014 artean Kataluniako Historiaren Museoaren zuzendaria izan zen.\nAssemblea Nacional Catalana erakundeko kidea da, eta 2017ko urritik lehendakari ordea."}
{"id": "733707", "revid": "10891", "url": "https://eu.wikipedia.org/wiki?curid=733707", "title": "Igor Legarreta", "text": "Igor Legarreta G\u00f3mez (Bilbo, 1973 -) bizkaitar gidoigile eta zinema zuzendaria da. EHUn Ikus-entzunezkoetan lizentziatua, bere lan gehienak Emilio L\u00f3pezekin batera zuzendu ditu. 2018an \"Cuando dejes de quererme\" bere opera prima estreinatuko du."}
{"id": "733709", "revid": "56334", "url": "https://eu.wikipedia.org/wiki?curid=733709", "title": "Miki Esparb\u00e9", "text": "Miki Esparb\u00e9 (Manresa, 1983ko urriaren 9a -) kataluniar aktorea da, telebistan eta zineman ibilitakoa."}
{"id": "733710", "revid": "12788", "url": "https://eu.wikipedia.org/wiki?curid=733710", "title": "Isabelle Ithurburu", "text": "Isabelle Ithurburu (Paue, 1983ko otsailaren 24a) frantziar kazetari eta telebista-aurkezlea da.\nBizitza.\nAma bigorratarra du, eta aita, dendaria lanbidez, euskal herritarra. 2001ean Miss Paue-Biarno hautatu zuten. Nazioarteko merkataritza ikasketak egin zituen. 2009an Groupe Canal+ taldeko Infosport+ telebista-katean hasi zen lanean kirol saioak aurkezten: \"Sports Dimanche\", \"L\u2019\u00c9dition du Soir\" eta \"La Matinale Sport\".2011ko Munduko Errugbi Txapelketan zehar Canal+ kateko \"Jour de Coupe du monde\" saioa aurkeztu zuen \u00c9ric Baylerekin.\n2012ko otsailetik 2012-2013 denboraldiaren amaiera arte Canal+ kateko \"Samedi Sport\" saioa aurkeztu zuen, Darren Tulett aurkezlea beIN Sportsera joan ostean. Halaber, \"Des d\u00e9couders\" saioa aurkezten jarraitu zuen Infosport+ katean.\n2012tik 2015era \"Jour de rugby\" aurkeztu zuen. 2015etik \"Canal Rugby Club\" saioa aurkezten du. Horrez gain, 2016ko irailaren 10etik \"Le Tube\" saioa aurkezten du Canal+ katean larunbatero."}
{"id": "733711", "revid": "46380", "url": "https://eu.wikipedia.org/wiki?curid=733711", "title": "Bonaventura Carles Aribau", "text": "Bonaventura Carles Aribau i Farriols (Bartzelona, 1798ko azaroaren 4a - \"ib.\", 1862ko irailaren 27a) kataluniar idazle, ekonomialari, politikari, takigrafo eta funtzionari bat izan zen.\nRenaixen\u00e7a kultur mugimenduaren sortzailetzat jotzen da, bere \"Oda a la P\u00e0tria\" (\"Aberriari Gorazarre\") idazlana mugimendu honen abiapuntuaren mugarritzat hartzen da."}
{"id": "733712", "revid": "9192949", "url": "https://eu.wikipedia.org/wiki?curid=733712", "title": "Koldo Olabarri", "text": "Koldo Olabarri (Bilbo, -) bizkaitar aktorea da, telebistan eta zineman ibilitakoa. Bilbon hasi zen antzerkian, baina Madrilera joan zen Arte Dramatikoa ikastera. Bertan ere lanean aritu da baina bere lan gehienak Euskal Herrian egin ditu. Gaur egun bi hirien artean lan egiten du. \nPen\u00e9lope Cruzekin eta Antonio Banderasekin lan egin du Lehiaketa Ofizialean, Gast\u00f3n Duprat eta Mariano Cohn argentinarren film batean. Espainiako serierik arrakastatsuenetako batzuetan ere parte hartu du, hala nola \"El Ministerio del Tiempo\", \"Vamos Juan\", \"La L\u00ednea Invisible\", \"Centro M\u00e9dico\", \"Goenkale\"... Tres veces film labur ospetsua ere egin du. Goya Sariia hirutan irabazi du. Antzerkiak bere ibilbidearen zati garrantzitsu bat betetzen du, eta gai izan da etapako zuzendari onenekin lan egiteko, hala nola LLu\u00eds Pasqual edo Calixto Bieito zuzendariekin.\nLanak.\nKoldo Olabarriren lanak hauek dira besteak beste:"}
{"id": "733713", "revid": "58701", "url": "https://eu.wikipedia.org/wiki?curid=733713", "title": "San Pedro konkatedrala (Soria)", "text": "San Pedro konkatedrala, Espainiako Soria hirian dagoen konkatedral bat da. Erromaniko, pizkundetar eta gotiko estiloan eraikia dago.\nXVI. eta XVII. mendearen artean eraikia izan zen."}
{"id": "733716", "revid": "58701", "url": "https://eu.wikipedia.org/wiki?curid=733716", "title": "Murtziako katedrala", "text": "Santa Maria katedrala, Espainiako Murtzia hirian dagoen katedral bat da. Gotiko, pizkundetar eta barrokoestiloan eraikia dago.\n1394-1465 artean eraikia izan zen. Bere kanpandorrea nabarmena da hirian."}
{"id": "733721", "revid": "58701", "url": "https://eu.wikipedia.org/wiki?curid=733721", "title": "Lugoko katedrala", "text": "Santa Maria katedrala, Espainiako Lugo hirian dagoen katedral bat da, Lugoko probintzian. Barroko eta neoklasiko estiloan eraikia dago.\n1129-1273 artean eraikia izan zen."}
{"id": "733723", "revid": "336", "url": "https://eu.wikipedia.org/wiki?curid=733723", "title": "Richard Mulcahy", "text": "Richard James Mulcahy (Waterford, 1886ko maiatzaren 10a - Dublin, 1971ko abenduaren 16a) irlandar errepublikar bat izan zen.\n1916ko Pazko matxinadan parte hartu zuen. Irlandako Independentzia Gerran zehar IRAko buruzagia izan zen, ondoren Irlandako Estatu Askearen sorrerarekin Irlandako Armadako ofiziala izatera igaro, eta Irlandako Gerra Zibilan, Michael Collinsen hilketaren ondoren, hura ordezkatu eta Anglo-irlandar Itunaren aldeko indarren buruzagi nagusia bilakatu zen, Itunaren aurkako iraganeko bere IRAko kideen aurka ekinez.\nGerora, Fine Gael alderdiko politikaria ere izan zen."}
{"id": "733728", "revid": "56334", "url": "https://eu.wikipedia.org/wiki?curid=733728", "title": "Murtziako Katedrala", "text": ""}
{"id": "733730", "revid": "6130", "url": "https://eu.wikipedia.org/wiki?curid=733730", "title": "Ganibet elektriko", "text": "Ganibet elektrikoa edo aizto elektrikoa elikagaiak xehatzeko erabiltzen den sukaldeko tresna elektrikoa da. Ganibet elektrikoak ganibet arrunt batek baino ahalegin fisiko gutxiago eskatzen du eta xerra txukunagoak sortzen ditu. Gailuak bi horzdun xafla ditu elkarrekin ebakitzeko. Tresna piztuta dagoenean, xaflak etengabe mugitzen dira luzetara zerratzeko. Erresuma Batuan, ganibet elektrikoak oso ezagunak izan ziren 1970eko hamarkadan eta ez gaur egungo sukaldeetan.\nAsmakuntza.\nGanibet elektrikoaren asmakuntza, normalean, Jerome L. Murray-ri egozten zaio. Hala ere, badaude beste erreklamatzaile batzuk, Clem E. Kosterman esaterako, 1939an patente bat aurkeztu zuena."}
{"id": "733732", "revid": "20653", "url": "https://eu.wikipedia.org/wiki?curid=733732", "title": "Aizto elektriko", "text": ""}
{"id": "733733", "revid": "119347", "url": "https://eu.wikipedia.org/wiki?curid=733733", "title": "Arrantza-ontzi", "text": "Arrantza-ontzia, arrantzarako prestatutako itsasontzi edo txalupa da. Arrantza itsasoan zein laku edo ibaietan egin daiteke. Kategoria honetan, hiru ontzi mota aurkitu ditzakegu: arrantza profesionaleko ontziak, kirol-arrantza eta artisau ontziak. Lehenengoak, arrantza ogibide bihurtzea du helburu. Bigarrenak, aisialdi gisa izan ohi du arrantza. Eta azkenak, ordea, antzina erabili ohi ziren eskuz eginiko ontziak ditugu, zeinak, XX. mendetik aurrera, turismo eta erakusketa gisa erabili ohi diren.\nArrantza-ontzi motak.\nArrantza profesionalerako ontziak.\nBaxurako arrantza-ontziak.\nBaxurako arrantza lurretik gertuen ibili ohi diren ontzi profesionalak dira. Egunean bertan, arrantzara irten eta bueltatu egiten dira. Ontzi horien neurriak, 8-20 metro artekoak izaten dira. Ontzi horien tamainaren zergatiak honakoak dira: lurretik gertu ibiltzen dira, eta erabiltzen dituzten arrantza teknikek horrelako ontzi bat izatera behartzen dute.\nTalde honetan zenbait artisau arrantza teknika aurkitu ditzakegu, besteak beste tretza, tresmailua eta otarrea.\nTretza.\nSoka luze batean oinarritzen da, zeinetik noizbehinka (tretza motaren arabera) amu bat irteten den, bere pita luzearekin horniturik. Horrez gain, soka edota pita nagusiak bi puntetan pisu bana izaten du, itsas hondoko leku jakin batean finkatzeko. Eta azkenik, arrantzaleak bota ostean berreskuratzeko, soka edota pita nagusiaren muturretan, buia bana jartzen da hondoko pisuei loturik.\nBeste alde batetik, arrantzatu nahi den arrainaren arabera, tretza ezberdina izango da. Bertan, tretzaren amuen sakonera eta egitura aldatzen dira gehienbat. Esate baterako, lupiaren arrantzarako ur-azaleko tretza erabiltzen da. Hondoko arrainen arrantzarako erabilia, berriz, hondoko tretza erabiltzen da.\nAzkenik, itsas-hondoko amildegietan bizi diren arrainak arrantzatzeko (bisigua, legatza\u2026), \u201cpiedra-bola\u201d tretza erabiltzen dela. Bertan, zenbait amuren lekuan, pisu batzuk eta buia txiki batzuk jartzen dira tartekatuz. Horrela, tretzak sigi-saga itxura hartzen du amildegian zehar, sakonera ezberdinetan arrantzatuz.\nTresmailua.\nArrantza-tresna bat da, hiru sarez osatua, erdikoa sare maila txikikoa eta kanpoko biak handiagoak dituena. Tresna honek, hondoko leku estrategikoetan sare-pareta moduko bat sortzen du. Horrela, bertatik pasatzen diren arrainek kanpoko sarea igarotzen dute, baina erdikoa ez. Ondorioz, arrainak, sarean geratzen dira harrapaturik.\nSare hau, 300-400 metroraino ailegatu daiteke, eta hondoan zutik geratzeko, sareari alde batean flotagarriak jartzen zaizkio, eta bestean berunak. Horrez gain, tretzaren antzera hondoan finkatzeko, bi pisu handi izaten ditu sarearen punta banatan. Azkenik, arrantzaleak tresmailua berreskuratzeko, punta bakoitzeko pisu nagusiari buia bat jartzen zaio soka batez loturik ur-azalean.\nOtarrea.\nOtarrea antzinako arrantza-tresna da. Normalean laukizuzen itxura hartzen duten arren, zilindrikoak ere aurkitu daitezke. Tranpa hau zulo bakarrez horniturik dago, eta konikoa da. Hortaz, barnera sartzen diren animaliek ezin dute irten. Gainera, otarrearen barnealdean jakia jartzen da, erakargarri gisa.\nTresna horren bitartez, krustazeoak, moluskuak eta arrain txikiak arrantzatzen dira.\nBestalde, otarreak, bata bestearen atzetik loturik jartzen dira hondoan pausaturik. Horrez gain, sistema guztiaren muturretan bi pisu handi kokatzen dira, bere buiaz ur-azalera loturik. Gainera, eragina du arrantza mota bakoitzak ontziaren eraikuntzan edota egituraketan. Izan ere, arrantzarako beharrezko tresna horiek, jaurtitzeko, jasotzeko, maneiatzeko eta gordetzeko lekua eta makinak behar dira.\nItsasbazterreko arrantza-ontziak.\nErdi-mailako arrantza ontziak, Euskal Herriko portuetan aurkitu daitezken ontzien gehiengoa da. Ontzi horiek, baxurakoak baino urrunago ibiltzen dira. Ontzian bertan, aste batetik hasita hiru astera bitarteko mareak egiten dira. Erdi-mailako arrantza ontziek, 20 eta 40 metro arteko luzera izan dezakete. Lan esparru honetan eginiko mareak, urtearen sasoiaren arabera aldatzen doaz. Besteak beste, garaian garaiko arrantzan oinarritzen baitira.\nOntzi hauek, hiru arrantza-teknika ezberdin egiten dituzte: inguraketa, beita bizia eta arrastea. Azken kasuan, arrastean, ontzi mota ezberdinak aurkituko ditugu.\nInguraketa.\nArrantza-teknika hau, ur-azalean edo inguruan dabiltzan arrainak arrantzatzeko erabiltzen da (normalki pelagikoak). Bertan, arrain-sarda aurkitu, eta txalupa txiki bat jaurtitzen da, sarearen mutur batekin. Ondoren, ontzi nagusiarekin arrai-sarda inguratzen da, eta txalupa txikiaren muturra hartzen da. Azkenik, sarea azpitik ixten da, eta sarea igotzen da.\nBeita bizia.\nArrantza mota, artisauena dugu. Bertan, arrain pelagikoak izaten dira helburu (atun gorria, hegalaburra\u2026). Teknika honetan, ontziak arraina topatu duenean, norabide jakin bat jarraituz, abiadura motel bat jarraitzen da (2-4 korapilo). Ondoren, ontzitik arrain txiki biziak jaurtitzen dira (txitxarroa, antxoa, sardina\u2026), eta ur-txorrota fin batzuk jaurtitzen dira uretara, ontziaren luzera osoan zehar, ur-jauzi itxura hartuz. Azkenik, arrantzaleak uretara jaurtitzen du amua, arrain txiki bat jarriz beita gisa.\nArrastea.\nTeknika honetan, arrastatu egiten da sare bat, ontzi baten edo biren bitartez. Horrela, sareak topaturiko guztia sarearen muturrean gelditzen da. Horrez gain, bi arraste mota ditugu: ur-azalekoa, arrain pelagikoak arrantzatzeko erabilia, eta hondokoa. Biak ala biak oso kaltegarriak dira ekosistemarentzat.\nItsas zabaleko edo alturako arrantza-ontziak.\nAlturako ontzia, mundu mailan aurkitu daitekeen arrantza ontzi motarik handiena da. Bertan, 40 metrotik gorako ontziak aurkitzen dira. Ontzi hauen mareak edota arrantza-irteerak ez dira astetan zenbatzen, baizik eta hilabetetan. Horrez gain, ontzi horiek ez dira beraien jatorriko portuetara itzultzen marea bat bukatzean. Hauek, itsasoko leku jakin batzuetan egoten dira urte osoan zehar. Hortaz, bertan aritzen diren langileak garraio bitartez ailegatzen dira, ontziaren egonlekutik gertuen dagoen porturaino. Bertan, txanda aldaketa ematen da, eta lanean ibilitako langileak etxera garraio bitartez bueltatzen dira. Gainera, ontzi hauen gehiengoak inguraketa arrantza-teknika gauzatzen dute.\nKirol-arrantza ontziak.\nKirol-arrantza ontziak, arrantza aisialdi gisa hartuz, arrantzarako erabiltzen diren ontziak dira. Bertan, ontziak 24 metro luze izatera ailega daitezke. Hala eta guztiz ere, handiagoak diren ontziak ere aurkitu daitezke, baina ontzi horiek, arrantzarako erabili beharrean, aisiarako erabiltzen dira.\nArtisau ontziak.\nGarai batean, arrantzarako eta merkataritzarako erabiltzen ziren ontziak. XX. mendetik aurrera, herri-ondare gisa erabiltzen direnak, turismoa eta komertzioa sustatzeko. Ontzi haien egituraren jatorria, zuhaitz bakar bat moztean, eta enbor horri kanoa itxura ematean dago. Aurkituriko ontzirik zaharrenak duela 7000-9000 urte ingurukoak dira, Neolito garaikoak. Ontzi haien balioa altua izan daiteke, bere tamainako ontzi garatuekin alderatuz. Gainera, teknologia garatzen joan ahala, bere eraikitzea zein mantenua atzean geratu dira. Ondorioz, ez dira arrantza profesionalerako erabiltzen.\nBeste alde batetik, munduko leku zenbaitetan aurkitu daitezke baxurako edota itsasbazterreko arrantzan. Kasu berezi horiek, normalki, garatu gabeko herrialdeetan ikusten dira, nahiz eta zenbait herrialde garatuetan ere agertu."}
{"id": "733734", "revid": "1545", "url": "https://eu.wikipedia.org/wiki?curid=733734", "title": "Issam Zahreddine", "text": "Issam Jad'aan Zahreddine, , (Tarba, As-Suwayda, Siria, 1961eko irailaren 9a - Hawija Saqr, Deir ez-Zor, Siria, 2017ko urriaren 18), batzuetan Issam Zaher Eldin edo Issam Zaher al-Deen transkribatua, Siriako Errepublikar Guardiaren maior jenerala zen. Oso paper garrantzitsua jokatu zuen Siriako Gerra Zibilean, gobernuko tropak hainbat frontetan gidatuz. 2014tik 2017ra bitarteko Deir ez-Zorreko setioan inguratuta zeuden Siriako gobernuaren tropak zuzentzea izan zen bere eginkizunik nabarmenena. 2017ko urriaren 18an Siriako Al-Masdar albiste-agentziak Zahredinneren heriotzaren berri eman zuen. Berri-agentziaren arabera, Deir ez-Zorren Estatu Islamikoaren aurka borrokatzen ari zela lurreko mina baten eztandak hil zuen."}
{"id": "733735", "revid": "10891", "url": "https://eu.wikipedia.org/wiki?curid=733735", "title": "Forges de l'Adour", "text": "Forges de l'Adour Bokale eta Tarnoseko lurretan kokaturiko labe garaiak izan ziren (Landak), Aturriren eskuin ertzean eta Baionatik hurbil. 1883an hasi zen lanean izen hori harturik, burdinbidea errailez hornitu zuen neurri handi batean, eta 1965ean itxi zen. Ipar Euskal Herriko eta Landetako industrializazioaren erakusgarri handiena izan zen.\nSorrera.\n1881ean, Claudius Magnin-ek, Compagnie des Hauts Fourneaux, Forges et Aci\u00e9ries de la Marine et des Chemins de Fer-eko zuzendariak, 400 m2 baso erosi zituen Bokale eta Tarnosen siderurgiako instalazioak eraikitzeko eta, 1883an, lehenengo labea jarri zen abian galdaketa, errailak, altzairu ijeztuak eta erregaiak produzitzeko. Tokia hautatu zen itsasorako bidearen hurbiltasunagatik, burdinbidearen loturagatik eta bertatik Asturiaseko zein Bilboko mea eskuratzeko zuen erraztasunagatik. Era berean, Ingalaterrako portuekin transakzioak egiteko kokapena oso egokia zen. Ezin bestekoa izan zuen Paris-Baiona burdinbide linea; izan ere, sorrera urtean bertan, Forges de l'Adour bihurtu zen Midiko Konpainiaren errail hornitzailea.\nBilakaera.\nBurdinolaren garapenari esker, Baionaren bokaleko portua ere sendotu egin zen, Bizkaitik egindako mea inportazioei eta, gero, Britania Handira egiten ziren esportazioei esker. 1914tik 1928ra, burdinolak 1.800 langile baliatu zituen. Bere langileak, enplegatuak, ingeniariak eta abar, Landetatik, Ipar Euskal Herritik, Saint-Chamondik, Moyeuvretik eta Hom\u00e9courtetik zetozen. Zementua eta burdinbide-trabesak landu zituzten, 1880ko hamarkada hasieratik. Frantzia osoan, ospe eta itzal handia hartu zuen fabrikak, eta hainbeste, non 1891ean Sadi Carnot Errepublikako presidenteak tokia bisitatu baitzuen. Forges de l'Adour-ek 700.000tik 1.300.000 tonara sartu-irteten zituen Aturriko portutik urte horietan.\nI. Mundu Gerran, jo eta su aritu zen Frantziako armadarako produkzioan eta, horregatik, alemaniar urpeko ontzi baten erasoa ere pairatu zuen. Burdinola 1920ko hamarkada arte izan zen bere sektoreko buruan Frantzian. Aldiz, mundu gerren arteko aldiak burdingintzako merkatuaren beheraldia ekarri zuen, eta lehiakide gogorrek irteera berriak bilatzera behartu zuten konpainia. Ondorioz, urtez urte, konpainiak behera egin zuen urteen joanean, defizitario bihurtu arte. Itxi aurretik, kazetariek \u00abburdingintzako anakronismo\u00bb deitu zioten eta, gutxira, 1965eko uztailaren 5ean, labe garaiak itxi egin ziren betiko."}
{"id": "733736", "revid": "129250", "url": "https://eu.wikipedia.org/wiki?curid=733736", "title": "Uri Ruiz Bikandi", "text": "Mar\u00eda Uribarri \"Uri\" Ruiz Bikandi (Durango, Bizkaia, 1950eko maiatzaren 24a - Gasteiz, Araba, 2023ko otsailaren 21a) irakaslea, hezitzailea eta idazle euskalduna izan zen, hezkuntzako hainbat arlotan aritua. Filologiako ikasketak egin zituen eta Pedagogian doktorea izan zen.\nBiografia.\nUri Durangon jaio zen 1950ean, gerrak eta faxismoak jotako herri eta etxe batean. \nHaurtzaro eta gaztaro gogorrak.\nBizitzari, gizarteari eta etorkizunari buruz etxean eta gizartean jasotako aurkako ikuspegiek moldatu zuten neskato hura. Urik amamaren altzoan aditu zituen gerraren bortizkeriak, justizia ezak, gizonen maltzurkeriak, errepresioa, askatasun eza eta boteretsuen ase ezintasuna. Eskolan eta gizartean, ostera, faxismoaren aldeko gorazarreak entzun zituen etengabe, langarrak lurra bustitzen duen legez.\nGaztetan jabetu zen bere bizitza gidatuko zituzten zerez: euskararen eta euskaldunen bazterketaren, emakumeen eta gizonen eskubide berdintasun ezaren, zapalduen eta gizarteak baztertuen egoera latzaren eta elizak faxismoarekin zuen konplizitate maltzurraren jasan ezinak moldatutako zedarriak.\nEuskaldunduta ikastolako andere\u00f1oa (1970-1979).\nEuskara ikasi zuen gaztetan eta euskara biziberritze-ekimenetan aritu zen gero. 1970ean Iurretako Goiuria ikastolako andere\u00f1o izan zen, eta urtebete jardun zuen han, ikastola itxi zioten arte. Hurrengo bi urteetan geroago Bizkaiko Ikastolen Elkartea izango zeneko koordinatzaile izan zen eta gero Elorrioko ikastolara joan zen (1975-1979). \nHasiera zail, bihurri, korapiloa ezagutu zuen Bizkaiko ikastoletako irakasleen koordinatzaile zela, ikastoletako lehenbiziko lan gatazkak eta Adela Ibabe andere\u00f1oaren heriotza barne.\nEskola publikoko irakaslea (1979-1989).\nGeroago hezkuntza publikora joan zen, garai hartan irakasle-mugimendu indartsua sortu baitzen eskola publikoa euskalduntzeko, Urte horietan sartu ziren lehenengo maisu-maistra euskaldunak eskola publikoan, hurrengo urteetan euskalduntze-prozesuan eta modernizatze-prozesuan aldaketa handiak eragingo zituen belaunaldi bat. Arabara mugitu zen, euskarazko eskolak ematera. 1979an Legutioko eskola publikoan hasi zen A ereduko ikasleekin. Eusko Jaurlaritza hezkuntzaren eskumenak garatzen hasi zenean, euskara ikasteko lehen liburuak idatzi zituen. \"Hegaz\" liburuak lehenengo materiala izango zen, horretan ere aitzindaria izan zen Uri. Hala, Gasteizen euskara eskolak ematen hasi ziren irakasle guztien irakaslea izan zen Ruiz Bikandi, \"maistra eta gidari\".\nDidaktikako irakaslea unibertsitatean (1989-2015).\nGero, Gasteiza jo zuen eta Hizkuntza eta literaturaren didaktikako irakasle izan zen Euskal Herriko Unibertsitatean, Bilboko eta Gasteizko Irakasleen Unibertsitate Eskolan.\nIkertzailea bigarren hizkuntzaren didaktikan.\nOroz gain, bigarren hizkuntzaren didaktika eta irakasleen prestakuntza izan zituen lan eta ikergai. Hezkuntzan beti egin zuen pedagogia eraldatzaile eta berritzailearen alde, autoritarismoaren aurka. Ama hizkuntzaren eta bigarren hizkuntzaren jabekuntza-prozesuez mintzatu da maiz, eta ahozkotasuna lantzeak duen garrantzia azpimarratzen zuen.\n2005ean doktore-tesia aurkeztu zuen Anna Camps Mund\u00f3 eta Itziar Plazaola Rezola irakasleen zuzendaritzapean. Murgiltze-programetako irakasleekin egindako ahozko hizkuntzazko prestakuntza-prozesu bat analizatu zuen (\"An\u00e1lisis de un proceso formativo en lengua oral (L2) con docentes de programas de inmersi\u00f3n\"). \nRuiz Bikandik koordinatu eta idatzi zuen liburu bat gidari izan da hizkuntzak irakasten dituzten irakasleentzat: \"Bigarren hizkuntzaren didaktika Haur eta Lehen Hezkuntzan\". Liburu hori asko zabaldu da, asko saldu da, eta hogeita hamar urte igaro badira ere, oraindik gaurkotasuna ez du galdu. \n20 urtez (1994-2014) Zuzendaritza Batzordekoa izan zen Gra\u00f3 argitaletxeko \"Textos de Did\u00e1ctica de la Lengua y de la Literatura\" sailean (euskaraz:Hizkuntza eta Literaturaren Didaktika Saila, Ed. Gra\u00f3. Barcelona), baita batzorde editorialeko partaidea \"Educational Review Journal\" aldizkarian (Birminghamgo Unibertsitatea).\nHegoa Institutuari atxikitako irakasle eta ikertzailea zen.\nFeminista.\nEmakumeen eskubideen ezaz jabeturik, gogor eta ozen errebindikatzen zuen genero berdintasuna, eta indar osoz salatzen zituen injustiziak eta gizonkeriak, Durangoko Talde Feminista ere sustatuz. Faxismoaren eta gizakiaren zapalkuntzaren aurkako borrokak mugimendu sozio-politikoetan parte hartzera eta komunismora eroan zuen Uri, injustiziaren aurka eta gizakion berdintasunen alde.\nArgitalpenak.\nEuskal komunitate zientifikoaren datu-basean Ruiz Bikandiren 25 ekarpen baino gehiago jaso dira."}
{"id": "733737", "revid": "96586", "url": "https://eu.wikipedia.org/wiki?curid=733737", "title": "Sagwa the Chinese Siamese Cat", "text": "Sagwa the Chinese Siamese Cat eskola aurreko haurrei zuzenduriko estatubatuar telesaila da, telebista garaikideko hezkuntza estandarra ezartzen aitzindaria izan zen, hezkuntza eta entretenimendua biak uztartuz."}
{"id": "733739", "revid": "56334", "url": "https://eu.wikipedia.org/wiki?curid=733739", "title": "Kirol arrantza", "text": ""}
{"id": "733740", "revid": "512", "url": "https://eu.wikipedia.org/wiki?curid=733740", "title": "Jacob Burckhardt", "text": "Carl Jacob Christoph Burckhardt (Basilea, 1818ko maiatzaren 25a - \"ib.\", 1897ko abuztuaren 8a) suitzar arte eta kulturaren historialari bat izan zen. Kultura historiaren aintzindari nagusienetakoa izan zen, eta arte eta kulturaren alorreko historiografian eragin handia izan zuen.\nAntzinako Grezia eta Erroma eta Pizkunde garaiko arte eta kulturaren historia ikertu zuen."}
{"id": "733743", "revid": "336", "url": "https://eu.wikipedia.org/wiki?curid=733743", "title": "Space Invaders", "text": " 1978an Tomohiro Nishikado japoniar bideo-joko diseinatzaileak sortutako arkade bat da. Jatorriz, Japonian Taito konpainiak merkaturatu zuen, AEBetan Midway Games konpainiak.\nShoot 'em up azpigeneroko lehenbiziko bideo-jokoetako bat izan zen, bai eta historia guztiko bideo-joko salduenetakoa ere.\nBideo-joko honetan, jokalariak pantailaren behealdean dagoen eta ezker-eskuin mugiarazi dezakeen kanoi bat kontrolatzen du, eta botoi batekin kanoiak tiroa jaurtitzen du. Pantailaren goialdetik Lurrera hurbilduz doazen estralurtarrak agertzen dira (txipiroiak, karramarroak eta olagarroak, bakoitza kolore batekoa). Jokalariak estralurtarrak tiro eginez akatu beharra dauzka, aldiz, estralurtarrak beheranzko norantzan gero eta azkarrago hurbilduko dira eta jokalariak haiek akatzen ez baldin baditu, estralurtarrak Lurrera iritsi eta jokoa amaitu egiten da."}
{"id": "733745", "revid": "119347", "url": "https://eu.wikipedia.org/wiki?curid=733745", "title": "Marta Pascal", "text": "Marta Pascal i Capdevila (Vic, Osona, Katalunia, 1983ko apirilaren 10a) historialaria eta politologoa da. 2016az geroztik, Kataluniako Europar Alderdi Demokrataren koordinatzailea. 2013az geroztik, Kataluniako Parlamentuko diputatua. Aurrez, Kataluniako Gaztedi Nazionalista gazte erakundeko lehendakaria (2012-2015), eta Kataluniako Konbergentzia Demokratikoaren bozeramailea (2015-2016)."}
{"id": "733746", "revid": "15795", "url": "https://eu.wikipedia.org/wiki?curid=733746", "title": "Zazpi Kaleetako geltokia", "text": ""}
{"id": "733747", "revid": "512", "url": "https://eu.wikipedia.org/wiki?curid=733747", "title": "Decimatio", "text": "Decimatio (latinez: decimatio = \"hamarrenaren akabatzea\"; decem = \"hamar\") Erromatar Armadako zigor ankerrenetako bat zen. Salbuespeneko neurria zen, koldarkeria ala matxinada kasuetan ezartzen zena. Izendapena hamar soldaduetatik bat hiltzean zetzala datza.\nHonetan, koldarkeria erakutsi ala matxinatutako legioaren kohortea edo kohorteak gainontzeko guztietatik isolatu, eta hamar soldaduz osatutako taldeetan banatzen zen. Talde bakoitzean soldaduek zigortua nor izango zen beren artean zotz egitera derrigortuak zeuden, bat hautatua izan zedin (bere maila militarra zein zen axolarik gabe). Gainontzeko bederatzi soldaduek hautatutako soldadua bortizki hiltzera derrigortuak zeuden, nagusiki harrikadaka edo makilkada.\nGainontzeko soldaduak legioaren kanpamentutik kanpo lo egitera zigortuak zeuden, gerra garaian oso arriskutsua izan zitekeen zigorra, etsaien erasoen mende gelditzen baitziren.\nUstez, zigor honek bizirik gelditutako soldaduei eskarmentua eman eta gainontzeko kohorteetako soldaduengan diziplina ezartzeko balio zuen, heriotza zoriaren araberakoa eta beren kideen eskutik baitzetorren. Halere, zigor honen alde txarra legioaren espiritua apurtu eta soldaduen arteko elkartasunaren desegitea ekar zezakeela da, gainera zigorra ezartzen zuten ofizialekiko begirune edo menpekotasun eza ere ekar zezakeen, etorkizunean matxinada berrietarako hazia ereinez."}
{"id": "733749", "revid": "1491", "url": "https://eu.wikipedia.org/wiki?curid=733749", "title": "Kataluniako Unibertsitate Politeknikoa", "text": "Kataluniako Unibertsitate Politeknikoa\u00b7BarcelonaTech (UPC) () Kataluniako unibertsitate publiko bat da. Nagusiki ingeniaritza, arkitektura eta zientzien alorreko espezializazioak eskaintzen ditu.\nEgoitza nagusia Bartzelonan izan arren, Castelldefels, Igualada, Manresa, Sant Cugat del Vall\u00e8s, Terrassa eta Vilanova i la Geltr\u00fa udalerrietan ere ikastetxeak baditu."}
{"id": "733750", "revid": "105290", "url": "https://eu.wikipedia.org/wiki?curid=733750", "title": "Fusilatze", "text": "Fusilatzea edo fusilamendua, erruduna fusilari talde baten aurrean jarriz tiroz hiltzean datzan heriotz zigorra da. Traizioa, matxinada, gerra krimen, eta zigor militar eta politiko delituen ondorioz maiz ezartzen den heriotz zigorra da, batez ere gerra garaian, eta hainbat estatuetan baita bake garaian auzitegi militarren epaiaren ondoren."}
{"id": "733752", "revid": "10891", "url": "https://eu.wikipedia.org/wiki?curid=733752", "title": "Elsa Hosk", "text": "Elsa Anna Sofie Hosk (Stockholm, Suedia, 1988ko azaroaren 7a) suediar modeloa da. 2015etik Victoria's Secret etxearen \"aingerua\" da. Horrez gain, beste moda-marka ezagun askorentzako egin du lan: Dior, Dolce &amp; Gabbana, Free People, Ungaro, H&amp;M, Anna Sui, Lilly Pulitzer eta Guess."}
{"id": "733758", "revid": "56334", "url": "https://eu.wikipedia.org/wiki?curid=733758", "title": "Universitat Polit\u00e8cnica de Catalunya", "text": ""}
{"id": "733759", "revid": "56334", "url": "https://eu.wikipedia.org/wiki?curid=733759", "title": "Universitat Polit\u00e9cnica de Catalunya", "text": ""}
{"id": "733760", "revid": "56334", "url": "https://eu.wikipedia.org/wiki?curid=733760", "title": "Fusilamendu", "text": ""}
{"id": "733762", "revid": "512", "url": "https://eu.wikipedia.org/wiki?curid=733762", "title": "Euskal Espeleologoen Elkargoa", "text": "Euskal Espeleologoen Elkargoa (EEE) zazpi euskal probintzietako espeleologoak biltzen dituen erakundea da.\nHistoria.\nEEE 1956ean sortu zen \"de facto\", Aranzadi Zientzia Elkarteak bultzatutako Arantzazuko I Euskal Espeleologia Jardunaldiekin; eraketa formala geroago etorriko zen, harik eta gaur eguneko Elkargo izaera hartu arte. Halere, 50 hamarkadatik hona EEE-k izan duen jarduna etengabea izan da, kluben arteko elkarlana sustatuz.\nJarduera.\nKluben arteko urteroko esplorazioetaz gain, EEE-ko jardueren artean hauek nabarmendu daitezke:\nKanpo estekak.\nEuskal Espeleologoen Elkargoaren webgunea"}
{"id": "733763", "revid": "42829", "url": "https://eu.wikipedia.org/wiki?curid=733763", "title": "Jerusalemgo Tenplu", "text": ""}
{"id": "733764", "revid": "119347", "url": "https://eu.wikipedia.org/wiki?curid=733764", "title": "Dharug hizkuntza", "text": "Sydney hizkuntza (Darug edo Iyora ere esaten zaio), Australiako aborigen batzuen hizkuntza bat da, Yuin\u2013Kuric hizkuntza-taldekoa, Sydneykoa, Hegoaldeko Gales Berria eskualdean. Ohiko hizkuntza da Darug eta Eora herriena. Ia galduta zegoen baina 1990.etik ahalegin handia egiten ari dira hizkuntza berreskrateko.\n\"Dharug terminoa\", \"Darug\", \"Dharukk\", \"Dharoog\", \"Dharrag\", eta \"Dararrug moduan ere idatz daitekeena\", yam (midyini) hitzetik zetorren zetorren. Dharug da Sydney arroko hizkuntzen erroa edo \"midyini\"a. Darug biztanleria asko murriztu zen kolonizazioaren geroztik.\nDarug jendeak aitortzen du Sir William Dawes izan zela Darug hizkuntzaren lehenengo dokumentazioak bildu zituen lehen pertsona. Australiara heldu zen lehen flotako kidea izan zen eta material hori jaso zuen Sydney Darugule-wayaun inguruan. Dawes itzuli zen Ingalaterrara 1791ko abenduan,\u00a0Phillip gobernadorearekin eztabaidatu ondoren, beste gauza batzuen artean, zigor-espedizio bat abian jarri zuen.\n1990eko hamarkadan eta milurteko berriaren zehar Mendebaldeko Virginiako orduko Darug klan aborigenen ondorengo batzuek\u00a0ahalegin handia egin dute Dharug ahozko hizkuntza gisa berpizteko. Gaur egun Dharug modernoaren hiztun batzuek hitzaldiak ematen dituzte Dharug hizkuntza erabilita, eta komunitateko kide gazte batzuek eskolak bisitatu eta erakusten dute nola hitz egiten den Dharug-ez.\nHistoria.\nDharug hizkuntzaren lurralde tradizionala zabaltzen da batetik Georges Ibaiaren eta Botanika Badiaren hegoaldean, Portu Jackson-raino,\u00a0 Pittwater-reko iparraldean bokalean Hawkesbury Ibaiaren itsadarrean, eta\u00a0 bestetik Parramatta ibaiaren mendebaldean.\nHaren ondare tradizionala milaka urtetakoa izan arren, Eora pertsonen ehuneko 70, gutxi gorabehera, hil zen XIX. mendean, kolonizazioak eraman zituen gaixotasun berrien ondorioz (baztanga, eta beste patogeno eta birus batzuk), eta elikagaiak lortzeko beren iturri naturalak suntsituak izan zirelako.\nFonologia.\nBokalak.\nHizkuntzak bokal luzera bereizi ahal izan omen zuen, baina zaila da hori zehaztea orain dauden datuekin.\nHitzak bizirik ingelesez.\nDharug hitz batzuk beste hizkuntza batzuetan erabiltzen dira, adibidez:\nBerpiztea.\nNahiz eta dharug hizkuntza desagertu moduan sailkatzen den, oraindik\u00a0hiztun batzuk geratzen dira, eta ahaleginak egin dira hizkuntza berpizteko. Dharug hizkuntzak hiztun berriak eskuratu ditu Sydneyko Chifley College Dunheved campusean egin diren ahaleginei esker."}
{"id": "733765", "revid": "336", "url": "https://eu.wikipedia.org/wiki?curid=733765", "title": "V. Volodarski", "text": "Moisei Markovitx Goldstein (errusieraz, \u041c\u043e\u0438\u0441\u0435\u0439 \u041c\u0430\u0440\u043a\u043e\u0432\u0438\u0447 \u0413\u043e\u043b\u044c\u0434\u0448\u0442\u0435\u0439\u043d) eta V. Volodarski (errusieraz, \u0412. \u0412\u043e\u043b\u043e\u0434\u0430\u0440\u0441\u043a\u0438\u0439) moduan ezaguna, (1891ko abenduaren 11 \u2013 1918ko ekainaren 20a) Ukrainan jaiotako boltxebike judua izan zen.\nBiografia.\nErbestea.\nPolitikan 1905ean sartu zen, 14 urte zituela, lehenik \"Bund\" judutar alderdian eta gero \u201c\"Spilka\"\u201d deitutako ukrainar alderdi sozialista eta nazionalista batean. \"Spilka\" laster mentxebikeekin lerratzerakoan, alderdi honetako kide egin zen Volodarski. 1908an eta 1911an atxilotu egin zuten, 1913an aske geratzean AEBtara erbesteratu zen. Lehen Mundu Gerrarekin bat, Volodarski mentxebikeen ezkerreko adarrarekin (gudaren kontrakoekin) batu zen. AEBn gudaren kontrako errusiar sozialista erbesteratu gehienak boltxebikeak zirenez, pixkanaka tesi horietara mugitzen hasi zen Volodarski, batez ere, AEBn ere bazegoen Bukharinen bidez.\nErrusiara itzulera.\n1917ko maiatzean, ostean Errusiara itzuli zenean, Mezhraionka taldearekin bat egin zuen (boltxebikeen eta mentxebikeen arteko batasuna bilatzen zuen taldea), eta Mezhraionkak uztailean boltxebikeekin bat egiterakoan, Volodarski ere boltxebikeekin bat lerratu zen. Uztaileko Egunetan zehar, oraindik alderdikide ez zela (Mezhraionkak oraindik ez zuen boltxebikeekin bat egin), garrantzitsua izan zen Putiloveko langileek klandestinitatean zeuden boltxebikeei babesa publikoki adieraz ziezaien.\nIrailean, Petrogradeko Sobieteko exekutibako kide aukeratu zuten. Komite Zentralaren kide ez zenez gero, ez zen urriaren 10eko bilera historikoan egon, baina Kamenev eta Zinovievekin bat egin zuen boltxebike apurrenetakoa izan zen (hala ere, ez zuen hauek bezala bere postura publiko egin). Urriko Iraultzarekin bat burutu zen Sobietaren II. Biltzar Nagusian VTsIKeko kide aukeratu zuten. Urriko Iraultzaren ostean, Brest-Litovskeko Itunaren kontra ageri izan zen, baina ez zen oposizio horretan nabarmendu.\n1918an, boltxebikeen prentsa eta agitaziorako arduradun aukeratu zuten. Armada Gorrian agitatzaile bezala ere egin zuen lan, lehenik Errumaniar Frontean, eta gero Errusia Iparraldean. \"Krasnaia Gazeta\" (\u201cKazeta Gorria\u201d) egunkaria fundatu zuen. 1918ko ekainean, eskuineko eserista batek, Grigori Semionovek, tiroz erail zuen.\nAnatoli Lunatxarskiren arabera, Moisei Volodarski inoiz Alderdi Boltxebikeak izandako propagandistarik onenetakoa izan zen."}
{"id": "733767", "revid": "10891", "url": "https://eu.wikipedia.org/wiki?curid=733767", "title": "In\u00e9s Rivero", "text": "Mar\u00eda In\u00e9s Rivero (C\u00f3rdoba, Argentina, 1975eko ekainaren 7a) argentinar modeloa da. Victoria's Secret lentzeria etxerako \"aingeru\" delako izendapenarekin desfilatu zuen. Horrez gain, hainbat herrialdetako \"Elle\", \"Vogue\", \"Cosmopolitan\", \"Fashion\", \"Marie Claire\" eta \"Mirabella\" aldizkarien azaletan agertu da."}
{"id": "733768", "revid": "512", "url": "https://eu.wikipedia.org/wiki?curid=733768", "title": "Selita Ebanks", "text": "Selita Ebanks (George Town, Kaiman Handia, Kaiman uharteak, 1983ko otsailaren 17a) kaimandar modelo eta aktorea da. Neiman Marcus eta Ralph Lauren goi-mailako moda-marketarako modelo lanak egiteaz gain, \"Sports Illustrated Swimsuit Issue\", \"Vogue\", \"Cosmopolitan\", \"Fashion\" eta \"Glamour\" aldizkarien azaletan agertu da. Hala ere, ezagunagoa da Victoria's Secret lentzeria etxerako \"aingeru\" delako izendapenarekin desfilatzeagatik."}
{"id": "733770", "revid": "105290", "url": "https://eu.wikipedia.org/wiki?curid=733770", "title": "Pizza-ebakitzaile", "text": "Pizza-ebakitzailea (edo pizza-gurpila) pizzak ebakitzeko erabili ohi den tresna da.\nMotak.\nBi pizza-ebakitzaile mota nagusi daude. Ohikoena zirkulu batean biratzen duen gurpil bat erabiltzen du, pertsona batek ebakitzailea mugitzen du norabide batean pizza moztu nahi duen bitartean ... Beste mota bat, taiel deitzen den \"ilargi erdi\" itxurako ganibet kurbatu handi bat da, aurrera eta atzera kulunkatzen dena pizza ebakitzeko. Bi motako pizza-ebakitzaile horiek hinbat tamainakoak izan daitezke. Jende askok gurpileko pizza-ebakitzailea erabili dezake beste gauza batzuetarako, artisautza barne. taiela batzuk (batez ere, xafla bikoitzekoak) erabili ohi dira belarrak mozteko edo barazkiak txikitzeko."}
{"id": "733771", "revid": "20653", "url": "https://eu.wikipedia.org/wiki?curid=733771", "title": "Pizza-gurpil", "text": ""}
{"id": "733774", "revid": "56334", "url": "https://eu.wikipedia.org/wiki?curid=733774", "title": "Dharug language", "text": ""}
{"id": "733775", "revid": "336", "url": "https://eu.wikipedia.org/wiki?curid=733775", "title": "Sistema metriko hamartarra", "text": "Sistema metriko hamartarra neurketa-unitateen multzo bat da. Frantzian 1790eko hamarkadan sartu zen metroan oinarritutako sistema dezimalizatuaren ondorengo neurketa-sistema bat da. Sistema horien bilakaera historikoa Nazioarteko Unitate Sistemaren (SI) definizioarekin amaitu zen XX. mendearen erdialdean, normalizaziorako nazioarteko erakunde baten ikuskaritzapean. Metrifikazioa esaten zaio sistema metrikoari.\nSistema metrikoen bilakaera historikoak hainbat printzipio aitortzea ekarri du. Naturaren funtsezko dimentsioetako bakoitza neurketako oinarrizko unitate bakar baten bidez adierazten da. Oinarrizko unitateen definizioa gero eta gehiago egin da printzipio naturaletatik abiatuta, artefaktu fisikoen kopien ordez. Sistemaren oinarrizko unitateetatik eratorritako kantitateetarako, oinarrizko unitateetatik eratorritako unitateak erabiltzen dira; adibidez, metro koadroa eremutik eratorritako unitatea da, luzeratik eratorritako kantitatea. Unitate eratorri horiek koherenteak dira, eta horrek esan nahi du oinarrizko unitateetako potentzien produktuak baino ez dituztela inplikatzen, faktore enpirikorik gabe. Unitateak izen eta sinbolo bereziak dituen edozein kantitatetarako, unitate txiki eta nagusien multzo handitu bat definitzen da, hamarreko potentzien faktoreen arabera erlazionatzen direnak. Denbora-unitateak segundoa da; luzera-unitateak metroa edo horren multiplo hamartarra izan beharko luke; eta masa-unitateak gramoa edo haren multiplo hamartarra izan beharko luke.\nSistema metriko hamartarra munduko herrialde ia guztietan onartu da ofizialki, Myanmar, Liberia eta Ameriketako Estatu Batuetan izan ezik. \nSorrera.\nFrantziako Iraultzan sorturiko Asanbladak neurri-sistema unibertsal bat sortzeko aldarrikapena egin zuen 1790ean, eta haren eskariz prozesua abiatzeko, metro unitatea onartu zuen behin-behinekotasunez 1793n, unitate sortu berriari grezierako \"\u03bc\u03b5\u03c4\u03c1\u03bf\u03bd\" hitzetik (\"\u201cneurria\u201d\") eratorritako izena emanez. Definizioz, metroa \u00ab\"Paristik pasatzen den meridianoaren luzeraren laurdenaren hamar miloirenaren luzera\"\u00bb zela erabaki zen. Balio hori finkatzeko, neurketa geodesiko oso zehatzak egin ziren zazpi urtetan zehar Dunkerque eta Bartzelona bitartean, horretan oinarrituriko txantiloi bat fabrikatzeko erreferentzia-eredu gisa.\nMetroarekin batera pisuaren unitatea ere definitu zen jarraian: kilogramoa. Bi unitate horiekin jaio zen sistema metrikoa. Geroago, sistema osatzeko, erabaki zen unitate handiagoak (multiploak) eta txikiagoak (azpimultiploak) zenbaki-sistema hamartarra erabiliz definitzea, oso erraz eta praktikoa baita koma hamartarrak erabiliz neurriak unitate batetik bestera pasatzea. Modu horretan sortu zen sistema metriko hamartarra, oinarrian metroa (\u201c\"metriko\"\u201d) eta zenbaki-sistema hamartarra (\u201c\"hamartar\"\u201d) zituelako.\nHalaber, Frantziako Konbentzio Nazionalak proposatu zuen bi txantiloi edo patroi zehaztea, mundu guztiko zientzialariek erreferentzia berbera izateko luzera-unitatearen (metroa) eta pisu-unitatearen (kilogramoa) balioak finkatzeko. Hasteko, metroaren patroia finkatzeko, barra metaliko batean bi ildo markatu zituzten, horien arteko distantzia \u201cmetroa\u201d zela esanez, eta barraren hamabi kopia prestatu zituzten. Kilogramoaren definiziorako metroaren balioan oinarritu ziren; izan ere, pisu-unitatetzat dezimetro kubiko ur pururen pisua hartu zen, baina neurketako tenperatura zehaztuz, esanez uraren dentsitate maximoari zegokiona (lau bat Celsius gradutan) behar zuela izan. Pisu hori zurrunki materializatzeko, platinozko kilogramo patroia fabrikatu zuten\u00a0forma zilindrikoa emanez. Bi unitate patroi horiek Parisen gorde ziren, beste kopia guztien eredu gisa.\u00a0 \u00a0\u00a0\nMultiploak eta azpimultiploak.\nSistema metrikoa proposatu zuten zientzialariak kontzienteak ziren naturako neurrien hein zabalaz, eta luzera oso txikietatik oso handietarako bitarteko magnitudeak aztertzean, tamaina desberdinetako unitateak erabiltzeraren komenientziaz. Baina konturatu ziren, baita ere, hamarren berreturek eskaintzen zuten aukeraz, erraza baitzen 10\"n\" balioak erabiliz oinarrizko unitatearen multiploak eta azpimultiploak definitzea.\nHortaz, bi arau finkatu zituzten: batetik multiploak hamarren berretura positiboak izatea, eta azpimultiploak, berretura negatiboak; eta bestetik, unitate horien izenerako \"aurrizkiak\" erabiltzea \"metro\" izenarekin batera. Horrela neurri egokiak asmatu ziren, neurtu beharreko objektuaren tamainera egokitzeko modukoak. Hasieran definituriko aurrizkiak hauexek izan ziren: multiploetarako, \"deka-\" (101), \"hekto-\" (102) eta \"kilo-\" (103); eta azpimultiploetarako, \"dezi-\" (10\u20131), \"zenti-\" (10\u20132) eta \"mili-\" (10\u20133). Gaur egun, 1024 eta 10\u201324 bitarteko berreturei dagozkien aurrizkiak eta horiei dagozkien sinboloak arauturik daude Nazioarteko Unitate Sisteman (SI sistema). \u00a0\nSistemaren osaketa progresiboa.\nSistema metrikoa 1799ko ekainaren 22an jaio zen ofizialki, Frantzian. Gero, xix. mendean zehar poliki-poliki onartu zen Europako beste herrialde batzuetan, hala nola Herbeheretan (1816) edo Espainian (1849), eta 1872an mundu osoko hogeita hamar ordezkariz osaturiko Nazioarteko Batzorde bat eratu ren, sistemari bultzada unibertsala emateko asmoz.\nNolanahi den, xix eta xx. mendeetan zehar hainbat aldaketa eta osaketa egin dira hasierak sistema metriko hamartarrean, zientziaren garapenaren ondorioz. Lehenik eta behin, denbora-unitatea (segundoa) ere finkatu zuten oszilatzen ari zen luzera jakineko pendulu baten bidez, nahiz eta jakin unitate horrek balio aldakorra zuela grabitatearen arabera. Hiru oinarrizko unitatedun sistema sortu zen, xx. mendearen hasieran MKS sistema\u00a0 izenez ezagun egin zena, oinarrizko unitateez osaturiko sigla (metroa-kilogramoa-segundoa). Sistema hori laster osatu zen xix. mendeko elektromagnetismoarekin loturiko magnitude fisiko berrien unitateekin, eta horien artean oinarrizkotzat harturiko ampere unitatea sisteman sartzean. Jadanik MKSA sistema eratu zen.\nOndoren izandako eboluzioaren ondorioz, gaur egun sistema metriko hamartarraren garapena den Nazioarteko Unitate Sistema (SI sistema) erabiltzen da mundu osoan. Sistema hori 1960an onartu zen, hamaikagarren Pisu eta Neurrien Batzar Orokorrean. Hortik aurrera noiz behinka egindako Batzar Orokorretan sistema hori osatuz joan da eta zazpi oinarrizko unitate ditu, bakoitza oinarrizko magnitude fisiko bati dagokiona: metro (\"luzera\"), kilogramo (\"masa\"), segundo (\"denbora\"), ampere (intentsitate elektrikoa), kelvin (tenperatura termodinamikoa), mol (substantzia kantitatea) eta kandela (argi-intentsitatea). Gainerako magnitude fisikoen unitateak zazpi horietatik eratortzen dira. Halaber esan behar da, ezen oinarrizko unitateen definizioa findu eta zehaztu egiten dela fisikazko ezagutza eta teknologiaren zehaztasuna garatu ahala."}
{"id": "733776", "revid": "56334", "url": "https://eu.wikipedia.org/wiki?curid=733776", "title": "Bukharin", "text": ""}
{"id": "733777", "revid": "56334", "url": "https://eu.wikipedia.org/wiki?curid=733777", "title": "Ines Rivero", "text": ""}
{"id": "733779", "revid": "105290", "url": "https://eu.wikipedia.org/wiki?curid=733779", "title": "Taiel", "text": "Taiela \"ilargi erdi\" itxurako ganibet kurbatu berezia da, normalean bi kirten edo helduleku dituena, eta sukaldean erabiltzen dena gaztak, haragiak eta abar ebakitzeko. Taielek batzuetan bi xafla paralelo dituzte, ebaketa bizkortzeko gainazal gogorraren eta horizontalaren gainean zanbuluko mugimenduren bidez, eta erabilera espezifikoaren arabera gainazal hori trangadera, pikadera edo ohol deritzona.\nErabilerak.\nTaiela sukaldeko belar usaintsuak txikitzeko edo pizza-ebakitzaile moduan erabiltzeko ganibetik egokiena da. Gabonetan, aizto hau normalean turroia zatitzeko erabili ohi da.\nBurdinola zaharretan zurezko heldulekua zuen hotzeko zizela zen, altzairuzko barrak ebakitzeko erabiltzen zena. Maisu errementariak altzairuaren gainean jartzen zuen eta morroiak edo ikasleak burdinazko mailutzarrarekin kolpekatzen zuen piezak bereizi arte."}
{"id": "733782", "revid": "1545", "url": "https://eu.wikipedia.org/wiki?curid=733782", "title": "Marta Pascal i Capdevila", "text": ""}
{"id": "733783", "revid": "336", "url": "https://eu.wikipedia.org/wiki?curid=733783", "title": "Sistema metriko hamartar", "text": ""}
{"id": "733784", "revid": "105290", "url": "https://eu.wikipedia.org/wiki?curid=733784", "title": "Bilboko aireportuarekin trenbide lotura", "text": "Bilboko aireportuarekin trenbide lotura Euskal Trenbide Sarearen proiektu bat da, Bilbo eta Bilbo-Loiu aireportuaren arteko trenbidea eraikitzeko. Trenbidea Matikoko geltokian hasi eta Bilbo-Loiu aireportuan eraikiko den geltokian bukatuko da, bidetik Ola eta Sondikako geltokietatik igaroko dela. Eusko Trenbideak eragileak ustiatuko du eta aireportua eta Zazpikaleetako geltokiaren arteko bidaia 15 minutuko iraupena izango du.\n2009ko urtarrilaren 30ean jakinarazi zen Bilbo-Loiu aireportura trenbide lotura eraikiko zela, Sondikako geltokitik abiatuta 2.800 metro luzedun adar baten bidez. \nEz da argitu noizko espero den adar honen lanak abiatzea, ezta trenbide honen irekitzea ere. 2017ko martxoaren 29an Vicente Reyes Bizkaiko Foru Aldundiaren Garraio, Mugikortasun eta Lurraldearen Kohesioa Sustatzeko Foru Ahaldunak adierazi zuen Bilbo eta aireportua trenbidez lotzea ez dela premiazkoa, aditzera emanez trenbide loturaren proiektua geldiunean utziko dela.\nLinearen zatiak.\nProiektua hiru zatitan dago banatuta: Artxandako tunel berriak, Ola-Sondika, eta Sondika-Aireportua tarteak.\nArtxandako tunel berriak.\nTrenbidea aireportura luzatzeko proiektuaren lehen zatia Artxandako tunel berriak dira. Bilbo eta Sondika udalerrien artean, Artxanda mendipean eraikitako trenbide bikoitzeko trazadura berria da, Txorierriko muturrean Olako geltokia eta Bilboko muturrean Matikoko geltokia lotuta. Tunelak 2017ko apirilaren 8an jarri ziren martxan, 3. linearen irekierarekin batera, eta gaur egun Euskotrenen Txorierriko linearen tren zerbitzuak ibilbide honetatik ibiltzen dira, trenbidea Metro sarean integratuz.\nTunel berriak ireki aurretik, Txorierria eta Bilbo lotzen zituen Euskotrenen trenbideak Artxanda zeharkatzen zuen trenbide bakarreko tunel bat gurutzatuta. Trenbide bakarreko tunela izateagatik, tren linea horretan maiztasun eskasak eskaintzen ziren, gehienez 30 minutukoak. Tunel berriak martxan jartzearekin batera maiztasuna bikoiztu zen, eguneko ordu gehienetan 15 minutuko maiztasuna lortuz. Bestalde, tunel zaharra tunel berrien larrialdi-irteera izateko moldatu da.\nOla-Sondika tartea.\nBigarren zatia, Ola-Sondika tartea alegia, Artxanda mendiaren azpitik igarotzen den trenbide bikoitzeko tunelaren amaieran hasi eta Sondikako geltoki inguruan amaitzen da.\nAzterlanak trenbide bikoitzeko saihesbidea definitzen du Ola eta Sondika artean, geltoki berriekin Olan (aire zabalean) eta Sondikan (lur azpian) gaur egun lur gainean dagoen geltokitik gertu. Hala, Sondikako geltokiak gaur egun suposatzen duen zaku-hondoa kentzeko aukera emango du, horrek zaildu eta baldintzatu egiten baititu Txorierriko linearen funtzionaltasuna eta tren ustiapena. Halaber, Lutxanan Arriagako Kotxetegietara joateko sarbide adarrarekin eta Lezamako linearekin ezarri beharreko lotura bideratuko du.\nTrazadura berria 1.890 metro luze den saihesbidea da, luzera horretatik 1.455 metro \u2013%75a\u2013 lurpekoa. Bestalde, 545 metroko (gaur egun Lezamara doan trenbidearekin lotzeko adarra) eta 754 metroko (gaur egun Lutxanako Kotxegietara doan trenbidearekin lotzeko adarra) bi adar planteatzen dira. Guztira, trazadurak 3.189 metro ditu, horietatik 2.020 \u2013%63a\u2013 lurpean.\nAurreikusitako aurrekontua 78.743.044 \u20ac-koa da.\n2017ko apirilaren 3an Eusko Jaurlaritzak \"Ola-Sondika tartearen\" Informazio Azterlana jende aurrean aurkeztu zuen.\nSondika-Aireportua tartea.\nHirugarren eta azken fasea Sondikako geltokia eta aireportua lotuko duen trenbide adarra da. Tarte honen barruan aireportuko terminalari zerbitzu emango dion geltokia dago. Geltokia aparkalekua eta \"La Paloma\" terminalaren arteko lurpeko pasabidean kokatuko da."}
{"id": "733786", "revid": "26420", "url": "https://eu.wikipedia.org/wiki?curid=733786", "title": "Adi\u00f3s Toby, adi\u00f3s", "text": "Adi\u00f3s Toby, adi\u00f3s 1995. urtean Ram\u00f3n Bareak eginiko film laburra da.\nSinopsia.\nFamilia batek txakurra begi-bistatik kendu behar du. Familiako batzuk kontra egingo die, baina Tobyk txakurtegian amaituko du. Bitartean, ezinbesteko drama familiarrak sortuko dira."}
{"id": "733787", "revid": "96586", "url": "https://eu.wikipedia.org/wiki?curid=733787", "title": "Esther Velasco", "text": "Esther Velasco (Bilbo, -) bizkaitar aktorea da, telebistan eta zineman ibilitakoa.\nIrakasle-ikasketak egin zituen eta 1980an lizentziatu zen. Ikasketak antzerkiarekin tartekatu zuen eta Ram\u00f3n Bareak zuzentzen zuen C\u00f3micos de la Legua antzerki taldearekin eman zituen lehenengo urratsak interpretazio munduan."}
{"id": "733788", "revid": "1545", "url": "https://eu.wikipedia.org/wiki?curid=733788", "title": "Jos\u00e9 Mar\u00eda Lara", "text": "Jos\u00e9 Mar\u00eda \"Txepe\" Lara (Madril, 1948 -) espainiar zinema ekoizle eta argazki zuzendaria da, Iru\u00f1ean Jos\u00e9 Mar\u00eda Lara P.C. ekoiztetxea sortu zuena.\nZortzi urtez Alemanian bizi izan zen eta Koloniako Estatuko Eskolan Argazki Ingeniaritzan lizentziatu zen. 1985. urtean zinemarekin harremanetan jarri zen, Euskal Herrian egindako hainbat filmetan laguntzaile lanetan hasi zen. Beste teknikari batzuekin batera, Euskal Teknikari Zinematografikoen Elkartea sortu zuen 1985etik 1986ra bitartean."}
{"id": "733790", "revid": "56334", "url": "https://eu.wikipedia.org/wiki?curid=733790", "title": "Sistema metriko", "text": ""}
{"id": "733791", "revid": "58701", "url": "https://eu.wikipedia.org/wiki?curid=733791", "title": "Heterodoxia", "text": "Heterodoxia, (grezieratik: \u1f15\u03c4\u03b5\u03c1\u03bf\u03c2, heteros, \"bestea\") dogma edo erlijio batekin ez egotearen jokabidea da. Heterodoxia baita taldearen gehiengoak duen iritziarekin edo dotrinarekin bat ez datorrena da ere. Dogma edo \"statu quo\" ortodoxia izango litzateke. Hetedoxoa gehiengoaren aurrean heretiko, harrigarri bezala agertzen da eta, sarritan, baztertua izaten da.\nJatorria erlijioan.\nKontzeptu honek erlijio monoteistetan hartzen du indarra baina beste erlijioetan ere ematen da, esaterako hinduismoan.\nHeterodoxia izendatzeko badira beste terminoak. Heresia erlijioaren inguruan soilik ematen da. Disidentzia, bestetik, politika eta gizarte arloan erabiltzen da.\nHeterodoxia politikan.\nErlijiotik beste arloetaran igaro dira kontzeptuok. Politikan, adibidez, heterodoxia ideologia nagusiarekin bat ez datozenak izendatzeko erabiltzen da; trotskismoa marxista ortodoxoentzat hetedodoxoa da.\nHeterodoxia zientzian.\nAntzeko egoera zientzia munduan azter dezakegu. Adibidez, teoria nagusiekin bat ez datozenak heterodoxoak dira. Dena den, ez dira sailkapen finkoak eta denborarekin alda ditzakete: garai batean heterodoxoa zena gaur ortodoxoa izan daiteke eta alderantziz. Garai batean, adibidez, arraza guztiak berdinak ez zirela pentsatzen zen eta aurkako iritzia zutenak heterodoxoak ziren. gaur egun, aldiz, azken horiek dira ortodoxoak.\nBazterketa motak.\nGizarte intoleranteetan kontzientzia askatasun gutxiago dago eta ohikoa da jarrera heterodoxoak zigortuak edota baztertuak izatea.Zygmunt Bauman soziologo eta filosofoaren arabera hauek dira horretarako erabiltzen diren estrategiak:"}
{"id": "733792", "revid": "56334", "url": "https://eu.wikipedia.org/wiki?curid=733792", "title": "Pierre Lemaitre", "text": ""}
{"id": "733793", "revid": "56334", "url": "https://eu.wikipedia.org/wiki?curid=733793", "title": "Th\u00e9\u00e2tre de L'Europe", "text": ""}
{"id": "733794", "revid": "56334", "url": "https://eu.wikipedia.org/wiki?curid=733794", "title": "Lluis Pasqual", "text": ""}
{"id": "733795", "revid": "512", "url": "https://eu.wikipedia.org/wiki?curid=733795", "title": "Pepita Caubet", "text": "Pepita Caubet Delseny (Vielha, 1930eko abuztuaren 3 - Vielha, 2007ko irailaren 16a) aranerazko idazle eta poeta zen."}
{"id": "733796", "revid": "512", "url": "https://eu.wikipedia.org/wiki?curid=733796", "title": "Eamonn Campbell", "text": "Eamonn Campbell (Drogheda, Louth konderria, 1946ko azaroaren 29a - Dublin, 2017ko urriaren 18a) irlandar gitarrajole eta abeslari bat izan zen. Nagusiki. The Dubliners folk talde ospetsuko kidea izateagatik ezaguna zen."}
{"id": "733798", "revid": "512", "url": "https://eu.wikipedia.org/wiki?curid=733798", "title": "Jus\u00e8p Amiell", "text": "Jus\u00e8p Amiell Sol\u00e8 (Gar\u00f2s, Arties e Gar\u00f2s, Arango harana, Katalunia, 1930eko apirilaren 18a) arandar apaiz eta aranerazko idazlea da.\nLa Seu d'Urgelleko apaizgaitegian ikasi zuen eta 1954an apaiztu zen."}
{"id": "733800", "revid": "63518", "url": "https://eu.wikipedia.org/wiki?curid=733800", "title": "Belar on", "text": "Belar onak, belar usaintsuak edo usain-belarrak mediterraneoko sukaldaritzan asko erabiltzen diren landareak dira, ezaugarri aromatikoengatik eta ondugarriengatik. Hedadura desberdinetako baratzeetan hazten dira. \"Belar finak\" espresioa lau belarretako nahasketa bat da: tipulina, apoperrexila, binagrera eta perrexila, Frantziako sukaldaritzaren oinarria osatzen dutenak.\nHostoak erabiltzen dira, freskoak, lehorrak edo deshidratatuak, bai jakiak ondutzeko, bai sukaldaritzako plateren usainak hobetzeko, gordinik edo egosita.\nHistorian zehar belarrak baztertu egin ziren, menda, perrexila eta baratxuria izan ezik. Batzuk tokian tokiko besterik ez ziren ezagunak.\nErabilitako landareak, oro har, hiru familia botanikokoak dira:\nBelar on lehorrek usain gozo oso sendoa dute eta neurriz erabili behar dira.\nBelar onak sendagaiak\u00a0eta koloniak egiteko erabiltzen dira."}
{"id": "733801", "revid": "20653", "url": "https://eu.wikipedia.org/wiki?curid=733801", "title": "Belar usaintsu", "text": ""}
{"id": "733802", "revid": "20653", "url": "https://eu.wikipedia.org/wiki?curid=733802", "title": "Usain-belar", "text": ""}
{"id": "733803", "revid": "105290", "url": "https://eu.wikipedia.org/wiki?curid=733803", "title": "Marius Mendixkak", "text": "Marius Mendixkak Ilargiko \"Oceanus Procellarum\" ean kokatutako domo bolkaniko multzo bat da. Uste denez ilargi-itsasoen sorrerarekin batera laba biskotsuagoak sortu zituen. Gutxi gora behera 200 eta 500 metro arteko altuera dute. Euren izena 41 kilometrora dagoen Marius kraterretik hartzen dute. Ilargiko ezaugarri bolkanikoen kontzentraziorik altuena hemen ematen da.\nDomo, kono eta kanal bolkanikoen ugaritasuna dago eskualde honetan. Lunar Reconnaissance Orbiter sateliteak bertan ere lurrazpiko laba hodi bat izan daitekeenaren sarrera aurkitu zuen, zapaia kolapsatu zela ikusiz. Zulo horren luzera 80 eta 88 metro artean kalkulatzen da, eta bere zabalera ehunka metrokoa dela kalkulatu da. Etorkizunean Ilargiaren kolonizazioa emango balitz, erradiaziotik babesteko lekua izan liteke."}
{"id": "733804", "revid": "105290", "url": "https://eu.wikipedia.org/wiki?curid=733804", "title": "Kutxen Itxiera", "text": "Kutxen Itxiera () 1899ko urriaren 20ean Bartzelonako (Katalunia) enpresaburu eta dendariek egindako protesta bat izan zen, Francisco Silvelaren Gabinetearen legearen eta Raimundo Fern\u00e1ndez Villaverde ogasun ministroaren aurka. Komertzio eta industriak bajan ematea izan zen ekintza, kontribuzioa era legal batean ez ordaintzeko. Protesta Bartomeu Robert i Yarzabal doktoreak, Bartzelona hiriko alkateak gidatu zuen.\nAkzioa 1898ko krisi kolonialaren ondorioa izan zen, zeinak Espainiako gobernua aurrekontu murriztaile batzuk inposatzera eraman zuen, defizita konpentsatzeko zerga igoera batez lagundua. Protesta nagusiki lana eta kapitalaren utilitatearen eta zedula pertsonalen zergen aurkakoa izan zen, Bartzelonan Madrilen baino altuagoak zirelako.\nIndustria eta Komertzioaren Defentsarako Ligaren Juntak egin zuen protesta deialdia. Junta Sindikal Permanente bat sortu zen, Bartzelonako 50 gremio baino gehiagoren ordezkaritzak aukeratua. Protesta Sabadell, Matar\u00f3, Manresa eta Vilafrancara hedatu zen eta dendari batzuk kartzelatu izan ziren kontribuzioak ez ordaintzeagatik.\nOndorioak.\nKutxen itxierak Bartzelonako alkate Dr Bartomeu Robert eta Espainiako Manuel Duran i Bas eta Camilo Garc\u00eda de Polavieja y del Castillo ministroen dimisioa suposatu zuen, bahiturak sinatu aurretik. Egoera honen aurrean, Estatuak Katalunian gerra egoera dekretuz agindu zuen eta Industria eta Komertzioaren Defentsarako Liga legez kanpo utzi zuen.\nMadrilgo prentsak neurri gogor hauek txalotu zituen, Kutxen Itxieran neurri guztien bidez borrokatu beharreko irismen haundiko mugimendu separatista bat ikusten zuelako. Kataluniako hainbat merkatari kartzelatu zituzten eta dendak konfiskatu zizkieten, oraindik zergak ordaintzen ez zituztenak beldurtzeko asmoz. Azkenik, galera ekonomikoek eta merkatariek jasaten zuten arriskuak mugimenduak amore ematea ekarri zuen. Polavieja Jeneralaren Programarako Atxikipenen Junta Erregionala sortu zuen burgesiaren sektoreak erregionalismo politikorako bilakaera azkarra izan zuen, Uni\u00f3 Regionalistaren sorrera bultzatuz. Talde hura, 1899an sortua eta Robert doktoreak zuzendua, bi urte geroago Lliga Regionalista bihurtu zen, XX. Mendeko katalanismo politikoaren muina izango zena."}
{"id": "733806", "revid": "119347", "url": "https://eu.wikipedia.org/wiki?curid=733806", "title": "Endokarditis infekzioso", "text": "Endokarditis infekziosoa gaixotasun infekziosoa da, bihotzaren barne-geruzari eragiten diona. Infekzioa eragiten duten bakterioak berez ez dira bihotzekoak izaten, gorputzeko beste leku batzuetatik etorriak baizik (azaletik, ahotik, arnas bideetatik\u2026) eta odolaren bidez heltzen dira bihotzera.\nSarrera anatomikoa.\nBihotzaren geruzak.\nBihotzaren paretan hiru geruza bereiz ditzakegu, sakonetik azalera:\nBihotzeko balbulak.\nEsan bezala endokardioak bihotz osoa inguratzen du, baita bertan dauden balbulak ere, beraz, endokarditisak bihotzeko balbulei ere eragiten die. Horien artean hauek dira gehien erasandako balbulak:\nBalbula aurikulobentrikularrak:\nBalbula aortikoa: Goranzko aortaren oinaldean eta balbula mitralaren alboan, enara kabi formako hiru balba ditu\nBirika balbula: Birika enborraren oinaldean, honek ere enara kabi formako hiru balbula ditu\nBalbula hauen artean gaixotasun honek gehien kaltetutakoak dira: \n%28-35: Mitrala\n%5-36: Aortikoa\n%35: Mitralean eta aortikoan\n%6: Trikuspidea\n%1: Birika balbula, baina hazken aurrerapen ekokardiografikoei esker gero eta kasu gehiago aurkitzen dira lehendik gaixotasun kardiako *kongenitoak dituztenetan.\nGainera, infekzioa ohikoagoa da gizonetan emakumeetan baino.\nBihotzeko beste hainbat egiturei ere eragin diezaieke:\nEtiologia.\nEndokarditisa germenak odol-fluxuan zehar bihotzeraino heltzean eragiten da. Endokarditisaren kausak edo eragileak birusak, onddoak zein bakterioak izan daitezke; gauzak horrela, endokarditis infekziosoa bezala kontsideratu ohi da. Normalean, ez da identifikatzen zein den gaixotasunaren eragilea. Hortaz, maiz, germen ezezagunak eragindako endokarditis bakteriano bezala izendatzen da.\nEndokarditisa eragiten duten bakteria hauek odolean zehar garraiatuak izango dira eta hauen sarbide ohikoenak ahoa, larruazala eta arnasbidea dira.\nBakteriorik ohikoenak.\nBeraz, aipatutako germenek organismoan barneratzeko erraztasunak aurkituko dituzte honako kasuetan:\nSintomatologia.\nEndokarditisean, sintomak modu geldo eta ez oso larri batean gerta daiteke, patogenoaren arabera. Modu honetan sintomen agerpena asteak eta hilabeteak luza daiteke. Bestalde, sintomak modu azkar batean gerta daitezke, mikroorganismo birulento batek eragiten badu.\nKasuen %50ean sintoma hauek ikusten dira\nKasuen %50 baino gutxiagotan\nEndokarditisaren sintomak modu akutu edo subakutuan ager daitezke. Gaixotasuna akutua eta larria denean hauek ere ager daitezke:\nDiagnostikoa.\nEndokarditisa edukitzeko arriskuak gora egiten du inolako begi-bistako foku infekziosorik gabe prozesu infekzioso bat pairatuz gero, batez ere bihotz murmurioen agerpena baldin badago edota aurretiaz endokarditis gaixotasuna izanez gero.\nDiagnostikoa egiteko beharrezkoa da odolean mikroorganismoen presentzia dagoela ziurtatzea bai eta begetazioak hautematea ere (normalean balbula kardiakoetan aurkitzen dira).\nOdoleko mikroorganismoak detektatzeko, hemokultiboak egiten dira (pazientearen odolaren hazkuntza, egoera berezian mikroorganismoen hazkuntza bultzatzen duena). Hemokultibo hauek zehaztuko dute zein izango den tratamendurik onena mikroorganismo konkretu horrentzako.\nGaur egun, endokarditisaren diagnostikoa errazagoa da. Izan ere, ekokardiografiaren erabilpenak eta irudien hobekuntzak aurrerapauso handiak ekarri ditu, zeinak begetazioak detektatzeko erabiliko diren. Era berean, hemokultiboaren tekniketan hobekuntzak egoteak ere, diagnostikoan lagundu du.\nEsplorazioaren inguruan esan daiteke bihotz murmurio berri baten agerpena edo aurreko bihotz murmurio baten auskultazioaren aldaketa oso esanguratsuak izan daitezkeela. Bihotz murmurio baten presentzia endokarditis gaixotasuna pairatzen duten pazienteen %50ean agertzen da gutxi gorabehera.\nAzterketa oftalmologikoak erretinako odol-jarioak aurkez ditzake, non erdiko ingurua argiagoa den (Roth-en orbanak). Gainera, petekien agerpena ere nahiko ohikoa da (odol-jario puntu txikiak) konjuntiban detekta daitezkeenak. Hatz puntak ere loditurik ager daitezke eta azazkalak konkortu."}
{"id": "733807", "revid": "1519", "url": "https://eu.wikipedia.org/wiki?curid=733807", "title": "Mundua betetzen zenuten", "text": "Mundua betetzen zenuten Tere Irastorzak 2015ean kaleratutako poesia bilduma da. Pamiela argitaletxeak argitaratua. \nHirurogeita hamazazpi poemek osatzen dute Tere Irastortzaren liburua. Molde desberdinetako poemak: poema laburrak, poema narratiboak, iradokitzaileak eta jostailuak, atsegin du poesiarekin jolastea.\nHeriotza, galera, maitasuna, indarra, itxaropena dira gai nagusiak poema bilduman. Heriotzak utzitako hutsunea, ingurukoak ematen duten maitasuna, indarra eta itxaropena.\nLiburua lau ataletan banatuta dago, zenbaki baten izenarekin eta idazle gogaikiderekin: Viriginia Woolf, Marina Tsvet\u00e1yeva, Gustave Courbet eta Rainer Maria Rilke.\n\u201cJarritzea ez baita nahiko, bizitzea ezinbestekoa izan arren\u201d"}
{"id": "733808", "revid": "58701", "url": "https://eu.wikipedia.org/wiki?curid=733808", "title": "Jonas eta hozkailu beldurtia", "text": "Jonas eta hozkailu beldurtia,\u00a0Juan Kruz Igerabidek\u00a0idatzitako\u00a0liburua\u00a0da, Haur eta Gazte Literaturaren alorrean sailkatua. Lehenengo edizioa\u00a01998. urtean\u00a0argitaratu zen Aizkorri\u00a0argitaletxearen bidez eta edizioaren ilustratzailea Mikel Valverde izan zen.\nArgumentua.\nJonas txikia bakar-bakarrik geratu da etxean, ama dendara jaitsi bitartean. Beldurrak irentsi du Jonas txikia, eta etxeko gauza guztiak ere beldurrez daudela iruditzen zaio. Zeure hozkailua ere beldurtia al da?\nPertsonai nagusiak.\nJonas, protagonista nagusia. Haurra da.\nItzulpenak.\nGaztelaniaz: Jon\u00e1s y el frigor\u00edfico miedoso (ilustratzailea: Mikel Valverde) \nSariak.\n1999 - Euskadi saria - Euskarazko haur eta gazte literatura"}
{"id": "733810", "revid": "119347", "url": "https://eu.wikipedia.org/wiki?curid=733810", "title": "Apirileko Krisia", "text": "Apirileko Krisia Errusiako Iraultzaren parte izan zen eta Otsaileko iraultzaren ostean, 1917ko apirilean gertatutako zenbait gertakari izan ziren.\nGertaerak.\n1917ko apirilaren 20an, Pavel Miliukov Behin-behineko Gobernuko Kanpo Arazoetarako ministroak (Alderdi Konstituzionalista Demokrata), Errusiako Behin-behineko Gobernuak, tsarrak Ingalaterrako eta Frantziarekin sinatutako itunak errespetatuko zituela, eta beraz, Errusiak Lehen Mundu Gerran jarraituko zuela jakitera eman zuen (\u201c\"Miliukoven Oharra\"\u201d). Horrek, Errusiako langile eta baserritarren haserrea piztu zuen. Hurrengo egunean, Alderdi Boltxebikeak Lehen Mundu Gerraren aurkako eta bakearen aldeko greba deitu zuen.\nLangileek deialdi honi begi onez erantzun zioten; Petrogradoko manifestaldian 100.000 langile baino gehiagok hartu zuten parte, eta Moskun, Uraletan eta beste hiri askotan, manifestaldi pila burutu ziren. Manifestaldi honen ondorioetako bat, Gobernuan eman zen krisia izan zen; ministro kadete batzuek (Miliukov berak barne) dimititu egin behar izan baitzuten.\nOndorioz, \u201ckoaliziozko gobernu\u201d bat eratu zen, hau da, alderdi burgesek (kadeteek batez ere) eta kontziliatzaileek (eseristak eta mentxebikeek) osatutako Gobernua."}
{"id": "733811", "revid": "336", "url": "https://eu.wikipedia.org/wiki?curid=733811", "title": "Arkanoid", "text": " 1986ko Taito japoniar bideo-joko konpainiaren arkade joko bat da. Berez, 1976ko Atari estatubatuar bideo-joko konpainiaren \"Breakout\" bideo-jokoan oinarritua dago.\nBideo-jokoaren nondik norakoa honetan datza: jokalariak ezker-eskuin zeharka dabilen plataforma txiki bat kontrolatzen du, honetan errebotatuz, pilota bat joko eremutik atera ez dadin saiatu beharra du, alegia, pantailaren behealdetik atera ez daiela, ateraz gero jokaldia galtzen baitu. Bestalde, pantailaren goialdean adreiluak daude, pilotak haietan jo eta desegin egiten dira. Adreilu guztiak desegitean, jokalaria joko maila zailago batera aldatu egiten da, adreilu egitura berria duen pantaila berria agertuz."}
{"id": "733812", "revid": "512", "url": "https://eu.wikipedia.org/wiki?curid=733812", "title": "Se\u00e1n Cannon", "text": "Se\u00e1n Cannon (Galway, 1940ko azaroaren 29a) irlandar musikari bat da. Gitarra eta mandolina jotzeaz gain, abeslaria ere bada. Nagusiki, 1984. urteaz gerotizk The Dubliners taldeko kide izateagatik ezaguna da.\nGaztaroan Europan barna harat-honata ibili zen, Ingalaterra, Alemania, Suitza eta Espainia aldean, bidai horiek hainbat hizkuntza ikasteko aukera eman zioten, tartean gaztelania eta alemana."}
{"id": "733813", "revid": "56334", "url": "https://eu.wikipedia.org/wiki?curid=733813", "title": "Gerry O'Connor (banjo-jotzailea)", "text": "Gerry O'Connor (Nenagh, Tipperary konderria) irlandar banjo-jotzaile bat da. Irlandako banjo-jotzaile onenetakoen artean dago. Musika-tresna horretaz gain mandolina, biolina eta gitarra ere jotzen ditu.\nNagusiki, bakarka edo beste zenbait musikariekin batera jotzen duen arren, noizbehinka hainbat taldeetako kide ere izan da, tartean The Dubliners eta Four Men and a Dog. Michael Flatley irlandar-estatubatuar dantzariaren Lord of the Dance ikuskizunean ere jardun zuen. The Waterboys, Mary Black, Arcady, Moya Brennan, Luka Bloom, Sharon Shannon eta Christy Moore musikariekin ere jo izan du. Bill Clinton, AEBetako presidenteak, Irlandara burutu zuen bisitaldi historikoan zehar, Belfasten hari eginiko kontzertuan jo zuen."}
{"id": "733815", "revid": "105290", "url": "https://eu.wikipedia.org/wiki?curid=733815", "title": "Plater (ontzia)", "text": "Platera erabilera asko izan ditzakeen ontzia da baina batez ere jateko erabiltzen den baxerako elementu garrantzitsua. Denborarekin, bestetik, luxuzko objektuak bihurtu dira eta ohikoa da ere apaingarri gisa erabiltzea. Hitzak bi esanahi izan ditzake: ontziarena eta, metonimiaren ondorioz, barruan eskaintzen dena. Horrela, \"lehenengo platera\" ez da lehenengo ontzia, jateko lehenengo jakia baizik.\nEtiketa.\nMahaian plateak orden batean jarri behar dira:\nEtiketak ere zera dio: ezin dira bi plater berdinak, adibidez bi platen sakonak, elkarrekin jarri eta plater sakonak ezin dira zuzenean mahai gainean ipini."}
{"id": "733817", "revid": "12788", "url": "https://eu.wikipedia.org/wiki?curid=733817", "title": "Maia etniak", "text": ""}
{"id": "733820", "revid": "58701", "url": "https://eu.wikipedia.org/wiki?curid=733820", "title": "Victoria's Secret", "text": "Victoria's Secret emakumeentzako linjeria saltzen duen kate bat da. L Brands talde estatubatuarraren enpresa famatuena da. Munduan zehar, mila denda baino gehiago ditu eta 2012 urtean, 6,12 mila milioi dolarreko salmentak izan zituen."}
{"id": "733821", "revid": "512", "url": "https://eu.wikipedia.org/wiki?curid=733821", "title": "Miranda Kerr", "text": "Miranda May Kerr (Sydney, 1983ko apirilaren 20a) australiar modeloa da. Victoria's Secret lentzeria etxerako \"aingeru\" delako izendapenarekin desfilatu zuen. Horrez gain, Balenciaga, Dior, Chanel, John Galliano, Stella McCartney edota Loewerako desfilatu du."}
{"id": "733822", "revid": "96586", "url": "https://eu.wikipedia.org/wiki?curid=733822", "title": "Doutzen Kroes", "text": "Doutzen Kroes (frisieraz ahoskatua; Gytsjerk, 1985eko urtarrilaren 23a) frisiar modelo eta aktorea da. Victoria's Secret lentzeria etxerako \"aingeru\" delako izendapenarekin desfilatu zuen. Horrez gain, hamar urtez L'Or\u00e9alen aurpegia izan da. 2014an, \"Forbes\" aldizkariak munduko bigarren modelorik aberatsena sailkatu zuen."}
{"id": "733823", "revid": "448", "url": "https://eu.wikipedia.org/wiki?curid=733823", "title": "Marisa Miller", "text": "Marisa Lee Miller (Bertetta jaioa; Santa Cruz, Kalifornia, 1978ko abuztuaren 6a) estatubatuar modeloa da. Victoria's Secret lentzeria etxerako \"aingeru\" delako izendapenarekin desfilatu zuen. Horrez gain, Vogue aldizkarirako, NFL ligarako edota Harley-Davidson enpresarako lan egin du."}
{"id": "733824", "revid": "96586", "url": "https://eu.wikipedia.org/wiki?curid=733824", "title": "Alessandra Ambrosio", "text": "Alessandra Corine Maria Ambr\u00f3sio ( ahoskatua; Erechim, Rio Grande do Sul, 1981eko apirilaren 11) brasildar modelo eta aktorea da. Victoria's Secret lentzeria etxerako \"aingeru\" delako izendapenarekin desfilatu zuen. Horrez gain, Next, Armani Exchange, Christian Dior edota Ralph Laurenentzat lan egin du."}
{"id": "733825", "revid": "512", "url": "https://eu.wikipedia.org/wiki?curid=733825", "title": "Julia Child", "text": "Julia Child (jaiotzez Julia Carolyn McWilliams, Pasadena, Kalifornia, 1912ko abuztuaren 15a - Montecito, Kalifornia, 2004ko abuztuaren 13a) estatubatuar telebistako sukaldaria, idazlea eta aurkezlea izan zen. Frantziako sukaldaritza bere herrialdeko publikoari erraztea aitortu zitzaion, \"Mastering the Art of French Cooking\" \u2014Sukaldaritza frantseseko Artea Menperatuz\u2014 sukaldaritzako liburua argitaratu zuenean. Telebistako programei esker ere eragin nabarmena izan zuen. Horien artean nabariena, \"The French Chef\", 1963an lehen aldiz eman zutena."}
{"id": "733826", "revid": "10891", "url": "https://eu.wikipedia.org/wiki?curid=733826", "title": "Txarly Llorente", "text": "Carlos \"Txarly\" Llorente Rivas (Getxo, 1957 -) bizkaitar zinema ekoizle eta zuzendari laguntzailea da.\nImanol Uribe, Manuel Guti\u00e9rrez Arag\u00f3n, Juanma Bajo Ulloa, Julio Medem, Luis Garc\u00eda Berlanga eta Fernando Fern\u00e1n-G\u00f3mezekin lan egiteaz gain, publizitatean ere aritua da. 2007an bere opera prima zuzendu zuen \"Bamako maitea\" izenekoa."}
{"id": "733827", "revid": "1545", "url": "https://eu.wikipedia.org/wiki?curid=733827", "title": "Txarli Llorente", "text": ""}
{"id": "733828", "revid": "20653", "url": "https://eu.wikipedia.org/wiki?curid=733828", "title": "Julia Carolyn McWilliams", "text": ""}
{"id": "733829", "revid": "1545", "url": "https://eu.wikipedia.org/wiki?curid=733829", "title": "Carlos Llorente Rivas", "text": ""}
{"id": "733830", "revid": "512", "url": "https://eu.wikipedia.org/wiki?curid=733830", "title": "Omer Oke", "text": "Omer Bertin Oke (Abomey, 1965 -) benindar aktibista eta kazetaria da.\nEuskal Herriko Unibertsitatean Informazio Zientzietan lizentziaduna da eta Nazioarteko Harremanetan eta Nazioarteko Kooperazioan diplomatua da. Bizkaiko Caritasen lanean aritu ostean 2001etik 2006ra bitartean Eusko Jaurlaritzako Inmigrazio Zuzendaria izan zen. 2007an bere opera prima zuzendu zuen \"Bamako maitea\" izenekoa."}
{"id": "733833", "revid": "105290", "url": "https://eu.wikipedia.org/wiki?curid=733833", "title": "Sukaldaritzako liburu", "text": "Sukaldaritzako liburua (errezeta-liburua ere) sukaldari famatu batek prestatutako sukaldaritzako errezetak biltzen duen liburua da. Normalean sukaldeko trikimailuak eta esperientzia pertsonalak azaltzen ditu. Latinezkoak ez diren Europako hizkuntzaz idatzitako zaharrenetariko bat Llibre de Sent Sov\u00ed da, 1313ko edo lehenagoko eskuizkribu bat gordetzen dena eta 1024koa izan daitekena. Beste batzuk ere badira, besteak beste, \"Taillevent\" goitizeneko Guillaume Tirelek (1326-1395) Erdi Aroko gastronomian idatzitakoa."}
{"id": "733834", "revid": "20653", "url": "https://eu.wikipedia.org/wiki?curid=733834", "title": "Errezeta-liburu", "text": ""}
{"id": "733836", "revid": "119347", "url": "https://eu.wikipedia.org/wiki?curid=733836", "title": "Paddy Reilly", "text": "Patrick 'Paddy' Reilly (Dublin, 1939ko urriaren 18a) irlandar folk abeslari, kantautore eta gitarrajolea da. Gaur egun Irlandan aski ospetsuak diren balada askoren sortzailea da, tartean \"The Fields of Athenry\", \"Rose of Allendale\" eta \"The Town I Loved So Well\".\n\"The Fields of Athenry\" abestiaren bertsioa 1983an plazaratu zuen. 1979an Pete St John irlandar musikariak idatzi zuen abestiaren bertsio arrakastatsuena izan zen Reillyrena, Irlandako zerrendetan 72 astez iraun zuen.\nBestalde, 1996. urtetik aurrera The Dubliners taldeko kidea ere izan zen, Ronnie Drew abeslaria ordekatuz. 2005ean taldea laga (Patsy Watchorn abeslariak ordezkatu zuen) eta New York hirian bizitzen jarri zen, bertan hainbat puben jabe da."}
{"id": "733837", "revid": "21098", "url": "https://eu.wikipedia.org/wiki?curid=733837", "title": "Maidan Nezalezhnosti", "text": "Maidan Nezalezhnosti (, literalki \"Independentziaren Plaza\"), herri hizkeran Maidan (\"Plaza\") Ukraniako Kiev hiriburuaren erdigunran dagoen plaza bat da. Historian zehar izen asko jaso izan arren, 1991an Ukraniako Independentzia jazo zenetik gaur egungo izena darama.\n2013-2014 artean Euromaidan protestaldien lekuko izan zen."}
{"id": "733838", "revid": "119347", "url": "https://eu.wikipedia.org/wiki?curid=733838", "title": "Rural Zombies", "text": "Rural Zombies 2014an Zestoan sortutako pop-rok musika-talde gipuzkoarra da."}
{"id": "733839", "revid": "512", "url": "https://eu.wikipedia.org/wiki?curid=733839", "title": "Trepi eta Arawak", "text": "Trepi eta Arawak 1995ean eta Gasteizen sorturiko reggae eta ska musika taldea da.\nHistoria.\nJulen Trepiana \"Trepi\"-k Potato taldea utzi eta Arawak sortu zuen. Bera zen abeslaria eta 1996an \"Cuerpo a uerpo\" diska grabatu zuen, gazteleraz, eta 1999an \"Sorterrira\" diska euskaraz, Joseba Sarrionandiaren hitzekin osatua.\nHamarkada batetik gorako hutsunearen ondoren Trepik Arawak birsortu zuen, oraingoan Gobeo Bay izenarekin eta dagoeneko hainbat diska kaleratu ditu."}
{"id": "733840", "revid": "105290", "url": "https://eu.wikipedia.org/wiki?curid=733840", "title": "Narratologia", "text": "Narratolog\u00eda narrazioen estruktura, komunikazioa eta harreraren azterketa egiten duen semiotika barruko disziplina da. Azterketa horiek tradizio luzea dute baina estrukturalismoarekin benetako aurrerapena eman zen zeren eta mugimendu horrek narrazio guztien elementu eta ezaugarri nagusiak sailkatu baitzituen. Narratologia semiotikatik sortutako literaturaren gramatika dela esan daiteke. Testu narratiboak hartuta, narratologiak haien elementuak eta haien arteko loturak eta harremanak aztertzen ditu. Disziplina honen oinarrizko kontzeptua da egitura eta esanahia ezin direla bereizi zeren eta mezuaren helburu nagusietariko bat estetikoa baita.\nJatorria.\nKontzeptua Tzvetan Todorovek \"Grammaire du Decamer\u00f3n\" liburuan sortu zuen, 1960. hamarkadan. Todorovekin batera A. J. Greimas idazlea, eta G\u00e9rard Genette, Claude Bremond eta Roland Barthes kritikari frantsesak dira lan ildo honen bultzatzaile nagusiak. Ideia hauen aurrekari bat Vladimir Propp izan zen; Proppek bere \"Ipuinaren morfolog\u00eda\" liburu klasikoan (1928) ipuin tradizionalak aztertu zituen haien oinarrizko elementuak bereizten eta haien arteko loturak aztertuz. Proppek ipuinetan zazpi \"ekintza esfera\" ikusi zituen eta 31 elementu edo funtzioak. Beste aurrekari garrantzitsua Claude L\u00e9vi-Strauss izan zen; haren ustez mitoen barruan mitemak izeneko unitateak bereizi daiteke eta haien arteko konbinaketeke esanahiak sortzen dituzte. Mitemen arteko harreman horiek mitoa definitzen dute eta ez narrazioaren ezaugarri propioak. Bai Proppen bai L\u00e9vi-Straussen pentsamenduan narrazioa gertaeren errepikapena da sistema baten gainean eraikia.\nTestu narratiboen elementuak.\nNarrazioa.\nDenbora batean emandako gertaera batzuen jarraipen logikoa da. Tradizionalki jarraipen hori hasiera, korapiloa eta amaiera aurkituko dugu. Prozesu horretan amaiera narrazioan gertatutako guztiaren ondorioa izango da. Dena dela, badira beste antolaketa moduak.\nNarratzailea.\nDiskurtsoa azaltzen duen subjektua da. Komunikazioan narratzailea gertatutakoaren eta irakurlearen arteko bitartekaria da. Narratzaileta beste garaietako gertakizunak hartuko ditu eta orainaldira ekarriko ditu atmosfera berezi bat sortuz. Narratzailea narrazioan beste pertsonai bat izan daiteke edo ikuspuntu desberdinak hartzen dituen behatzailea.\nBeti ezin da narratzailea eta egilea identifikatu.\nPertsonaiak.\nNarrazioan sortutako esanahiaren estrukturak dira. Pertsonaiak narrazioaren diskurtsoan zein historian parte har dezakete. Haien ezaugarri fisikoak eta psikologikoak azaldu daitezke, haien pertsonalitateak. Narrazzioan betetzen duten paperaren arabera nagusiak, bigarren mailakoak eta hirugarren mailakoak izan daitezke.\nEspazioa.\nNarrazioaren ekintzak maila horretan eramaten dira aurrera. Batzutan pertsonai baten ikuspuntutik azaldu daiteke, bestetan narratzailearen ikuspuntutik. Espazio hori egileak manipulatu egiten du erakuti nahi duena erakutsiz, ondoren, interpretazioa irakurlearen eskuz utziz.\nDenbora.\nDenborak gertaeren ordena eta iraupena markatzen ditu. Denbora bikoitza da: orainaldi bat dago nondik historiaren ordena azaltzen den, gertatutako azaltzen den momentua, denbora gramatikala deritzogu, eta, bestetik, narratzaileak ezarritako ordena, historiarena, narrazioaren denbora deritzogu; bigarren hau tentsioa eta intriga sortzeko erabiltzen da. Gertaeran modu linealean, jarraian azaldu daitezke; horrela egiten ez denean, anakronia deritzogu eta bi modutan ager daiteke:\nEkintza.\nNarrazioaren oinarrizko unitatea da. Narrazioaren elementu guztien interakzioaren ondorioa da."}
{"id": "733841", "revid": "105290", "url": "https://eu.wikipedia.org/wiki?curid=733841", "title": "Gobeo Bay", "text": "Gobeo Bay 2012an Gasteizen sorturiko reggae eta ska musika taldea da. Arawak taldearen ondorengo taldea da, hura desagertu eta handik hamarkada batera sorturikoa."}
{"id": "733842", "revid": "336", "url": "https://eu.wikipedia.org/wiki?curid=733842", "title": "Quim Torra", "text": "Joaquim Torra i Pla, ezagunagoa Quim Torra izenez, (Blanes, Selva, 1962ko abenduaren 28a) kataluniar abokatu, argitaratzaile, idazle eta politikaria da.\n2011. urteaz geroztik Assemblea Nacional Catalana erakundeko kidea da. 2015ean \u00d2mnium Cultural erakundeko lehendakaria bilakatu zen, Muriel Casals ordezkatuz, 2015ean Jordi Cuixartek ordezkatu zuen. 2017an Junts per Catalunya alderdiko parlamentari aukeratu zuten. 2018ko maiatzaren 10ean Carles Puigdemontek Generalitateko Presidente izateko izendatu zuen. Maiatzaren 14an Kataluniako Generalitateko 131. presidente izendatu zuten. 2020eko irailean kargugabetua izan zen Espainiako Auzitegi Gorenaren sententzia baten ondorioz.\nBiografia.\n1962ko abenduaren 28an jaio zen, Gironako probintziako Blanes herrian. 1985ean Bartzelonako Unibertsitate Autonomoan (BUA) zuzenbide arloan lizentziatu zen.\n1987 eta 2007 urteen artean, azken bietan Suitzan, Winterthur aseguru-etxean lan egin zuen. 2007. urtetik literaturari eta testuen edizioari esker bizi da, argitaletxe bat ere badu, A Contra Vent Editors izenekoa. Argitaletxe hori baliatuz, aintzinako kataluniar literatura eta kazetaritzari buruzko lan eta datuak berreskuratzen hasi zen, gehienbat, Espainiako Bigarren Errepublikaren garaikoak eta diktaduraren garaian erbestean sortu zirenak.\n2009an Reagrupament-era batu zen, Esquerra Republicana de Catalunya alderdiaren zatiketa baten ondorioz sortutako alderdia, Joan Carreterok gidatuta.\n2009ko urriaren 8an saiakeren Carles Rahola saria irabazi zuen, \"Viatge involuntari a la Catalunya impossible\" lanari esker, Gironako Literatur Sariak banatu zirenean lortu zuen, sari-banaketa honetan Prudenci Bertrana saria ere ematen zaio eleberri onenari. Aipatutako saiakeran, Espainiako Bigarren Errepublikako garaietako hainbat kazetari kataluniarren ibilbideak eta lan nagusiak berreskuratzen ditu, hala nola, Just Cabot, Francisco Madrid, Angel Ferran, Luis Capdevila eta Manuel Fontdevila kataluniarrenak.\n2011ko apirilaren 30ean Assemblea Nacional Catalanako (ANC) kontseilu iraunkorreko kide izateko hautatua izan zen eta \u00d2mnium Culturaleko lehendakariordea ere izan zen. 2012an Born Kultura Zentroko zuzendari postua eskuratu zuen. Aipatutako postuan zegoela, merkatu zaharra zenaren lurrean mantentzen diren hondakinak museo bihurtzeko prozesua martxan jarri zuen. \"Esquard\" izeneko aldizkari digitalari ere laguntza ematen dio. 2015ean \u00d2mnium Cultural elkarteko lehendakari izendatu zuten, Muriel Casals ordezkatzeko. Urte horretako abenduan ordea, Jordi Cuixartek lekukoa hartu zion.\n2017ko abenduko Kataluniako hauteskundeetan, Junts per Catalunya (JxCat) koalizioaren eskutik, Bartzelonako zerrendan 11. postua zuelarik, herrialde horretako XII. legealdian diputatu gisa hautatua izan zen. Beraz, 2018ko urtarrilaren 17tik aurrera Kataluniako legebiltzarreko diputatu bihurtu zen. Oraintxe aipatu dugun urteko maiatzaren 10ean, 2016 eta 2017 urteen artean Kataluniako lehendakari izandako Carles Puigdemontek, Kataluniako lehendakari izateko hautagai gisa proposatu zuen. Carles Puigdemont lehendakaria Espainiako Gobernuak bere postutik kendu zuen herrialde horretako konstituzioaren 155. artikulua baliatuz.\nPolitikan duen ikuspegia.\nQuim Torrak kataluniar independentistatzat hartzen du bere burua, bere esanetan, \u00abbizitza osoan zehar egon da bere herriaren askatasuna lortzeko borrokan\u00bb. \"El Peri\u00f3dico\" espainiar komunikabideak 2015ean Torraren aurkako hainbat artikulu oso kritiko argitaratu zituen, gizon honen ibilbide politikoa eta izaera politikoa eztabaidatu eta gaitzesteko asmoarekin. Torrak hainbat argitarapen egin ditu twitterren espainiar abertzaletasuna goraipatzen dutenen aurka. 2013an Josep eta Miquel Badia anaiak goraipatu zituen. Gizarteak gizon hau kataluniar abertzaletasunaren gune sendoeneko kide gisa hartzen du eta badaude hurrengo Carles Puigdemont dela esaten dutenak ere. 2009an Reagrupamenten sartu zenean ondorengo argudioa eskaini zuen: \u00abkatalanismoa ez da inoiz gehiago ezker edo eskuinekoa izango, ez liberalismoa edo sozialdemokrazia, demokrazia kristaua edo sozialismoa ere ez, gaur egun, borroka independentismoaren eta unionismoaren artean dago\u00bb.\nTorrak interes handia agertu izan du XX. mendeko kataluniar abertzaletasunaren inguruan eta Acci\u00f3 Catalanaren miresle gisa hartzen du bere burua. Hala ere, Francesc-Marc \u00c1lvarok Estat Catal\u00e1 alderdiaren ideiekin lotuago ikusten du aipatu dugun beste alderdiaren ideiekin baino. Guillem Mart\u00ednezek 2018an esentzialista eta supremazista zela esan zuen."}
{"id": "733845", "revid": "56334", "url": "https://eu.wikipedia.org/wiki?curid=733845", "title": "Mahai tresnak", "text": ""}
{"id": "733846", "revid": "56334", "url": "https://eu.wikipedia.org/wiki?curid=733846", "title": "Mahai tresneria", "text": ""}
{"id": "733847", "revid": "336", "url": "https://eu.wikipedia.org/wiki?curid=733847", "title": "Atari (enpresa)", "text": "Atari, AEBetako bideo-joko enpresa bat da. 1972an Nolan Bushnell eta Ted Dabney bideo-joko diseinatzaileek sortu zuten. Konpainiaren \"Pong\" bideo-jokoa eta Atari 2600 bideokontsolak 1970eko hamarkada eta 1980ko hamarkadaren lehenbiziko erdialdean bideo-jokoen merkatuari berebiziko bultzakada eman zioten, maiz Atari izena."}
{"id": "733848", "revid": "56334", "url": "https://eu.wikipedia.org/wiki?curid=733848", "title": "Zopaontzi", "text": ""}
{"id": "733849", "revid": "56334", "url": "https://eu.wikipedia.org/wiki?curid=733849", "title": "Karolina Kurkova", "text": ""}
{"id": "733850", "revid": "56334", "url": "https://eu.wikipedia.org/wiki?curid=733850", "title": "A\u00f1o Mariano", "text": ""}
{"id": "733852", "revid": "12788", "url": "https://eu.wikipedia.org/wiki?curid=733852", "title": "Mendebaldeko hemisferio", "text": ""}
{"id": "733853", "revid": "56334", "url": "https://eu.wikipedia.org/wiki?curid=733853", "title": "Joaquim Torra i Pla", "text": ""}
{"id": "733854", "revid": "56334", "url": "https://eu.wikipedia.org/wiki?curid=733854", "title": "Sean Cannon", "text": ""}
{"id": "733855", "revid": "56334", "url": "https://eu.wikipedia.org/wiki?curid=733855", "title": "Argitaratze", "text": ""}
{"id": "733856", "revid": "105290", "url": "https://eu.wikipedia.org/wiki?curid=733856", "title": "Abenbury", "text": ", Galesko iparraldeko komunitate bat da, Wrexham konderrian dagoena. Wrexham hiriaren hego-ekialdean dago.\n2011ko erroldaren arabera 1.678 biztanle zituen."}
{"id": "733857", "revid": "105290", "url": "https://eu.wikipedia.org/wiki?curid=733857", "title": "Acton (Wrexham)", "text": "Acton, , Galesko iparraldeko komunitate bat da, Wrexham konderrian dagoena. Wrexham hiriaren ipar-ekialdean dago.\n2011ko erroldaren arabera 13.479 biztanle zituen."}
{"id": "733858", "revid": "105290", "url": "https://eu.wikipedia.org/wiki?curid=733858", "title": "Bangor-on-Dee", "text": ", edota Bangor Is-Coed, Galesko iparraldeko komunitate bat da, Wrexham konderrian dagoena.\n2011ko erroldaren arabera 1.110 biztanle zituen."}
{"id": "733859", "revid": "105290", "url": "https://eu.wikipedia.org/wiki?curid=733859", "title": "Bronington", "text": ", Galesko iparraldeko udalerri eta komunitate bat da, Wrexham konderrian dagoena. Ia inguru guztietatik Ingalaterrako Cheshire konderriaren lurraldeez inguratua dago.\n2011ko erroldaren arabera 1.242 biztanle zituen."}
{"id": "733860", "revid": "105290", "url": "https://eu.wikipedia.org/wiki?curid=733860", "title": "Broughton (Wrexham)", "text": "Broughton, , Galesko iparraldeko komunitate bat da, Wrexham konderrian dagoena.\n2011ko erroldaren arabera 7.454 biztanle zituen."}
{"id": "733861", "revid": "105290", "url": "https://eu.wikipedia.org/wiki?curid=733861", "title": "Brymbo", "text": ", Galesko iparraldeko komunitate bat da, Wrexham konderrian dagoena. Wrexham hiriaren mendebaldeko eremu muinotsu batean dago.\n2011ko erroldaren arabera 4.836 biztanle zituen."}
{"id": "733862", "revid": "105290", "url": "https://eu.wikipedia.org/wiki?curid=733862", "title": "Caia Park", "text": ", , Galesko iparraldeko komunitate bat da, Wrexham konderrian dagoena.\n2011ko erroldaren arabera 12.602 biztanle zituen."}
{"id": "733863", "revid": "105290", "url": "https://eu.wikipedia.org/wiki?curid=733863", "title": "Cefn (komunitatea)", "text": "Cefn, Galesko iparraldeko komunitate bat da, Wrexham konderrian dagoena. Bere barnean Cefn Mawr, Cefn Bychan, Acrefair, Penybryn, Newbridge, Plas Madoc eta Rhosymedre udalerriak daude.\n2011ko erroldaren arabera 7.051 biztanle zituen."}
{"id": "733864", "revid": "105290", "url": "https://eu.wikipedia.org/wiki?curid=733864", "title": "Ceiriog Ucha", "text": ", Galesko iparraldeko komunitate bat da, Wrexham konderrian dagoena. Bere barnean Llanarmon Dyffryn Ceiriog eta Tregeiriog udalerriak daude.\n2011ko erroldaren arabera 317 biztanle zituen."}
{"id": "733865", "revid": "105290", "url": "https://eu.wikipedia.org/wiki?curid=733865", "title": "Coedpoeth", "text": ", Galesko iparraldeko udalerri eta komunitate bat da, Wrexham konderrian dagoena.\n2011ko erroldaren arabera 4.702 biztanle zituen."}
{"id": "733866", "revid": "105290", "url": "https://eu.wikipedia.org/wiki?curid=733866", "title": "Erbistock", "text": ", , Galesko iparraldeko komunitate bat da, Wrexham konderrian dagoena. Bere barnean Crabtree Green eta Eyton udalerriak daude.\n2011ko erroldaren arabera 383 biztanle zituen."}
{"id": "733867", "revid": "105290", "url": "https://eu.wikipedia.org/wiki?curid=733867", "title": "Esclusham", "text": ", Galesko iparraldeko komunitate bat da, Wrexham konderrian dagoena. Bere barnean Bersham, Rhostyllen, Aber-oer, Llwyneinion eta Pentre Bychan udalerriak daude.\n2011ko erroldaren arabera 3.515 biztanle zituen."}
{"id": "733868", "revid": "105290", "url": "https://eu.wikipedia.org/wiki?curid=733868", "title": "Glyntraian", "text": ", , Galesko iparraldeko komunitate bat da, Wrexham konderrian dagoena.\n2011ko erroldaren arabera 822 biztanle zituen."}
{"id": "733869", "revid": "105290", "url": "https://eu.wikipedia.org/wiki?curid=733869", "title": "Gresford", "text": ", , Galesko iparraldeko udalerri eta komunitate bat da, Wrexham konderrian dagoena. Komunitatearen barnean Marford udalerria ere badago.\n2011ko erroldaren arabera 5.010 biztanle zituen."}
{"id": "733870", "revid": "105290", "url": "https://eu.wikipedia.org/wiki?curid=733870", "title": "Gwersyllt", "text": ", Galesko iparraldeko hiri giroko udalerria eta komunitate bat da, Wrexham konderrian dagoena.\n2011ko erroldaren arabera 10.677 biztanle zituen."}
{"id": "733871", "revid": "105290", "url": "https://eu.wikipedia.org/wiki?curid=733871", "title": "Hanmer (Gales)", "text": "Hanmer, Galesko iparraldeko udalerri eta komunitate bat da, Wrexham konderrian dagoena. Bere barnean Hammer udalerriaz gain, Horseman's Green eta Arowry udalerriak ere barne badaude.\n2011ko erroldaren arabera 665 biztanle zituen."}
{"id": "733872", "revid": "105290", "url": "https://eu.wikipedia.org/wiki?curid=733872", "title": "Oswestry", "text": "Oswestry, , Ingalaterrako Shropshire konderriko udalerri bat da, Galesko mugatik oso hurbil. A5, A483 eta A495 autobideen loturagunean dago. Telford eta Shrewsbury udalerrien ondoren, Shropshire konderriko hirugarren udalerririk handiena da.\n2011ko erroldaren arabera 17.105 biztanle zituen."}
{"id": "733873", "revid": "105290", "url": "https://eu.wikipedia.org/wiki?curid=733873", "title": "Telford", "text": "Telford, Ingalaterrako Shropshire konderrian dagoen hiri bat da. Shrewsbury hiritik 21 kilometro ekialdera dago eta Birmingham hiritik 48 kilometro ipar-mendebaldera.\n2011ko erroldaren arabera 148.719 biztanle zituen."}
{"id": "733874", "revid": "512", "url": "https://eu.wikipedia.org/wiki?curid=733874", "title": "Patsy Watchorn", "text": "Patsy Watchorn (Dublin, 1944ko urriaren 16a) irlandar folk abeslari bat da. Dublin City Ramblers eta The Dubliners taldeetako kide izateagatik ezaguna da. Abestez gain, banjoa, bodhr\u00e1n eta Koilarak jotzen ditu."}
{"id": "733875", "revid": "512", "url": "https://eu.wikipedia.org/wiki?curid=733875", "title": "Francesc Ribera i Toneu", "text": "Francesc Ribera i Toneu (Berga, Bergued\u00e0, 1967ko ekainaren 26a) kataluniar abeslari, musikari eta politikari bat da. Brams eta Mesclat musika taldeetako kidea da, bai eta Dijous Paella eta Aramateix taldeetako abeslaria ere.\n2011tik Berga jaioterriko Udaleko zinegotzia da, CUP alderdia ordezkatuz."}
{"id": "733878", "revid": "105290", "url": "https://eu.wikipedia.org/wiki?curid=733878", "title": "Patum de Berga", "text": "Patum de Berga, , Kataluniako Bergued\u00e0 eskualdean dagoen Berga udalerrian urtero osptzen den usadiozko jai herrikoi bat da. Corpus Christian zehar ospatzen da.\nOspakizuna, kaleetan jendearen partaidetzarekin irudi mistiko eta sinbolikoak antzeztean datza, betiere musika eta danbor hotsen erritmoan dantzatuz. Dantzaldiak sua eta pirotekniaz batera doaz.\n2005eko azaroaren 25ean, UNESCOk Gizateriaren Ahozko Ondare Inmateriala izendatu zuen."}
{"id": "733879", "revid": "336", "url": "https://eu.wikipedia.org/wiki?curid=733879", "title": "Francesc Homs", "text": "Francesc Homs i Molist (Vic, Osona, Katalunia, 1969ko irailaren 5a) abokatua eta politikaria da. CiUko kidea. Bartzelonako Unibertsitate Autonomoan Zuzenbidean lizentziatua. Diputatu izan da Kataluniako Parlamentuan (2003-2010) eta Espainiako Diputatuen Kongresuan (2017-2017). Kataluniako Generalitatearen Presidentetzako Sailburua (2012-2015) eta bozeramailea (2010-2015) ere izan da."}
{"id": "733880", "revid": "336", "url": "https://eu.wikipedia.org/wiki?curid=733880", "title": "Sistema binario", "text": ""}
{"id": "733881", "revid": "336", "url": "https://eu.wikipedia.org/wiki?curid=733881", "title": "Oktal", "text": ""}
{"id": "733882", "revid": "336", "url": "https://eu.wikipedia.org/wiki?curid=733882", "title": "Hexadezimal", "text": ""}
{"id": "733883", "revid": "1545", "url": "https://eu.wikipedia.org/wiki?curid=733883", "title": "Kadomatsu", "text": " japoniar dekorazio tradizionala da, urte berri \"yorishiro\" bat. Etxeen atarietan jartzen dira, bikoteka, antzinako uztaren izpiritu edo \"kami\"ak deitzeko. Gabonen ostean jartzen dira, normalki urtarrilaren 7ra arte (urtarrilaren 15era arte Edo Aroan) eta \"kami\"entzako behin-behineko etxe gisa (\"shintai\") hartzen dira. \"Kadomatsu\"ak eskualdez eskualde aldatzen dira, baina normalki pinuz, banbuz edo \"Prunus mume\" espezieko zuhaitz zatiekin egiten dira. Zuhaitz hauek bizitza luzea, oparotasuna eta iraunkortasuna adierazten dute, hurrenez hurren.\nUrtarrilaren 15aren ostean (edo leku batzuetan 19aren ostean) \"kadomatsu\"a erretzen da, \"kami\" edo \"toshigami\"a (jainko) askatu ahal izateko. \"Kadomatsua\" Unicoden ere adieraz daiteke codice_1 gisa."}
{"id": "733884", "revid": "336", "url": "https://eu.wikipedia.org/wiki?curid=733884", "title": "\ud83c\udf8d", "text": ""}
{"id": "733885", "revid": "7476", "url": "https://eu.wikipedia.org/wiki?curid=733885", "title": "Unitate geokronologiko", "text": "Unitate geokronologikoak, geologian, garai geologikoen taula osatzeko erabiltzen diren denbora unitateak dira. Unitate geokronologikoak oso unitate luzeak dira eta denbora kantitate ikaragarriak har ditzakete.\nAskotan, datu falta handia egoten da Lurraren historia hainbat zatietan banatzeko, horren adibide ditugu, Aurrekanbriarreko lehen eonak , Arkearra edota Hadearra kasu. Aipatutako eonetan ia ezinezkoa da zehaztasun handiz, dagozkien unitate geokronologikoak ezartzea, datu gutxi baitaude, horregatik, garai hauetan ikaragarrizko denbora trateak egon ohi dira (200 milioi urte ingurukoak) hurrengo zatiketa etorri arte. Bestalde, Neogenoan zehaztasun handiz ezagutzen dira gertaturiko pasarteak, hurbil ditugun garaiak direlako. Lurraren bilakaeraren hasierako garaiei buruzko informaziorik ez dagoenez, denbora tarte luzeagoak behar dira, eta horietarako kromatron izeneko periodoak eratu dira, horietako lehenengo izanik gaiatrona, biotrona bitartekoa, bizia sortu zen artekoa.\nUnitate geokronologiko motak.\nJarraian dituzuen unitate geokronologikoak dira, egun, geologian onartuta daudenak."}
{"id": "733886", "revid": "71145", "url": "https://eu.wikipedia.org/wiki?curid=733886", "title": "Tolo\u00f1oko Andre Mariaren monasterioa", "text": "Tolo\u00f1oko Andre Mariaren monasterioa, Aingeruen Andre Mariaren monasterioa edo Tolo\u00f1oko baseliza izenekin ere ezaguna, Bastidan (Araba) kokaturiko monasterioa da. Tolo\u00f1oko mendilerroan dago kokaturik, Tolo\u00f1o mendiko gainetik hurbil, belardi batean. XIV. mendean ireki zuten eta Lehen Karlistaldian sute batean suntsitu zen. Gaur egun zutik horma batzuk besterik geratzen ez diren arren, zaharberritze prozesu batean dago.\nHistoria.\nJos\u00e9 de Sig\u00fcenza fraideak \"San Jeronimoren ordenaren Historia\" (1595-1605) lanean adierazi zuen Tolo\u00f1on bazirela gailurrean bizi ziren ermitau batzuk, bizitza espiritual eta penitentea egiten zutelarik bertan. Calahorrako apezpikuak, monasterio hau San Miguel del Monte (Miranda Ebro) monasterioaren menpe utzi zuen.\nOndoren, Tolo\u00f1oko baseliza independentea izan zitekeela ematen zuen, eta Benedikto XIII.a (antipapa) antipapari baimena eskatu ondoren, monasterio independente modura eratu zen. Tolo\u00f1oko gailurreko eguraldi gogorrak zaildu egiten zuen monasterioko bizitza. Ordenak ez zien uzten nobiziotza|nobiziorik eskatu edo jasotzen, ezin baitzituzten zerekin mantendu. Hala, monasterioan ez ziren nahikoa fraide ospakizunetan formak gorde eta tradizioak mantentzeko, eta lurra lantzeko ere zailtasunak zituzten.\nHala, monasterioa miseria gorrian erori zen eta egoera ikusita, kongregazioak lekua uztea erabaki zuen. 1417an ikertzaileak joan ziren eta egoera uste baino okerragoa izanda, monasterioa uzteko baimena eman zieten, bertan zeuden erlijiosoei eskerrak emanez horrenbeste agoantatu izanagatik. Gauzak honela, San Jeronimoko ordenak Tolo\u00f1oko fraideak ordenaren beste monasterio batzuetara eramatea onartu zuen.\n1422an ordenak monasterioari uko egin zion eta berau Calahorrako apezpikuaren esku utzi, \"Erremelluri\" izeneko etxaldearekin batera.\nHonek onartu eta Martin Fernandez Bastida bidali zuen bertara kapelau lanak egitera.\nLaster, Dibisaren kofradia sortu zen, monasterioa zaindu eta berau kudeatzeko. Berau Urizaharra, Bastida, Gatzaga Buradon, Ozio eta Bergantzuko uriek eta Trebi\u00f1uko konderriak osatzen zuten. 1835ean, Lehen Karlistaldian monasterioa erre egin zen sute batean.\nArkitektura eta ezaugarriak.\nEraikina ondo eraikita zegoen eta eliza kamarina eta sakristia zituen. Erretaula nagusia harri zuriz egina zegoen. Ostatuan 22 gela eta bost sukalde, kapelauarentzat, ermitauarentzat eta zerbitzuarentzat aparteko gelak zeuden, baita Dibisaren kofradiak erabiltzen zuen bilera gela bat ere."}
{"id": "733888", "revid": "105290", "url": "https://eu.wikipedia.org/wiki?curid=733888", "title": "Narratzaile orojakile", "text": "Narratzaile orojakilea narratzaile mota da, pertsonaiei buruzko informazio guztia duena. Narrazioaren kontalari orojakileak badaki zein den pertsonaien historia, zer pentsatzen duten, zer sentitzen duten, zer dioten, etab. Gainera, batzuetan pertsonaiei eta haien ekintzei buruzko balorazioak egiten ditu."}
{"id": "733889", "revid": "512", "url": "https://eu.wikipedia.org/wiki?curid=733889", "title": "Jos\u00e9phine Pencalet", "text": "Jos\u00e9phine Pencalet (Douarnenez, 1886ko abuztuaren 18a - 1972ko uztailaren 13a) bretainiar langilea izan zen. Sardina kontserberen greban parte hartu zuen Douarnenezen 1924an eta 1925ean udal hautetsi aukeratu zuten Frantziako Alderdi Komunistaren zerrendan. Bere hautaketa bertan behera utzi zuen Frantziako Estatu Kontseiluak, garai horretan emakumeak ezin zirelako izan hautagai edo hautaketa prozesuetan parte hartu. Udal kontseilu baterako hautatu zuten lehen bretainiarra izan zen.\nBiografia.\nJos\u00e9phine Pencalet arrantzale familia handi batean jaio zen. Eskolara joan zen Quimperl\u00e9ko internatu katoliko batean. Bere gurasoak ados ez baziren ere, L\u00e9on Leray tren-gidariarekin ezkodu zen Argenteuilen 1908an. Bikotea Paris inguruan instalatu zen, eta bertan lanean egon zen etxeko langile gisa hainbat urtez. Pencalet 1919an alargundu zen, eta Dournenezera itzuli zen 1910 eta 1918an jaiotako bere bi umeekin. Chancerelle kontserberan hasi zen lanean. Penn Sardineko greba mugimenduan hartu zuen parte 1924ko azarotik 1925eko urtarrila bitarte. Douarnenezeko Metalaren Sindikatuko idazkari-orde izan zen, Conf\u00e9d\u00e9ration G\u00e9n\u00e9rale du Travail Unitaire (CGTU) sindikatuaren afiliatua.\n1925eko udal hauteskundetan Frantziako Alderdi Komunista, Moskutik agindua jaso zuen emakumeak ere hautagai aurkezteko, ez baitzuten eskubiderik hautatuak izateko ez eta hauteskundetan parte hartzeko. Laugarren aurkeztu zen Daniel Le Flanchec alkate komunistaren zerrendan. 1925eko maiatzaren 3an egin ziren hauteskundetan lehen itzulian aukeratu zuten, 1.283 botorekin. Zerrendako 27 hautagaietatik 25 hautatu zituzten. Lehen emakume bretainiarra izan zen udal kontseilu batean, Frantziako Alderdi Komunistak beste 10 emakume ordezkari izan zituen hauteskundeetan.\nSei hilabete beranduago Estatu Kontseiluak hautaketak ezeztatu zuen, emakume bat zela argudiatuz. Alderdi Komunistak ez zuen gaiaren inguruko protestarik antolatu, nahiz eta bere hautaketaren inguruan egin zuten propaganda handia izan. Pencalet bere lanera itzuli zen, langile anonimo gisa, eta \"bere pentsaera politiko eta sozialak mantendu zituen, nahiz eta bera erabili zuen sistemarekiko gorrotoz betea\".\nMemoria.\nAnne Gou\u00e9rouk dokumental bat egin zuen bere bizitzari buruz. Douarnenez, Quimper, Pluguffan eta Bresten bere izena daramaten kaleak daude."}
{"id": "733890", "revid": "105290", "url": "https://eu.wikipedia.org/wiki?curid=733890", "title": "FMA Trio", "text": "FMA Trio euskal jazz hirukotea da. Izena partaideen hizkiez osaturikoa da.\nTaldekideak.\nHonako hauek dira partaideak:"}
{"id": "733891", "revid": "336", "url": "https://eu.wikipedia.org/wiki?curid=733891", "title": "Patata gozo", "text": ""}
{"id": "733892", "revid": "512", "url": "https://eu.wikipedia.org/wiki?curid=733892", "title": "Gaby Jogeix", "text": "Gaby Jogeix 1978 urtean Getxon jaiotako jazz musikaria da.\nIbilbidea.\nFrantzian eta Belgikan urteak pasa ondoren gaur egun Madrilen bizi da. Espainiako Lap Steel jotzaile onenetakoa da."}
{"id": "733893", "revid": "512", "url": "https://eu.wikipedia.org/wiki?curid=733893", "title": "Guillaume Tirel", "text": "Guillaume Tirel (Pont-Audemer, Eure, c. 1310 - 1395) Taillevent goitizenez, Frantziako sukaldaria izan zen. Viandier izeneko Erdi Aroko sukaldaritzako liburuaren egilea da.\nBiografia.\nJoana Evreuxekoaren (Filipe VI.a Valoisko\u00a0erregearen eta Normandiako dukearen sukaldaria) sukaldari-mutila izan zen, Karlos V.aren lehen sukaldaria eta armadako sarjentua, eta erregearen lehen sukaldeko jauna. 1381. urtean Karlos VI.aren zerbitzuan sartu zen erregearen lehen sukaldeko jauna bezala 1392. urtera arte, \"Maistre des garnisons de cuisine du Roi\" (erregearen sukaldeko garnizioen maisu) bihurtuz.\n1395. urtean hil egin zen eta bere hilobia Saint-Germain-en-Layeko museoan ikus daiteke. Taillevent ere prestigio handiko Parisko jatetxe baten izena da."}
{"id": "733894", "revid": "688", "url": "https://eu.wikipedia.org/wiki?curid=733894", "title": "Batata errea", "text": "Batata errea Ekialdeko Asiako neguko kale-janari ezaguna da.\nTxina.\nTxinan kolore horia duten batatak burdinazko erretilu handietan erretzen dira eta neguan zehar kalean saltzen dira. \"K\u01ceo-b\u00e1ish\u01d4\" deitzen dira Txinako Herri Errepublikan eta \"k\u01ceo-d\u00ecgu\u0101\" Taiwanen. Batataren izena aldakorra da eskualde eta estatuetan zehar txineraz.\nKorea.\nKorean \"gun-goguma\" () izena ematen zaio eta janari herritarra da bai Ipar zein Hego Korean. Udazkenaren bukaeratik saltzen dira kalean, \"ushanka\" bat jantzita daramaten sailtzaileen aldetik, txano berezi bat. Batata mota asko dauden arren, Korean \"hobak-goguma\" barietatea da gehien atsegin dutena.\nHego Korean batata erreak lehortzen dituzte, \"gun-goguma-mallaengi\"a (\uad70\uace0\uad6c\ub9c8 \ub9d0\ub7ad\uc774) egiteko, edo izozkia egiteko (\uc544\uc774\uc2a4 \uad70\uace0\uad6c\ub9c8). Izozkia udan jateko ohitura dago gaur egun.\nJaponia.\nJaponian \"yaki-imo\" izena ematen zaio () eta kamioietan saltzen dira neguan zehar."}
{"id": "733895", "revid": "58701", "url": "https://eu.wikipedia.org/wiki?curid=733895", "title": "Gasteiz Big Band", "text": "Gasteiz Big Band, 1996an Gasteizen jaio zen musika taldea da.\nHainbat estilo moderno uztartzen ditu, hala nola, hip-hop, funk, soul, swing eta latindar perkutsioa, besteak beste.\nTaldekideak.\nTaldekideak ugari dira, 2013ko \"Wellington\" diskan esate baterako 17 musikarik hartu zuten parte, tartean 5 saxo, lau tronpeta eta hiru tronboik. Hauez gain pianoa, gitarra, baxua, perkutsioa, bateria eta scratching bat."}
{"id": "733897", "revid": "512", "url": "https://eu.wikipedia.org/wiki?curid=733897", "title": "Jon Gurrutxaga", "text": "Jon Gurrutxaga (Elgoibar, Gipuzkoa, 1978) musikari eta bakarlaria da.\nIbilbidea.\nArima Beltza taldeko bateria eta abeslaria izan zen. Aldi berean Keu Agirretxearekin batera UEK taldea sortu zuen. Ordutik aurrera beste musikariekin batera hainbat proiektutan hartu du parte eta bakarkako diska hiru ere kaleratu ditu."}
{"id": "733898", "revid": "1545", "url": "https://eu.wikipedia.org/wiki?curid=733898", "title": "Sukaldaritzako liburua", "text": ""}
{"id": "733899", "revid": "336", "url": "https://eu.wikipedia.org/wiki?curid=733899", "title": "Printzerri", "text": "Printzerri printze baten jaurgoari atxikiriko lurraldea da edo printze bat agintari duen estatu txiki burujabea. Erdi Aroan eta Aro Modernoan askotan erabili zuten sistema hau eta egun Liechtenstein, Monako edo Andorra mota honetako gobernu erak dituzte."}
{"id": "733900", "revid": "96586", "url": "https://eu.wikipedia.org/wiki?curid=733900", "title": "Printze", "text": "Printze erregearen seme nagusia da, edo, zentsu zabalean, errege familiako kidea. Gainera, printzerri bateko buruak hartzen duen izena da; alde horretatik, estatu baten buruaren baliokidea da. Bere emakumezko baliokidea printzesa da. Hitza latinezko hitzetik dator, agintari edo nagusi esan nahi duena."}
{"id": "733902", "revid": "23317", "url": "https://eu.wikipedia.org/wiki?curid=733902", "title": "Bera Bera eskubaloiaren ibilbide historikoa", "text": "Bera Bera eskubaloia Donostiako eskubaloi taldearen ibilbide historikoa 1983an hasi zen \"Bidebieta\" izenarekin. 1998an Bera Bera Rugby Taldearen barnean sartu zen egoera ekonomiko kaskarrari aurre egiteko. Ordutik Bera Bera izena du."}
{"id": "733903", "revid": "44278", "url": "https://eu.wikipedia.org/wiki?curid=733903", "title": "Udal", "text": "Udala estatuaren administrazio maila beherena da, udalerri bat administratzen duten pertsonen multzoa, alkateak eta zinegotziek osatua. Udalak oso txikiak direnean, biltzar bidezko funtzionamendua dute, kontzeju ireki izenekoa. Bere egoitzak udaletxe du izena.\nAskotan, administrazio maila beherena da baina udal handien kasuan, badaude beheko banaketa administratiboak: auzoak, barrutiak, alkate-auzoak, eta abar.\nEuskal Herrian.\nEuskal Herriko hainbat tokitan, bereziki ekialdeko euskalkiak mintzatzen diren lurraldeetan, udalari eta udaletxeari \u201cherriko etxe\u201d deritze, alkatea \u201cauzapez\u201d izendatzen da eta zinegotzia \u201chautetsi\u201d.\nErronkaribarreko udalerrietan udalari \"aiza bulgu\" deitzen zaio, udala izendatzeko erronkarierazko hitza."}
{"id": "733904", "revid": "1545", "url": "https://eu.wikipedia.org/wiki?curid=733904", "title": "Toki-administrazio", "text": ""}
{"id": "733905", "revid": "1545", "url": "https://eu.wikipedia.org/wiki?curid=733905", "title": "Tokiko administrazio", "text": ""}
{"id": "733906", "revid": "15795", "url": "https://eu.wikipedia.org/wiki?curid=733906", "title": "Aldundi", "text": ""}
{"id": "733907", "revid": "105290", "url": "https://eu.wikipedia.org/wiki?curid=733907", "title": "Diputatu", "text": "Diputatua edo ahalduna herriak Aldundirako, Batzar Nagusietarako, edo Legebiltzarrerako hautetsitako ordezkaria da. Bere zeregina legeak sortu eta onartzea da. Ganbera biko sisteman, behe ganberako kideak dira, goi ganberakoak senatariak baitira."}
{"id": "733908", "revid": "15795", "url": "https://eu.wikipedia.org/wiki?curid=733908", "title": "Diputazio", "text": ""}
{"id": "733909", "revid": "105290", "url": "https://eu.wikipedia.org/wiki?curid=733909", "title": "Senatari", "text": "Senataria Senatuko kidea da, lurralde edo probintzia bat ordezkatzen duena. Bere zeregina legeak sortu eta onartzea da. Ganbera biko sisteman, goi ganberako kideak dira, behe ganberakoak diputatuak baitira.\nSenatariak lurraldez.\nEspainia.\nEspainian, 208 senatari herria zuzenki aukeratzen ditu, eta beste 58 ganbera autonomikoek iezndatzen dituzte."}
{"id": "733910", "revid": "10891", "url": "https://eu.wikipedia.org/wiki?curid=733910", "title": "Urizaharreko mendatea", "text": "Urizaharreko mendatea Urizaharra (Araba) eta Rivas de Tereso (San Vicente de la Sonsierra, Errioxa) lotzen dituen mendatea da, Tolo\u00f1oko mendilerroan zehar. 960 m-tako altuera du.\nArabako aldean, errepideak A-3202 izena hartzen du eta Errioxako aldean LR-317. Trafiko gutxi izan ohi duen errepidea da."}
{"id": "733911", "revid": "119347", "url": "https://eu.wikipedia.org/wiki?curid=733911", "title": "Absenta-koilara", "text": "Absenta-koilara edari hau prestatzeko erabiltzen den koilara da. Absenta hartzeko unean koilararen gainean azukre-koskor bat jartzen da, edalontziaren gainean jarrita, ur pixka bat gainetik isuriz, absentaren zapore mingotsa murrizteko. Koilara laua da eta zuloak ditu, eta itxura desberdinak izan ditzake, hala nola, Eiffel Dorrea, zuhaitz hostoak, eta abar.\nKoilara mota hau ezin da 1843 baino lehenagokoa izan, urte horretan azukre-koskorrak agertu baitziren."}
{"id": "733912", "revid": "105290", "url": "https://eu.wikipedia.org/wiki?curid=733912", "title": "Senatu", "text": "Senatu (latinezko hitzetik ekarria) bi legebiltzar dituzten zenbait estatutan, gehienbat ohorezko biltzarra da.\nErromako senatua.\nSenatua oinarrizko erakunde politikoa izan zen antzinako Erroman, batez ere errepublika garaian. Normalean 300 kidek osatzen zuten, hasieran guztiak patrizio zirenek (patres, Erromako familia nagusietako buruak) eta kontsulek aukeratuak. Baina Ovidioren legea indarrean jarri zenetik (K.a. IV. mendea) zentsoreek aukeratzen zituzten eta herri xeheak ere parte hartzen zuen senatuan. Kontsulek, pretoreek edo herriaren tribunoek biltzen zuten senatua. K.a. 309. urtean, monarkia amaitu eta errepublika hasi zenean, senatuak garrantzi handia hartu zuen Erroman. Aginpide osoa zuen barne zein kanpo arazoetan, legegintzan, finantzetan eta erlijio gaietan. Errepublika amaitu zenean senatuak aginpidea galdu zuen eta enperadoreen mende geratu zen.\nSenatua egungo estatuetan.\nEgungo estatu federaletan senatuak estatu bakoitzaren ordezkariak biltzen ditu. Aginpide zentralizatua duten estatuetan senatuak tradizioz liberalagoa den parlamentuaren aginpidea mugatzen du. Senatuak garrantzi handia du lurralde txikientzat. Estatua osatzen duen herrialde bakoitzak ordezkari kopuru bera du senatuan, biztanleriaren arabera bereizketarik egin gabe. Ondorioz, biztanle gutxi dituzten herrialdeek parlamentuan mugatua duten ordezkaritza lortzen dute senatuan."}
{"id": "733913", "revid": "20653", "url": "https://eu.wikipedia.org/wiki?curid=733913", "title": "Te Izoztua", "text": ""}
{"id": "733914", "revid": "535", "url": "https://eu.wikipedia.org/wiki?curid=733914", "title": "Santanderreko portua", "text": ""}
{"id": "733915", "revid": "40600", "url": "https://eu.wikipedia.org/wiki?curid=733915", "title": "Erreplikante", "text": "Erreplikantea 1982. urteko \"Blade Runner\" eta honen ondorengoa den 2017. urteko \"Blade Runner 2049\" filmeetan azaltzen den\u00a0fikziozko androide biorrobotiko bat da. 1997. urteko \"Blade Runner\" bideo-jokoan ere azaltzen dira erreplikanteak.\nNexus serieko erreplikanteak gizaki heldu bat bezalakoak dira, baina indar, abiadura, bizkortasun eta adimen gehiago daukate. Gizakiekin duten antz handia dela eta, fikziozko Voight-Kampff testaren bitartez bakarrik hauteman daitezke. Test honen bitartez erantzun emozionalak bilatzen dira eta horiek gizaki eta erreplikanteetan desberdinak izan ohi dira.\nNexus 6 erreplikanteek segurtasun neurri bezala lau urteko bizitza bat daukate, gizakiekiko ezagutza enpatikoa garatzeko denborarik izan ez dezaten, horrek Voight-Kampff testa gainditzera eraman baititzake.\nErreplikanteei, erdeinuz, \"larru-zati\" ere esaten zaie.\u00a0\nJatorria.\nBlade Runner filmearen inspirazio izan zen Philip K. Dick-en \"Do Androids Dream of Electric Sheep?\" eleberrian androide edo \"andy\" hitzak erabilitzen ziren arren, aurreiritzirik gabeko hitz bat nahi zuen Ridley Scott zuzendariak. David Peoples gidoia berridazten ari zelarik, mikrobiologia eta biokimikaren inguruan lanean ari zen bere alabari eskatu zion egokia izan zitekeen hitzen bat. \"Erreplikatzea\" proposatu zion, hau da, zelula batek bere kopia bat osatzeko egiten duen prozesu biologikoari ematen zaion izena. Ideia hartatik bietako batek erreplikante hitza atera zuen (geroago biek bestea izan zela gogoratuko zuten) eta Hampton Francher-en gidoian sartua izan zen.\nErreplikanteak \"Blade Runner\" filmean.\nLurrean erreplikanteak legez kanpoko bilakatu ziren Kanpo Munduan Nexus 6 erreplikanteek eragindako matxinada baten ondorioz. Matxinada hau filmean kontatutakoaren aurretik gertatua da. Filmaren hasiera baino bi aste lehenago, sei Nexus 6 erreplikantek hogeita hiru pertsona hil zituzten eta Lurreranzko anezka hartu zuten; filmaren gaia Deckard Blade Runner-aren erreplikanteekiko jazarpena da, honek Lurrean egon daitezken erreplikanteak ikertu eta \"erretiratzen\" (akabatzen) ditu.\nNexus 6 erreplikanteak, emozioak ez besteko alderdi guztietan gizakien kopia perfektuak izateko diseinatuak izan ziren. Tyrell Korporazioak Nexus 6ek obsesio arraro bat zutela antzeman zuen eta hauen kontrola errazteko oroitzapen faltsuak jarri zituen erreplikanteetan, gizakien urteetako bizipenei ordezko bat emateko eta era horretan, bere emozioekiko nola halako amortiguazio bat sortzeko.\nFilmaren hasieran, Nexus 6en balizko garapen emozionala, Tyrell Korporazioak erreplikanteen bizia lau urtetara mugatzearen arrazoia izan daitekeela aipatzen dio Bryant kapitainak Deckardi. Aurrerago, Eldon Tyrell doktoreak aipatzen du lau urte horiek gainditzen saiatzeko egindako edozein ekintzak erreplikantearen heriotza dakarrela berekin.\nFilmaren hasieran Deckardek ez dauka Nexus 6ekin inolako eskarmenturik. Bera eta Bryant kapitaina harriturik daude erreplikanteek lurrera itzultzeko arriskua hartu dutelako. Gainera Deckardek ez daki ze neurritan izango den erabilgarria Voight-Kampff testa Nexus 6engan,\nIhes egindako erreplikanteak (denak Nexus 6 modeloak):\nBeste erreplikante batzuk:\nDeckard-en arabera erreplikante arrunt bat Voight-Kampff testaren bitartez 20-30 galdera ingururen ondoren ezagutu daiteke. Rachael-i 100 galdera baino gehiago erantzuten dizkio Deckard-ek erreplikante bat dela antzematerako. Jatorrizko filmaren bukaerako offeko ahotsak dionez, erreplikante esperimental bezala, Rachael-ek ez zuen lau urteko bizi mugarik, baina zuzendariaren muntaian ez zen horrelakorik aipatzen.\nRidley Scott-ek, paper honetarako antzezle gazte bat nahi zuela aipatu zuen, Rachael-en inozentzia azpimarratzeko.\nBigarren filmak gehiago garatu zuen bere jatorria eta bere diseinu bereziari buruzko informazio gehiago eskaini zuen. Batez ere ugalketarako erreplikante modelo esperimental bat zela garbi geratzen zen, Deckard-ekin alaba bat eduki zuena gainera. Giza hezurdura dauka eta bere begiak, ilea, azala eta ugal aparatua naturalak dira. Horrek gizaki giza pasatzeko duen gaitasuna argitzen du. Filmak bere adimena eta\u00a0beste bizi organo batzuk bakarrik direla erreplikante jatorrikoak ematen du aditzera. Erditzerakoan jasandako zesarearen ondorioz hil zenez, ezin jakin daiteke zehazki benetan lau urte baino gehiago bizi zitekeen.\u00a0\u00a0\n\"Do Androids Dream of Electric Sheep?\"\u00a0liburuan, androideak egiten zituen Rosen Korporazioak, ez zekien nola lortu hauek lau urte baino gehiago bizitzeko gai izatea.\nDeckard erreplikante bat al zen?\n\"Blade Runner\"-en atmosfera paranoide ilunak eta filmaren bertsio desberdinek gai honekiko espekulazioa eta eztabaida bultzatu dituzte. \"Do Androids Dream of Electric Sheep?\"\u00a0liburuan Rick Deckard (protagonista) puntu batean, polizia dela uste duen androide batek engainatzen du gezurrezko polizia-etxe batera erakarriz.\u00a0Deckard-ek ihes egin eta androide batzuk \"erretiratzen\" ditu bere polizia-etxera itzuli aurretik. Itzultzean Deckard-ek Voight-Kampff testa egiten dio bere buruari eta gizakia dela baieztatzen du.\nFilmetan Deckard-en papera antzeztu zuen\u00a0Harrison Ford-ek aipatu izan du ez duela uste Deckard erreplikante bat denik. Gainera zuzendariarekin izan zituen eztabaiden ondoren, Deckard gizakia zela ondorioztatu omen zuten. Bestalde, Ridley Scott zuzendariak zenbait elkarrizketatan aipatu izan du Deckard erreplikante bat dela.\u00a0Bere pianoan argazkiak pilatzen ditu, baina ez du bistako familiarik,\u00a0\"arrain hotz\" deitzen zion emazte ohi batekiko erreferentzia izan ezik. Rachael-ekin hizketan dagoen eszena batean, bien begi-niniek dir-dir egiten dutela dirudi eta hau erreplikanteen ezaugarrietako bat da.\nZuzendariaren muntaian Gaff agenteak (Edward James Olmos-ek antzetua) origamizko adarbakar bat uzten dio Deckard-i, honek bezperan halako batekin amets egin ondoren.\u00a0Justu Deckard-ek adarbakarra aurkitu aurretik, Gaff-ek pasaeran \"[Rachael-ek] ezin du bizi, lastima da... hala ere, nork ahal du?\", esaten dio.\u00a0J.F. Sebastian-en etxean gertatzen den eszena batean ere, momentu batez, adarbakar bat ikusten da sakabanatutako jostailuen artean (lotan dagoen Sebastian-en eskubian, Pris-ek bere trasteak miatzen dituen bitartean).\u00a0Zuzendariaren muntaian ere adarbakar bat azaltzen da Deckard-en amets batean eta filmean azaltzen denez, Rachael-en oroitzapenak bere sortzaileek ezagutzen dituzte, armiarmen jaiotzari buruz duen oroitzapena bezala.\u00a0Gaff-ek Deckard-en etxean origamia uzteak, Gaff-ek Deckard-en adarbakarraren ametsa ezagutzen duela esan dezake.\nWill Brooker\u00a0idazlearen iritziz baliteke amets hau ez izatea Deckard-ena, baizik eta Nexus 6-ei gehitutako nola halako ikutu pertsonal bat. Beste erreplikanteen ametsen berri ez dugunez, ezin argi genezake puntu hau. Honen arabera, espekulatu genezake Gaff ere erreplikante bat dela eta memoria bera elkarbanatzen dutela.\nPaul Sammon, \"Future Noir: The Making of Blade Runner\"\u00a0liburuaren idazleak zenbait elkarrizketatan iradoki du Deckard Nexus 7 bat izan daitekela, gizagaindiko indar edo inteligentziarik gabea, baina giza ilusioa osatzen duten ezaugarri neurologikoak dituena.\u00a0Ridley Scott-ek aipatu izan ditu \"Nexus 7\" eta \"Nexus 8\" erreplikanteak hurrengo filme baterako aukera gisa. Sammon-ek ere proposatu du balitekela Nexus 7 erreplikanteek ez edukitzea bizi mugarik (hilezkorrak ere izateraino).\nSammon-en arabera Ridley Scott-ek Deckard erreplikante bat izatea probokagarriagoa izango litzatekeela esaten zuen. Honek \"zer da gizakia izatea?\" gaiarekin dauka lotura. Garrantzitsua dena ez da Deckard erreplikante bat den, baizik eta anbiguotasunak gizaki eta erreplikanteen arteko muga lausotzen duela.\n2012ko urrian Scott-i\u00a0\"Blade Runner\"-en jarraipen pelikula bat egitearen aukerari buruz galdetu zitzaionean \"ez da zurrumurru bat; gertatzen ari da\", esan zuen. \"Harrison Ford-ekin? Ez dakit oraindik. Zaharregia al da? Tira, Nexus 6 bat zen, beraz ez dakigu zenbat bizi zitekeen. Eta hori da honi buruz momentuz esango dudan guztia\"\nBudapest-en grabatua,\u00a0\"Blade Runner 2049\"\u00a0filma 2017ko urrian izan zen argitaratua. Filmak, Deckard-ek modu naturalean haur bat sortu dezakeela argitzen du; filmean aurrera egin ahala alaba bat dela argitzen da.\u00a0Aldi berean, Rachael erreplikante bat izan arren haurraren ama zela ere argitzen da.\u00a0Rachael, Tyrell Korporazioak haurdun gera zitekeen erreplikante bat sortzeko egindako saiakera bakarra izan zen.\nOrganikoa edo mekanikoa?\nPrentsa oharrean argi eta garbi erreplikante bat \"ingeniaritza genetikoz sortutako gai organikoz osoki eratutako izaki bat\" zela esaten zen arren, erreplikanteen osaketa fisikoa ez dago hain garbi. Filmaren hasierako hitzaurrean, erreplikanteak \"robot aurreratuen eboluzio\"-aren ondorio zirela esaten zen eta \"ingeniari genetikoek\" sortuak zirela. Pertsonaiek aipatzen dutenez gizakiek bezalako begi eta burmuinak dituzte eta zauritzen direnean odola darie. Gizaki eta erreplikante bat ezberdintzeko modu bakarra galdera batzuk egin eta erantzun emozionala neurtzea litzateke eta honek osoki edo ia osoki organikoak direla esan nahiko luke.\n\"Do Androids Dream of Electric Sheep?\"-en androideen osagai biologikoak aipatzen dira, baina baita robotei dagozkien zenbait alderdi mekaniko ere. Hezur-muin azterketa baten bitartez ezberdin daitezkeela androideak gizakiengandik ere aipatzen da.\n2012ko maiatzean, Ridley Scott-ek baieztatu zuen erreplikanteek natura biologikoa daukatela eta \"Alien\" serieko\u00a0androideekin alderatzen zituen.\u00a0\"Roy Batty oso garatua zen...\u00a0Ez zen makina bat. Irekiko banu ez litzateke metalezkoa, hazia baizik (...)\u00a0\u00a0\"Alien\"-go Ash-ek ez zuen ezer ere egiterik Roy Batty-re aldean, Roy Batty humanoideagoa zelako, Ash aldiz metalezkoa zen\"."}
{"id": "733919", "revid": "105290", "url": "https://eu.wikipedia.org/wiki?curid=733919", "title": "Soda-koilara", "text": "Soda-koilara, te izoztuko koilara ere deitua, koilara mehea da, helduleku oso luzea duena. Batez ere Estatu Batuetan erabiltzen da, te izoztuko azukrea edo beste gozagarri batzuk nahasteko, tradizionalki edalontzi\u00a0altu batean zerbitzatzen dena. Horregatik, koilara oso helduleku luzea du.\nJatorriz parfait koilara gisa ezagutzen zen, normalean izozkia jateko erabiltzen delako, bereziki izozkia daramaten edariak eta izozki krema, fuituak eta fruitu lehorrak. Azkenburu horiek edalontzi altuetan zerbitzatzen direnez, kafe-koilaratxo arruntak edo azkenburuko koilarak, beren luzera mugatua dela eta, desegokiak bihurtzen dira."}
{"id": "733920", "revid": "20653", "url": "https://eu.wikipedia.org/wiki?curid=733920", "title": "Te izoztuko koilara", "text": ""}
{"id": "733921", "revid": "58701", "url": "https://eu.wikipedia.org/wiki?curid=733921", "title": "Upel bobeda", "text": ""}
{"id": "733922", "revid": "512", "url": "https://eu.wikipedia.org/wiki?curid=733922", "title": "Alberto Santana", "text": "Alberto Santana Ezkerra (Bilbo, Bizkaia, 1960), historialaria eta etnografoa da. Erdi Aroko Historia irakaslea Bergarako UNEDean. ETB 1 telebista katerako sortutako Baskoniako Historia bat saioa zuzentzen du Josu Venerorekin batera."}
{"id": "733923", "revid": "56334", "url": "https://eu.wikipedia.org/wiki?curid=733923", "title": "Printzerria", "text": ""}
{"id": "733924", "revid": "56334", "url": "https://eu.wikipedia.org/wiki?curid=733924", "title": "Printzesa", "text": ""}
{"id": "733925", "revid": "56334", "url": "https://eu.wikipedia.org/wiki?curid=733925", "title": "Ahaldun", "text": ""}
{"id": "733926", "revid": "23317", "url": "https://eu.wikipedia.org/wiki?curid=733926", "title": "SDC San Antonioren ibilbide historikoa", "text": "SDC San Antonioren ibilbide historikoa."}
{"id": "733928", "revid": "119347", "url": "https://eu.wikipedia.org/wiki?curid=733928", "title": "Joan Oltze", "text": "Joan Oltze (Iholdi, - Ortzaize, 1681eko otsailaren 8a) baxenafar apaiza izan zen, Baionako apezpikua izandakoa (1643-1681).\nBiografia.\nOltzeko jauregiaren jaunen semea, aita Petri Oltzekoa eta ama Elisabet Etxauz zituen, Bertrand Etxautz apezpikuaren arreba. Parisko Unibertsitatean filosofia eta jesuitekin teologia ikasi arren, ez zuen inolako titulurik atera.\nOsabarekin lanari ekin eta Toursko katedraleko kanonigo bilakatu zen eta 1632ko hasieran apaiz ordenatu zen. Garai hartan, bere abizena frantsestu zuen eta Jean d'Olce bilakatu zen. La Boissi\u00e8reko abadea, 1632an Boulogne-sur-Merreko apezpiku izendatu zuten, eta haren osaba monsinore Etxautzek, Toursko apezpikuak, hurrengo urtean sagaratu zuen. Osabak bere igoeran esku hartze handia izan zuen, izan ere, Victor Le Bouthillier ordezkatu zuen eta hau, era berean, Toursko apezpikukide bilakatu zen. 1642an herrian Minimoen ordenaren lehendabiziko egoitza onartu zuen.\n1643an, Agdeko apezpiku izateko hautatu zuten, baina Urbano VIII.ak argitaratutako buldei esker trukea egin zuen Baionako monsinore Fouquetekin, nahiz eta elizbarruti hori bestea bezain aberatsa ez izan: Compaigneren hitzetan, \u00abbere herrialdeak zituen interes pertsonalak gutxiestera eraman zuen, eta bere aberkideen desioetara makurtu zen, haiek artzain gisa jarduteko eskatzen baitzioten behin eta berriz\u00bb.\nSabel Xuritarren eta Sabel Gorritarren arteko gerra\u2011garaia zen; batetik Urtubi, eta bestetik, Chourio eta Senpere. Oltzaren apezpikutzak iraun bitartean gertatu zen gertakari nagusiena Donibane Lohizuneko elizan Frantziako Luis XIV.a Maria Teresarekin, Espainiako infantarekin, ezkontzea izan zen.\nSinodo bat bildu zuen, eta euskaraz argitaratu zituen sinodoaren estatutuak eta liburu bat; euskarazko liburuak \"Pregarioak\" izena zuen, eta liburuaren xedea apaizei sermoiak idazten laguntzea zen. Oltza arrebaren etxean hil zen, Ortzaizen, Harizmendia etxean. Oltza monsinorea izan zen Baionako azken apezpiku euskalduna, duela hiru mende baino lehenago."}
{"id": "733929", "revid": "1545", "url": "https://eu.wikipedia.org/wiki?curid=733929", "title": "Jean Dolce", "text": ""}
{"id": "733930", "revid": "1545", "url": "https://eu.wikipedia.org/wiki?curid=733930", "title": "Jean d'Olce", "text": ""}
{"id": "733931", "revid": "10891", "url": "https://eu.wikipedia.org/wiki?curid=733931", "title": "Henri de B\u00e9thune", "text": "Henri de B\u00e9thune (Erroma, - Bordele, ), frantziar gomendiozko abadea izan zen. Philippe de B\u00e9thune frantziar enbaxadorearen semea, Baionako eta Maillezaisko apezpiku eta Bordeleko artzapezpikua izan zen."}
{"id": "733932", "revid": "10891", "url": "https://eu.wikipedia.org/wiki?curid=733932", "title": "Claude de Rueil", "text": "Claude de Rueil (Paris, - Angers, ), frantziar gomendiozko abadea izan zen. Claude de Reuil abokatuaren semea, Baionako eta Angersko apezpikua izan zen."}
{"id": "733933", "revid": "10891", "url": "https://eu.wikipedia.org/wiki?curid=733933", "title": "Hector de Rochefort d'Ally", "text": "Hector de Rochefort d'Ally ( ), frantziar apaiz katolikoa izan zen. Auverniako Rochefort d'Ally leinuaren kidea, Baionako (1519-1524) eta Toulgo (1524-1532) apezpikua izan zen."}
{"id": "733934", "revid": "1545", "url": "https://eu.wikipedia.org/wiki?curid=733934", "title": "Hector d'Ailly de Rochefort", "text": ""}
{"id": "733942", "revid": "46380", "url": "https://eu.wikipedia.org/wiki?curid=733942", "title": "Guillaume d'Arche", "text": "Guillaume d'Arche (Bordele, - Baiona, ), frantziar apaiz katolikoa izan zen. Fran\u00e7ois d'Archeren semea, Baionako (1745-1774) apezpikua izan zen. 1751ko jubileua zela eta, liturgia neo-galikanoa ezarri zuen diozesian. 1762an jesuiten aldekoa zen \"Abr\u00e9g\u00e9 des principes de morale\" idatzi zuen."}
{"id": "733943", "revid": "105290", "url": "https://eu.wikipedia.org/wiki?curid=733943", "title": "Espageti-koilara", "text": "Espageti-koilara sukaldaritza italiarrean asko erabilitako koilara mota bat da, egosi berriko pasta edo espagetiak biltzeko. Espageti-matxarda ez bezala, espageti-koilara presiopean xehatu ohi diren testura delikatuzko pastekin erabiltzen da, \"pasta luzeak\" deiturikoekin, esate baterako, espagetiak, vermicelli, linguine eta fettuccine.\nEzaugarriak.\nKoilara hau 15 eta 20 cm arteko luzera duen helduleku batek eta gainazal ahur koskadun batek osatzen dute. Gainazal berezi hori ezin hobea da pasta platerean dosifikatzeko. Bai heldulekua bai koilara metalezkoak edo plastikozkoak dira normalean."}
{"id": "733944", "revid": "10891", "url": "https://eu.wikipedia.org/wiki?curid=733944", "title": "Jules-Basile Ferron de La Ferronnays", "text": "Jules-Basile Ferron de La Ferronnays (Saint-Mars-l\u00e8s-Ancenis, - Munich, ), frantziar apaiz katolikoa izan zen. Jacques-Pierre-Louis-Auguste Ferron militarraren semea, Saint-Brieuceko, Baionako eta Lisieuxko apezpikua izan zen. Frantziar Iraultzan espetxeratu eta erbestera joan zen."}
{"id": "733946", "revid": "56334", "url": "https://eu.wikipedia.org/wiki?curid=733946", "title": "\u00c9tienne-Joseph de Pav\u00e9e de Villevieille", "text": "\u00c9tienne-Joseph de Pav\u00e9e de Villevieille (Villevieille, - Olibako monasterioa, Zarrakaztelu, ), frantziar apaiz katolikoa izan zen. Joseph-Raymond de Pav\u00e9e militarraren semea, Baionako apezpikua izan zen.\n1789ko martxoan, Estatu Orokorretan Nafarroaren ordezkari aritu zen, non kleroaren alde egin zuen. Kleroaren konstituzio zibilaren kontra egin eta 1791n muga zeharkatu zuen Hego Euskal Herrira."}
{"id": "733947", "revid": "336", "url": "https://eu.wikipedia.org/wiki?curid=733947", "title": "Espageti-matxarda", "text": "Espageti-matxarda sukaldaritza italiarrean asko erabilitako matxarda mota bat da, egosi berriko pasta edo espagetiak eltzetik biltzeko, eta plateretan zerbitzatzeko. Matxarda hauek normalean metalezkoak dira, nahiz eta plastikoz egindako kalitate txikiagoak ere ikus daitezkeen. Matxarda mota hau oso egokia da forma luzeko beste edozein janari biltzeko, esate baterako, saltxitxak.\nBatzuetan, sukaldeko tresnen artean matxarda hau falta bada, bi sardexka erabili ahal izango dira, bi eskuz helduta pasta platerretan banatzeko funtzio bera egin dezaten."}
{"id": "733949", "revid": "46380", "url": "https://eu.wikipedia.org/wiki?curid=733949", "title": "Andr\u00e9 Dreuillet", "text": "Andr\u00e9 Dreuillet (Tolosa Okzitania, - Baiona, ), frantziar apaiz katolikoa izan zen. Jacques Dreuillet Tolosako parlamentarien semea, Baionako apezpikua izan zen.\nLouis-Antoine de Noaillesen aldekoa, 1717an \"Unigenitus\" buldaren aurka aritu zen. 1722an lehendabiziko Baionako apaiztegia inauguratu zuen."}
{"id": "733950", "revid": "1545", "url": "https://eu.wikipedia.org/wiki?curid=733950", "title": "Andr\u00e9 Dreuilhet", "text": ""}
{"id": "733951", "revid": "10891", "url": "https://eu.wikipedia.org/wiki?curid=733951", "title": "Pierre Guillaume de La Vieuxville", "text": "Pierre Guillaume de La Vieuxville (Paris, - ), frantziar apaiz katolikoa izan zen. Sorbonan teologia ikasi ondoren, Baionako apezpikua izan zen.\nJansenismoaren aurkari sutsua izan zen."}
{"id": "733952", "revid": "10891", "url": "https://eu.wikipedia.org/wiki?curid=733952", "title": "Gaspard de Priel\u00e9", "text": "Gaspard de Priel\u00e9 (Tarbe, - Peirahorada, ), frantziar gomendiozko abadea izan zen. La R\u00e9auleko abadea, Baionako apezpikua izan zen."}
{"id": "733953", "revid": "1545", "url": "https://eu.wikipedia.org/wiki?curid=733953", "title": "Gaspard de Pri\u00eale", "text": ""}
{"id": "733954", "revid": "10891", "url": "https://eu.wikipedia.org/wiki?curid=733954", "title": "Arthur Xavier Ducellier", "text": "Arthur Xavier Ducellier (Soliers, - Besan\u00e7on, ), frantziar apaiz katolikoa izan zen. 1857an apaiztua, Baionako apezpikua (1878-1887) eta Besan\u00e7ongo artzapezpikua (1887-1893) izan zen."}
{"id": "733955", "revid": "1545", "url": "https://eu.wikipedia.org/wiki?curid=733955", "title": "Arthur-Xavier Ducellier", "text": ""}
{"id": "733956", "revid": "10891", "url": "https://eu.wikipedia.org/wiki?curid=733956", "title": "Bartolome Arribairekoa", "text": "Bartolome Arribairekoa () okzitaniar apaiz katolikoa izan zen. Baionako apezpikua (1382-1392) izan zen."}
{"id": "733957", "revid": "336", "url": "https://eu.wikipedia.org/wiki?curid=733957", "title": "Azkenburu-koilara", "text": "Azkenburu-koilara, postre-koilara\u00a0edo deserta-koilara\u00a0zopa-koilararen tamaina antzekoa da, baina bereizten da honetatik bere barrunbea esferikoagoa delako, kafe- edo te-koilararen bezalakoa. Bere edukiera ia 10 mililitro (2 koilaratxokada) da. Bazkari formaletan, koilara hau bukaeran gehituko da postreak zerbitzatzeko unean, otordu informaletan hasieran jarri ohi dira mahai-tresnerian, normalean plateraren goiko aldean.\nErabilera.\nKoilara hau normalean bazkariaren bukaeran kokatzen da, azkenburukoak zerbitzatzen direnean, pastela, berenjena, eta abarreko zatiak ateratzeko tresna gisa erabili ohi da. Zenbait postre mota batzuetan oso erabilia da: flanak, arrautzesnea, tartak, budinak, eta abar."}
{"id": "733958", "revid": "512", "url": "https://eu.wikipedia.org/wiki?curid=733958", "title": "Espainiako 1978ko konstituzioko 155. artikulua", "text": "Espainiako 1978ko konstituzioko 155. artikulua autonomia erkidegoen funtzionamenduari buruzko artikulu bat da. Zortzigarren tituluaren hirugarren kapituluan agertzen da. Artikulu honek autonomiak bertan behera uzteko ahalmena ematen dio Espainiar estatuari, esandako erakundeek lege hausteraren bat eginez gero edota gobernuaren aginduak betetzen ez dituztenean.\nArtikulua, Alemaniar konstituzioko \"Bundeszwang\" artikuluan inspiraturik dago. Artikulu honek ere botere berdina ematen dio Alemaniako gobernuari aipaturiko lege hausteren bat gertatuz gero.\nArtikuluaren aplikazioa.\n155. artikuluaren aplikazioa ez da berehalakoa. Aurreikusita dago, esandako artikulua aplikatu nahi izanez gero, hainbat aste beharko direla aurrera eramateko. Lehenik eta behin, gobernuak artikulua aplikatzeko, errekerimendu bat bidali beharko dio aplikatua izango den erkidegoko lehendakariari, legea errespetatzea eskatuz. Horrek, ezezkoa eman edo erantzuna ez emanez gero, gobernuak Espainiako Senatura bidali beharko du bere asmoa, eta Senatuaren gehiengoaren babesa lortu. Senatuan, proposamena onartu arte, aste bateko denbora izango beharko litzake proposamena eztabaidatzeko.\nAplikazioa.\nOrain arte, bakarrik Katalunian aplikatu da artikulu hau, 2017ko urriaren 21ean aplikatzeko proposamena egin zuen Espainiako gobernuak. Aplikazioa Carles Puigdemont presidentearen prozesu independentista geldiarazteko egin zen.\nHalere, Felipe Gonz\u00e1lezek 1989ko otsailean Kanarietan aplikatzekotan egon zen, baina errekerimenduari baietza eman zion presidentea, Lorenzo Olarte, eta 155-a ez zen aurrera eraman. Europar Batasunaren aranzeleak aplikatu nahi ez zirelako zen."}
{"id": "733959", "revid": "20653", "url": "https://eu.wikipedia.org/wiki?curid=733959", "title": "Postre-koilara", "text": ""}
{"id": "733960", "revid": "20653", "url": "https://eu.wikipedia.org/wiki?curid=733960", "title": "Deserta-koilara", "text": ""}
{"id": "733961", "revid": "6327", "url": "https://eu.wikipedia.org/wiki?curid=733961", "title": "1978ko Espainiar konstituzuiko 155. artikulua", "text": ""}
{"id": "733963", "revid": "6327", "url": "https://eu.wikipedia.org/wiki?curid=733963", "title": "1978ko Espainiako konstituzioko 155. artikulua", "text": ""}
{"id": "733965", "revid": "6327", "url": "https://eu.wikipedia.org/wiki?curid=733965", "title": "Zornotza-Gernika trenbidea", "text": ""}
{"id": "733967", "revid": "137486", "url": "https://eu.wikipedia.org/wiki?curid=733967", "title": "Zornotza-Bermeo burdinbidea", "text": "Euskal Trenbide Sarearen Zornotza-Bermeo trenbidea, Gernikatxu ezizen ohiaz ezaguna, zabalera estuko (1.000\u00a0mm) trenbide bat da, Zornotzako geltokian hasi eta Bermeoko geltokian bukatzen dena, bidetik Zornotza, Muxika, Gernika-Lumo, Forua, Busturia, Mundaka eta Bermeo udalerriak zeharkatuz. Bilbo-Donostia trenbidearekin bat egiten du Zornotzan, eta 7 geltoki eta beste 7 geraleku izan zituen, gaur egun geltoki guztiak eta 6 geraleku zerbitzuan daudelarik.\nTrenbidea 28,772 kilometro luze da, eta hiru tarteren baturaz osatu zen: Zornotza-Gernika tartea, 14,51\u00a0km-koa eta 1888ko abuztuaren 4an inauguratua; Gernika-Sukarrieta tartea, 9,48\u00a0km-koa eta 1893ko martxoaren 15ean inauguratua; eta Sukarrieta-Bermeo tartea, 11\u00a0km-koa eta 1955eko abuztuaren 16an inauguratua. Azken tarte hau ireki aurretik, Sukarrieta eta Bermeo artean animalia bidezko trakziodun tranbia egon zen.\nTrenbide honetan zehar Eusko Trenbideak eragileak E4 linea ustiatzen du, Matiko eta Bermeoko geltokien arteko ibilbidea egiten duena.\nHistoria.\nAurrekariak.\nBusturialdean egon zen lehen trenbidea Bermeo eta Sukarrieta lotzen zituen animalia trakziodun tranbia izan zen, 11 kilometro luze eta 750\u00a0mm-ko trenbide zabaleraduna, eta 1855eko abuztuaren 16an inauguratu zena.\nTrenbidearen irekiera: Zornotza-Gernika tartea.\n1882an zabalera metrikodun Bilbo-Durango trenbidea inauguratu zen, Bizkaiko Burdinbide Nagusiaren Konpainiak eraiki eta ustiatuta, eta gerora Ferrocarriles Vascongados enpresan integratuko zena. Trenbide horren baitan Zornotzako geltokia eraiki zen. Urte bereko martxoan Zornotza eta Gernika-Lumo artean trenbidea eraikitzeko azterlanak hasi ziren, aipatutako Zornotzako geltokitik hasita. Hala, Zornotzatik Gernika-Lumorako Burdinbide Konpainia sortu zen. Trenbide hau, zabalera metrikokoa, 14,51\u00a0km-ko trazadura izango zuen, Autzaganeko mendatea bi tunel bidez zeharkatuko zuen eta ondoren Oka ibai bazterrean zehar ibiliko zen.\nTrenbideak lau geltoki zituen: Zornotza, Zugastieta, Muxika eta Gernika. 1888ko abuztuaren 4an inauguratu zen eta Bizkaiko Burdinbide Nagusiaren Konpainiarekin akordioan zerbitzu batzuk Bilbora heltzen ziren.\nLehenengo luzapena: Gernika-Sukarrieta tartea.\n1891eko uztailaren 3an Zornotzatik Gernika-Lumorako Burdinbide Konpainiak trenbidea Gernikatik Sukarrietaraino luzatzeko kontzesioa lortu zuen, gerora Mundaka eta Bermeora ere luzatzeko aukerarekin.\n1893ko martxoaren 15ean Gernika eta Sukarrieta arteko 9,48\u00a0km-ko tartea ireki zen, Oka ibaiaren ezkerraldetik igarota. Tartea irekitzearekin batera Institutua-Gernika, Forua, Murueta, Busturia San Kristobal, Busturia Axpe eta Sukarrietako geltokiak ireki ziren, Bermeo eta Sukarrieta arteko tranbiarekin lotunea baitzegoen. Enpresaren berrizendapena gauzatu zen, Zornotzatik Gernika-Lumo eta Sukarrietarako Burdinbide Konpainia izena jasoz.\n1927az geroztik errepide bidezko garraioaren konpetentzia handitu zen, eta trenbideak galera ekonomiko larriak jasaten hasi zuen. Horren ondorioz 1932an kontzesioa bertan behera gelditu zen, eta martxoaren 31n Estatuak Zornotza-Sukarrieta trenbidearen eskumena bereganatu zuen. Linea Ferrocarriles Vascongadosi alokatzea saiatu zen, baina ezetza eman zitzaion eta irailaren 30ean Explotaci\u00f3n de Ferrocarriles por el Estado (EFE) konpainiak eskuratu zuen trenbidea. Era berean, Estatuak Compa\u00f1\u00eda de Autom\u00f3viles Vascongados (Ferrocarriles Vascongadosen filiala) enpresak zuen Bermeo-Bilbo autobus linearen kontzesioa ezeztatu zuen azaroaren 11n. Hala, Ferrocarriles Vascongadosek trenbidearen ustiapenean interesa hartzera behartu zuen.\nEFEk linearen hainbat trenbide tarte berritu zituen, eta batik bat Anglo-Vasco-Navarro trenbidetik ekarritako material mugikor berria ekarri zuen.\n1936ko uztaileko Espainiako estatu-kolpearen ondoren trenbidea Langile Komitearen esku gelditu zen, 1937ko otsailaren 28an Lehenbiziko Eusko Jaurlaritzari eskualdatzea egin zitzaion arte. apirilaren 26an, Gernikako bonbardaketan, Gernikako geltokiko instalakuntzak suntsitu zituzten, eta apirilaren 29an trenbidea Nazionalen esku gelditu zen. Eragindako kalte handien ondorioz zerbitzua etenarazi zen.\n1937ko ekainaren 19an trenbidea berrireki zen, zailtasun handiekin bazen ere.\n1938ko uztailaren 14an Zornotzan Ibaizabal gaineko zubi berria zerbitzuan jarri zen, eta Gernikako geltokiko instalakuntzak berreraiki ziren.\nGerraondokoan trenbideak trafiko handipen nabaria izan zuen, errepide bidezko garraioaren zailtasunak eta eskualdeak izaten hasia zuen garapen industrialagatik.\nBigarren luzapena: Sukarrieta-Bermeo tartea.\nTrenbidea Bermeora helarazteko ideia aintzinakoa zen, batez ere zamen garraioaren ikuspegitik, trenbideak itsas-trafikoarekin lotura on bat izateko. Horretarako bi aukera zeuden, alde batetik Lutxana-Mungia trenbidea (1894ko uztailaren 10ean inauguratua) Mungiatik Bermeora luzatzea, eta beste alde batetik Zornotza-Sukarrieta trenbidea (1893ko martxoaren 15ean Sukarrietara heldu zena) luzatzea.\nLutxana-Mungia trenbidea luzatzeko abantaila nagusia Mungia eta Bermeo arteko distantzia (37\u00a0km) Gernika eta Bermeo artekoa (59\u00a0km) baino txikiagoa izatea zen, bidaia-denbora laburragoa eta eraikuntza merkeagoa izango zelarik. Luzapenak geltokiak aurreikusten zituen Larrauri, Bakio eta Bermeon, eta geralekua Mungiako Belako auzoan, eta Sollube mendia 1.470 metro luze izango zen tunel bitartez zeharkatuko zuen. Luzapen hau ez zen inoiz gauzatu, Lutxanatik Mungiarako Burdinbide Konpainiak izan zituen zailtasun ekonomikoengatik.\nBere aldetik, Sukarrietatik luzapena egiteko abantaila nagusia Sollube mendia zeharkatu behar ez izatea zen. Dena dela, Gerra Zibilan Bermeorako luzapena baztertuta gelditu zen. Gerraostean Mungiatik luzapena egitea baztertu zen, eta luzapena Sukarrietatik egiteko azterlanak idatzi ziren 1939an.\n1944ko abuztuaren 24an luzapenaren lanak hasi ziren, baina arazo ekonomikoek proiektura geldiarazi zuten, bost urte zituen proiektuan aurreikusitako aurrekontuak ez zuela bat egiten eraikitzen ari zen proiektuarekin. Luzapenaren proiektua birplanteatu zen, lanak hiru tartetan zatituz. Lanak oso astiro egiten ari ziren, eta 1946aren amaieran 240,40 metro luzeradun tunel bat eta Portuondoko badietako eustormak baino ez ziren eraiki, guztira 1.200 metro.\n1947an, lehenengo tartea amaituta zegoela, lanak eten ziren. Hurrengo urtera arte ez zen bigarren tartea esleitu, 1952an amaitu zena.\n1953ko apirilaren 30ean hirugarren tartearen lanak exekutatzeko lehiaketa argitaratu zen.\n1955eko abuztuaren 16an Bermeorainoko luzapena inauguratu zen. Mundaka eta Bermeoko geltokiak martxan jarri ziren, Bermeon bi geltoki eraiki zirela, bata bidaiarientzako eta bestea zama-garraioentzako. 4.850 metroko luzapenak bi biaduktu eta zortzi tunel ditu. Bilbo eta Bermeo arteko ibilbidea ordubete eta 15 minututan betetzen zen.\nBidaiarien gorakada jarraiak 50eko hamarkadaren amaieran material mugikorra berriztera eraman zituen aginteak, eta diesel automotore eta lokomotorrak ezarri ziren, bidaia-denborak murriztuz. Hala, 1961an lineak milioi bat bidaiari baino gehiago garraiatu zituen. Aldiz, zama-garraioen zerbitzuak oso azkar egin zuen behera, eta 1969an zerbitzua desagertu zen.\n1968an zerbitzuan zegoen azkenengo lurrunezko makina baztertu zen, eta bistan gelditu zen diesel makina berrien mantenurako prestakuntza gabezia handia. Horrek matxura asko ekarri zituen, eta tren zerbitzuan atzerapenak izan ohi ziren, tren zerbitzua bera ere etenarazi zela.\nTrenbidea FEVEk bereganatzea.\n1965eko irailaren 24an Ferrocarriles de V\u00eda Estrecha (FEVE) enpresa sortu zuen Espainiako gobernuak, eta Zornotza-Bermeo trenbidea bere esku gelditu zen.\nFEVEk bereganatutako linea guztien azterketa ekonomikoa egin zuen, eta Zornotza-Bermeo trenbidearen kasuan bidaiarien igoera eta zama-garraioen beherakada nabarmendu ziren. Era berean, autobus bidezko konpetentzia ere aipatzen zen. Azterlanak hiru aukera ematen zituen: trenbidea ixtea, elektrifikatzea edo zegoen moduan mantentzea. Tren linearen batazbesteko bidaiarien datuen atalean, akatsa izan eta egunean 36.000 bidaiari garraiatzen zirela adierazi zen, 3.600 ordez. Okerreko zifra ontzat hartu eta linea elektrifikatzea erabaki zen.\nElektrifikatze-proiektuak Gernikan subestazio elektrikoa eraikitzea aurreikusten zuen, korronte jarraian 1.500 V-ko tentsioarekin, Bilbo-Donostia trenbidearen tentsio bera. Era berean, trenbidearen trazadura berrikuskatu eta hobetu zen. Zornotzan Bilbo-Donostia trenbidearekin lotura trenbide berria eraiki zen, geraleku berria eraiki zen eta material mugikorra berritu zen.\n1973ko maiatzaren 29an elektrifikatutako zerbitzua inauguratu zen, eta Bilbo-Donostia trenbidearekin batera ustiatzen hasi zen, azken hau FEVEk 1972ko ekainaren 25ean bereganatutakoa.\nZerbitzuaren hobekuntza nabaria zen arren, ez zen bidaiarien igoera aipagarririk gertatu, eta trenbidea behin baino gehiagotan itxi behar izan zen, 1978an sei hilabetez ere itxita egon zela, Autzaganeko tunelean gertatutako lur-jausi baten ondorioz.\nEuskotren.\n1979ko ekainaren 1.an trenbidea Eusko Kontseilu Nagusiari eskualdatu zitzaion. Honek Eusko Trenbideak sozietatea sortu zuen trenbideen kudeaketarako. 1996an \"EuskoTren\" marka komertziala sortu zen.\n1983ko abuztuaren 26an uholdeek Zornotza-Bermeo trenbidea jo zuten, eta trenbideak ez zuen normaltasuna berreskuratu urriaren 10era arte.\nEusko Trenbideak sozietatearen menpe trenbidearen osoko berrikuntza eman zen, trenbide guztia aldatuz.\n1988an Lurgorri-Gernika geltokia ireki zen, eta hurrengo urteetan gainontzkeo geltokiak berritu ziren.\n1997an Bermeoko portura doan trenbide adarra eraiki zen, zama-garraioentzako. Bere aldetik, material mugikorra berritu zen, UT 3500, UT 200 eta UT 300 seriedun tren unitateak ezarriz.\nBilbo eta Bermeo artean zerbitzu guztiak zuzenekoak izatera pasa zen, Zornotzan linea aldaketa egitea saihestuz. 1979tik 2004ra bidaiarien gorakada handia eman zen, 774.000 bidaiari izatetik 2.199.683 zenbatzera pasatuz, eta 2000n 2.445.000 lagun garraiatuz.\nLinearen ustiapena, gaur egun, Euskotrenen E4 linearen bitartez egiten da.\nEuskal Trenbide Sarea.\n2004ko maiatzaren 21eko 6/2004 Legearen bitartez Eusko Jaurlaritzak Euskal Trenbide Sarea (ETS) sozietatea sortu zuen, trenbidearen kudeaketa eta linearen ustiapena bereizteko.\n2006ko abuztuaren 1.an ETSk Zornotza-Bemeo trenbidea bereganatu zuen, eta ordutik trenbidearen jabea da.\n2015eko udazkenean Zugastieta eta Muxikako geltokien arteko trenbide tartea berritu zen, 4,6\u00a0km-ko luzeran. Ordura arte zegoen egurrezko trabesen gaineko trenbidearen ordez, hormigoi armatuzko bloke bakarreko trabesen gainean soldatutako erraila ezarri zen. Lan horiekin batera, bi pasonibel kendu ziren.\nUstiapena.\nZornotzatik Gernika-Lumorako Burdinbide Konpainiak hasieran planteatuako zerbitzua egunean bidaiarientzako hiru tren ustiatzean oinarritzen zen, Zornotzako geltoki-buruan Bilbo eta Durango lotzen zituen Bizkaiko Burdinbide Nagusiaren zerbitzuekin lotura egonda. Egunsentian, eguerdian eta gau partean tren bana ibiltzen zen, 42 minutuko bidaia-iraupenaz eta batazbesteko abiadura 21,4\u00a0km/h ingurukoa izanik. Trenok bidaiariak zein zamak garraiatzen zituzten.\nTrenbidea Sukarrietara luzatu ondoren egunean bost zirkulazio jarri ziren, ibilbidea ordubete eta zazpi minututan betez (22,3\u00a0km/h batazbesteko abiaduraz).\n1902an zamak besterik ez garraiatzeko trenak ezarri ziren, bereziki Galdakaotik Muruetan zegoen ontziralekura dinamita garraiatzeko. Gainera, urte berean Bilbora heltzen ziren bidaiarientzako zuzeneko hiru zuzeneko tren ere ezarri ziren, Sukarrietatik Bilborako ibilbidea bi ordutan betez.\nUda sasoian zein Gernikako jaietan zerbitzu bereziak ezartzen dira.\nTrenbidea Bermeora luzatuta zerbitzuak areagotu ziren, egunean zortzu zerbitzu eskainiz, horietatik lau Bilbora zuzenean heltzen zirenak. Bermeo eta Zornotza arteko tartea ordubeten betetzen zen, 27,6\u00a0km/h batazbesteko abiaduraz. Zerbitzu horiei Gernika eta Bermeo artean norantza bakoitzeko bi zerbitzu gaineratu behar zitzaizkien.\n1973an Zornotza eta Bermeo artean bederatzi tren, Gernika eta Bermeo artean lau, eta Gernikatik Zornotzara tren bakarra ibiltzen ziren. Abiadura 35,5\u00a0km/h izanik ibilbidea 49 minututan betetzen zen. Garai horretan trenbidea elektrifikatu zen, 3 minutuko aurrezpena lortuz. Norantza bakoitzeko zazpi zirkulazio zeuden, horietatik lau Bilbora zuzenekoak, gehi Gernika eta Bermeo arteko beste bost tren.\n1983an, EuskoTrenen kudeaketaren menpe, norantza bakoitzeko hamar zirkulazio zeuden, zeinetatik lau Bilbora zuzenekoak ziren, eta gainontzekoak Zornotzako geltokian Bilbo-Donostia linearen trenekin lotzeko aukera ematen zuten. Bermeo eta Zornotza arteko ibilbidea 42 minututan betetzen zen (41,4\u00a0km/h batazbesteko abiadura), eta Bilbora ordubete eta 15 minutuko iraupena zegoen.\n1989tik tren guztiak Bilbora heltzen dira, eta ez dute geldialdirik egiten Zornotzako geltokian, baizik eta geltokitik 500 metro ingurura dagoen Zornotzako geralekuan.\nZama garraio zerbitzua 1968an eten zen. Aldizka, 1997 eta 1998 bitartean Bermeoko portutik material siderurgikoa garraiatu zen."}
{"id": "733968", "revid": "1987", "url": "https://eu.wikipedia.org/wiki?curid=733968", "title": "Zornotzako geralekua", "text": ""}
{"id": "733972", "revid": "336", "url": "https://eu.wikipedia.org/wiki?curid=733972", "title": "Lehenbiziko Eusko Jaurlaritza", "text": "Lehenbiziko Eusko Jaurlaritza (\"euskal lurraldea administratu zuen lehenengo gobernu autonomoa\") denbora laburrez egon zen eusko lurraldean finkatuta eta Francisco Franco jeneralaren diktaduraren eraginez bere ahalmena guztiz mugatuta geratu zen 1937an erbesteratu zenetik, 1979an berriz Euskadira itzuli eta berfinkatu arte.\nAurrekariak: Gerra Zibila (1936-1939).\n1936ko estatutua.\n1936ko hauteskundeetan Fronte Popularrak rabazi zuenean, gutxiengo nazionalistak garbi zuen Euskadiren autonomia gobernu horren akordio baten baitan egongo zela. Batzorde bat osatu zen, kontsentsua bilatzeko asmoz; Indalezio Prieto, Euskadiko sozialisten buruzagia, zuen buru; eta idazkaria Jose Antonio Agirre zuen, gutxiengo nazionalistak Gorteetan zuen taldeko burua.\nLanak bizkor joan ziren aurrera eta 1936ko ekainerako proiektua bukatuta zegoen jada. Akordio bat falta zen Finantza arloan, diputatu eskuindarrek (Jos\u00e9 Luis Oriol, tartean) egindako oposizioa zela eta.\u00a0Esaten zutenez, bateraezinak ziren Estatutua eta Kontzertu Ekonomikoen erregimena. Errealitatean, Estatutuaren onarpena atzeratzeko aitzakia besterik ez zen.\nGerra hasi bezain laster eten egin zen autonomia prozesua, baina gobernu zentralak EAJk gerran modu eraginkorrago batean parte hartzea behar zuen eta Estatutuaren onarpenaren aldeko urratsak bizkortu zituen. 1936ko urriaren 1ean, Espainiako Parlamentua Valentziara mugitu eta gero, onartuko zen Estatutua, eta onartu zen testuak aldaketa batzuk bazituen.\nGobernu antolaketa.\nHiriburua Bilbon ezarri zen eta Lehendakaritza Carlton hotelean. Gobernua garaiko alderdi guztiek osatu zuten hauteskundeak egiteko aukerarik ez zegoelako:\nBilboren defentsa eta erortzea.\nBilboren kontrako mehatxua eta erasoak irailean bertan hasi ziren, Molaren abiazioaren bidez. Bitarte horretan, hiria Eusko Jaurlaritzaren egoitza bihurtu eta gerra giroan murgildu zen, errefuxiatu ugariren helmuga bilakatuta, baita tentsio handien topaleku ere.\nBizkaia galtzea saihesteko asmotan, Eusko Jaurlaritzak Bilboko Burdin Hesia izeneko defentsa lerro estatikoa eraikitzeari ekin zion, Alberto Montaud Noguerol jeneralaren agindupean. Burdin Hesia 70 zentimetroko lodierako hormigoi indartuaz eginiko 180 bunkergunek osatuta zegoen. Argizagin oraindik ageri dira bunker horietako zenbait. Lubaki txikiak ere bazituzten, gehienetan bi lerrotan jarriak.\nBilboko Burdin Hesia egiteko lanak zuzentzen aritu zen Alejandro Goikoetxea ingeniaria Francoren aldera aldatu zen 1937. urtean. Burdin Hesiaren xehetasun guzti-guztiak ezagutzen zituenez, euskotarren aldetik Goikoetxeari leporatu izan zaio hain sendoa zela uste zuten hesi hura hain erraz erori izana, eta haren atzetik Bilbo eta Euskadiko azken lurrak ere erori izana. Horrenbestez, Alejandro Goikoetxea traidoretzat gogoratu izan da eusko abertzaleen artean.\nEkainaren 13ko gauean, Eusko Jaurlaritzak herritar gehienak hiritik atera zituen. Armada frankistak, Kondor Legioak lagundurik, eraso bortitza egin eta posizio errepublikarrak suntsitu zituen. Mardaras izeneko tenientea izan zen azken erorietako bat, Artxanda defenditzen ari zela hila. Ekainaren 18an Ulibarri jeneralak azken gudarosteak atera zituen hiritik eta 1937ko ekainaren 19an Bilbo faxistek bereganatu zuten. Errepublikarrek hiriko zubiak suntsitu bazituzten ere, hiria zutik utzi zuten, bere lantegiak barne. Izan ere, nahiz eta Errepublikako gobernuak industriaguneak suntsitzeko agindu, Ezkerraldeko industria osorik eta ukitu gabe uztea erabaki zuen Jaurlaritzak, Euskal ekonomiarentzat ezinbestekoa zena.\nBilboren galera azken euskal gotorlekuaren akabera izan zen, eta Iparraldeko frontearen erorketa iragarri zuen.\nSanto\u00f1ako Hitzarmena.\n1937ko udaberriaz geroztik, Bilbo galdu baino lehen, Juan Ajuriagerra Bizkai Buru Batzarreko presidentea altxatutakoekin bake-hitzarmena negoziatzen jardun zuen hilabete batzuetan zehar, Aulki Santuaren bitartekaritzari esker.\nGauzak horrela, EAJko agintariek hitzarmena izenpetu zuten, Valentzian zegoen gobernu errepublikarrak jakin barik. Hitzarmenaren arabera, Eusko Gudarosteak errenditu eta Corpo Truppe Volontarie batailoiari armak eman behar zizkion. Italiarrek, trukean, gudariei bizitza errespetatu behar zieten, Italiako armadaren menpean gerra-preso izanik. Politikariak, funtzionarioak eta gura zuten ofizialak, berriz, itsasoz atera zitezkeen. Jeltzaleek ez zuten baldintza gehiagorik eskatu, nahiz eta Corpo Truppe Volontariearen Agintari Gorena zen Farina koronelari berme handiagoak eskatu, alferrik. Horrela, italiarrak Santo\u00f1an sartu eta administrazio zibilaz jabetu ziren.\nAbuztuaren 26an Baionatik etorritako \"Bobie\" eta \"Seven Seas Spray\" britainiar merkantzia- ontziak Santo\u00f1ako portuan sartu ziren, \"Keith\" destruktoreak babesturik. Euskal pasaportea zuten errefuxiatuak laster hasi ziren ontziratzen, baina D\u00e1vila jeneralak, Emilio Mola zendu ondoren iparraldeko armada frankistaren buruzagiak, goizeko hamarretan izan zuen gertatzen ari zenaren berri eta berehala eten zuen operazioa, errefuxiatuen lehorreratzea aginduz. Santo\u00f1atik \"Bobie\" merkantzia-ontzia baino ez zen atera, barnean 533 zauritu zituela, \"Keith\" destruktorearen babesarekin.\nHitzarmena ez zen bete: alde batetik, itsasontziak beranduegi ailegatu ziren hirira, eta bestetik frankisten Agintari Gorenak indarra kendu zien italiarrei. Gudariak berehala El Dueso espetxean sartu zituzten. Azaro inguruan, Gudarosteko 11.000 gudari gelditu ziren aske, 5.400 lan- batailoietan, 5.600 preso eta 510 heriotza-zigorrera kondenatuak.\nErbestearen hasiera.\nTropa frankistek Euskadi okupatu ondoren, Eusko Jaurlaritzako buruzagi batzuk Bartzelonara joan ziren, eta han gobernu moduko bat osatu zuten erbestean, Companys Presidentearen eta Kataluniako Generalitatearen lankidetzarekin. Porrot militarraren eta iraganean izandako liskar ugarien ondoren, gobernu errepublikarrak ez zituen \"Euskal agintariak\" berriro serio hartuko.\n1939ko hasieran, Bartzelona erori eta errepublikaren porrotaren ondoren, Agirre Lehendakaria erbestera joan zen, eta harekin batera bere gobernua ere, 1960an hil zen arte buru izango zena.\nII. Mundu Gerra.\nGerra zibilaren azkenetan, Bartzelonan Jos\u00e9 Antonio Agirre Lehendakariak eta Eusko Jaurlaritzaren zenbait politikarik, Luis Companys presidentearen eta Kataluniako Generalitataren babesarekin, \u201cerbesteko gobernua\u201d eraiki zuten. 1939ko urtarrilaren 26an, tropa frankistek hiria hartzear zeudela, Lehendakariak ihes egin behar izan zuen herrialdetik, Frantzian erbesteratuz. \nParisen, Euskal Gobernuaren politika nazional eta nazioartekoa garatuko zuen egoitza sortu zen, 1939tik 1955era arte jardungo zuena.\nEAJn, errepublikaren deuseztapenaren ondotik, honenganako deslotura nahia nagusitu zen. Lehendakariak, EAJren ministroek eta 1939an Meudoneko bileretan parte hartu zuten Euskadi Buru Batzarreko kideek, Euskal Herriaren independentzia ideologikoki bultzatu zuten, Amerikako euskaldunen oniritzia jasotzeko.\nHori dela eta, alderdi jeltzaleak Euskal Gobernuaren parte izateko deklarazio printzipio bat sinarazi zien gainontzeko partiduei, non afiliazio euskaldun nazionala eta espainiar organismoekiko hauen independentzia adierazten zen. Ondorioz, Eusko Jaurlaritzari erbestealdi osoan izan zuen barne-krisi handiena heldu zitzaion, Agirrek bultzatutako ekimen horrek eragin nabaria izan baitzuen euskal sozialistengan (PSOEren parte baitziren azken hauek).\n1940ko uztailaren 11an, Londresen erbesteraturik zegoen Manuel de Irujok, euskal nazionalismoaren gidaritza hartuz, Euzkadiko Kontseilu Nazionala (EKN) eratu zuen, programa independentista argi batean oinarritzen zena, Gorte Nagusiek 1936an onartutako Euskadiko Autonomia Estatutuaren aurka azalduz. Irujok, 1939ko udaberrian Meudonen onartutako euskal ildo nazionalaren harira, berarekin Londresen bere burua babesten zuen De Gaulle jeneralaren babesa bilatu nahi izan zuen, Euskal Errepublika sortzeko bere egitasmo horretan, behin aliatuek gerra irabazterakoan eratuko zena. 1941eko maiatzaren 17an, Frantzia Libreko Indarretara batuko ziren euskal ofizial eta soldaduen unitate bat bidaltzeko akordioa sinatu zuten Frantziako Kontseilu Libreak eta EKNk. Hala ere, Britania Handiak eragindako presioek De Gaullek 1942an akordioa disolbatzera bultzatu zuen.\nGobernu britainiarrak ez zuen Irujoren proiektu independentista babestu nahi izan, Francoren \"baretze-politika\u201d arriskuan jartzen zuelako. Gainera, haren aurkako difamazio kanpaina bat jarri zuen abian, bere proiektu independentistak Hitlerren babesa zuela iradokiz eta etorkizuneko euskal errepublika eratzeko zirriborroa prentsara filtratuz, erbestealdi errepublikarraren artean sumindura handia eragin zuena.\n1941eko urte amaiera aldera, Agirrek gobernuaren eta euskal politikaren gidaritza berreskuratu zuen. Lehendakariak Irujoren proiektu independentista baliogabetu zuen, euskal nazionalismoaren zuzendaritza berrartzearekin batera. 1938tik Jaurlaritzak, New Yok hiriko 5. etorbidean, egoitza zuen antolatua. Bertan, Intxaustik eta Frankok negozioak eten zizkien Ramon de la Sota Llano euskal magnate nazionalistaren familiako bi kideei (Manu de la Sota Aburto eta bere iloba Ramon de la Sota McMaun). Jon Bilbao eta beste kolaboratzaile gehiagok ere lan egiten zuten, eta 1943an Anton Irala Eusko Jaurlaritzaren presidentetzako estatu-idazkaria batu zitzaien. Kolaboratzaile hauek erlazio estua zuten herrialde hartako stablishmentarekin. Agirrek, pertsonaia horiei eta unibertsitate giroan egindako kontaktuei esker, Estatu Batuar gobernuarekin kolaborazio-konbenioa aurrera eraman ahal izan zuen. Egonaldi horretan, \u201cDe Guernica a Nueva York pasando por Berl\u00edn\u201d odisea ere idatzi zuen.\n1941ko irailaren 7an, Japoniak Pearl Harboren aurkako erasoa jo zuen, Estatu Batuak Bigarren Mundu Gerran murgilduz. Hortik aurrera, Eusko Jaurlaritzak, gerra amaitzean Europa berreraikitzea helburu zuten erbesteratu politikari demokrata-kristauekin erlazioa sendotu zuen. Lehendakariaren ospea handitu egin zen, eta Hego Ameriketako politikari kontserbadoreekin zuen erlazio ezin hobeari esker (Aliatuen aldea osatzen zutenak), Estatu Batuentzako pertsonaia garrantzitsu izatera heldu zen. Henry Wallace presidente ordearen eta Nelson Rockefeller magnate beraren oniritzia jaso zuen. Meudoneko printzipio politikoaren ildotik, Eusko Jaurlaritzak, Roosevelt administrazioarekin adostu zituen 1949 urtera arte euskal zerbitzu sekretuak estatubatuarrarekin elkarlanean aritzeko akordioak.\nBritaniar Inteligentzia Zerbitzuek eta Amerikar Inteligentzia Zerbitzuen laguntzarekin, Eusko Jaurlaritzaren negoziazioak arindu egin ziren. Nahiz eta ziurtatu ezin daitekeen, Agirrek idatzitako aipamenengatik, Britaniar Inteligentzia Zerbitzuen eta Eusko Jaurlaritzaren arteko ituna sinatu zen, non euskaldunek haien hitza ematen zuten Hego Amerikan Aliatuen aldeko propaganda, espioitza eta informazio bilketan aritzeko. 1942ko abuztuaren 15aren eta urriaren 24aren artean, Lehendakariak Hego Amerikako 10 herrialdetatik bira egin zuen, lurralde haietako euskal ordezkaritzen sarea indartuz.\nEAJk oposizio antifrankistaren edozein erakundetan parte hartzeko, ezinbesteko baldintza bezala izan zuen Euskadirentzako autodeterminazio-eskubidea aitortzea. Horregatik, Mexikon 1943ko azaroaren 20an Indalezio Prietok Espainiako Askapen Batzordea (Junta Espa\u00f1ola de Liberaci\u00f3n) sortzerakoan, alderdi jeltzaleak ez zuen prozesu horretan parterik hartu, errepublikako instituzioak eta Eusko Jaurlaritza deuseztatu nahiaz gain, autodeterminazio- eskubidea ukatzen baitzitzaien. Handik aste gutxira EAJk, Eusko Abertzale Ekintzak (ANV-EAE), CNTren eskualdeko federazioak eta Euskadiko Alderdi Sozialista izeneko batzorde sozialistak, oposizio- adierazpen bat argitaratu zuten.\nHala ere, bai Euskal Kontseilu Nazionalak bai Eusko Jaurlaritzak berak, erbesteko gobernu errepublikarrarekin lankidetzan aritzeko beharra berretsi eta harremanak hobetu zituzten. Erbesteko Euskal Gobernuak (EAJ-PNV, EAE-ANV, Jagi-jagi, ELA-STV\u2026) demokraziaren, giza eskubideen, errepublikar sistema politikoaren eta europar komunitateekiko kontzepzio federalista eta paneuroparraren alde egin zuen. Jaurlaritza, modu independentean aritzen zen Nazio Batuen Erakundean, Europako Erkidegoetan eta Europako gobernuekin zituzten harreman diplomatikoetan. 1945etik Eusko Jaurlaritza Errepublikako Gobernutik erabat independente zen.\nAgirre Lehendakaria 15 hilabete desagertuta.\nUrte berean, Alemaniak Belgikari, Herbehereei eta Frantziari eginiko erasoek, ezustean harrapatu zuten Lehendakaria, Belgikan familia-bidaian zebilela. Frantzia okupatua zela, gainontzeko euskal buruzagi denek zituzten kontaktu guztiak mobilizatu zituzten Lehendakaria topatzeko. Bitartean, nahiz eta atzerrian egon, Agirrek Alberto Aita jesuita euskaldun baten laguntza izan zuen La Pannetik Bruselasera ihes egiteko, bere familia atzean utzita, bidaia bakarrik egin zuelarik. Bruselasen zegoela, Jesusen Konpainiaren San Francisco Javier eskolan ezkutatu zen. Hortik egun batzuetara, trenez Anberesera mugitu zen. Bertan, La Pannen izandako ezagun zahar batek, bere familiaren etxea eskaini zion ezkutalekutzat. Astirik galdu gabe, Panamar kontsulatuarekin hitzartu eta pasaporte faltsua lortu ahal izan zuen. Handik aurrera Lehendakaria, Jose Andr\u00e9s Alvarez Lastra bezala mugitu ahal izan zen. Pentsio batean urte amaierara arte itxaron ostean, Diplomatiko batzuen laguntzarekin Hanburgorako trena hartu zuen, bertan haren atzetik zebilen poliziak topatuko ez zuela pentsatuz. Hanburgotik Berlinera joan zen eta berriz familiarekin batu ahal izan zen. Azkenik, familia batuta zegoela, Suediarantz egin zuten, heldu bezain laster Goteborgen Europatik ihes egiten lagunduko zien itsasontzian sartzeko, 1941ko uztailaren 31an, hain zuen. Itsasontziak Brasilera eramango zuen Agirre eta bere familia.\nBrasilen zegoela, Jes\u00fas Insausti partidu-kideak Columbiako Unibertsitatean lana bilatu zion Lehendakariari, historia irakasle bezala. New York izango zen bere bizileku berria. Urriak 3an Montevideorantz joan eta 9an heldu zen. Zazpi egunen buruan, urriaren 16an, Buenos Airesera. Bukatzeko, azaroaren 6an New York hiria zapaldu zuen. Bertan, aro berria hasiko zitzaion Eusko Jaurlaritzari.\nEuskaldunen erbestealdia.\nEusko Jaurlaritzaren lehen helburua euskal errefuxiatuei babesa bilatzea izan zen.\nJaurlaritzaren independentzia administratiboak posible egin zuen 32.000 umeren erbesteratzea eta hainbat eskolen, osasun zentroen eta erietxeren sorkuntza. Baita erbesteratu, preso zein errepresaliatuei asistentzia ematea ahalbidetu zuen, 1939 eta 1940 artean, gobernu frantsesarekin elkarlanean, S\u00e9cours aux Refugi\u00e9s komitearen bitartez.\nTelesforo Monz\u00f3n gobernu aholkulariak, gerra zibiletik ihesean Frantziar Estatura iritsi ziren euskal soldadu nazionalista eta errepublikarren ardura hartu zuen, Argel\u00e8s-sur-Mer hondartzan pilatuta zihardutelarik. Hondartza hartako eremu batean, erbesteratuentzako Gernika Berri izeneko gotorlekua eraikitzea lortu zuen. Euskal Herriaren iparraldeko probintzian, frantses soldaduek bakarrik euskaldunentzako esparru berri bat eraiki zezaten ahalegindu zen Monzon, baina Jean Ibarnegarai politikari ultraeskuindarrak eskakizuna ukatu zion. Azkenean, Gursen sortu zen esparrua, 6500 euskaldun batuz. \n1939ko irailaren 1an, Alemaniak Polonia inbaditzerakoan, Frantzian Espainiaren eraso baten beldurra nagusitu zen. Hortaz, gobernu frantsesak, herrialdean zeuden Liga Internacional de Amigos de los Vascos-en aurka egin zuen, hauen lokalak itxiz eta 800 euskaldun Gurseko esparrura bidaliz.\n1940ko maiatza eta ekaina bitartean, Alemaniak Frantzia okupatzerakoan, Europatik ihes egitera behartu zituzten euskaldun asko. Gertakari horiek, Ameriketara emigratzeko euskal tradizio sendoarekin batera, Kontinente Berrirako erbesteratuen lehen uholdea eragin zuten faktore erabakigarrietako batzuk izan ziren.\nEusko Jaurlaritzaren Buenos Airesko ordezkaritzaren bitartez, Euskal Immigrazioaren Aldeko Batzordea sortu zen. Azken horri esker, Argentinako presidenteak 1940an dekretu bat onartu zuen, Euskal Immigrazioaren Aldeko Batzordeak egoki iritzitako kide guztiei zegozkien herritarrak eta eskubide zibil eta politiko guztiak emateko.\n1940 eta 1942 bitartean, bigarren emigrazio-fluxu handi bat gertatu zen Ameriketara. 1941era arte Marseillan ibili zen De La Torre ministroak, euskal jendea Ameriketara erbesteratzen lagundu zuen.\nEuskal diaspora Ameriketan.\nEuskal erbesteko gobernuak, Ameriketan euskal erakundeen sare bat bultzatu zuen, Euskal Herriaren borroka politikoaren inguruan diasporako euskal ordezkaritzak, zentroak eta bestelako erakundeak bateratuz. Ildo horretan, 1937tik aurrera, erbesteko gobernuak euskal herriaren eskubide historiko eta politikoak nazioartean zabaltzea eta ezagutaraztea lortu zuen, bai Amerikan, bai Europan. 1942an Argentinako Euskal Gobernuaren delegazioak oso aktibo egon ziren. 1942tik 1955era Eusko Jaurlaritzak erbestean izan zuen indarra, erbesteratutako errepublikarrena baino handiagoa izan zen, batez ere Uruguain eta Venezuelan.\n1941an Agirrek Uruguain bere proiektu politikoa ezagutarazi zuen eta Uruguaiko herriaren, instituzioen eta politikaren babesa jaso zuen, 1941 eta 1955 artean bertako Euskal Gobernuaren delegazioak eta herrialdeko presidente guztiek kolaborazioa mantendu eta urtero batzarrak eginez.\n1937tik 1955era erbesteratuen kolektiboaren kultura-jarduera oso ugaria izan zen politikan, literaturan, historian, filosofian, antropologian eta giza jakintzen hainbat arlotan. Erbesteko ia erakunde eta talde guztiek haien idazkiak plazaratzen zituzten, besteak beste, Ekin argitaletxea, Buenos Airesko Instituto Americano de Estudios Vascos buletina, Euzko Izpar Banatzea, Euzko Deya, Gernika, Ikuska, Los Vascos en Venezuela edo Euzko Gogoa bezalako aldizkarietan. 1943tik 1955era Montevideoko (Uruguay) prentsa delegazioan, euskal auziaren inguruan 600 artikulutik gora atera zituzten, propaganda erara.\nAgirreren garaia (1945-1960).\n1945-1950.\n1945ean, Agirre Lehendakariak New Yorken egingo zen bilera batera deitu zituen bere kontseilariak. Bertan, Monzon, Aznar, Aldasoro eta Nardiz egon ziren, baina Frantziatik beren atxikimendua bidali zuten Leizaolak eta Belatorrek. Hala ere, adostu beharreko testuak kritikak jaso zituen alderdi ez-nazionalisten partetik; ondorioz, bilerak ez zituen bere helburuak bete. Lehendakariak, malgutasuna erakusteko erabakia hartu zuen orduan gobernuaren batasuna berreskuratzeko asmotan. Bertatik irtendako testu berriak, alderdien adostasuna lortu zuen eta ondorioz, Baionako ituna sinatu ahal izan zen.\nGiro berri honek Agirrek bere aliatu zen Aznar kargutik bota zuen Prietoren sozialistei hurbiltzeko asmoz, eta urte bete geroago, sozialistek hiru kontseilari berri izendatu zituzten eusko gobernuarentzat: Fermin Zarza, Enrique Due\u00f1as eta Sergio Echeverria. Honela, Agirrek erbesteko bigarren gobernua osatu zuen. Ordurako, Agirrek argi zuen Euskal Herriaren askatasuna Espainiaren askatasunarekin helduko zela, ondorioz, bere energia guztia bitartekari lanak egitera murgildu zituen, gobernu errepublikar sendo bat lortzeko asmoz.\n1950-1960.\nEuskal enpresetan greba mordoa antolatu ziren garai honetan; izan ere, lan baldintza eskasak zeuzkaten langileek. Lan uzte hauek kontseilu delegatuak antolatu zituen, baina poliziak eginiko errepresioaren eraginez, hau guztiz deseginda geratu zen, izan ere, atxiloketa masiboak egoten ziren.\nAldi berean, 1953an, Lehendakariaren egoitza, Pariseko Avenue Marceautik, Rue Singerrera aldatu zen, izan ere, gobernu frankistak Frantzia okupatuaren garaian lortutako jabetza titulua erabiliz, Frantziako gobernuak desetxeratze bat egin zion eusko gobernuari. Gaur egun, egoitza hori Cervantes akademiaren esku dago.\n1956an, hirugarren eusko gobernua sortu zen erbestean. Kargu uzte asko egon arren, gehienek beren postuan jarraitu zuten. Urte hartan egin zen lehen Euskal Mundu Biltzarra, eta hau oso arrakastatsua izan zen, izan ere, 400 pertsona inguru hurbildu ziren Parisera.\n1959an, eusko gobernuak beste kolpe gogor bat jasan zuen, izan ere, EGIko kide ziren gazte batzuek, beren deserosotasuna aldarrikatu eta E.T.A sortu zuten.\n1960an, Agirre Lehendakaria hil egin zen, eta Donibane Lohitzunen hilobiratu zuten. Bertan, lurperatu aurretik, Leizaolak Euskal Herriko bigarren Lehendakari gisa zin egin zuen, eta berarekin, beste garai bat zabaldu zen erbesteko garaian.\nLeizaolaren garaia (1960-1975).\n1960-1975ean Leizaola Lehendakari bilakatu zen garaia da, eta horrek aldaketa ugariak eta nabarmenak suposatu zituen arlo askotan. Arlo horietatik, kultura nabarmentzen da, Euskal kultura espresuki. Ikastolen fundazioa, langile-mugimenduak\u2026emandako aldaketa guztien aipamen txikiak baino ez dira. Leizaolaren planteamenduei zein aurretik aipatutako aldaketei eguneroko kritika masiboak gehitu behar zaie. Asanblada horietan parte hartzaile ugari zeuden baina PNV eta E.T.A aldeak nabarmentzekoak dira \u201cprotagonista handiak\u201d izan direlako historian zehar (1962). \n1962an \u201cLe Congr\u00e9s du Mouvement Europ\u00e9en et les rencontres de Munich\u201d eman zen. Urte erabakigarria bezala identifikatzen da diktaduraren eta oposizio demokratikoaren historian eragin handia izan zuelako. 118 espainiar hau da, Europako Mugimenduaren babespean oinarritzen zirenak bildu ziren bertan. Laburbilduz, gerraosteko Europako pertsona garrantzitsuenek kontinentearen integrazio ekonomiko zein politikoa bultzatzea adostu zuten, Europan ideal demokratikoekin bakea eta askatasuna bermatzeko asmoz.\nUrte bat pasa ahala (1963) Xabier Landaburu eta Paulino G\u00f3mez Beltranen hilketak eman ziren hutsune sakon bat utziz haien pentsamendu, jokamolde eta planteamendu berdinak lantzen zituzten pertsonei. Hala ere, bakardade hori egun gutxiko kontua izan zen: aurreko bi pertsonen hilketen ostean Jos\u00e9 de Rezola (EAJ) eta Don Juan Iglesias (PSOE) ordezkariekin bete zen.\n\u201cAberri eguna\u201d eta hurrengo urteak.\n1964ko martxoaren 29an \u201cAberri Eguna\u201d izenarekin ezagutzen den ospakizuna egin zen; barrualdeko ekintzen protagonismoa berreskuratzeko asmoarekin. Ordura arte inoiz baino indar handiagoz Euskadiren herri eta nazio askatasuna aldarrikatzea, eta, aldi berean, erregimen frankistaren aurka egiten jarraitzea zen helburu nagusienetakoa, eta hala bete zen.\nBitartean, Ambrosio Garbisu Espainiako politikari errepublikarra izan zen (Izquierda Republicanako kidea), eta hizlari izan zen Bilboko mitin batzuetan eta Meatzaldean, nahiz eta bere posizioak urte batzuk baino ez dituen irauten. II. Errepublikan lehen ildo politiko horretara itzuli zen Bilboko zinegotzi gisa (bere antiklerikalismoagatik, autonomismoagatik eta feminismoagatik nabarmenduz) eta talde errepublikarreko buru bihurtzea lortu zuen. Urte batzuk igarota, ez dakigu ezer hari buruz, harik eta 1945ean Baionako Ituna sinatu zuen arte. 1952an Eusko Jaurlaritzako Merkataritza eta Hornikuntza sailburu izendatu zuten. 1956an Euskal Mundu Biltzarrean parte hartu zuen sailburu gisa, nahiz eta ordutik aurrera alderdien mesfidantza hori pairatu zuen hurrengo urteetan. Azkenik, Ambrosio Baionan hil zen 1965eko otsailaren 24an.\n1966an \"Aberri eguna\" bi eremu ezberdinetan banatzea adostu zen eta horrek giro txarrak sortarazi zituen 1968an. Garai hartan gertakari ugari eman ziren, hala nola: Gipuzkoan, Jos\u00e9 Pardines hilko du Txabi Etxebarrietak. Horren ondorioz, guardia zibila Etxabarrietarekin bukatuko dute era berean. E.T.Ak aldean Meliton Manzanas hil egingo du eta gutxi izango balitz, 43 hilketa emango dute 1975 arte.\nAurreko gertakariek ETAko 6 partaideen hilketa suposatu zezakeen Kontseiluko Gerra ematen den bitartean (1970). 1970ko urriaren 19an, Erbesteko Eusko Jaurlaritzak greba orokorrera deitu zituen herritarrak, Burgosko Auziaren aurka. Leizaola lehendakariak Euskal Herriaren egoera salatu zuen agiri baten bidez, poliziaren eskuetan auzipetuek jasandako torturak gogor gaitzetsi zituen, eta epaiketaren lehen egunerako egina zegoen greba orokorrarekin bat egin zuen.\nHurrengo urtean, 1971ean, Jos\u00e9 de Rezola hil egingo da eta bere izenean Martin Ugalde ordezkari bilakatuko da. 1974ean Leizaola \"Aberri eguna\" bisitatuko du 13 zibilen hilketa ematen den bitartean Madrilen. Bukatzeko, garai honen azkeneko urtean (1975ean) aipagarriena bilakatuko da bi gertakarien ondorioz: batetik, Gonzalo N\u00e1rdiz E.T.Ako bi bazkideen hilketen bideratzailea bilakatu zen. Bestetik, Francisco Francoren\u00a0 heriotzaren garaia izan zen (azaroaren 20an).\nTrantsizioa (1975-1979).\nDemokraziarako trantsizio-etapa bat hasi zen, zailtasunez betea, ETAren eta muturreko beste talde batzuen indarkeriaren jarraipena barne, eskuinetik ezkerrera. Prozesu horren mugarriak izan ziren 1976ko abenduan erreforma politikorako legea onartzea, 1977ko ekainean lehenengo hauteskunde demokratikoak egitea, 1978ko abenduan konstituzioa aldarrikatzea eta 1979ko urrian Euskal autonomia-estatutua aldarrikatzea.\nTrantsizioaren hasierak eskalada ekarri zuen ETAren ekintzan, eta hildakoen kopurua handituz joan zen erregimen demokratikoa finkatu ahala. 1975eko 16 hilketetatik 1980ko 98ra igaro zen, demokrazia osoko kopururik altuenera. Hori dela eta, Euskadiko hirurteko horri \u201cberunezko urteak\u201d deitzen zaio.\nEuskadiko Trantsizioak aurre egin behar izan zion zailtasun handienetako bat frankismoa legeztatu zuen Estatuaren deslegitimizazioa izan zen, biztanleriak Erregimenaren aurkako indarkeriazko erantzunak txalotzeko euskarria izan zena.\nPraktikan, Eusko Jaurlaritzak ez zuen ia esku hartu trantsizio-prozesuan. Oposizioaren benetako lidergoa barnera eraman zen, buruzagi politikoen belaunaldi berrietara. 1976an, Leizaolak lau kontseilari besterik ez zituen: Mikel Isasi (EAJ-PNV), Juan Iglesias (PSOE), Gonzalo N\u00e1rdiz (EAE) eta Jes\u00fas Aus\u00edn (Ezker errepublikanoa). Iglesiasek eta Isasik, aldi berean, Euskal Kontseilu Nagusiko kide izan ziren, 1978ko hasieran sortutako autonomiaren aurreko organoa. Nabarmen, Eusko Kontseilu Nagusian ordezkaritza handiena zuten bi alderdiak erbesteko gobernuaren buru ziren berberak ziren: EAJ-PNV eta PSOE.\n1979ko Autonomia Estatutua edo Gernikako Estatutua.\nRamon Rubial sozialista izan zen lehen Lehendakaria, eta gero Carlos Garaikoetxeak ordezkatu zuen. 1977ko ekaineko hauteskundeek Euskadi plurala edo anitza sortu zuten. EAJk hauteskunde orokorretan lortu zuen garaipenaren ondoren, alderdi honek euskal ordezkaritzaren protagonismoa bere gain hartu zuen esklusiboki, eta gainerako indar politikoak alde batera utzi zituen, haietako baten protestak eraginik izan gabe. EAJk Euskal Kontseilu Nagusian lortutako garrantziaren ondorioz, Su\u00e1rezek alderdi horrekin negoziatzeko egindako ahalegina ardaztu zuen etorkizuneko Autonomia Estatutua zehazteko orduan. Hala, bada, estatutu honen giltzarri diren atalak UCDko Gobernuaren eta EAJren artean adostu ziren. Azkenean, 1979ko urriaren 25ean, EAEko hautesleek erreferendumean onartu zuten Autonomia Estatutu berria. Autonomia Estatutua 1979ko uztailaren 17an onetsi zuen behin betiko Konstituzio Batzordeak.\nLeizaolaren bukaera.\nErrepublikaren legezkotasunetik zetorren gobernuak bere ibilbidea buka zezakeen. Leizaolak ofizialki desegin zuen bere kabinetea, eta 1979ko abenduaren 15ean itzuli zen Euskadira. San Mamesko futbol-zelai zaharrean egin zioten omenaldi ikusgarria izan zen, zailtasun asko gaindituz, 1936ko urrian Agirrek Gernikan altxatu zuen bandera zutik mantentzen jakin zuen Gobernu baten historiaren amaiera. Leizaola Lehendakariak esan zuenez, \u201cgaur Euskadira iristearekin batera bete egiten dut, eta bukatutzat ematen dut eman zitzaidan eginkizuna. Euskaldunei adiskidetzea eta bakea eskatzen diet. Helburu horrek mugiarazi ditu nire keinuak eta jarduerak azken 10 urteotan.\u201d"}
{"id": "733973", "revid": "105290", "url": "https://eu.wikipedia.org/wiki?curid=733973", "title": "Isycoed", "text": ", , Galesko iparraldeko komunitate bat da, Wrexham konderrian dagoena. Wrexham hiritik 5 milia ekialdera dago, Dee ibaitik eta Ingalaterrako mugatik hurbil.\n2011ko erroldaren arabera 388 biztanle zituen."}
{"id": "733974", "revid": "13403", "url": "https://eu.wikipedia.org/wiki?curid=733974", "title": "Is-y-coed", "text": ""}
{"id": "733975", "revid": "105290", "url": "https://eu.wikipedia.org/wiki?curid=733975", "title": "Llangollen Rural", "text": ", Galesko iparraldeko komunitate bat da, Wrexham konderrian dagoena. Bere barnean Froncysyllte, Garth eta Trevor udalerriak daude.\n2011ko erroldaren arabera 2.059 biztanle zituen."}
{"id": "733976", "revid": "13403", "url": "https://eu.wikipedia.org/wiki?curid=733976", "title": "Llansantffraid Glyn Ceiriog", "text": ""}
{"id": "733977", "revid": "105290", "url": "https://eu.wikipedia.org/wiki?curid=733977", "title": "Llay", "text": ", , Galesko iparraldeko udalerri eta komunitate bat da, Wrexham konderrian dagoena. Gwersyllt eta Gresford udalerriak barne hartzen ditu. 1966. urterarte ikatz meatzaritzaren eremua izan zen.\n2011ko erroldaren arabera 4.814 biztanle zituen."}
{"id": "733978", "revid": "105290", "url": "https://eu.wikipedia.org/wiki?curid=733978", "title": "Maelor South", "text": ", , Galesko iparraldeko komunitate bat da, Wrexham konderrian dagoena. Maelor Saesneg eskualdean dago, eta Penley eta Bettisfield udalerriak barne hartzen ditu.\n2011ko erroldaren arabera 1.268 biztanle zituen."}
{"id": "733979", "revid": "13403", "url": "https://eu.wikipedia.org/wiki?curid=733979", "title": "De Maelor", "text": ""}
{"id": "733980", "revid": "105290", "url": "https://eu.wikipedia.org/wiki?curid=733980", "title": "Marchwiel", "text": ", , Galesko iparraldeko komunitate bat da, Wrexham konderrian dagoena. Wrexham hiritik 2 milia hego-ekialdera dago, A525 errepidean, Bangor-on-Dee udalerriaren norantzan.\n2011ko erroldaren arabera 1.379 biztanle zituen."}
{"id": "733981", "revid": "13403", "url": "https://eu.wikipedia.org/wiki?curid=733981", "title": "Marchwiail", "text": ""}
{"id": "733982", "revid": "105290", "url": "https://eu.wikipedia.org/wiki?curid=733982", "title": "Minera", "text": ", , Galesko iparraldeko udalerri txiki eta komunitate bat da, Wrexham konderrian dagoena. Gwynfryn eta New Brighton bezalako herriak barne hartzen ditu.\n2011ko erroldaren arabera 1.617 biztanle zituen."}
{"id": "733983", "revid": "13403", "url": "https://eu.wikipedia.org/wiki?curid=733983", "title": "Y Mwynglawdd", "text": ""}
{"id": "733984", "revid": "105290", "url": "https://eu.wikipedia.org/wiki?curid=733984", "title": "Offa (Wrexham)", "text": "Offa, Galesko iparraldeko komunitate bat da, Wrexham konderrian dagoena. Gaur egun, Wrexham hiriaren hego-ekialdean dagoen auzunea da.\n2011ko erroldaren arabera 10.051 biztanle zituen."}
{"id": "733985", "revid": "105290", "url": "https://eu.wikipedia.org/wiki?curid=733985", "title": "Overton-on-Dee", "text": ", , Galesko iparraldeko udalerri eta komunitate bat da, Wrexham konderrian dagoena. Ingalaterrako mugatik hurbil eta Dee ibaiaren ertzean dago, hortik bere izena.\n2011ko erroldaren arabera 1.382 biztanle zituen."}
{"id": "733986", "revid": "13403", "url": "https://eu.wikipedia.org/wiki?curid=733986", "title": "Owrtyn", "text": ""}
{"id": "733987", "revid": "105290", "url": "https://eu.wikipedia.org/wiki?curid=733987", "title": "Penycae", "text": ", Galesko iparraldeko udalerri eta komunitate bat da, Wrexham konderrian dagoena. Rhosllannerchrugog udalerriaren alboan dago.\n2011ko erroldaren arabera 3.389 biztanle zituen."}
{"id": "733988", "revid": "105290", "url": "https://eu.wikipedia.org/wiki?curid=733988", "title": "Rhosddu", "text": ", , Galesko iparraldeko komunitate bat da, Wrexham konderrian dagoena. Gaur egun, Wrexham hiriaren ipar-mendebaldeko auzune bat da.\n2011ko erroldaren arabera 6.840 biztanle zituen."}
{"id": "733989", "revid": "1987", "url": "https://eu.wikipedia.org/wiki?curid=733989", "title": "UT 200", "text": ""}
{"id": "733990", "revid": "1987", "url": "https://eu.wikipedia.org/wiki?curid=733990", "title": "UT 3500", "text": ""}
{"id": "733991", "revid": "1987", "url": "https://eu.wikipedia.org/wiki?curid=733991", "title": "UT 300", "text": ""}
{"id": "733992", "revid": "105290", "url": "https://eu.wikipedia.org/wiki?curid=733992", "title": "Rhosllannerchrugog", "text": ", Galesko iparraldeko udalerri eta komunitate bat da, Wrexham konderrian dagoena. Penycae udalerri eta komunitatearen alboan dago.\n2011ko erroldaren arabera 9.694 biztanle zituen."}
{"id": "733993", "revid": "105290", "url": "https://eu.wikipedia.org/wiki?curid=733993", "title": "Rossett", "text": ", , Galesko iparraldeko komunitate bat da, Wrexham konderrian dagoena. A483 autobidean dago, eta Burton, Burton Green eta Lavister udalerriak barne hartzen ditu.\n2011ko erroldaren arabera 3.231 biztanle zituen."}
{"id": "733994", "revid": "13403", "url": "https://eu.wikipedia.org/wiki?curid=733994", "title": "Yr Orsedd", "text": ""}
{"id": "733995", "revid": "105290", "url": "https://eu.wikipedia.org/wiki?curid=733995", "title": "\u00d6sterreichische Galerie Belvedere", "text": "Belvedere Galeria, Vienako pinakoteka nagusiena da eta izen berdineko XVIII. mendeko jauregian dago. Johann Lukas von Hildebrandt arkitekto barroko ospetsuak eraiki zuen jauregi hori Eugenio Savoiakoa printzearentzat (1663-1736).\nGaur egun, Austriako margolan museo nagusia da eta mundu mailako lanak gordetzen ditu."}
{"id": "733996", "revid": "1987", "url": "https://eu.wikipedia.org/wiki?curid=733996", "title": "Urdaibaiko linea", "text": ""}
{"id": "733997", "revid": "336", "url": "https://eu.wikipedia.org/wiki?curid=733997", "title": "Neohizkera", "text": "Neohizkera () George Orwell ingeles idazlearen \"1984\" eleberrian agertzen den hizkuntza asmatua da.\nEleberriaren amaierako \"Neohizkeraren\" \"oinarriak\" deritzon gehigarrian, haren oinarri nagusiak azaltzen dira: ingelesa oso sinplifikatua besterik ez da, Alderdiaren erregimen totalitarioaren euskarri nagusietakoa. Zaharhizkera () ordezkatzeko helburua du, alegia, egungo ingelesa, modu horretan Alderdiko kideen pentsamenduak menderatu eta Ingsoc pentsaeraren aurkako beste edozein desegiteko. Adibidez, biztanleriak askatasunez desiratu eta pentsa ez dezan, hitzei nahi ez diren esanahiak ezabatzen zaizkie; gauzak horrela, askatasun politiko edo intelektualaren kontzeptua bera mintzalarien gogoetan ez da egonen."}
{"id": "733999", "revid": "58701", "url": "https://eu.wikipedia.org/wiki?curid=733999", "title": "Roxette", "text": "Roxette, Suediako pop rock musika talde bat da. 1986an Halmstad hirian sortu eta Marie Fredriksson (abeslaria) eta Per Gessle (gitarra eta ahotsak) musikariek osatzen dute.\nTaldearen gailurra 1980ko hamarkadaren bigarren erdialdea eta 1990eko hamarkadaren lehen erdiaren artean egon zen. Abesti ospetsuenak honakoak dira: \"The Look,\" \"Listen to Your Heart,\" \"It Must Have Been Love,\" \"Joyride\", \"Dangerous,\" \"Fading Like a Flower,\" \"Spending My Time,\" \"How Do You Do!\" eta \"Sleeping in My Car.\""}
{"id": "734000", "revid": "98220", "url": "https://eu.wikipedia.org/wiki?curid=734000", "title": "Formigues uharteak", "text": "Formigues uharteak, , Kataluniako Palam\u00f3s udalerriko portutik 3 miliatara dauden lau uhartetxo dira, Girona probintziako Costa Bravan. Palam\u00f3s eta Palafrugell udalerrien artean daude, Planes lurmuturratik 800 metrora. Itsasargi zuri batekin adierazia dago.\n1285ean aragoiar eta frantziar itsas armadak elkar borrokatu ziren Formigues uharteetako guduaren lekuko izan ziren."}
{"id": "734001", "revid": "336", "url": "https://eu.wikipedia.org/wiki?curid=734001", "title": "Jack in the Box", "text": "Jack in the Box estatubatuar janari azkarra jatetxe katea da. 1951. urtean sortu zuen Robert O. Petersonek."}
{"id": "734002", "revid": "1712", "url": "https://eu.wikipedia.org/wiki?curid=734002", "title": "2014ko Kataluniaren independentziarako kontsulta", "text": ""}
{"id": "734004", "revid": "1712", "url": "https://eu.wikipedia.org/wiki?curid=734004", "title": "2014ko Eskoziaren independentzia erreferenduma", "text": ""}
{"id": "734005", "revid": "336", "url": "https://eu.wikipedia.org/wiki?curid=734005", "title": "Gamifikazio", "text": "Gamifikazioa edo ludifikazioa esparru akademiko arautuetan jokoak dituen tresnen, dinamiken eta mekaniken erabileran datza. Gamifikazioa, jokoekin zerikusirik ez duten jardueretan jokoen teknikak erabiltzean datza, hartzailearen jarreran aldaketa bat eragiteko.\nHonela definitu zuen behin gamifikazioa Juan Ezeizak: \nTeknikak.\nGamifikazioan, ludifikazioan, erabiltzen diren teknikak ulertzeko hiru kontzeptu klabe izan behar ditugu kontuan: dinamikak, mekanikak eta jokoaren osagaiak.\nMekanikak\nHainbat mekanika existitzen dira, baina ohikoenak honako hauek dira: puntuak, intsigniak, sariak, mailak eta rankinga.\nDinamikak\nMekanikan bezala hamaika dinamika desberdin erabili daitezke ludifikazioan, baina ohikoenak honako hauek dira: ordainsaria, estatusa, onarpena, norbanakoaren adierazpena, joko kooperatiboa, txapelketa eta altruismoa.\nJokoaren osagaiak\nJokoaren osagaik arauak, erabilitako materialak, jokoari ematen diogun estetika, asmatzen dugun istorioa, etab. dira.\nKanpo estekak.\nHainbat aplikazio informatiko eta webgune sortu dira hezkuntzan gamifikazioa ezartzen laguntzeko. Hona adibide pare bat:"}
{"id": "734006", "revid": "1712", "url": "https://eu.wikipedia.org/wiki?curid=734006", "title": "2017ko Hego Kurdistanen independentzia erreferenduma", "text": ""}
{"id": "734008", "revid": "1712", "url": "https://eu.wikipedia.org/wiki?curid=734008", "title": "2017ko Kataluniaren independentzia erreferenduma", "text": ""}
{"id": "734010", "revid": "512", "url": "https://eu.wikipedia.org/wiki?curid=734010", "title": "Chelsea Manning", "text": "Chelsea Elizabeth Manning (Bradley Edward Manning jaioa, Crescent, Oklahoma, Ameriketako Estatu Batuak, 1987ko abenduaren 17a) estatubatuar soldadu ohia da.\n2010eko maiatzaren 27an atxilotu zuten Interneteko \"Wikileaks\" atariari dokumentu konfidentzialak filtratzea leporatuta. 2013an Marylandeko Fort Meade base militarrean auzitegi militar batek epaitu zuen eta 35 urteko espetxe-zigorra ezarri zion Manningi. 2017ko urtarrilaren 17an Barack Obama presidenteak 35 urteko espetxe zigorra aldatu zion, Manning atxilotu zuten unetik 7 urtera jaitsiz. 2017ko maiatzean atera zen aske Manning 7 urteko espetxealdia igaro ostean.\nGizon jaio bazen ere, Bradley Edward Manning jaiotza-izenaz, espetxean zegoela emakumerako trantsizioa egin zuen eta Chelsea Elizabeth izena hartu zuen."}
{"id": "734011", "revid": "6030452", "url": "https://eu.wikipedia.org/wiki?curid=734011", "title": "Bradley Manning", "text": ""}
{"id": "734012", "revid": "105290", "url": "https://eu.wikipedia.org/wiki?curid=734012", "title": "Still gaixotasuna", "text": "Still-en gaixotasuna jatorri ezezaguna duen hanturazko prozesu multisistemikoa da. Normalean, sukarra, rash kutaneoa, artritisa eta mialgiak sortzen ditu. 15 urte baino gutxiago duten gaixoen artean, kontzeptu hori ez da erabiltzen, gaztaroko artritis idiopatikoa erabiltzen da."}
{"id": "734013", "revid": "105290", "url": "https://eu.wikipedia.org/wiki?curid=734013", "title": "Artritis erreaktibo", "text": "Artritis erreaktiboa gaixotasun erreumatikoen barruan sar daiteke. Jatorria ezezaguna da, baina badirudi faktore desberdinek eragina dutela: faktore genetikoak eta inguruarekin lotutako faktoreak."}
{"id": "734014", "revid": "56334", "url": "https://eu.wikipedia.org/wiki?curid=734014", "title": "Caitlyn Jenner", "text": "Caitlyn Marie Jenner (William Bruce Jenner jaioa, Mount Kisco, New York, Ameriketako Estatu Batuak, 1949ko urriaren 28a) estatubatuar kirolari ohi eta telebistako pertsonaia ospetsua da. Atletismoan eta automobilismoan izan zuen lorpenengatik egin zen ezagun.\n1976ko Montrealgo Udako Olinpiar Jokoetan urrezko domina irabazi zuen gizonezkoentzako dekatloi modalitatean.\nGizon jaio bazen ere, bere burua emakumetzat dauka. 2015ean sexu-aldaketa egin zuen bere genero nortasunarekin bat egiteko, Caitlyn izena hartu zuen eta bere burua emakumetzat zeukala adierazi zuen."}
{"id": "734015", "revid": "336", "url": "https://eu.wikipedia.org/wiki?curid=734015", "title": "Artritis septiko", "text": "Artritis septikoa, artritis infekziosoa edo artritis bakterianoa bakterio batek edo beste agente infekzioso batek artikulazioan dagoen espazioan sartzen denean gertatzen da, horrek artikulazioaren hantura sortzen du (artritisa). Sintomak normalean mina, artikulazioa gorritzea, hantura eta artikulazioaren tenperatura igotzea dira. Gaitz honek ondorioa larriak sortu ditzake, esaterako, artikulazioaren suntsipen partziala."}
{"id": "734016", "revid": "6030470", "url": "https://eu.wikipedia.org/wiki?curid=734016", "title": "Bruce Jenner", "text": ""}
{"id": "734017", "revid": "105290", "url": "https://eu.wikipedia.org/wiki?curid=734017", "title": "Espondilitis ankilosatzaile", "text": "Espondilitis ankilosatzailea, Morbus Bechterew, Bechterew-Str\u00fcmpell-Marieren gaitza, espondilitis erreumatikoa edo espondilitis ankilopoietikoa kronikoa den gaixotasun autoimmune erreumatikoa da. Jatorri ezezaguna duen gaitza da. Gaixoek artikulazioetan mina dute eta horiek zurrundu egiten dira."}
{"id": "734018", "revid": "105290", "url": "https://eu.wikipedia.org/wiki?curid=734018", "title": "Gaztaroko artritis idiopatiko", "text": "Gaztaroko artritis idiopatikoa haurtzaroan ematen den artritis ohikoena da. Gaixotasun autoimmunea da eta jatorri ezezaguna du. Ohiko artritisen aldean, artritis mota hau, haurtzaroan gertatzen da 2 eta 16 urte dutenen artean."}
{"id": "734019", "revid": "336", "url": "https://eu.wikipedia.org/wiki?curid=734019", "title": "Sj\u00f6gren-en gaitza", "text": ""}
{"id": "734021", "revid": "105290", "url": "https://eu.wikipedia.org/wiki?curid=734021", "title": "Whippleren gaitz", "text": "Whippleren gaitza, whippleren gaixotasuna edo hesteetako lipodistrofia \"Tropheryma whipplei\" bakterioak eragindako gaixotasun infekzioso eta arraroa da.\nOhiko sintomak artritisa eta hesteetako sintomak dira (hesteetako lipodistrofia, etab.)"}
{"id": "734023", "revid": "105290", "url": "https://eu.wikipedia.org/wiki?curid=734023", "title": "Sukar mediterraneo familiar", "text": "sukar mediterraneo familiarra \"MEFV\" genean mutazio batek sortzen duen gaixotasun genetikoa da. Gaixotasun honek sukarra eta sabeleko, toraxeko edo artikulazioen hantura eragiten ditu. Auto-hanturazko sindromeen barruan sartzen da."}
{"id": "734024", "revid": "56334", "url": "https://eu.wikipedia.org/wiki?curid=734024", "title": "Jordi S\u00e0nchez i Picanyol", "text": ""}
{"id": "734025", "revid": "56334", "url": "https://eu.wikipedia.org/wiki?curid=734025", "title": "Jordi Sanchez", "text": ""}
{"id": "734026", "revid": "56334", "url": "https://eu.wikipedia.org/wiki?curid=734026", "title": "Alek Wek", "text": "Alek Wek (Wau, Hego Sudan, 1977ko apirilaren 16a) hego sudaneko top modela da. Dinka etniakoa da.\n1991ean bere familiarekin Sudanetik ihes egin zuen Sudaneko Bigarren Gerra Zibila zelaren ondorioz. Britania Handira joan ziren eta Londresen modelo bezala hasi zen lan egiten."}
{"id": "734027", "revid": "336", "url": "https://eu.wikipedia.org/wiki?curid=734027", "title": "Direct rule", "text": "Direct rule (; ) Ipar Irlanda zuzenean Erresuma Batuko Gobernuak kudeatu duen epeari ematen zaion izena da. 26 urtez jarraian praktikatu zen, 1972tik 1998ra, Ipar Irlandako gatazkaren baitan, eta ezeztatu ondoren hainbatetan itzuli da, behin-behineko suspentsio gisa. 2007ko maiatzaren 8an bukatu zen azkeneko \"zuzeneko aginte\" epea, Ipar Irlandako Biltzarra akordio batera iritsi zenean boterea elkarbanatzeko.\nEguneroko gaiak Ipar Irlandan kokatutako departamentuek kudeatzen bazuten ere, politika orokorrak Britainiar gobernuak ezartzen zituen, Ipar Irlandako Bulegoaren bitartez, Ipar Irlandarako Estatu Idazkariaren zuzendaritzarekin. \"Direct rule\"ren bidez Ipar Irlandako herritarrek euren politikak Erresuma Batuko parlamentuaren bidez kudeatzeko aukera zuten, bertan baitzegoen Ipar Irlandarako Bulegoaren ardura. Baina ez zen izan, tarte horretan, Ipar Irlandarako aginte propio eta espezifikorik."}
{"id": "734028", "revid": "336", "url": "https://eu.wikipedia.org/wiki?curid=734028", "title": "Alek wek", "text": ""}
{"id": "734034", "revid": "6327", "url": "https://eu.wikipedia.org/wiki?curid=734034", "title": "Whippleren gaixotasuna", "text": ""}
{"id": "734035", "revid": "56334", "url": "https://eu.wikipedia.org/wiki?curid=734035", "title": "Agente infekzioso", "text": ""}
{"id": "734036", "revid": "336", "url": "https://eu.wikipedia.org/wiki?curid=734036", "title": "Ivory Aquino", "text": "Ivory Aquino (Filipinak) filipino-estatubatuar aktorea da. 2017an \"When We Rise\" minitelesailean Cecilia Chung ekintzaile transgeneroaren papera antzezteagatik egin zen ezagun.\nFilipinetan sortua, Filipinetako Corazon Aquino presidente ohiaren iloba da. Gizon jaio bazen ere, bere burua beti emakumetzat izan du. Nerabezaroan trantsizioa egin zuen. Nerabetan ere Ameriketako Estatu Batuetara joan zen Berklee College of Musicen ikastera eta \"summa cum laude\" goraipamena lortuz graduatu zen. Kantua ikasi arren, 2005ean sexua berresleitzeko ebakuntza jaso eta gero, aktore izateko bidea hartu zuen. Gaur egun New Yorken bizi da."}
{"id": "734037", "revid": "119347", "url": "https://eu.wikipedia.org/wiki?curid=734037", "title": "Baionako apaiztegia", "text": "Baionako apaiztegia Lapurdiko hiriburuko apaiztegi katolikoa da. 1722an lehendabizikoz sortu zutenetik hainbat ezarpen izan ditu.\nHistoria.\n1722an errege-patente bati esker Baionako elizbarrutiaren apaiztegia sortu zuten. Andr\u00e9 Dreuillet apezpikuak dohaintza-emaileek emandako eremua kristau-ikasbideko anaien eskuetan utzi zuen.. Frantziar Iraultza zela eta, apaiztegia itxi eta ospitale bilakatu zen. 1801eko konkordatuari esker apaiztegia berrireki eta 1906an Hirugarren Errepublikako agintariek konfiskatu arte martxan izan zen.. Gabadiko apaizak organo handia erosi eta 1914an Angeluko Santa Maria elizari eman zion. Antzinako apaiztegia familia txiroen bizileku bilakatu zen eta 1950eko hamarkadan eraitsi zuten..\nFran\u00e7ois-Xavier-Marie-Jules Gieure gotzainak 1906an apaiztegi berri bat eraikitzea erabaki eta 1914ko martxoaren 2an lehenengo harria jarri zuen (San Leonen jaialdian). Eraikina Marracqen zegoen, antzinako apaiztegitik gertu. Eraikinaren arkitektoa Albert Saint-Vanne baionarra izan zen eta U itxurako eraikina diseinatu zuen. 1919ko maiatzaren 11n ireki eta laster izan zuen apaizgai asko (1950ean 854 apaizgai zituen). Alemaniar okupazioaren garaian, 1940 eta 1944 artean, eraikina konfiskatu zuten. 1960ko hamarkadan, Laos eta Vietnamdik ailegaturiko apaigaiak izan zituen. Kontzilio osteko krisialdia zela eta, 1973an ateak itxi eta Udalak arte-kontserbatorio bilakatu zuen.. Apaizgaiak beste lekuetan bizi ziren eta, bertoko elizbarrutiakoak ez ezik, Akizeko elizbarrutiakoak ere bertan izan ziren. Pierre Mol\u00e8res apezpikuak 2005ean bokazioen gainbeheragatik apaiztegia ixtea erabaki zuen. Gieure gotzainaren antzinako apaiztegia egun Baionako Arte-Hiria eta antzinako kapera, Maum\u00e9jeanen beirateak zituena, Daniel-Dechico auditorioa bilakatu ziren.\nMarc Aillet apezpikuak 2008an hurrengo urterako klase propedeutiko bat ezartzea erabaki eta 2010eko irailean San Amandoren parrokiaren geletan bost ikasle hasi ziren. 2011n Espace Cestac izeneko proiektua bultzatu zuen kaputxinoek L\u00e9gion tch\u00e8que etorbidearen 50. eraikinean duten komentuan. Bertan hitzaldi-gelak ez ezik, elizbarrutiko liburutegia ere ezarri zituen ( liburu eta agiri dituena). 2013an hogei bat ikasle zituen eta 2016ko urriaren 1ean Jean Rene Etxegarai alkateak inauguratu zuen.. Ikastaroak sei urtekoak dira: bi filosofiakoak, beste bi praktikoak eta azkenak teologiakoak."}
{"id": "734039", "revid": "1545", "url": "https://eu.wikipedia.org/wiki?curid=734039", "title": "Baionako apaizgaitegia", "text": ""}
{"id": "734040", "revid": "1545", "url": "https://eu.wikipedia.org/wiki?curid=734040", "title": "Baionako seminarioa", "text": ""}
{"id": "734041", "revid": "1545", "url": "https://eu.wikipedia.org/wiki?curid=734041", "title": "Fran\u00e7ois-Xavier-Marie-Jules Gieure", "text": ""}
{"id": "734042", "revid": "336", "url": "https://eu.wikipedia.org/wiki?curid=734042", "title": "Forseti", "text": "Forseti eskandinaviar mitologiako justiziaren, bakearen eta egiaren jainkoa da. Baldr eta Nannaren semea da. Asgard-eko jainkorik jakintsuena eta ele-ederrena zela esaten zen."}
{"id": "734043", "revid": "1545", "url": "https://eu.wikipedia.org/wiki?curid=734043", "title": "Artritis septikoa", "text": ""}
{"id": "734044", "revid": "1545", "url": "https://eu.wikipedia.org/wiki?curid=734044", "title": "Artritis erreaktiboa", "text": ""}
{"id": "734045", "revid": "15795", "url": "https://eu.wikipedia.org/wiki?curid=734045", "title": "Espondilitis ankilosantea", "text": ""}
{"id": "734046", "revid": "336", "url": "https://eu.wikipedia.org/wiki?curid=734046", "title": "Herm\u00f3\u00f0r", "text": "Herm\u00f3\u00f0r eskandinaviar mitologiako jainkoa da. Odin eta Frigg-en semea da. Bere izena sutan dagoena esanahi du. Hermes jainko grekoaren eta Merkurio jainko erromatarraren antzekoa da, azkarrena eta jainkoen mezularia."}
{"id": "734048", "revid": "1545", "url": "https://eu.wikipedia.org/wiki?curid=734048", "title": "Gaztaroko artritis idiopatikoa", "text": ""}
{"id": "734049", "revid": "336", "url": "https://eu.wikipedia.org/wiki?curid=734049", "title": "H\u0153nir", "text": "H\u0153nir eskandinaviar mitologiako jainkoa da eta \u00c6sir-ren parte da. Mimer-rekin batera Vanir-rekin joan zen, bien artean zegoen gurrarekin bukatzeko. Jainko honen irudia nahiko misteriotsua da ez baitago informazio askorik. Aldiz, pasarte inportanteenetan ikusi dezakegu."}
{"id": "734050", "revid": "1545", "url": "https://eu.wikipedia.org/wiki?curid=734050", "title": "Whippleren gaitza", "text": ""}
{"id": "734051", "revid": "1545", "url": "https://eu.wikipedia.org/wiki?curid=734051", "title": "Sukar familiar mediterranearra", "text": ""}
{"id": "734052", "revid": "56334", "url": "https://eu.wikipedia.org/wiki?curid=734052", "title": "Corazon Aquino", "text": ""}
{"id": "734053", "revid": "336", "url": "https://eu.wikipedia.org/wiki?curid=734053", "title": "M\u00edmir", "text": "Mimir eskandinaviar mitologiako erraldoi bat da. Odin jainkoaren osaba amaren aldetik eta Yggdrasil zuhaitzaren sustraietan aurkitzen diren jakinduriaren iturrietako zaindaria. Bere garaian, Odini, iturri horietatik edatea galarazi zion. Odinek, negoziatu egin behar izan zuen, eta bere begietako bat eman zion.\nEskandinaviar mitologiako funtsezko jainkoetako bat da. \u00c6sir eta Vanir jainkoen arteko gerran burua moztu zioten, ondoren, burua, Odini bidaliz. Mimir, bere jakinduria eta ezagutzagatik zen ezaguna, eta Odin, erraldoi edo Jotunen mundua zen Jotunheimera joan zen, Mimirren orotariko ezagutza eta jakinduria lortzeko asmoz.\nOdinek, ezagutza eta jakinduria, Mimirren putzu magikotik edan ondoren lortu zuen, baina, trukean, Odin, bere begietako bat ateratzera behartua izan zen. Honen ondoren, eta istorio batzuen arabera, Asgardera itzuli zen Mimirren buruarekin, orakulu kontsultetarako. Mimir, H\u0153nirren aholkularia ere izan zen, azken hau, Vanir jainkoen errege bihurtu ondoren."}
{"id": "734054", "revid": "10891", "url": "https://eu.wikipedia.org/wiki?curid=734054", "title": "L\u00e9on de Lalanne", "text": "L\u00e9on de Lalanne (Bordele, - Tustalgo gaztelua, Sadirac, ), frantziar apaiz katolikoa izan zen. Alphonse de Lalanneren semea, Akizeko (1684-1688) eta Baionako (1688-1700) apezpikua izan zen."}
{"id": "734056", "revid": "336", "url": "https://eu.wikipedia.org/wiki?curid=734056", "title": "T\u00fdr", "text": "T\u00fdr eskandinaviar mitologiako gerraren jainkoa da. Idazki desberdinen arabera Ymir erraldoiaren eta Frilla-ren semea edo Odin eta Frigg-ren semea izan daiteke."}
{"id": "734057", "revid": "512", "url": "https://eu.wikipedia.org/wiki?curid=734057", "title": "Cecilia Chung", "text": "Cecilia Chung (Hong Kong, Britainiar Hong Kong, 1965) eskubide zibilen aldeko liderra eta LGBT pertsonen eskubideen alde, HIESari buruz kontzientziazioan eta justizia sozialaren alde borrokan diharduen ekintzailea da. Bere bizitza 2017an ABC telebistak eman zuen \"When We Rise\" minitelesaileko lau istorio nagusietako bat izan zen.\n1965ean Hong Kongen sortua, 1984an Los Angelesera joan zen bere familiarekin batera. Urte bat geroago San Frantziskora joan zen City College of San Franciscon ikastera. 1987an Golden Gate Unibertsitatera joan zen nazioarteko kudeaketa ikastera. Ondoren, Santa Clara konderriko auzitegi batean interprete eta finantza-enpresa batean salmenta entrenatzaile egin zuen.\n1993an emakumerako trantsizioa egiteari ekin zion. Hasi eta gutxira, familiak Chung baztertu zuen erabakia ulertzen ez zuelako. Gainera, finantza-enpresako lanpostuari uko egitera behartu zuten. Ondorioz, auzitegiko inteprete lana baino ez zitzaion geratu. Alabaina, berehala kaleratu zuten bere aldaketa fisikoa zela eta. Kalean bizitzen amaitu zuen eta prostituziora jo zuen bizitzeko. Sexu-langile ziharduela, indarkeria sexual eta fisikoak pairatu zituen. Gainera, urte berean hiesa atzeman zioten.\n1995ean, kalean ia hiru urte bizitzen zeramatzala, sexu-eraso baten biktima izan zen Chung. Sastatu zuten eta erietxera eraman behar izan zuten. Erietxean amarekin bakeak egin zituen. 1998an sexua berresleitzeko ebakuntza egitera joan zen Bangkokera, era horretan trantsizioari bukaera emanez.\nChung LGBT komunitatearengan eragin nabaria duten osasun-arazoak konpontzeko alde aritu da borrokan"}
{"id": "734058", "revid": "15795", "url": "https://eu.wikipedia.org/wiki?curid=734058", "title": "Espondilitis ankilopoietikoa", "text": ""}
{"id": "734059", "revid": "15795", "url": "https://eu.wikipedia.org/wiki?curid=734059", "title": "Espondilitis ankilopoietiko", "text": ""}
{"id": "734060", "revid": "56334", "url": "https://eu.wikipedia.org/wiki?curid=734060", "title": "Gaixotasun erreumatiko", "text": ""}
{"id": "734061", "revid": "336", "url": "https://eu.wikipedia.org/wiki?curid=734061", "title": "Ullr", "text": "Ullr eskandinaviar mitologiako jainkoa da, Sif-en semea eta Thor-ren adopziozko semea. Jainko honen inguruko informazioa urria da, aldiz, badirudi aro prehistorikoan jainko garrantzitsu bat izan zela."}
{"id": "734062", "revid": "512", "url": "https://eu.wikipedia.org/wiki?curid=734062", "title": "\u00c9tienne-Bruno-Marie d'Arbou", "text": "\u00c9tienne-Bruno-Marie d'Arbou (Tolosa Okzitania, - ), frantziar apaiz katolikoa izan zen. Verdungo (1823-1827) eta Baionako (1830\u20131837) apezpikua izan zen."}
{"id": "734063", "revid": "119347", "url": "https://eu.wikipedia.org/wiki?curid=734063", "title": "Troiako meategia", "text": "Troiako meategia Gipuzkoako Mutiloa herrian, Zeraindik gertu dagoen gaur egun utzitako meatzaritza konplexua da. Izena gertu zegoen Troi izeneko errota-baserri batetik zetorren. Eraikinak Mutiloako udalak berreskuratu ditu eta hondakin esterilak garbitzeko erabiltzen zen ur-putzua egun hegaztientzako gune interesgarria da.\nHistoria.\nMeategiak 1972an aurkitu zen eta 1986an hasi ziren ustiatzen. Ustiapen lanek zazpi urte iraundu zuten, 1993 arte alegia, Eximesa multunazionalaren eskutik. Meategi honetatik zink eta beruna ateratzen zen. Gaur egun meategiaren galeriak urpetuak daude. Behin ustipena amaituez gero, ingurua deskutsatzeko lan handiak egin dira eta eraikinak berreskuratu dira, 2009an."}
{"id": "734064", "revid": "105290", "url": "https://eu.wikipedia.org/wiki?curid=734064", "title": "Hj\u00faki eta Bil", "text": "Hj\u00faki eta Bil eskandinaviar mitologiako bi anai dira. M\u00e1ni, ilargiaren pertsonifikazioa, jarraitzen dute zeruan barrena."}
{"id": "734065", "revid": "10891", "url": "https://eu.wikipedia.org/wiki?curid=734065", "title": "Fran\u00e7ois Lacroix", "text": "Fran\u00e7ois Lacroix (Entraygues-sur-Truy\u00e8re, - ), frantziar apaiz katolikoa izan zen. Baionako (1837\u20131878) apezpikua izan zen. Baionan bere izenak duen karrika bat dago."}
{"id": "734066", "revid": "336", "url": "https://eu.wikipedia.org/wiki?curid=734066", "title": "Eir", "text": "Eir eskandinaviar mitologiako osasunaren eta euforiaren jainkosa da. \u00c6sir eta walkiria bat da eta bere zereginetakoen artean Lyfjaberg mendia zaintzea zegoen.\nBelar eta landareen ezaugarri eta propietateak ezagutzen zituen eta hildakoak berpizteko gai zen. Frigg jainkosaren laguna zen."}
{"id": "734069", "revid": "46380", "url": "https://eu.wikipedia.org/wiki?curid=734069", "title": "Alfred-Fran\u00e7ois Fleury-Hottot", "text": "Alfred-Fran\u00e7ois Fleury-Hottot (Saint-Germain-en-Laye, - ), frantziar apaiz katolikoa izan zen. Digne-les-Bainsko (1885\u20131887) Baionako (1887\u20131889) apezpikua izan zen."}
{"id": "734071", "revid": "56334", "url": "https://eu.wikipedia.org/wiki?curid=734071", "title": "Kontatzaile orojakile", "text": ""}
{"id": "734073", "revid": "10891", "url": "https://eu.wikipedia.org/wiki?curid=734073", "title": "Fran\u00e7ois-Antoine Jauffret", "text": "Fran\u00e7ois-Antoine Jauffret (La Ciotat, - ), frantziar apaiz katolikoa izan zen. Baionako (1889\u20131902) apezpikua izan zen."}
{"id": "734074", "revid": "336", "url": "https://eu.wikipedia.org/wiki?curid=734074", "title": "Atari 2600", "text": "Atari 2600, 1977an Atari enpresak merkaturatutako bideokontsola bat da. 1982ko azaro aurretik Atari Video Computer System izendapena jaso zuen. Mundo osoan sekulako arrakasta izan zuen lehenbiziko bideo-joko kontsola izan zen, denera 30 milioi kontsola inguru salduz eta kontsolei etxebizitzetako ateak ireki zizkien, kontsola eta bideo-jokoen fenomeno berriari bultzada ikaragarria emanez.\nHortaz, Atari etxearen kontsola arrakastatsu eta salduena da, gaur egun bildumazaleen artean oso estimatua.\nKontsola honek arrakasta handia izan zuen, eta 1980ko hamarkadan Atari izena bidoejokoen parekide izatea lortu zuen. 1977-1983 artean 2 joystick, 2 paddle eta \"Combat\" bideo-jokoarekin batera salgai jarri zen. Kontsola honetarako bideo-jokorik salduena \"Pac-Man\" ospetsua izan zen (7 milioi unitate).\nBere aurrekaria Atari Pong kontsola izan zen, eta 1982an Atari 5200 kontsolak ordezkatu zuen. Halere, bi modelo horietako batek ere ez zuen Atari 2600 kontsolak izan zuen arrakasta itzela izan, eta Atari 2600 kontsola 1970eko hamarkadaren bigarren erdia eta 1980ko hamarkadaren lehen erdiko kontsolen artean nagusi izan zen."}
{"id": "734075", "revid": "56334", "url": "https://eu.wikipedia.org/wiki?curid=734075", "title": "Joseph-Jacques Loison", "text": "Joseph-Jacques Loison (Montaub\u00e9, Saint-Michel-de-Maurienne, - ), frantziar apaiz katolikoa izan zen. Baionako (1802\u20131820) apezpikua izan zen. Elizbarrutia guztiz berrantolatu eta katedralean lurperatu zuten."}
{"id": "734076", "revid": "13403", "url": "https://eu.wikipedia.org/wiki?curid=734076", "title": "Atari Pong", "text": ""}
{"id": "734077", "revid": "105290", "url": "https://eu.wikipedia.org/wiki?curid=734077", "title": "Shamoji", "text": "Shamojia (\u6753 \u6587\u5b57, \u3057 \u3083 \u3082 \u3058) edo arroz-koilara Ekialdeko Asiako sukaldaritzan erabiltzen den koilara laua eta handia da. Arroza nahasteko eta zerbitzatzeko erabiltzen da, eta ozpina arrozarekin nahasteko sushia egitean.\nShamojiak tradizionalki banbuz, egurrez edo lakaz eginak dira, eta, gaur egun, normalean plastikozkoak dira. Shamojia uretan sartzen da maiz erabiltzen denean arroza ez itsasteko. Hainbat plastikozko Shamoji garestik ez itsasteko gainazala dute. Metalak oso gutxitan erabiltzen dira, arroz-aleak ebaki edo hangiria, nahasketarako erabiltzen den egurrezko ohiko treska, kaltetu dezaketelako.\nShamojiak baratxuriak edo pepinoak bezalako barazkiak birrintzeko ere erabiltzen dira, mendebaldeko sukaldaritzan harakinaren aiztoak erabiltzen diren bezala.\nShamojia ama eta emaztearen arteko batasun sinboloa ere izan da japoniar gizartean. Iraganean, belaunaldi batetik bestera igarotako familiako zereginak sinbolizatzen zituen."}
{"id": "734078", "revid": "20653", "url": "https://eu.wikipedia.org/wiki?curid=734078", "title": "Arroz-koilara", "text": ""}
{"id": "734079", "revid": "56334", "url": "https://eu.wikipedia.org/wiki?curid=734079", "title": "Azkenburuko koilara", "text": ""}
{"id": "734080", "revid": "119347", "url": "https://eu.wikipedia.org/wiki?curid=734080", "title": "E4 linea (Euskotren)", "text": "Euskotren Trenako E4 linea (\"Euskotrengo 3. linea\", lehena) Eusko Trenbideak enpresak Matiko eta Bermeo geltokien artean egiten duen zerbitzua da. Linea hegomendebaldetik iparekialdera doa, Ibaizabal eta Oka haranarekin.\nLehen bidaia 1888ko abuztuaren 4an egin zuen Ferrocarriles Vascongados enpresak, Amorebieta eta Gernika arteko geltokietan.\n26 geltokietatik 7tan Bilboko metroarekin lotura dago.\nHistoria.\nLinea irekitzea.\n1888ko abuztuaren 4an Zornotza-Gernika trenbidea inauguratu zen, Bilbo-Donostia trenbidearen parte zen Zornotzako geltokitik Gernikako geltokira 14,51\u00a0km-ko trenbide adar bat eraikita, zabalera metrikoan. Lau geltoki zituen: Zornotza, Zugastieta, Muxika eta Gernika.\nBizkaiko Burdinbide Nagusiaren Konpainiarekin akordioan zerbitzu batzuk Bilbora heltzen ziren.\nLehenengo luzapena.\n1893ko martxoaren 15ean trenbidea Sukarrieta udalerrira luzatu zen, 9,48\u00a0km luze den tarte berri baten bidez. Tartea irekitzearekin batera Institutoa-Gernika, Forua, Murueta, Busturia San Kristobal, Busturia Axpe eta Sukarrietako geltokiak ireki ziren.\nBigarren luzapena.\n1955eko abuztuaren 16an trenbidea Bermeora heldu zen, lineari Mundaka eta Bermeoko geltokiak gaineratuz, 4.850 metroko luzapenaren bidez.\nFEVE.\n1965eko irailaren 24an Espainiako gobernuak Ferrocarriles de V\u00eda Estrecha (FEVE) enpresa sortu zuen, eta Zornotza-Bermeo trenbidea bere esku gelditu zen.\n1969an Institutoa-Gernika geltokia ireki zen.\n1973ko maiatzaren 29an FEVEk linea elektrifikatu zuen eta trenbidearen trazadura berrikuskatu eta hobetu zen. Zornotzan Bilbo-Donostia trenbidearekin lotura trenbide berria eraiki zen, geraleku berria eraiki zen eta material mugikorra berritu zen.\nEuskotren.\n1979ko ekainaren 1.an trenbidea Eusko Kontseilu Nagusiari eskualdatu zitzaion. Honek Eusko Trenbideak sozietatea sortu zuen trenbideen kudeaketarako.\n1980an UT-3500 serieko tren unitateak ezarri ziren linea honetan. Horretarako Eusko Trenbideak sozietatearen menpeko trenbidearen osoko berrikuntza eman zen, trenbide guztia aldatuz eta nasen altuera handituz.\n1985n Muruetako geltokia itxi zen, bidaiari eskaerarik ez zegoelako.\n1988an UT-3100 seriea ere linean zerbitzu ematen hasi zuen.\n1989tik tren guztiak Bilbora heltzen dira, eta ez dute geldialdirik egiten Zornotzako geltokian, baizik eta geltokitik 500 bat metrora dagoen Zornotzako geralekuan. Bilbo eta Bermeo artean zerbitzu guztiak zuzenekoak izatera pasa ziren, Zornotzan linea aldaketa egitea saihestuz.\n1990ean Lurgorri-Gernika geltokia ireki zen, eta gainontzeko geltokiak berritu ziren. Urte berean material mugikorra berritu zen, eta UT-300 serieko tren unitateak ezarri ziren.\n1996an UT-200 serieko tren unitateak gaineratu ziren linea honetara, UT-3100 seriea ordezkatzeko, 2001ean burutzen amaitu zena.\n2011n EMU 900 serieko tren unitateak linea honetan erabiltzen hasi ziren.\n2013ko uztailaren 6an UT-3500 serieak azkeneko zerbitzuak eskaini zituen, ondoren seriea bajan emateko.\nBilboko metroaren 3. linea (Matiko - Kukullaga-Etxebarri).\n2019ko irailaren 9an Atxuri eta Kukullaga-Etxebarri geltokien arteko trenbide tartea zerbitzuz kanpo utzi zen, eta horren ordez, trenek Bilboko metroaren 3. linea erabilitzen dute Matiko eta Kukullaga-Etxebarri geltokien artean. Ondoren, Bermeoko geltokiraino ohiko trenbidea erabiltzen dute. Aldaketa honen ondorioz Bolueta eta Atxuriko geltokietako lotuneak \u2013metroarekin eta tranbiarekin, hurrenez hurren\u2013 galdu dira. Aldiz, loturak irabazi dira Zazpikaleetako geltokian \u2013metroarekin\u2013 zein Matikoko geltokian \u2013Euskotrenen E3 linearekin\u2013.\nGeltokiak.\nGeltokien izena.\nEuskotren Trena sareko geltokiak Euskal Trenbide Sarea enpresak kudeatzen eta mantentzen ditu 2004ko irailaren 2tik. Hala ere, Eusko Trenbideak enpresak ditu trenak eta horiek ustiatzeaz arduratzen da.\nAzpiegitura.\nLineak Bilbo\u2014Donostia burdinbidea eta Zornotza\u2014Bermeo burdinbidea erabiltzen du, Matiko eta Bermeo geltokien artean, Amorebieta geralekutik.\nUstiapena.\nLinea Eusko Trenbideak usiatzen du Euskal Trenbide Sareak kudeatutako trenbide eta geltokietan.\nMaiztasunak.\nLanegunetan lehenengo trenak goizeko 5:52etan abiatzen dira Gernikako geltokitik Bermeokora, eta 6:10etan Matikoko geltokitik Bermeokora. Kontrako norantzan 6:15etan hasten dira Gernikako geltokitik Matikokora, eta 6:18etan Bermeoko geltokitik Matikokora, 30 minutuko maiztasunaz eta 23:07ak arte. Eguneko azken zerbitzuen artean, Matikotik irteten diren 19:40, 20:40 eta 22:10etako trenak Gernikara baino ez dira heltzen. Gainera, Gernikatik Matikora 6:58etan irteera duen zuzeneko zerbitzu bat dago.\nLarunbat, igande eta jaiegunetan zerbitzuak 7:10etan hasi eta 23:48etan bukatzen dira, ordubeteko maiztasunaz.\nLarunbat gauetan gaueko zerbitzua eskaintzen da bi ordutan behin, eta tren aldaketa egin behar da Amorebietako geltokian.\nBatez besteko denborak.\nIbilbideko batez besteko denborak adierazgarriak dira, eta trafikoaren edo beste ezusteko batzuen arabera alda daitezke.\nlineak Matiko geltokia honako hauekin komunikatzeko aukera ematen du:\nFlota.\nGaur egun, Ruskotren Trenaren flota 44 ibilgailuarik osatzen dute.\nGuneak.\nLinea horrek, guztira, 4 gune zeharkatzen ditu:\nBidaiariak.\n1979tik 2004ra bidaiarien gorakada handia eman zen, 774.000 bidaiari izatetik 2.199.683 zenbatzera pasatuz, eta 2000n 2.445.000 lagun garraiatuz.\nAzken urteotan bidarien kopuruak ez du aldaketa handirik jasan, 2014tik 2018ra urtez urte 2 milioi eta erdi balioztatze inguru zenbatu direla."}
{"id": "734081", "revid": "336", "url": "https://eu.wikipedia.org/wiki?curid=734081", "title": "Pong", "text": "Pong, 1972ko azaroaren 29an Atari enpresak merkaturatutako bideo-joko bat da. Nolan Bushnellek sortu zuen. Pong bere izenak ongi adierazten duen bezala ping-pong jokoan oinarritua dago.\nBideo-jokoen lehenbiziko belaunaldiko joko arrakastatsu eta ezagunenen artean dago, eta belaunaldi honetako joko gehienen antzera itxura nahiz jokagarritasun oso sinplea zuen: bi jokalarientzako bideo-jokoa zen; pantailaren alde banatan bi marra txikik ping-pongeko palak irudikatzen zituzten, jokalariek pala hauek gora eta behera mugitu zitzazketen, ezker eskuin zebilen eta pilota irudikatzen zuen puntu bat kolpatuz. Pantailaren erdian marra-lerro batez sarea irudikatua zegoen. Bestalde, pantailaren goialdean partiduaren tantuak zenbakiz adieraziak zeuden. Honela ping-pongeko partida bat irudikatzen zen."}
{"id": "734082", "revid": "105290", "url": "https://eu.wikipedia.org/wiki?curid=734082", "title": "Ger\u00f0r", "text": "Ger\u00f0r, G\u00e4rd, Gerdhr, Gerda edo Gerdur eskandinaviar mitologiako erraldoi bat da. Ezaguna da Freyrren emaztea izateagatik. Lurraren emankortasunaren eta sexuaren pertsonifikazioa da. Gymir eta Aurbodaren alaba da."}
{"id": "734083", "revid": "10891", "url": "https://eu.wikipedia.org/wiki?curid=734083", "title": "Joan Dufresne de Moustiers", "text": "Joan Dufresne de Moustiers edo Joan des Monstiers de Froissac ( - 1569), frantziar apaiz katolikoa izan zen. Baionako (1551\u20131565) apezpikua izan zen."}
{"id": "734084", "revid": "1545", "url": "https://eu.wikipedia.org/wiki?curid=734084", "title": "Joan des Monstiers de Froissac", "text": ""}
{"id": "734085", "revid": "336", "url": "https://eu.wikipedia.org/wiki?curid=734085", "title": "Atari 5200", "text": "Atari 5200 edota Atari 5200 SuperSystem, 1982an Atari enpresak merkaturatutako bideokontsola bat da. Bere garaiko sekulako ezaugarri eta gaitasunak zituen bideokontsola izan arren (16k RAM), ez zuen bere aurrekaria zen Atari 2600 ospetsuak adina arrakasta eta salmenta kopururik izan, ziurrenik jada Atariren enpresa lehiakideek ere kontsola onak merkaturatzen hasi zirelako.\nDenera, modelo honetako 1,5 milioi kontsola inguru saldu ziren, halere gaur egun bildumatzaileen artean oso estimatua dago.\n1986an Atari 7800 kontsolak ordezkatu zuen."}
{"id": "734087", "revid": "105290", "url": "https://eu.wikipedia.org/wiki?curid=734087", "title": "I\u00f0unn", "text": "Idun, Idunn edo Ithurn eskandinaviar mitologiako jainkosa da. Bragi jainkoaren emaztea izateagatik ezaguna da."}
{"id": "734088", "revid": "56334", "url": "https://eu.wikipedia.org/wiki?curid=734088", "title": "Usain belar", "text": ""}
{"id": "734089", "revid": "56334", "url": "https://eu.wikipedia.org/wiki?curid=734089", "title": "Belar aromatiko", "text": ""}
{"id": "734090", "revid": "105290", "url": "https://eu.wikipedia.org/wiki?curid=734090", "title": "S\u00f3l", "text": "S\u00f3l eskandinaviar mitologiako eguzkiaren jainkosa da. Mundilfari eta Glaur alaba da eta Glenr-ren emakumea."}
{"id": "734093", "revid": "512", "url": "https://eu.wikipedia.org/wiki?curid=734093", "title": "Ivar Ragnarsson", "text": "Ivar Ragnarsson edo Ivar Hezurrik-gabekoa eskandinaviar buruzagia izan zen aro bikingoan. Ragnar Lodbroken semea zen eta bere anaiekin batera Halfdan eta Ubbe gudaroste pagano handia zuzendu zuten."}
{"id": "734096", "revid": "105290", "url": "https://eu.wikipedia.org/wiki?curid=734096", "title": "Neurketa-koilara", "text": "Neurketa-koilara edo koilara dosifikatzailea likidoa edo hautsa izan daitezkeen substantzia kopuruak (bolumenak) neurtzeko erabiltzen den koilara da. Sukaldean eta laborategian erabiltzen da kantitate txikien neurketa unitate gisa. Material plastikoan, metalikoan eta beste material zurrun batzuetan eskuragarri dago. Koilaratxokada batetik koilarakada batera bitarteko hainbat tamainatan dago."}
{"id": "734097", "revid": "20653", "url": "https://eu.wikipedia.org/wiki?curid=734097", "title": "Koilara dosifikatzaile", "text": ""}
{"id": "734098", "revid": "336", "url": "https://eu.wikipedia.org/wiki?curid=734098", "title": "Sega (enpresa)", "text": " edota SEGA Japoniako bideo-joko enpresa bat da. 1960ko ekainaren 3an sortu zen eta gaur egun egoitza nagusia Tokion du.\n1983-2001 artean bideokontsola ugari merkaturatu zituen, baina Dreamcast modeloarekin porrot egin eta ondorioz etxerako kontsolak ekoizteari laga zion. Ordutik aurrera, enpresa berregokitu eta bideo-jokoen programazioa eta bideokontsolentzako zenbait periferiko ekoizten jardun du."}
{"id": "734100", "revid": "512", "url": "https://eu.wikipedia.org/wiki?curid=734100", "title": "Bertrand Lahet", "text": "Bertrand Lahet (Sara,? - Basusarri, ), lapurtar apaiz katolikoa izan zen, Baionako apezpikua (1504\u20131519) izandakoa. 1510eko irailean Julio II.ak debekaturiko sinodora joan zen, non Aita Santuaren nagusitasunari uko egin zion. Izurriteak hil zuen."}
{"id": "734101", "revid": "512", "url": "https://eu.wikipedia.org/wiki?curid=734101", "title": "Marcel Mauri de los Rios", "text": "Marcel Mauri de los Rios (Badalona, 1977) kataluniar historialari, kazetari eta irakasle bat da. Gaur egun \u00d2mnium Cultural erakundeko bozeramailea da.\nPompeu Fabra Unibertsitatean Kazetaritzaren Historia eta Kazetaritza Etika irakasten ditu. Kataluniako Unibertsitate Irekian komunikazio etika eta zuzenbidearen aholkularia ere bada."}
{"id": "734103", "revid": "512", "url": "https://eu.wikipedia.org/wiki?curid=734103", "title": "Adela V\u00e1zquez", "text": "Adela V\u00e1zquez (Camag\u00fcey, Kuba, 1958) kubatar-estatubatuar ekintzaile eta antzezle transgeneroa da. 1980ko Marielgo exodoan emigratu zuten 125.000 lagunetako bat izan zen. San Frantziskora joan zen bizitzera. Bertan, HIESaren prebentzioa lan esparru duen Proyecto ContraSIDA elkartearekin lanean hasi zen. Halaber, pertsona transgeneroen eskubideen aldeko ekintzaile bihurtu zen."}
{"id": "734104", "revid": "56334", "url": "https://eu.wikipedia.org/wiki?curid=734104", "title": "A. J. Greimas", "text": ""}
{"id": "734105", "revid": "56334", "url": "https://eu.wikipedia.org/wiki?curid=734105", "title": "Ikasketa erdipresentzial", "text": "Ikasketa erdipresentziala (ingelesez \"Blended Learning\") ikasketa presentziala (klasean egiten dena) eta online bidezko ikasketa bateratzen dituena da. Hori dela eta, ikasleak berak hainbat faktore kontrolatu ditzake, esaterako, erritmoa, non eta noiz lan egin. \nGarapena.\nIkasketa erdipresentziala edo \"Blended Learning\" aurrez aurreko irakaskuntza (\"face to face\") eta ez aurrekoa (\"virtual teaching)\" konbinatzen dituena da. \nPasa den mendeko 90. hamarkadan orduko e-learning formatuaren arazoak ikusita, hasi zen irakaskuntza \"misto\" honetaz hitz egiten. Sortu zen xede honekin: hezkuntza prozesuak hobetzea, malgutasuna eta iritsiera handitzea eta kostuak-efizientzia orekatzea.\nXXI. mendearen hasierako ikerketek zehaztu zuten zein ziren erdipresentzialaren 3 ezaugarri nagusiak: edukia (informazioa, kanalak eta difusioa), komunikazioa (zuzeneako/urrunekoa, berdinen artean eta ikasle-tutorearen artekoa) eta ezagutzaren eraikuntza (bakarka edo kooperatiboa).\nIkas-irakaskuntza modu konbinatu honek internetek eskaintzen dituen aukeraz gain, irakasle zein ikasleen presentzia fisikoa eskatzen du, Ikasleentzako abantailen artean: motibazioa, ezagutza-komunitate interaktiboak sortzen dira, bakarkako lana zein taldekoa lantzen dira, autonomia eta denboraren kudeaketa hobea."}
{"id": "734106", "revid": "105290", "url": "https://eu.wikipedia.org/wiki?curid=734106", "title": "Banwy", "text": ", Galesko komunitate bat da, Powys konderrian. Llangadfan eta Foel udalerriak barne hartzen ditu.\n2011ko erroldaren arabera 605 biztanle zituen."}
{"id": "734107", "revid": "105290", "url": "https://eu.wikipedia.org/wiki?curid=734107", "title": "Neurketa-pitxer", "text": "Neurketa-pitxerra edo pitxer dosifikatzailea sukaldeko tresna da, sukaldaritzako osagai gisa erabiltzen diren likido edo hauts materialen bolumena neurtzeko erabiltzen dena. Batez ere, 50 ml-ko gorako bolumenetan. Neurketa-pitxerrak oso kontzeptu bakuna du, heldulekua duen edukiontzi bat da, oro har, gardena, gainazalean eskala bat edo batzuk dituena. Eskala bakoitzak osagai mota bat adierazten du, hala nola, irina, azukrea, legamia, ura eta abar.\nNeurketa-pitxerrak material desberdinetakoak dira normalean, ohikoenak plastikoak (normalean merkeenak) edo beirazkoak dira, eta metalezkoak ere badaude barruko azaleran eskala dutenak. Pitxer dosifikatzailetako gehienek 0,2 eta 1 litro bolumenak neurtzen dituzte."}
{"id": "734108", "revid": "20653", "url": "https://eu.wikipedia.org/wiki?curid=734108", "title": "Pitxer dosifikatzaile", "text": ""}
{"id": "734109", "revid": "137486", "url": "https://eu.wikipedia.org/wiki?curid=734109", "title": "Alfonsina Strada", "text": "Alfonsa Rosa Mar\u00eda \"Alfonsina\" Morini, Alfonsina Strada goitizenarekin ezaguna (Castelfranco Emilia, 1891ko martxoaren 16a - Milan, 1959ko irailaren 13a) Italiako txirrindularia izan zen. Gizonezkoen probetan lehiatu zuen lehen eta azken emakumea izan zen, adibide dira 1917ko Lonbardiako Giroa eta 1924ko Italiako Giroa. Emakumezkoen kirolean aitzindaria.\nBiografia.\nAlfonsa Rosa Mar\u00eda, Carlo Morini eta Virginia Marchesini izan zituen guraso, hamar seme-alabetatik bigarrena. Bikotea landa lanean aritzen zen Emiliako aldean, eta ikasteko aukerarik ez zuten izan. Aitak utzitako bizikleta zahar batekin hasi zen lehiatzen hamalau urte zituela, etxetik alde egiten zuen inori ezer esan gabe eta igandeko mezara joaten zelakoan.\nAmak jakin zuenean, lehiatzen jarraitzeko ezkondu eta etxetik alde egin beharko zuela esan zion eta horrela egin zuen, hamalau urte zituela ezkondu zen, 1905ean Luigi Stradarekin, mekaniko eta zizel. Milanera joan ziren biak eta ezkontzako opari gisa bizikleta bat lortu zuen gizonak, emaztearen jarraitzaile eta kudeatzaile bihurtuta.\n1907an, hamazazpi urterekin, Turinera joan zen, bertan txirrinduraritzak jarraitzaileak zituen eta bizikletan ibiltzen ziren emakumezko gehiago baziren ere. Lehiatzen hasi zen eta Giuseppina Carignano ere irabazi zuen, \"italiako txirrindulari hobearen\" saria jasoz.\n1911an, Moncarlierin, emakumezkoen mundu marka hautsi zuen 37 kilometro orduko eginez.\n1917an, Gerra Hotza zelarik, Lombardiako Giroan eman zuen izena, Gaetano Belloni, Philippe Thys, Costante Girardengo eta Henri P\u00e9lissier gizonezkoekin batera lehiatuz. Alfonsina helmuga gurutzatu zuen azkenetarikoa izan zen, bere atzean hogei bat txirrindulari amaitu ezinik.\n1918ko Lombardiako Giroan eman zuen izena berriz ere, baina oraingoan hasierako hogeiren artean heldu zen. \n1924an, Italiako Giroan eman zuen izena. L\u00b4Aquila-Perugia izeneko etapan denbora gehigi eman zuen eta lehiatzen utzi bazuten ere, klasifikazio orokorretik atera zuten. Milanen hasitako txapelketan 90 txirrindurari atera ziren, baina 30 batek baino ez zuten amaitu, haien artean Alfonsina Strada. Ordutik, emakumeek gizonekin batera lehiatzea debekatu zuten.\nGaraiko matxismoa zela eta, Giroan ez zioten baimendu izena berriz ematea. Hala ere, bestelako txapelketetan lehiatzen jarraitu zuen, txirrindulari famatuen miresmena lortuz, besteak beste, Costante Girardengorena. 1956an, azkenekoz lehiatu eta irabazi zuen, 65 urterekin, Nova Milaneseko adinduentzako txapelketa batean. Bere jabetzan zuen bizikletak konpontzeko tailer bati esker biziraun zuen 1959eko irailean motorrarekin istripua izan zuen arte."}
{"id": "734110", "revid": "23317", "url": "https://eu.wikipedia.org/wiki?curid=734110", "title": "Ameenah Gurib-Fakim", "text": "Ameenah Gurib-Fakim (1959ko urriaren 17a) Maurizioko presidentea izan zen 2015etik 2018ra. Dimisioa eman zuen ustelkeriagatik akusatua izan ondoren. Kimikaria da eta Maurizio eta Rodrigues uharteetako florak dituen propietateetan espezialista da."}
{"id": "734111", "revid": "56334", "url": "https://eu.wikipedia.org/wiki?curid=734111", "title": "Ann Makosinsk", "text": "Ann Makosinsk (Victoria, 1997ko urriaren 3a) ikasle eta asmatzaile kanadarra da. Bere asmakizunen artean \"Hollow Flashlight\" pilarik gabe funtzionatzen duen linterna eta \"e-Drink\" daude."}
{"id": "734112", "revid": "512", "url": "https://eu.wikipedia.org/wiki?curid=734112", "title": "Ashley Fiolek", "text": "Ashley Fiolek (Dearborn,\u00a0Michigan, Ameriketako Estatu Batuak, 1990eko urriaren\u202f22a) moto-kros txapelduna da gorra izan arren."}
{"id": "734113", "revid": "56334", "url": "https://eu.wikipedia.org/wiki?curid=734113", "title": "Balkissa Chaibou", "text": "Balkissa Chaibou (Niger, 1995) derrigortutako ezkontzen kontrako aktibista da."}
{"id": "734114", "revid": "512", "url": "https://eu.wikipedia.org/wiki?curid=734114", "title": "Mia Satya", "text": "Mia Satya, Mia Tu Mutch izenaz ere ezaguna, (Texas, Ameriketako Estatu Batuak) estatubatuar auzolangile eta justizia sozialaren, gazteen, LGBT pertsonen eta transgeneroen aldeko ekintzailea da.\nMia Texasen jaio zen, hegoaldeko baptisten jarraitzaile zen familia batean. Gizon jaio arren, bere burua emakumetzat zeukan. Bigarren hezkuntzan zegoenean emakumezkoen jantziak janzten hasi zen eta ikaskideen jazarpena eta gurasoen bazterkeria pairatu behar izan zuen. 17 urte zituenean, gurasoek Satya sexualitatea birrorientatzeko terapia egitera bidali zuten elizara. Halaber, gurasoek esan zioten ez ziotela dirurik emango ikasten jarraitzeko gizon heterosexual bat bezala jokatu ezean. Ondorioz, ikastetxeko azken ikasturtean zegoenean etxetik alde egin zuen.\nSan Frantziskora joan zen eta bi urtez etxerik gabe bizi izan zen. 2011n gorroto delitu baten biktima izan zen erasotzaile batzuk Satya jipoitu zutenean emakume transexuala izateagatik. City College of San Franciscon ikasi zuen lan bila eta hiriko LGBT komunitatearekin harremanak egiten ari zen bitartean. Satyak Point Fundazioaren diru-laguntza jaso zuen emakumezkoentzako Mills Collegen ikasteko. 2016an politika publikoetan diplomadun bihurtu zen.\n2016ko ekainean San Frantziskoko Harrotasun Eguneko Desfilean komunitateren marexal handia bezala zerbitzatu zuen."}
{"id": "734115", "revid": "10891", "url": "https://eu.wikipedia.org/wiki?curid=734115", "title": "Jacques Maury (apezpikua)", "text": "Jacques Maury (Grenade-sur-Garonne, ? - ), frantziar apaiz katolikoa izan zen. Baionako (1579\u20131593) apezpikua izan zen. Hainbat liskar izan zituen udalarekin."}
{"id": "734116", "revid": "512", "url": "https://eu.wikipedia.org/wiki?curid=734116", "title": "Brenda Chapman", "text": "Brenda Chapman (Beason, 1962ko azaroaren 1a) estatubatuar idazlea, gidoilari, zuzendari, produktore eta animatzailea da. Marrazki bizidunetako film onenaren Oscar Saria irabazi zuen lehenengo emakumea izan zen 1998. urtean."}
{"id": "734117", "revid": "336", "url": "https://eu.wikipedia.org/wiki?curid=734117", "title": "Claudia Ruggerini", "text": "Claudia Ruggerini (Milan, Italia, 1922ko otsaila \u2013 2016ko ekainaren 4a) partisanoa izan zen, Marisa ezizenarekin. Neuropsikiatrian aitzindaria izan zen, bereziki umeen eremuan.\nGaztetatik izan zuen kontaktua komunismoarekin: bere aita 12 urte zituela arrazoi politikoak zirela eta trenbideko lanetik kendu eta faxistek erail zuten. 1942an medikuntza ikasten hasi zen eta bertan ezagutu zituen hainbat ikasle antifaxista. 1943ko uztailean Antonio D'Ambrosio lider komunista ezagutu zuen eta Napoliko Alderdi Komunista klandestinoan militatzen hasi zen.\nBigarren Mundu Gerran erresistentziarekin aritu zen Val d'Ossolan eta 107. Garibaldi Brigadaren partaide izan zen. Berak mantendu zuen Eugenio Curiel Fronte della Giovent\u00f9ren sortzailearen gorpua medikuntza fakultatean gordeta askapenaren eguna iritsi zen arte. 1945eko apirilaren 25ean \"Corriere della Sera\" egunkarian sartu eta \"Nuovo Corriere della Sera\" egunkariaren bertsioa egin zutenetako bat izan zen.\n1953an Pablo Picasso konbentzitu zuen \"Gernika\" Ameriketako Estatu Batuetatik Milanera eramateko."}
{"id": "734118", "revid": "512", "url": "https://eu.wikipedia.org/wiki?curid=734118", "title": "Jacques Maury", "text": "Jacques Maury izan daiteke:"}
{"id": "734119", "revid": "512", "url": "https://eu.wikipedia.org/wiki?curid=734119", "title": "Cora Coralina", "text": "Ana Lins dos Guimar\u00e3es Peixoto, Cora Coralina ezizenez ezaguna (Goi\u00e1s, 1889ko abuztuaren 20a- Goi\u00e2nia, 1985eko apirilaren 10a) brasildar idazlea izan zen. XX. mendean portugesez idazten zuen poetarik onenetakotzat hartzen da.\nBiografia.\nIdazle ibilbidea.\nEmakumearen egoeraz, Goi\u00e1s estatuko bizitzaz, Brasilgo ipar-ekialdeko pobreziaz eta Brasilgo erritoen misterioaz idatzi zuen.\nBere poesiak Brasilgo ia kultura guztiak integratu zituen. Alfonsina Storni, Juana de Ibarbourou eta Gabriela Mistralen garaikidea izan zen. Ia liburu guztiek hamar edizio baino gehiago izan dituzte. Bere libururik ezagunenak \"Poemas dos Becos de Goi\u00e1s\" eta \"Estorias mais\" eta \"Estorias da Casa Velha da Ponte\" dira.\nBizitza pertsonala.\nEzkondu eta Sao Paulora joan zen bizitzera, non lau seme-alaba izan zituen. Alargundu egin zen eta nekazaritzan jardun zuen estatuaren barruko finka txiki batean.\nAitorpenak.\n1984an, Brasilgo idazleen elkarteak \"urteko literatur ospetsu\" izendatu zuen. Une horretan Carlos Drummond de Andradek (Brasilgo poeta nagusiak eta Latinoamerikako handienetakoak ) zera esan zuen: \"Cora Coralina mirestu egiten dut eta maite dut, poesiarekin grazia egoeran bizi den norbait bezala. Bere bertsoa ur korrontea da, bere lirismoak gauza naturalen indarra eta fintasuna du.\"\nKanpo estekak.\nCora Coralinaren etxea\nCora Coralinaren biografia eta argazkiak"}
{"id": "734120", "revid": "512", "url": "https://eu.wikipedia.org/wiki?curid=734120", "title": "Eufrosina Cruz", "text": "Eufrosina Cruz Mendoza (Santa Mar\u00eda Quiegolani, 1979ko urtarrilaren 1a) Mexikoko aktibista eta politikaria da."}
{"id": "734124", "revid": "58701", "url": "https://eu.wikipedia.org/wiki?curid=734124", "title": "Lakshmibai", "text": "Manikarnika Tambe, Lakshmibai, Lakshmi Bai edo Jhansiko \"rani\" bezala ere ezaguna (Varanasi, 1828ko azaroaren 19 - Gwalior, 1858ko ekainaren 18a) Indiako iparraldeko Jhansi estatuko erregina eta gudaria izan zen. Zipaioen matxinadako pertsona esanguratsuenetako bat izan zen eta Indiako nazionalistentzat Britainiar Rajaren aurkako erresistentziaren sinbolo bilakatu zen."}
{"id": "734125", "revid": "116965", "url": "https://eu.wikipedia.org/wiki?curid=734125", "title": "Lella Lombardi", "text": "Maria Grazia \"Lella\" Lombardi (Frugarolo, Italia, 1941eko martxoaren 26a - \u2020 Milan, 1992ko martxoaren 3a) italiar gidaria izan zen. 1 Formulan parte hartu zuen emakumea izan zen."}
{"id": "734126", "revid": "10891", "url": "https://eu.wikipedia.org/wiki?curid=734126", "title": "Luciano P\u00e9rez Platero", "text": "Luciano P\u00e9rez Platero (Aritzaleta, 1882ko urtarrilaren 8a - Burgos, 1963ko ekainaren 14a) nafar elizgizona izan zen. Ikasketak Comillasko Pontifize-Unibertsitatean, Iru\u00f1ean eta Salamancako Unibertsitatean egin zituen. Kalonje eta Calahorrako apaiztegiaren irakaslea, zuzenbide kanonikoaren irakaslea Madrilgo apaiztegian eta Rotako auzitegian auditorea izan zen. Katoliko sutsua, Ekintza Katolikoa bultzatu zuen.\n1928an Segoviako gotzain izendatu zuten eta bertan izan zen hamasei urtez. 1944an Burgosko artzapezpiku bihurtu zen eta lan kultural handia egin zuen. Ebanjelizazioa bultzatzeko zinema-aretoak sortu zituen parrokia guztietan."}
{"id": "734127", "revid": "336", "url": "https://eu.wikipedia.org/wiki?curid=734127", "title": "Mae Jemison", "text": "Mae Jemison (Decatur, Alabama, 1956ko urriaren 17a) estatubatuar ingeniari, mediku eta NASA-ko astronauta da. Espaziora bidaiatu zuen lehenengo emakume afro-amerikarra da.\nIbilbidea.\nLehen urratsak.\nCharles eta Dorothyren hirugarren alaba da. Gurasoek, arotza eta irakaslea hurrenez hurren oso serio hartu zuten alabaren heziketa. Oso gaztetatik argi zuen zientzilaria izan nahi zuela eta Bigarren Hezkuntzan sartu orduko bazegoen espazioaren gaiaz interesatuta. 16 urterekin graduatu zen Bigarren Hezkuntzan eta Stanfordeko Unibertsitatean beka batekin ikasi zuen, ingenieritza kimikoko graduatua lortuz. Ostean, 1981. urtean medikuntzan doktoratu zen Cornell Unibertsitatean eta 1983-85 bitartean Cuerpo de Paz taldearekin bat egin zuen, eskualdeko mediku militar gisa arituz Mendebaldeko Afrikan, bereziki Sierra Leonan eta Liberian.\nAstronauta lana.\n1987ko ekainaren 4an NASAko astronauten formakuntza programan onartu zuten lehen emakume afroamerikarra izan zen Mae Jemison eta 1992an, berriz, espazioara bidaiatu zuen lehen emakume afroamerikarrean bihurtu zen. Endeavour ontzian bidaiatu zuen STS47 misioan eta espazioan eman zituen 8 egunetan. Mae Jemisonek esperimentuak egin zituen grabitate ezaren eta zinetosiaren inguruan bai tripulazioarekin bai bere buruarekin.Guztira, 190 orduz egon zen espazioan. 1987tik 1993ra NASAn zerbitzatu ondoren, Jemisonek Jemison Group, Inc., sortu zuen, sateliteetan oinarritutako ALAFIYA telekomunikazio sistema garatu zuena. Sistema honen asmoa garapen bidean dauden herrialdeetako mediku zaintza hobetzea zen.\nIrakasle lana.\nIngurumen ikasketen programan irakasle izan zen Dartmoutheko Unibertsitatean, garapen bidean dauden herrialdeetako aurrerapen teknologikorako Jemison Institutua zuzendu zuelarik bertan. Bere egungo proiektuen artean, Afrikan osasuna hobetzea eta garapen bidean dauden herrialdeen aurrerapen teknologikoan daude enfokatuta.\nMae Jemison Cornell Universityn eta Dartmouth Collegen irakasle izan da 1995tik 2002ra. American Chemical Society, Association for Space Explorers eta American Association for the Advancemente of Science bezalako erakunde zientifikoetan parte hartzen du.\nKanpo estekak.\nhttps://mujeresconciencia.com/2019/05/31/mae-jemison-la-nina-que-sonaba-con-ir-al-espacio-y-se-convirtio-en-la-primera-mujer-afroamericana-que-lo-consiguio/"}
{"id": "734128", "revid": "1545", "url": "https://eu.wikipedia.org/wiki?curid=734128", "title": "Manal Al Sharif", "text": "Manal Al Sharif (Meka, 1979ko apirilaren 25a) Saudi Arabiako informatikoa eta aktibista da. Emakumeen gidatzeko eskubideen alde borrokatzen du."}
{"id": "734129", "revid": "336", "url": "https://eu.wikipedia.org/wiki?curid=734129", "title": "Sega Mega Drive", "text": "Mega Drive, AEBetan Genesis izenez ezaguna, 1988an Sega japoniar enpresak merkaturatutako 16 biteko bideokontsola bat da. Beste laugarren belaunaldiko bideokontsolekin lehiatu zen, tartean Super Nintendo eta NEC etxearen PC Engine kontsolekin, bereziki Super Nitendo kontsolarekin, bideo-jokozale eta historialariek bi kontsola hauen arteko lehia biziari maiz \"kontsolen gerra\" izendapenaz deitzen diote.\nSekulako arrakasta izan zuen, mundu osoan 30,75 milioi unitate salduz."}
{"id": "734131", "revid": "20530", "url": "https://eu.wikipedia.org/wiki?curid=734131", "title": "Margherita Hack", "text": "Margherita Hack (Florentzia, Italia, 1922ko ekainaren 12a - Trieste, Italia, 2013ko ekainaren 29a) italiar astrifisikoa\u200b, zientzialaria eta aktibista izan zen.\nBiografia.\nFlorentziako \"Galileo\" Lizeo klasikoan ikasketak burutu ondoren (Bigarren Mundu Gerraren ondorioz azterketak egin ez zituen arren), 1945ean Fisikan graduatu zen 101/1104 kalifikazioarekin, Zefeiden astrofisikako tesi batekin, Florentziako Unibertsitateko Arcetri Behatokian egina, Giorgio Abettiren zuzendaritzan, berarentzat eredua izango izango zena.\nGaztetan, altuera jauzian eta luzera jauzian txapeldun izan zen.1944ko otsailean Aldo de Rosarekin ezkondu zen Arcetriko San Leonardo elizan.\n2013ko ekainaren 29an hil zen, 91 urte zituela, Triesteko Cattinara ospitalean, bihotzeko arazoengatik ospitaleratua izan ondoren.\nJarduera zientifikoa.\nAstronomiako irakasle titularra izan zen Triesteko Unibertsitatean 1964tik 1992ko azaroaren 1era arte, erretiroa hartu zuen arte. Triesteko Astronomia Behatokia zuzendu zuen lehen emakume italiarra izan zen; 1964tik 1987ra arte, nazioartean ospea lortuz.\nFisika eta astronomia elkarte garrantzitsuetako kidea, Margherita Hack Triesteko Unibertsitateko Astronomia Saileko zuzendaria ere izan zen 1985etik 1991ra eta 1994tik 1997ra. Accademia Nazionale dei Linceiko kide izan zen (fisika, matematika eta natur zientzien klaseko bazkide nazionala; bigarren kategoria: astronomia, geodesia, geofisika eta aplikazioak; a atala: astronomia eta aplikazioak).\nAEBetako, Europako eta Estatuko behatoki askotan lan egin zuen denbora luzez, Europako Espazio Agentziaren eta NASAren lantaldeko kide gisa. Italian, sustapen aktibitate handi baten ondoren, Italiako komunitate astronomikoak bere aktibitatea hedatzea lortu zuen, zenbait sateliteren erabileraren bidez, honela, nazioarteko ospe maila bat lortuz.\nJatorrizko artikulu ugari argitaratu zituen nazioarteko aldizkarietan, baita unibertsitate mailako liburu ezagunak ere. Targa Giuseppe Piazzi (1994) eta Cortina Ulisse (1995) nazioarteko sariak jaso zituen bere ikerketa zientifikoengatik.\n1978an L 'Astronomia aldizkaria sortu zuen, 1979ko azaroan lehen alea atera zuena; ondoren, Corrado Lambertirekin batera,' Le Stelle 'zientzia eta astronomia kulturako aldizkaria zuzendu zuen."}
{"id": "734132", "revid": "1519", "url": "https://eu.wikipedia.org/wiki?curid=734132", "title": "Mary Edwards Walker", "text": "Mary Edwards Walker (Oswego, New York, Estatu Batuak, 1832ko azaroaren 26a - Oswego, New York, 1919ko otsailaren 21a) feminista, abolitzailea, ustezko espioia, gerrako gatibua eta zirujaua izan zen."}
{"id": "734133", "revid": "105290", "url": "https://eu.wikipedia.org/wiki?curid=734133", "title": "Barcelona en Com\u00fa", "text": "Barcelona en Com\u00fa, sorreran, Guanyem Barcelona deitua, Kataluniako Bartzelona hirian aurkezten den ezkerreko koalizio bat da. En Com\u00fa Podem koalizioa osatzen duten alderdietako bat da. 2015eko otsailaren 5ean sortu zen, Equo, EUiA, ICV, Podemos eta Proc\u00e9s Constituent alderdien laguntzaz. Alderdiko idazkari nagusia Ada Colau da, Bartzelonako alkatea.\nEserlekuak.\nBarcelona en Com\u00fak, Bartzelonako udalean 11 zinegotzi ditu bere mende eta baita Bartzelonako alkatetza ere, alderdiaren idazkari nagusia, Ada Colau, Bartzelonako alkatea da eta. Alderdi honek, Gorte Nagusietan ere 5 eserleku ditu bere mende, Podemos alderdiaren barruan.\nIdeologia.\nAda Colauk, Kataluniako krisialdian garrantzia handia izan du. Askotan ez du posizio oso zehatza eduki gai honen inguruan, baina Kataluniako independentzia lortzeko Carles Puigdemonten prozesua kritikatu du. Esan beharra dago, Mariano Rajoyk Kataluniako krisialdia gelditzeko erabili dituen neurrien kontra agertu dela beti ere."}
{"id": "734134", "revid": "512", "url": "https://eu.wikipedia.org/wiki?curid=734134", "title": "Maud Wagner", "text": "Maud Stevens Wagner (1877ko otsaila - 1961eko urtarrilaren 30a) zirkuko artista izan zen. Ezagutzen den Ameriketako Estatu Batuetako lehenengo emakume tatuatzaile profesionala izan zen.\nBiografia.\nWagnerrek zirkuan kontortsionista eta akrobata gisa lan egiten zuen. 1904an Louisianan zegoela bere senarra ezagutu zuen, Gus Wagner tatuatzailea. Berarekin zita bat izan zuen tatuatzen irakastearen truke, eta urte batzuk geroago ezkondu ziren. Euren alaba Lotteva ere tatuatzaile izan zen gerora.\nTatuajeak egiteko makina jada erabiltzen bazen ere, berak eskuz egiten zituen. Bere senarrarekin batera teknika hau erabiltzen zuten azkenetakoak izan ziren."}
{"id": "734135", "revid": "1545", "url": "https://eu.wikipedia.org/wiki?curid=734135", "title": "Fadumo Dayib", "text": "Fadumo Dayib (Thika, Kenya, 1972) Somaliako politikaria da. Herrialde horretako lehendakari izateko aurkezten den lehen emakumea izan zen 2016ko Somaliako parlamenturako hauteskundetan. Nazio Batuen Erakundean lan egiten du, laguntza humanitarioa ematen, eta aditua da osasungintza alorrean. \"Emakumea, segurtasuna eta bakea\" gaian aditua da, eta Helsinkiko Unibertsitatean doktoretza aurkeztu zuen gai horretan."}
{"id": "734136", "revid": "1545", "url": "https://eu.wikipedia.org/wiki?curid=734136", "title": "Jacquotte Delahaye", "text": "Jacquotte Delahaye (Haiti, 1640-1660) pirata talde baten buruzagia izan zen."}
{"id": "734137", "revid": "116965", "url": "https://eu.wikipedia.org/wiki?curid=734137", "title": "Jessica Watson", "text": "Jessica Watson (Gold Coast, Australia, 1993ko maiatzaren 18a) nabigatzailea da. Hamasei urte zituenean mundu osotik bakarrik nabigatzea erabaki zuen."}
{"id": "734138", "revid": "336", "url": "https://eu.wikipedia.org/wiki?curid=734138", "title": "Jill Tarter", "text": "Jill Tarter (Estatu Batuak, 1944ko urtarrilaren 16an) astronomoa da eta SETIko zuzendaria."}
{"id": "734139", "revid": "336", "url": "https://eu.wikipedia.org/wiki?curid=734139", "title": "Mary Kom", "text": "Chungneijang Mary Kom Hmangte edo Mary Kom (India, 1983ko martxoaren 1ean) boxeolari famatua da. Bost aldiz izan da Munduko Boxeo Lehiaketa Amateurreko txapeldun eta munduko emakume boxeolari bakarra da munduko sei txapelketatan domina bat irabazi duena. 2012ko Udako Olinpiar Jokoetan parte hartu zuen Indiako emakume boxeolari bakarra izan zen, 51 kiloz azpiko kategorian lehiatu zuen eta brontzezko domina irabazi zuen. 2014ko Asiako Jokoetan Urrezko Domina irabazi zuen."}
{"id": "734140", "revid": "336", "url": "https://eu.wikipedia.org/wiki?curid=734140", "title": "Joan Coscubiela", "text": "Joan Coscubiela Conesa (Bartzelona, 1954ko abuztuaren 16a) kataluniar politikari eta sindikalista bat da. 1995 eta 2008 urteen bitartean Langile Komisioak sindikatuko buruzagia izan zen eta Iniciativa per Catalunya-Verds (ICV)ko diputatua 2008 eta 2015 urteen bitartean, Espainiako gorteetan. Gaur egun, Catalunya S\u00ed que es Pot alderdiko bozeramaile eta diputatua da Kataluniako parlamentuan.\nKanpo loturak.\nCoscubielaren webgune pertsonala"}
{"id": "734141", "revid": "1545", "url": "https://eu.wikipedia.org/wiki?curid=734141", "title": "Bilboko saskibaloi taldeen ibilbide historikoa", "text": "Bilboko saskibaloi taldeen ibilbide historikoa maila gorenean ibilitako hainbat klubek osatzen dute. Klub hauetan azkena Bilbao Basket da.\nIbilbide historikoa.\nPatronato Bilbao.\nLehen maila hainbat aldiz irabazi bazuen ere dirurik ez zuen lortu ACB Ligara igotzeko."}
{"id": "734142", "revid": "1545", "url": "https://eu.wikipedia.org/wiki?curid=734142", "title": "Goi\u00e1s (munic\u00edpio)", "text": ""}
{"id": "734143", "revid": "1545", "url": "https://eu.wikipedia.org/wiki?curid=734143", "title": "Goi\u00e1s (udalerria)", "text": ""}
{"id": "734144", "revid": "512", "url": "https://eu.wikipedia.org/wiki?curid=734144", "title": "Influencer", "text": "Influencera, gai jakin bati buruz sinesgarritasuna duen pertsona da eta, sare sozialetan duen presentzia eta eraginagatik, negozio edo marka bat Internet bidez ezagunagoa eta nabariagoa bihurtzea lor dezakete. Influencerrek, sareetan, beraien zaletasunei buruzko ikuspegi pertsonalak \u00a0partekatzen dituzte, eta horrek joera markatzeko eta kontsumo-ohituretan aldaketak sortzeko gai bihurtzen ditu. Internet bidez gero eta ikus-entzule, \"like\", \"retuit\" eta \"share\" gehiago eskuratu ditzakete eta horrek eragin handia du.\nInfluencerrek YouTubeko kanalak, blogak edo bestelako sare sozialak erabiltzen dituzten pertsonak dira, eta haietan oihartzuna eta eragina dutenak. Era askotakoak izan daitezke: batzuk haien etxeetatik lan egiten dute bakarrik eta beste batzuk ekitaldi garrantzitsuetara gonbidatuak izaten dira. Nahiz eta influencerrak ez diren nahita nahiez pertsona famatuak, badira haien sare sozialei esker influencer oso azkar bihurtu diren celebritiyak.\nInfluencerrak marketin erreminta gisa.\nPertsona hauen bitartez negozio handia egin daiteke. Izan ere, gaur egungo teknologiek enpresei haien salmentak handitzeko teknika berri eta berritzaileak aurkitzeko beharra sortu die. Beraz, influencerrak sareko marketina eta publizitatea erabiliz lan egiten dute (sare sozialetako marketina, bereziki). Marken atxikimenduaren (\"engagement\" delakoaren) % 70 influencerren bidez egiten den lanari esker lortzen da.\nEnpresek influencerrak hautatzeko erabiltzen dituzten irizpideak hurrengoak dira:\nInfluencerrak era askotako helburuak lortzeko kontrata daitezke, hala nola:\nFamatuenak.\nForbes aldizkariaren arabera, hurrengoak dira mundu mailako influencer ospetsuenak\nKosmetika arloko influencerrak:\nKirol arloko influencerrak:\nEtxearen dekorazioko influencerrak:"}
{"id": "734145", "revid": "512", "url": "https://eu.wikipedia.org/wiki?curid=734145", "title": "\u00c9mile Temime", "text": "\u00c9mile Temime (Baiona, - Marseilla, ) lapurtar historialaria izan zen, Espainiako Gerra Zibilean aditua."}
{"id": "734147", "revid": "10891", "url": "https://eu.wikipedia.org/wiki?curid=734147", "title": "Henri Lutz", "text": "Henri Lutz (Biarritz, - Paris, ) lapurtar musikagilea izan zen, sinfonietan aditua."}
{"id": "734148", "revid": "10891", "url": "https://eu.wikipedia.org/wiki?curid=734148", "title": "Jean de Maleplane", "text": "Jean de Maleplane lapurtar automobil gidaria izan zen. 1928an Bucciali bat, 1929an Bugatti Type 35C bat eta 1931n Maserati Tipo 26 M bat gidatu zituen."}
{"id": "734149", "revid": "1987", "url": "https://eu.wikipedia.org/wiki?curid=734149", "title": "SNCF", "text": ""}
{"id": "734150", "revid": "46380", "url": "https://eu.wikipedia.org/wiki?curid=734150", "title": "Miguel Sanz Lafuente", "text": "Miguel Sanz Lafuente (San Martin Unx, - Madril, ) nafar teologo eta apaiza izan zen. Karlista sutsua, Lehen Karlistaldian \"Gaceta de O\u00f1ate\" aldizkarirako idatzi zuen. O\u00f1atiko Unibertsitateko erretore eta Zaragozako erretoreordea izan zen."}
{"id": "734151", "revid": "1545", "url": "https://eu.wikipedia.org/wiki?curid=734151", "title": "Miguel Sanz y Lafuente", "text": ""}
{"id": "734154", "revid": "46380", "url": "https://eu.wikipedia.org/wiki?curid=734154", "title": "Juan Villela", "text": "Juan Villela Olabarrieta (Arrigorriaga, 1563ko martxoaren 13a - Madril, ) bizkaitar politikaria izan zen. O\u00f1atiko Unibertsitatean zuzenbide kanoniko ikasi ondoren, bertoko erretore bihurtu zen. 1591n Perura joan zen eta bertan aritu zen 1611n penintsulara itzuli arte. Handik aurrera Indietako Batzordean lan egin zuen."}
{"id": "734156", "revid": "105290", "url": "https://eu.wikipedia.org/wiki?curid=734156", "title": "Karahi", "text": "Karahi-a (batzuetan karai ere deitzen da) Pakistanen eta Indian erabiltzen den zartagin zirkularra eta sakona (wok-aren antzekoa irekieran) antzekoa da. Bere ezaugarriak ezin hobeak dira haragia eta patatak frijitzeko, gozokiak edo ahamenak egiteko, hala nola, samosak, arrainak, eltzekoak egiteko (horietako batzuei \"karahi\" deitzen zaie).\nEzaugarriak.\nKarahi-a tradizionalki burdinurtuz egina izan da, eta gaur egun altzairu herdoilgaitzez eta kobrez, eta teflonez estalita ere. woketik desberdintzen dira heldulekuak izateagatik eta Karahi-k hondoa laua du wok-ak ez bezala."}
{"id": "734157", "revid": "1545", "url": "https://eu.wikipedia.org/wiki?curid=734157", "title": "Philippe Petit", "text": "Philippe Petit (Nemours, 1949ko abuztuaren 13a) frantziar funanbulista da. Ospe handia erdietsi zuen 1974ko abuztuaren 7an, World Trade Centerko dorre bikien arteko tartea, 61 metro luze, lurretik 417 metroko altueran, altzairuzko kable baten gainean oinez egin zuelarik. 2008ko \"Man on Wire\" dokumentalak eta 2015eko \"The Walk\" film dramatikoak zinemaratu zuten Petiten balentria hori."}
{"id": "734161", "revid": "1987", "url": "https://eu.wikipedia.org/wiki?curid=734161", "title": "MD", "text": ""}
{"id": "734163", "revid": "336", "url": "https://eu.wikipedia.org/wiki?curid=734163", "title": "Melanokortina 1 errezeptorea", "text": "Melanokortina 1 errezeptorea (MC1R), melanozitoen kitzikatzeko hormona errezeptorea (MSHR), melanina-aktibazio peptido errezeptorea edo melanotropinaren errezeptorea G proteina errezeptore akoplatu bat da, melanokortina izena duten pituitariako hormona peptido batzuei lotzen zaiona, hala nola hormona adrenokortikotropikoari (ACTH) eta melanozitoen kitzikatze hormonaren edozein fomari.\nMC1R ugaztunen larru eta ile-kolorea erregulatzen duen proteina garrantzitsua da. Melanozito deitzen diren zelula espezializatuetako zelula mintzean aurki daiteke, melanogenesi deitutako prozesuaren bidez melanina izeneko pigmentua ekoizten duena. Proteina honek zein melanina mota sortzen den erregulatzen du, eta bere aktibazioak melanozitoei feomelanina hori edo gorriaren ordez eumelanina marroi edo beltza ekoiztea dakar.\nMC1R hainbat minbiziren eragile izan daitekela ere aurkitu da, larruazalaren kolorearekin harremanik ez dutenak. Garapen-prozesuen eta hainbat gaixotasun infekzioso eta mina sentitzeko gaitasunari ere lotuta legoke."}
{"id": "734164", "revid": "336", "url": "https://eu.wikipedia.org/wiki?curid=734164", "title": "MC1R", "text": ""}
{"id": "734169", "revid": "105290", "url": "https://eu.wikipedia.org/wiki?curid=734169", "title": "Victor Txabarriren monumentua", "text": "Victor Txabarriren monumentua Portugaleten (Bizkaia) dagoen monumentu bat da. Victor Txabarri portugaletetar enpresaburu eta politikariaren omenez altxatu zen Orube plazan udaletxearen ondoan. Miguel Blay eskultoreak diseinatu zuen 1903an eta Parisko 1905eko Nazioarteko Erakusketan urrezko domina irabazi zuen."}
{"id": "734174", "revid": "336", "url": "https://eu.wikipedia.org/wiki?curid=734174", "title": "Sega Master System", "text": "Sega Master System edota Sega Mark III, 1985ean Sega japoniar enpresaren bideokontsola bat da. Nintendo etxeko NES kontsolarekin lehiatu zen.\n1989an Mega Drive kontsolak ordezkatu zuen."}
{"id": "734180", "revid": "336", "url": "https://eu.wikipedia.org/wiki?curid=734180", "title": "SG-1000", "text": "SG-1000 edota Sega Computer Videogame SG-1000, 1983an Sega japoniar enpresaren bideokontsola bat da. Kontsolak ez zuen merkatuan arrakasta gehigirik izan, halera Asian 1985. urterarte salgai egon zen.\n1984an SG-1000 II modeloa merkaturatu zen, eta SC-3000 ordenagailu itxurako kontsola modeloa ere bai, azken honek SG-1000 modeloak baina salmenta gehiago izan zituen.\n1986an Sega Master System kontsolak ordezkatu zuen."}
{"id": "734182", "revid": "336", "url": "https://eu.wikipedia.org/wiki?curid=734182", "title": "Sega Saturn", "text": "Sega Saturn, 1994an Sega japoniar enpresaren 32 biteko bideokontsola bat da. Sega Mega Drive kontsola ordezkatzeko diseinatua izan zen. 3DO Interactive Multiplayer, Atari Jaguar, Neo Geo CD, PlayStation eta Nintendo 64 kontsolekin lehiatu zen."}
{"id": "734187", "revid": "56334", "url": "https://eu.wikipedia.org/wiki?curid=734187", "title": "Dreamcast", "text": ""}
{"id": "734189", "revid": "336", "url": "https://eu.wikipedia.org/wiki?curid=734189", "title": "Sega Dreamcast", "text": "Sega Dreamcast, 1998an Sega japoniar enpresaren 32 biteko bideokontsola bat da. Sega Saturn kontsola ordezkatzeko diseinatua izan zen. Sega etxeak merkaturatutako seigarren eta azken kontsola izan zen, 2001ean enpresaren finantza arazoen ondorioz, barne berregituraketa bat egin eta kontsolak ekoitzitzeari laga eta soilik bideo-jokoak programatzeari ekin baitzion.\nSonyren PlayStation eta Nintendoren Nintendo 64 kontsolekin lehiatu zen."}
{"id": "734199", "revid": "336", "url": "https://eu.wikipedia.org/wiki?curid=734199", "title": "PlayStation 2", "text": "PlayStation 2, 2000an Sony japoniar enpresaren bideokontsola bat da. PlayStation modeloa ordezkatu zuen. Kontsola honentzako 10.900 bideo-joko merkaturatu ziren, ondorioz merkatuan denbora gehien salgai egon den kontsola bilakatu zen (2000\u20132013). 2006an PlayStation 3 modeloak ordezkatu zuen.\nSega Dreamcast, Nintendo GameCube eta Xbox kontsolekin lehiatu zen."}
{"id": "734212", "revid": "336", "url": "https://eu.wikipedia.org/wiki?curid=734212", "title": "Xbox", "text": "Xbox, 2001ean Microsoft japoniar enpresaren bideokontsola bat da. Microsoft etxeak ekoitzi zuen lehenbiziko kontsola izan zen. Bere ezaugarri nagusia Pentium III mikroprozesagailua izatean zetzan, bai eta DVD irakurgailua eta disko gogorra.\nSonyren PlayStation 2 eta Nintendo GameCube kontsolekin lehiatu zen.\nModelo honetako 24 milioi unitate saldu ziren. 2001ean Xbox 360 kontsolak ordezkatu zuen."}
{"id": "734213", "revid": "56334", "url": "https://eu.wikipedia.org/wiki?curid=734213", "title": "Master System", "text": ""}
{"id": "734223", "revid": "56334", "url": "https://eu.wikipedia.org/wiki?curid=734223", "title": "Play Station 2", "text": ""}
{"id": "734224", "revid": "56334", "url": "https://eu.wikipedia.org/wiki?curid=734224", "title": "PS1", "text": ""}
{"id": "734225", "revid": "9033088", "url": "https://eu.wikipedia.org/wiki?curid=734225", "title": "Ines Rau", "text": "In\u00e8s-Loan Rau, nazioartean Ines Rau izenez ezaguna, (Nancy, Frantzia, 1990eko martxoaren 18a) frantziar emakumezko modelo transgeneroa da. \"Playboy\" aldizkariak hileko playmate izendatutako lehenengo emakume transgeneroa da.\nBizitza.\nFrantziako Nancy hirian jaio zen 1990eko martxoaren 18an. Gurasoak ipar-afrikar jatorrikoak ditu: aita aljeriarra eta ama franko-marokoarra.\nInes Rau emakume transgeneroa da. Jaiotzean gizonezko generoa esleitu bazioten ere, bere burua emakumetzat dauka. 16 urte zituenean gizonetik emakumerako trantsizioa hasi zuen eta sexua berresleitzeko ebakuntza egin zioten.\n2017an \"Playboy\" aldizkariaren historian zehar hileko playmate izendatutako lehen emakume transgeneroa bihurtu zen.\n2018an \"Femme\" izenburuko liburu autobiografikoa argitaratu zuen."}
{"id": "734227", "revid": "56334", "url": "https://eu.wikipedia.org/wiki?curid=734227", "title": "PS4", "text": ""}
{"id": "734228", "revid": "56334", "url": "https://eu.wikipedia.org/wiki?curid=734228", "title": "PS3", "text": ""}
{"id": "734229", "revid": "512", "url": "https://eu.wikipedia.org/wiki?curid=734229", "title": "Dick McKee", "text": "Richard \u201cDick\u201d McKee, (1893ko apirilaren 4a, Dublin - 1920ko azaroaren 21a, Dublingo gaztelua) irlandar errepublikar bat izan zen.\nIrlandako Independentzia Gerran irlandar mugimengu errepublikarreko buruzagi nabarmenetakoa izan zen, \u00c9amon de Valera, Austin Stack eta Michael Collinsekin batera.\nIRAko kide egin eta denbora laburrean mailaz igo eta erakunde armatu honetako buruzagitzako kide izatea lortu zuen, Michael Collins, Richard Mulcahy eta Se\u00e1n Russellekin batera. Bera izan zen IRAren zutabe ibiltarien (flying columns) gerrilla taldeen ideia berritzaile eta eraginkorraren sortzailea.\n1919an Collinsek IRAren Hamabi Apostuluak edo \"Eskuadroia\" izeneko soldatapeko hiltzaile talde espezializatua sortzeko ardura eman zion.\nJames \"Shankers\" Ryan, soldadu ohi britainiarrak traizionatua izan zen, ondorioz britainiarrek atxilotu zuten.\n1920ko azaroaren 21ean, Igande Odoltsuan IRAk akabatutqako britainiar espioi eta ofizialak mendakatzeko asmoz, britainiar soldaduek bera, Peadar Clancy eta Conor Clune irlandar preso errepublikarrak Dublingo gazteluan exekutatu zituzten."}
{"id": "734230", "revid": "13403", "url": "https://eu.wikipedia.org/wiki?curid=734230", "title": "Zutabe ibiltari", "text": ""}
{"id": "734231", "revid": "15795", "url": "https://eu.wikipedia.org/wiki?curid=734231", "title": "Donostiako iparreko geltokia", "text": ""}
{"id": "734232", "revid": "56334", "url": "https://eu.wikipedia.org/wiki?curid=734232", "title": "Mahai tresna", "text": ""}
{"id": "734233", "revid": "336", "url": "https://eu.wikipedia.org/wiki?curid=734233", "title": "Flying column", "text": "Flying column, irlanderaz slua reatha edota col\u00fan reatha, euskaraz literalki \"zutabe ibiltaria\", Irlandako Independentzia Gerra eta Irlandako Gerra Zibilan zehar IRAk Irlanda osoan eta batez ere landa eta baserri eremuetan erabilitako ohiko unitate militarra izan zen. Gerrilla gerra burutzen zuten.\nKonderri bakoitzak bere zutabe ibiltariak zituen. Ziurrenik, Irlanda osoan ospe gehien bereganatu zuen zutabe ibiltaria Tom Barryren gidaritzapeko Mendebaldeko Corkeko 3. Zutabe Ibiltaria izan zen.\nZutabe ibiltari hauek taldekidez oso handiak izan ez arren, beren abantaila nagusia beren mugikortasun izugarria eta tokian-tokiko jendez osatuak egotea zetzan, ondorioz, ekintza bate egiteko beti prest izateaz gain, hura burutu eta berehala desagertzeko erraztasun handia zuten. Gainera, tokian-tokiko jendez osatuak egonik, ekintzak burutzen zituzten eremuak inork baino hobekiago ezagutzen zuten, bertakoak lagunak edo senideak izanik beren laguntza zutelarik, bai ekintzak burutu, ostatu hartzeko edota britainiar soldaduen mugimenduen berri izateko."}
{"id": "734234", "revid": "1987", "url": "https://eu.wikipedia.org/wiki?curid=734234", "title": "Pesa", "text": ""}
{"id": "734235", "revid": "1545", "url": "https://eu.wikipedia.org/wiki?curid=734235", "title": "Geraldine Roman", "text": "Geraldine B. Roman (Filipinak, 1967a) filipinar emakumezko kazetari eta politikari transgeneroa da. 2016ko Filipinetako hauteskundeetan Bataan probintziako 1. hautesbarrutiko ordezkari hautatu zuten, Filipinetako Kongresurako hautatutako lehen emakume transgeneroa bihurtuz."}
{"id": "734236", "revid": "336", "url": "https://eu.wikipedia.org/wiki?curid=734236", "title": "Austin Stack", "text": "Austin Stack, jaiotzez Augustine Mary Moore Stack, (Tralee, Kerry konderria, 1879ko abenduaren 7a - Dublin, 1929ko apirilaren 27a) irlandar errepublikar bat izan zen.\n1908an Irlandar Anaitasun Errepublikarra erakundeko kide egin zen eta 1916rako Kerry konderriko Irlandar Boluntarioen buruzagia zen. 1916ko Pazko matxinadan Roger Casement eta hark ontzi batean errepublikarrentzat zekartzan arma kargaren lehorreratzea saiakeraren antolatzailea izan zen. Halere, ez zuen britainiarrek Casement atzematea eragozterik izan.\n1918. urterako Sinn F\u00e9in alderdiko politikaria zen. Irlanda bitan banatu zuen Anglo-irlandar Itunaren aurka agertu zen, ondorioz Irlandako Gerra Zibilan itunaren aurkako aldean ipini zen. 1923an Irlandako Estatu Askeko soldaduek atzeman eta espetxeratua izan zen. Espetxean 42 eguneko gose greba burutu zuen. Ondoren, 1924ko uztailea aske utzi zuten.\nHalere, gose greba hark bere osasunari betiko kalte egin zion, eta ez zen inoiz guztiz osatu. 1929ko apirilaren 27an, Dublingo ospitalean zendu zen."}
{"id": "734237", "revid": "336", "url": "https://eu.wikipedia.org/wiki?curid=734237", "title": "Atari 7800", "text": "Atari 7800, AEBetan Atari 7800 ProSystem, 1986an Atari estatubatuar bideo-joko enpreasak merkaturatutako bideokontsola bat da. Atari 5200 modeloaordezkatzeko diseinatua izan zen.\nAtarik kontsolen nagusitasuna berreskuratu eta Intellivision eta Colecovision estatubatuar kontsolei Sega Master System eta Nintendo NES japoniar kontsolei aurre egiteko saiakera izan zen.\n1987an Atari XEGS modeloak ordezkatu zuen."}
{"id": "734242", "revid": "6327", "url": "https://eu.wikipedia.org/wiki?curid=734242", "title": "Norte", "text": ""}
{"id": "734243", "revid": "15795", "url": "https://eu.wikipedia.org/wiki?curid=734243", "title": "Tuteratik Bilborako Burdinbidearen Konpainia", "text": ""}
{"id": "734244", "revid": "336", "url": "https://eu.wikipedia.org/wiki?curid=734244", "title": "Atari XEGS", "text": "Atari XEGS edota Atari XE Video Game System, 1987an Atari estatubatuar bideo-joko enpresak merkaturatutako 8 biteko bideokontsola bat da. Teklatua, joysticka eta Atari XG-1 pistola gehigarriak zituen.\n1993an Atari Jaguar kontsolak ordezkatu zuen."}
{"id": "734245", "revid": "336", "url": "https://eu.wikipedia.org/wiki?curid=734245", "title": "Atari Jaguar", "text": "Atari Jaguar 1993an Atari estatubatuar bideo-joko enpresak merkaturatutako 32 biteko bideokontsola bat da. Aurreko Atari XEGS modeloa ordezkatu zuen. Super Nintendo eta Sega Mega Drive konsolekin lehiatu zen.\nAtari Jaguar kontsolak salmentei dagokionez porrot egin zuen, 2,5 milioi unitate inguru bakarrik saldu zituelako. Ordurako jada, Atarik 1980ko hamarkadan kontsolen munduan izandako nagusitasina aspaldi galdua zuen, Nintendo eta Sega enpresen kontsolen nagusitasunaren aurrean.\nAtari Panther kontsolak ordezkatuko zuela aurreikusia zegoen, baina azkenean proiektua ezeztatu egin zen."}
{"id": "734246", "revid": "9460571", "url": "https://eu.wikipedia.org/wiki?curid=734246", "title": "Nintendo Switch", "text": "Nintendo Switch bidejokoen kontsola bat da, Nintendotik garatuta. Garapenean &lt;NX&gt; kodeagaitik ezagutu zan 2016ko urrian ezagutarazi zen eta 2017ko martxoaren 3an saltzen hasi zen mundu osotik. Nintendo Switch erabiltzeko eta edukitzeko errez bat izateko pentsatuta dago. Kontsola txikia da, baina telebistara konektatu daiteke edo kontsolan bertan jolastu, bestela oinarritik atera eta tableta bat bezala erabili daiteke\nHistoria.\nKontsola 2015eko martxoaren 17an iragarri zen prentsa batean. 2016ko apirilaren 27an, Nintendok iragarki zuen 2017ko martxoan jaurtiko zuela, baina jakinarazi zen, halaber, kontsola ez zela erakutsiko 2016ko 3an, eta urte horretan bertan aurkeztu zela geroago. Handik denbora batera iragarri zen \"Just Dance\" 2017an ere kaleratuko zela kontsola honetan, eta Nintendok ere jakinarazi zuen ez zela erakutsiko 2016ko iraileko Tokyo Game Show-ean.\n2016ko uztailaren 23an, Segak Sonic Forces joko berriaren merkaturatzea iragarri zuen Nintendo Switch, oraindik NX Izenarekin jarraitu zuen, 2016 amaieran. 2016ko uztailaren 26an, Eurogamer hedabideak kontsolaren zirriborro posible bat filtratu zuen. Kontsola horrek alboetan kontrol akoplagarriak zituen pantaila bat baino ez zuen, telebistara konektatzeko gai zena eta kartutxoz egindako euskarri fisiko batekin. 2016ko abuztuko lehen egunetan, Unisoft eta Take Two bideojoko konpaniek kontsolari bidejoko esklusiboekin lagunduko diotela iragarri zuten. Gainera aginte patentea berretsiko litzateke. Abuztuaren 18an, Saquare Enix bideojokoen enpresa ospetsuak \"Dragon Quest Builders\" jokoa sistemara eramateko aukera baloratuko zuen, eta egun berean, enpresa berean enpresa berarekin lotutako beste zurrumurru bat hasiko zen, Kingdom Hearts III bideojokoa kontsolarako iragarriko zela uste baitzen. Hurrengo egunean zurrumurru hau gezurtatuko zen. Abuztuaren 26an, Nintendo Amerikako presidenteak, Reggie Flis-Aim\u00e9k, iragarri zuen Nintendok ez zituela egingo Wii U-arekin egindako akatsak, eta gainera, iragarri zuen katalogo zabala izango zuela.\n2016ko irailaren 20an, Tsunekazu Ishihara The Pokemon Companyko zuzendari exekutiboak aipatu zuen NXk mahai gaineko kontsolen eta kontsola eramangarrien kontzeptua aldatuko zuela. Deklarazio honek kontsola hibridoa izateko aukera berresten du.\n2016ko irailaren 22an, Yves Guillemot Ubisofteko zuzendari exekutiboak adierazi zuen \"Nintendoren kontsola berria makina fantastikoa da. Jolasetara hurbiltzeko modu berri bat da, oso Nintendo da, beste behin zerbait berria eskaintzen diguna. Asko gustatzen zaigu NX \".\n2016ko urriaren 20an, hiru minutu baino gehiagoko bideo baten bidez, kontsola Nintendo Switch. izen komertzialarekin aurkeztu zen. Elementurik nabarmenena hardware berriaren izaera hibridoa da, kontsola eramangarri gisa edo mahai gaineko kontsola gisa erabil daitekeena. Horretarako, Joy-Con izeneko kontrol desmuntagarriak ditu.\n2017ko urtarrilaren 13an, kontsolaren aurkezpen ofiziala egin zen Tokion, kazetariek kontsola probatzeko aukera izan zuten ekitaldiekin batera. Aurkezpenean, Joy-Con taldearen funtzioak, lineako funtzioak, salmenta-konfigurazioak, bateriaren iraupena eta biltegiratze-ahalmena aurkeztu ziren, baita lehen bideojokoak ere: 1-2-Switch, Arms, Mario Kart 8 Deluxe eta Splatoon 2, besteak beste.\n2020ko otsailean, COVID-19aren ondorioz, Shuntaro Furukawak, Nintendoko presidenteak, baieztatu zuen Nintendo Switchen ekoizpena atzeratu egin zela Japonian, batez ere Joy-Con eta Ring Fit.\nKontrolak.\nNintendo swich \"Joy-Con\" izeneko haririk gabeko bi kontrolagailu erabiltzen ditu, lau ekintza-botoiak eta Joystik bat dituztenak, norabidea gidatzeko, kontrolagailu estandar hau dardakada HD bat dauka, hauek wii kontsola bezala erabiltzen dira. Beste kontrolagilu bat dago \"kontrolagailu Pro\" izenekoa hau kamara inflarrojo bat dauka objetuak ikusteko edo distantzia neurtzeko, kontrola agire tradizional, eroso eta perfektu baten forma birsortzen duen haririk gabeko agintea da. Telenostan mahai gainean eta dembora luzez jolasteko programatuta dago. Kontrol Pro hau 18 botoi-ekintza eta bi joystik mugimendua adierazteko daukaz.\n= Nintendo Switch Lite =\n2019ko uztailaren 10ean, Nintendok bideo bat argitaratu zuen YouTubeko beko bere kanal ofizialean, modelo berria aurkeztu zen. Bideoan, kontsolaren hiru koloreak aurkeztu ziren: horia, grisa eta turkesa. Kolore hauetaz gain, edizio berezi bat iragarri zen, Pok\u00e9mon Espada y Escudo. kaleratzea ospatzeko. 2019ko irailaren 20an kaleratu zen $199.99 prezioan, .\nKontsola ordenagailu eramangarrirako bakarrik diseinatu zen, telebistara akoplatzeko dock bat sartu gabe, eta eredu trinkoago batean geratu zen. Nintendok diseinatu zuen kontsolen belaunaldi berriaren garraioa errazteko. Oinarrizko ereduan ez bezala, paketean ez dira sartzen Joy-Cons. Nintendo Switch \u2013 rako modu eramangarrian eskuragarri dauden jokoak soilik erreproduzitzen ditu, eta jatorrizko modeloaren biltegiratze-ahalmen bera du (32GB), 5,5 hazbeteko pantailarekin. \nNintendo Switch OLED.\nNintendok OLED eredua iragarri zuen ofizialki 2021eko uztailaren 6an. 7 hazbeteko (180 mm) 720p-ko OLED pantaila du, eta, akoplatuta dagoenean, 1080p-ko bereizmenerako irteera. Oinarrizko modeloak baino biltegiratze handiagoa du, 64 GB-koa, audio-funtzioak hobetu ziren eta euskarri doigarri zabalagoa gehitu zitzaion, mahai moduan erabiltzeko. Unitatea oinarri berri batekin bidaltzen da, kablea duen LAN ataka bat barne. Switch oinarrizko ereduaren antzeko espezifikazio teknikoak ditu eta bateragarria da Switch joko guztiekin eta existitzen diren osagarriekin. Unitatea bi paketetan bidaltzen da: bat dock beltz batekin eta Joy-Con gorria eta urdina (oinarri-ereduaren kolore lehenetsiaren eskemaren antzekoa) eta dock zuri bat Joy-Con blanco. 2021eko urriaren 8an kaleratu zen, Metroid Dread merkaturatzearekin batera. Txikizkako prezioa: 349.99$\n2021eko irailaren 13an OLED bertsioa kaleratu aurretik, Nintendok jatorrizko Switch modeloaren oinarrizko prezioa murriztu zuen Europan 329,99 \u00a3-tik 299,99 \u00a3-ra, eta Erresuma Batuan 279,99 \u20ac-tik 259,99 \u20ac-ra, Nintendok dibisen truke-tasen aldaketak ere islatu zituenak."}
{"id": "734247", "revid": "90204", "url": "https://eu.wikipedia.org/wiki?curid=734247", "title": "Sega Game Gear", "text": "Sega Game Gear, 1991n Sega japoniar bideo-joko enpresak merkaturatutako kontsola bat da.\nNintendoren Game Boy, Atari Lynx eta NECen TurboExpress kontsolekin lehiatu zen.\n1995ean Genesis Nomad modeloak ordezkatu zuen."}
{"id": "734248", "revid": "336", "url": "https://eu.wikipedia.org/wiki?curid=734248", "title": "Game Boy", "text": "Game Boy (japonieraz: \u30b2\u30fc\u30e0\u30dc\u30fc\u30a4 \"G\u0113mu B\u014di\") 1991n Nintendo japoniar bideo-joko enpresak merkaturatutako kontsola bat da. Sekulako salmenta arrakasta izan zuen, ofizialki, munduan inoizko hirugarren kontsola salduena baita. Proba gisa besterik ez zen hasi eta lehenengo urtean nahiko gutxi saldu ziren; lau milioi unitate inguru mundu osoan. Hala ere, Tetris fenomenoaren etorrerarekin eta NESen eta Super Nintendo-n lan egin zuten lizentziadunen laguntza handiarekin salmentak areagotu ziren.\nEredu klasikoaren eta koloredun bertsioaren artean, 118,69 milioi unitate saldu ziren. Game Boy Advance bertsioarekin aldiz,\u00a081,51 milioi baino gehiago saldu ziren. Orotara, 'Game Boy' marka duen 200 milioi sistema baino gehiago saldu dira 1990eko hamarkadaren hasieratik 2000ko erdialdera. Hurrengo Nintendo marken artean, Nintendo DS-k, 90 milioi unitate baino gehiago saldu ditu 2004ko amaieratik 2008ko abendura bitartean, eta horrek, Nintendoko merkatu eramangarriaren arrakasta berritu du.\nHistoria.\nJatorrizko Game Boy-a (1989 - 1995).\nJatorrizko Game Boy-a Japonian agertu zen lehenengoz 1989ko apirilaren 21ean. Kolore gris argitsuko bideo-kontsola kartutxo izeneko plastikozko unitate txikietan jasotako jokoen bidez erabiltzen zen. Tetris fenomea izan zen kontsolaren arrakasta bultzatu zuena. Tetrisa oso ezaguna zen eta kontsola eramangarri hauei esker edozein lekutan jolasteko aukera ematen zuen eta hori dela eta, haur zein helduek beren Game Boy-a erosi zuten.\nHorrez gain, jatorrizko Game Boy-a lau jokalari baino gehiago onartzen zituen kartutxoetan oinarritutako sistema izan zen eta horren bidez, aldi berean, 16 jokalarik jolasteko aukera ematen zuen.\nPlay It Loud! (1995).\n1995ean Nintendo-k Game boy eredu bereziak kaleratu zituen hainbat koloretan \"Play It Loud!\" kanpainarako. Kolore gorriko, horiko, berdeko, beltzeko, urdineko, zuriko eta oskol gardena zuten Game Boy-ak izan ziren, guztira zazpi kolore. Denak botoiak beltzez eta aireografia beltzez, oskol gardena zutenak izan ezin; horiek marroi gorri batean zeuden. Bestalde, kontsola horien oinarriaren azpian edizio esklusibo batzuk kaleratu ziren, esate baterako, Manchester United Edition mugatua, Erresuma Batuan soilik atera zena. Produktuaren zehaztasunak jatorrizko Game Boy-aren antzekoak ziren. Koloreen lerro berri hau hurrengo Nintendo kontsola eramangarrietan jarraitu da; Game Boy Pocket, Game Boy Color, Game Boy Advance (SP eta Micro barne), Nintendo DS, Nintendo DS Lite eta Nintendo DSi.\nGame Boy Pocket (1996 - 2000).\n1996an, Nintendo-k Game Boy Pocket kaleratu zuen: kontsola txikiagoa, arinagoa eta energia gutxiago kontsumitzen zuena. 10 ordu irauten zituzten bi bateria erabiltzen zituen. Bertsio honek lotura portu txikiagoa zuen, beraz jatorrizko Game Boy-ra konektatzeko egokitzaile bat behar zuen. Portu-diseinu hau Game Boy ereduetan jarraitzen erabili zen, Game Boy Micro-n izan ezik. Pantaila, beltz eta zuri monokromo batera aldatu zuten, aurreko berdea eta beltza ordezkatuz. Lehen bertsioa kolore zilarrezkoa zen eta ez zuen bateria maila adierazten zuen LEDik baina alderdi hori laster zuzendu zen erabiltzaileek eskatuta. Game Boy Pocket-ak ez zuen joko esklusiborik, jatorrizko Game Boy-ren joko berak erabiltzen zituen.\nGame Boy Color (1998 - 2003).\n1998ko urriaren 21ean merkaturatu zen. Game Boy Color-ek kolorearen pantaila gehitu zuen eta bere neurriak Pocket bertsioa baino askoz ere handiagoak ziren. Prozesatzeko abiadura bikoitza ere izan zuen, jatorrizko Game Boy-aren 4 aldiz memoria handiagoa. Teknologikoki 1983ko NES bideo-jokoen kontsola bezalakoa zen.\nBere bertute handiena aurreko Game Boy-ko kartutxoekin bateragarria zela zen. Bateragarritasuna Game Boy familiaren funtsezko ezaugarri bihurtu zen eta merkatuan zeuden sistema desberdinekin lehia handia ekarri zuen horrek.\nPokemon Amerikara belaunaldi horretan iritsi zen eta Game Boy Colorri arrakasta izugarria eman zion. Pokemon izan zen garai guztietako joko ezagunena Nintendorentzat. Hori dela eta, Pokemon diseinuko hainbat Game Boy Color berezi egin zituzten egin zituzten; kolore horiduna atzeko estaldura urdinarekin, Game Boy Color GS-a eta berde eta krema koloreko beste bertsio bat. Hauek guztiak Pokemonen irudia zuten pantailaren inguruan.\nGame Boy Advance (2001 - 2006).\n2001ean, Game Boy familiaren jostailu makina eramangarri berria agertu zen Japonian, Game Boy Advance edo GBA izenekoa. Game Boy Color jokoekin bateragarritasuna zuen, baita pantaila handiagoa ere. Kontrolak zertxobait aldatu ziren eta alboko \"L\" eta \"R\" botoiak gehitu ziren. Teknikoki SNES bezalakoa zen eta bertako jolasak ere agertzen ziren: Super Mario World eta . Bertsio hau oso gogor kritikatu zen pantailan argi retroiluminorik ez izateagatik, eta horrek zailtasunak sortzen zituen zenbait baldintza ikusterako orduan.\nGame Boy Advance SP (2003 - 2008).\n2003ko otsailaren 14an kaleratu zen, Game Boy Advance SP - AGS 001 eredua - jatorrizko GBA ereduarekin izandako hainbat arazo konpondu zituen. Bere ezaugarririk aipagarriena goruntz jasotzen zen tapa zen eta aurreko argia pizteko etengailua, baita barneko bateria kargagarria ere. 2005eko irailaren erdialdean, Nintendo-k hobekuntza nabarmena egin zuen SP ereduan, barneko barneko argiaren antzekoa ordezkatuz.\nGame Boy Micro (2005 - 2008).\nGame Boy Advance sistemaren hirugarren aldaera. Orain arte sortutako Game Boy txikiena da, Game Boy Advance-a ez bezala askoz ere hobea da, NES kontroladorearen dimentsio berdinak dituelarik. Bere pantaila Game Boy Advance eta SP baino txikiagoa da, nahiz eta bereizmen bera mantentzen dituen (240 x 160 pixel), baina kalitate altuko argiztapena du. Ameriketako Estatu Batuetan eta Kanadan bi azal gehiagorekin etorri zen itxura ezberdina emateko.\nAzken bertsio honekin Game Boy-ren lerroaren amaiera iritsiko litzateke, 2004an Nintendo DS-rako hirugarren postua libre utzita Game Boy Advance SP ordezkatzeko asmorik gabe. Hala ere, Nintendo DS-ren gaitasuna handiagoa zen. GBA-ren eta Nintendo 64-ren antzekoa, kolore retroiluminatuzko bi pantaila zituen, horietako bat ukimena, haririk gabeko konektibitatea eta GBA jolasteko gaitasuna, eta horrek Game Boy Advance erabat zaharkituta utzi zuen, eta horrela, ia 20 urte amaitu ziren. Game Mutil.\nKartutxoak.\nBideo-joko bakoitza plastikozko kartutxo batean gordetzen da. Game Boy Advance kartutxoek izan ezik, 5,8 x 6,5 zentimetrokoak dira. Kartutxoak joko kodea eta datuak CPU kontsolara eramaten ditu. Zenbait kartutxok bateria txiki bat dute, SRAM, flash memoria txipak edo EEPROM-a, jokoaren datuak kontsola itzaltzean gordeta mantendu ahal izateko.\nJolaserako berariazko aldakuntzak alde batera utzita, Game Boy sistemekin bateragarriak diren lau kartutxo daude:\nKartutxo grisak: Game Boy sistema guztiekin bateragarriak dira Game Boy Microrekin izan ezik. Jatorrizko Game Boy-aren joko guztiak mota honetakoak dira. Horietako batzuk, besteak beste, kolorezkoak dira, hurrenez hurren, gorria edo urdina (Pok\u00e9mon Red eta Blue), edo horia (Donkey Kong Land seriearentzat eta Pok\u00e9mon Yellow jokorako). Kartutxo horietako jokoak zuri-beltzean programatuta daude. Game Boy Color eta beste sistemek kolore paleta hautagarriak dituzte.\nKartutxo beltzak: Game Boy sistemako sistema guztiekin bateragarria da Game Boy Micro kenduta. Kartutxo hauetako jokoak koloretan programatuta dauden arren, monokromoetan jolastu daitezke Game Boy, Game Boy Pocket, Game Boy Light eta Super Game Boy bertsioetan. Game Boy Color-entzako sortutako jokoen laurdena inguruk kartutxo beltzak erabiltzen zituzten. Kartutxo horien salbuespenak urrezko eta zilarrezkoak dira\nKartutxo argiak edo zeharrargituak: Garai hartan Game Boy Color-erako soilik argitaratu ziren, ez dira jatorrizko Game Boy, Game Boy Pocket, Super Game Boy eta Game Boy Micro-etan onartzen. Talde honetakoak diren Pok\u00e9mon Crystal kartutxoa, kasu berezia da, plastikoa urdin distiratsua zen. Game Boy Color-entzako garatutako kaleratzeen hiru laurdenak mota honetakoak dira.\n\"Advance\" kartutxoak: Kartutxo hauek Game Boy Advance, Game Boy Advance SP, Game Boy Micro, Nintendo DS, Nintendo DS Lite eta Nintendo GameCube-rekin funtzionatzen dute esklusiboki. Hauek 5,6 cm x 3,3 cm neurtzen dituzte. Kartutxo hauek aurreko kartutxoak baino luzeagoak dira, aldiz, zabaleran berdinak dira. Koloreei dagokionez, gris ilunak dira, nahiz eta Pokymonen Ruby, Sapphire eta Emerald bertsioetarako urdin gorria eta berdeak ere kaleratu zituzten. Horrez gain, Boktai seriean, kartutxo gardenak sortu ziren, barruan eguzki sentsore bat baitzuten."}
{"id": "734250", "revid": "105290", "url": "https://eu.wikipedia.org/wiki?curid=734250", "title": "La R\u00e1bidako monasterioa", "text": "Santa Maria La R\u00e1bidako monasterioa, Espainiako Andaluzia autonomia erkidegoko Palos de la Frontera udalerrian dagoen frantziskotar monasterio bat da, Huelvako probintzian.\nXIV-XV. mendeetan gotiko-mudejar estiloan eraiki zen. Bertan, Daniel V\u00e1zquez D\u00edaz margolariaren freskoak ikusgai daude.\nUsadioaren arabera, Kristobal Kolon itsasgizonak Amerikara burututako lehen bidaia aurretik monasterio honetan ostatu hartu omen zuen."}
{"id": "734256", "revid": "42829", "url": "https://eu.wikipedia.org/wiki?curid=734256", "title": "Kolibri Operazioa", "text": ""}
{"id": "734257", "revid": "98220", "url": "https://eu.wikipedia.org/wiki?curid=734257", "title": "Eltz gaztelua", "text": "Eltz gaztelua, , Alemaniako Renania-Palatinatua estatuan dagoen gaztelu bat da, muino batean, 320 metroko garaieran eta Mosela ibaiaren gain, Koblentza eta Treveris hirien artean.\nXII. mendean eraiki zen, eta 33 belaunaldiz Eltz familiaren jabetzakoa izan zen."}
{"id": "734258", "revid": "98220", "url": "https://eu.wikipedia.org/wiki?curid=734258", "title": "Lissingen gaztelua", "text": "Lissingen gaztelua, , Alemaniako Renania-Palatinatua estatuan dagoen gaztelu bat da, Kyll ibaiaren bazterrean eta Gerolstein udalerriaren kanpoaldean.\n1212-1280 artean eraikia izan zen. B\u00fcrresheim gaztelua, Eltz gaztelua eta Lissingen gaztelua Renania-Palatinatuan Rhin ibaiaren ezkerraldean dauden hiru gaztelu bakarrak dira."}
{"id": "734261", "revid": "56334", "url": "https://eu.wikipedia.org/wiki?curid=734261", "title": "B\u00fcrresheim gaztelua", "text": "B\u00fcrresheim gaztelua, Alemaniako Renania-Palatinatua estatuan dagoen gaztelu bat da, Mayen udalerritik hurbil. Mendi, baso eta errekez osatutako lurralde isolatu batean dago. Maiz, Eltz gazteluaren \"anaia\" dela esan ohi da, bi gazteluek duten antzeko itxura dela eta.\nXII-XIII. mendeen artean eraikia izan zen."}
{"id": "734262", "revid": "512", "url": "https://eu.wikipedia.org/wiki?curid=734262", "title": "Tetris", "text": "Tetris (, ahoskatua) Aleksei Pazhitnov errusiar programatzaileak sortutako puzzle bideo-joko bat da. 1984ko ekainaren 6an lehenbizikoz merkaturatu zen. \"Pentamino\" jokoan oinarrituta dago. Sobietar Batasunak beste herrialdeetara arrakasta handiz esportatutako lehenbiziko bideo-jokoa izan zen. Mendebaldean berehala Spectrum HoloByte, Commodore 64 eta IBM PC ordenagailuetarako bertsioak merkaturatu ziren.\n1980ko hamarkadan etxeko ordenagailuetarako eta bideokontsoletarako bideo-joko gisa saldu zen; bertsiorik arrakastatsuena 1989an Game Boy kontsolarako egokitzapena izan zen. Gaur egun bertsio ugari daude, mugikorretarakoak barne."}
{"id": "734263", "revid": "42829", "url": "https://eu.wikipedia.org/wiki?curid=734263", "title": "Bortizkeri", "text": ""}
{"id": "734264", "revid": "42829", "url": "https://eu.wikipedia.org/wiki?curid=734264", "title": "Myamar", "text": ""}
{"id": "734265", "revid": "42829", "url": "https://eu.wikipedia.org/wiki?curid=734265", "title": "Basarrateko parke", "text": ""}
{"id": "734266", "revid": "2048", "url": "https://eu.wikipedia.org/wiki?curid=734266", "title": "Espainiako Iparraldeko Burdinbideen Konpainia", "text": ""}
{"id": "734268", "revid": "42829", "url": "https://eu.wikipedia.org/wiki?curid=734268", "title": "Fusilatu", "text": ""}
{"id": "734269", "revid": "56334", "url": "https://eu.wikipedia.org/wiki?curid=734269", "title": "Nintendo NES", "text": ""}
{"id": "734281", "revid": "56983", "url": "https://eu.wikipedia.org/wiki?curid=734281", "title": "En Com\u00fa Podem", "text": "En Com\u00fa Podem-Guanyem el Canvi, kataluniar ezkerreko koalizio politiko bat da, Podemosen alderdi kataluniarrek osatzen dutena. Besteak beste, Iniciativa per Catalunya Verds, Esquerra Unida i Alternativa, Equo eta Barcelona en Com\u00fak osatzen dute. 2015ean sortu zen alderdia, urte horretan ospatu ziren hauteskundeetara aurkezteko, Espainiako gorteetan. Alderdiko zerrendaburua Xavier Dom\u00e8nech da.\nIdeologia.\nKoalizioa, Podemos osatzen dituzten alderdi guztien antzera, ideologia eta pentsamendu ezkertiarrekoa da. Bestalde, katalanismoan ere sinisten du eta burujabetzaren alde dagoen alderdi bat da. Esan beharra dago, Kataluniako krisialdi politikoan, hainbat aldiz agertu dela independentziaren kontra Kataluniako parlamentuan, Catalunya S\u00ed que es Pot alderdia, En Com\u00fa Podemekin batera, Podemos osatzen duen beste alderdi bat.\n2015ean izandako emaitzak.\n2015ean alderdi hau Espainiako gorte nagusietarako hauteskundeetara aurkeztu zen eta 350 diputatutik, 12 lortu zituen. Bestalde, Senatuan, 3 ordezkari ditu, 265etik. 927.940 boto lortu zituen guztira, gehienak Bartzelonako probintzian, guztizko botoen %26 inguru."}
{"id": "734282", "revid": "6327", "url": "https://eu.wikipedia.org/wiki?curid=734282", "title": "Bergiumko Bataila", "text": ""}
{"id": "734283", "revid": "57496", "url": "https://eu.wikipedia.org/wiki?curid=734283", "title": "Bergiumeko Gudua", "text": ""}
{"id": "734284", "revid": "119347", "url": "https://eu.wikipedia.org/wiki?curid=734284", "title": "Kornilov afera", "text": "Kornilov afera 1917ko irailean (abuztuaren 27an), Errusiako Armadako buruak buruturiko estatu-kolpe ahalegina izan zen. Gertaera nahiko nahasia izan zen: alde batetik eskuinak eta eskuin muturrak Sobietak deusezteko, \u201cdiziplina berrezartzeko\u201d, bestetik Kerenski eta Kornilov beraren anbizio kontrajarriak eta hirugarrenik gaizki-ulertuek eraman zuten egoera honetara. Gertakari honek, bai Estatu-kolpe zein auto-kolpe ezaugarriak izan zituen.\nIrakurketak.\nStalinek abuztuaren 28an definitu zuen moduan: \u201cez zen iraultzaren eta kontrairaultzaren arteko borroka bat, bi kontrairaultzaileren artekoa baino\u201d. Nikolai Sukhanovek esan zuen moduan, \u201cKerenski kornilovista zen, baina diktadura berak gidatzea nahi zuen\u201d. Beste batzuen arabera, Kerenski bera ere lan horietan sartua zegoen. Adibidez, Anton Denikin jeneral zuriaren arabera \u201cmilitarren artean diktadura bat ezartzeko planez ekainean hasi ziren hitz egiten, artean Kerenski lehen ministro ez zela (\u2026) eta Kerenskik berak parte hartzen zuen elkarrizketa horietan\u201d. Trotskiren arabera, Kerenskik aldi berean militarrak xaxatu zituen kolpearen planekin aurrera egin zezaten, honek bere asmoen errotara ura eramango zuelakoan. Egun hauetan, bi aktore nagusien eta bigarren mailako aktoreen posizioa oso aldakorra izan zen, ikusiko dugun moduan, eta aldaketa hauek kolpea baino auto-kolpea edo auto-kolpea baino kolpea ote zen zehazten zailtzen dute. Orlando Figes britainiar historiagileak ez du uste Kornilovek Estatu-kolpea emateko asmoa zuenik, eta are gutxiago Kerenskiren kontra, baizik eta \u201chau salbatzea, bere borondatearen kontra bada ere\u201d; izan ere, Kornilovek \u201cErrusia salbatzeko\u201d modu bakarra diktaduran ikusten zuen, hala ere, Figesen bertsioaren arabera, \u201cazken momentua arte Kerenskiren babesa bilatu zuen asmo horiek aurrera eramateko\u201d.\nTestuingurua.\nKornilov izendatzea.\nUztailaren 19an, Kerenskik Aleksei Brusilov jenerala armadaren goi-kargu bezala (eta Kerenski Guda-ministro zenean izendatua izan zena, eta Kerenski Ofentsiban armadaburu izan zena) Lavr Kornilov jeneralaz ordeztea erabaki zuen.\nOfentsiba haren porrotaren errudun gisa bere burua ikusten zuen Brusilovek, eta atsekabeturik kargua utzi zuen. Gainera, Brusilov beste jeneralek ez zuten ondo ikusten, soldaduekiko hurbilekoegia zela eta gainera otsaileko egunetan onartutako erreforma militar demokratikoak (Sobietak onartutakoak, eta militarren arabera armadaren desegituraketa zekartenak) ondo ikusten zituela edo behintzat, onartu egiten zituela eta.\nLavr Korniloven izaera.\nLavr Kornilov militarra ez zen orduan jeneral handien artean egon, baina bere profil sozialak arrazoi handia izan zen bera aukeratua izateko. Alde batetik, kosakoa izan zen, familia umil baten semea. Bere ama turkiar etniakoa zen, eta berak ere turkiar hizkuntzak jaki izan zituen; beraz, jatorri \u201cez-aristokratiko\u201d batetakoa zen, \u201cotsaileko izpirituaren\u201d araberakoa. Gainera, bera izan zen otsailaren 28an Dumako Kideen Komiteak Sergei Khabalov tsaristaren ordez Petrogradeko komandante militar izendatu zuena, eta Aleksandra Romanova tsarina berak atxilotu zuen 1917ko martxoaren 8an. Maiatzaren 1eko ospakizunetara ere joan zen. Baina beste alde batetik, Kornilov, armadaren barruan diziplina ezartzearen eta soldaduen komiteen eta soldaduen Sobieten eskubideak murriztearen (eta are komite hauek deuseztearen aldekoa zen).\nLavr Korniloven papera Gobernuaren aurka.\n1917an borroka-gunetik alde egiten zuten soldaduen kontra tiro egiteko agintzearren ezaguna egin zen, eta uztailaren 12an Gobernuak Armadan, zenbait delitu larriren kasuan, heriotza-zigorra berriz ezarri zuen Kornilov horretan tematu ostean (Kornilovek 1915ean austriarrek atxilotu eta 1916an preso-eremu batetik ihes egin zuen). Beraz, guzti honen arabera, Kornilov, iraultzaren etapa honetan Kerenskiren eta Errusiako Behin-Behineko Gobernuaren aliatu izan zitekeela zen Gobernuaren ustea, ez soilik frontean boltxebikeen bakearen aldeko agitazioaren kontra, baizik eta behar balitz baita ere \u201cetxean\u201d; Sobietaren aurka. Hots, Brusilov (jatorri elitista, baina pentsaera demokratikoa) iraultza burgesaren lehen aldietarako, hau da, Gobernuaren eta Sobietaren \u201ceztei-aldirako\u201d egokia bazen, Kornilov (jatorri \u201cdemokratikoak\u201d edo \u201cmeritukratikoak\u201d, baina jarrera gogorra eta hertsitzailea), iraultza burgesaren bigarren aldirako, hau da, burgesia eta langileriaren konfrontazio aldirako egokia zen. Kornilovek bere ondoko gisa Boris Savinkov eserista (baina jada ezkerraren eta Sobieten kontra oso jarrera gogorra zuena izendatu zuen.\nKorniloven erreforma.\nAukeratua izan zenean, Kornilovek, uztailaren 21ean, bere \u201cerreforma plana\u201d aurreratu zuen:\nErreforma-plan hori otsailean onartutako \u201cLehen Ordenaren\u201d (eta berez Sobietaren, mentxebike-eseristen gehiengodun Sobietaren) aurkakoa zen erabat. Hori zela eta, eskuineko zirkuluek, \u201cUztaileko egunen\u201d ostean euren jarrera asko gogortu zutenek, Kornilov euren itxaropen berri bezala hartu zuten Kornilov, eta laster Kerenskik baino popularitate handiagoa hartu zuen Sobietaren kontrako zirkuluen artean, hau bigunegi bezala ikusten baitzuten.\nKonplota gorpuztuz.\nKorniloven oinarri soziala.\nKornilovek bazituen babes gehiago, adibidez eskuinaren aldetik. Burgesiak, eskuineko alderdiek (kadeteek eta oktubristek) eta kanpo potentziak Kerenskiren Gobernua Sobietekiko \u201cahulegia\u201d zela uste zuten. Jende horren ustez, Errusian \u201cgizon indartsu\u201d bat behar zen, eta Kornilov armada-burua zen horretarako egokiena, batez ere frontean jada erakutsi zuelako zer nolako neurriak har zitzazkeen. Gainera, abuztuaren 12an hasi zen Moskuko Estatu-konferentzian, eskuin osoak Kornilov txalotu zuen, Kerenskik oso itxura pobrea eman zuelarik. Kanpoko potentzien enbaxadek ere Kornilov jarri nahi zuten lehendakari postuan: Stalinek kolpearen ostean, irailaren 12an, atera zuen artikulu batean (\"Atzerritarrak eta Korniloven konplota\"), kolpe honen atzean atzerriko egunkari batzuk (\"The Times\" ingelesa eta \"Le Temps\" frantziarra), atzerriko enbaxadak (Buchanan britainiar enbaxadorea) eta are atzerritar militarrak zeudela salatu zuen, \u201ciraultzaren kontrako konplotean\u201d. Hala ere, Orlando Figesen arabera \u201cKornilov plan guzti horien jabea baino, morroia zen\u201d. Hauetako \u201cbabesle\u201d asko Kornilovek Estatu-kolpea eman zezan irrikitan zeuden, are Kornilov bera baino gehiago. Plan hauetako bitartekaria, hasieran behintzat, Boris Savinkov zen, zeinek Kerenski-Kornilov diktadura bateratu batean pentsatzen zuen.\nGobernuaren jarrera Kornilovekiko.\nGuzti honek, Kerenskik bere burua \u201cErrusiako salbatzaile\u201d gisa ikusten zuen irudiari kalte egiten zion. Alde batetik, Kornilov behar zuen diziplina ezartzeko (bere kabuz ez zen ausartzen Sobietaren kontra egitera, edo ez zuen indarrik, eta gainera eskuinaren artean babesa eman ahal zion Kornilov bere ondoan edukitzeak), bai armadan eta beharko balitz \u201cetxean\u201d. Azken finean, Korniloven analisi politikoarekin bat zetorren, eta bere diktadura, Korniloven laguntzarekin, onargarria zitzaiokeen. Baina beste alde batetik, \u201csalbatzaile\u201d paperean Kornilovek egiten zion konpetentziaz kezkatuta zegoen, izan ere, eskuinari egindako emakidak (adibidez uztailaren 12an frontean heriotza-zigorra berrezartzea onartzea), eskuinak Korniloven lorpen bezala hartzen zituen. Bestalde, ez dago argi Kornilovek bere programa Gobernuari ezarri edo Estatu-kolpe bat eman ote nahi zuen, edo Estatu-kolpea ematekotan, programa ezartzeko eman nahi ote zuen (edo momenturen batean planez aldatu bazuen). Orlando Figesek esan zuen moduan \u201cbatak bestea erabili nahi izan zuen bere anbizioetarako\u201d.\nKerenskik hasieran zalantzak zituen Korniloven programa ezartzeko, honen erabateko boteretzea esan nahi zuten eta (abuztuaren 3an jada Kornilovek fabriken eta trenbideen militarizazioa eskatu zuen \u2013Figesen arabera, erreforma programaren biraketa koalitatibo bat izan zen-, eta Kerenskik berriz esan zuen ezetz, bai Gobernu-koalizioaren desegitea ekarri zezakeelako, bai Sobietek altxamendu bat egin zezaketelako). Bestetik, Rex Wadek esaten duen moduan, Kerenskik Sobieta menperatu bai, baina ez zuen nahi hauxe erabat desegin (eta Korniloven asmoak horiek izango ote zirenaz beldur zen), izan ere Sobieta \u201cKerenskiren boterearen iturrietako bat zen\u201d. Hala ere, Savinkovek konbentzitu zuen harekin lan egiteko, baina betiere, Kornilov Kerenskiren menpe ezartzen bazen (Trotskiren arabera \u201cKerenskik Korniloven programa aplikatu nahi zuen, baina berarentzat botere handiagoa suposatuko zuelarik\u201d). Bitartean, Uztaileko Egunen ostean berriz burua altxatzen zebilen ezkerrak (boltxebikeek, anarkistek eta ezkerreko eseristek) Kornilov kontrairaultzaren ikur bezala jarri zuen. Abuztuaren 10ean Kerenskik Korniloven hasierako programa (fabriken eta trenbideen militarizazioa gabe) onartzeko keinua egin zuen, Savinkovek konbentzituta, baina laster Moskuko Estatu-konferentzia etorri zen, eta eskuinak Kornilov ahobatez babesten zuenaren inpresioa eman zuen. Honek Kerenski zalantzaz bete zuen, eta Kornilov eskuinaren laguntzaz, Kerenskiren gainetik ere bere programa politiko-militarra inposatu zezakeela konbentzitu zuen. Azkenean, Kerenskik Savinkovi abuztuaren 17an esan zion Korniloven programa onartzen zuela, baina antza denez \u201chiriburua Moskura aldatu ostean\u201d. Savinkovek ez zuen hori entzun eta programa berehala onartu zuela esan omen zion Kornilovi. Bitartean honek Petrograd inguruan tropak kontzentratzen jarraitu zuen, ez dago oso argi Kerenski mehatxatzeko (gero Kerenskik esan zuen moduan), edo litekeena zen moduan, programa onartzerakoan gerta zitekeen langile altxamendu bat zapaltzeko (gertakari hauekin bat, abuztuaren 25ean Gobernuak \"Proletari\" egunkaria itxi zuen \u201caltxamendua animatzearren\u201d; honen ordez \"Rabotxi\" (\u201cLangilea\u201d) atera zen). Figesen arabera, Kornilovek egun horretan bertan \u201cez dut Behin-behineko Gobernua uzkaili nahi\u201d esan zion.\nGertakariak.\nKerenski eta Korniloven arteko negoziaketak.\nAzkenik, Kerenskik, abuztuaren 23an, programa onartzeko asmoa erakutsi zuen, baldin eta Petrograd programaren neurriez kanpo geratuko balitz. Kerenskik eta Kornilovek Petrograden erabili beharreko tropak zeintzuk izanen ziren eta Kronstadteko goarnizioa eta Itsas-armada zapaltzea ere paktatu zuten. Hala ere, hemen badago guztiz argitu gabeko beste puntu bat: tropak Petrograden esku-sartzeko aitzakia gisa, hiriburuan \u201caltxamendu boltxebike\u201d faltsu bat prestatzea, Aleksandr Dutoven zuzendaritzapeko tropekin. Kornilovek bere agenteak bidali zituen asmo horretarako, baina ez dago argi Kerenskirekin adostu zuenik, edo Kerenski \"fa\u00eet accompli\" baten aurrean jarriz indarreko posizio bat lortu nahi zuenik (Stalinek, abuzutaren 28an konplot hori salatu zuen artikulu batean).\nTartean, Vladimir Lvov deitutako politikari kontserbakor bat (Alderdi Oktubrista) sartu zen bi buruzagien artean, gaizki-ulertuak handiagotuz. Lvovek bi buruzagiak ados jarri nahi zituen Gobernu autoritario bat lortzeko, baina azkenean, berak martxan jarritako gurpilak ihes egin zion. Hasiera batean, abuztuaren 22an, Kerenskiri esan zion \u201cGobernua moldatuz gero\u201d eskuinaren babesa izango zuela, baina abuztuaren 25ean Kornilovi esan zion Kerenskiren izenen hitz egiten zuela eta hainbat aukera aurkeztu zizkion: bata Kerenskiren diktadura zen, eta beste bat Kerenski dimititzeko eta Kornilov lehendakari jartzeko prest zegoela (Kerenskik hori adierazi ez zuelarik) Kornilovek hurrengo Gobernuan sartzen bazuen. Kornilovek onartu egin zuen azken eskaintza hori; hurrengo egunean abuztuaren 26an, Lvovek Kerenskiri komunikatu zionean, Orlando Figesen arabera \u201cLvovek Kerenskiri esan zion Kornilovek diktadore eskumenak eskatu zizkiola, baina hori ez zen egia\u201d. Kerenski ez zen ados egon, eta Korniloven nahiak eta tropen kontzentrazioa honen aurka ere erabiltzen saiatu zen. Figesen arabera, \u201corduan hasi zen Kerenski pentsatzen Kornilovek agian paretik kendu nahi zuela\u201d.\n26an bertan, arratsaldez hirurak teletipoz hitz egiteko geratu ziren. Hala ere, Vladimir Lvov berandu iritsi zen, eta Kerenskik, Lvov imitatuz (aktore izan zen, eta horretarako dohaiak bazituen), aurreko eguneko baldintzak errepikatzeko eskatu zion Kornilovi. Kornilovek \u201cLvovi\u201d errepikatu egin zizkion, honek Kerenski Kornilovek kargugabetu nahi zuenaz konbentzitu zuelarik. Kornilovek, ordea \u201cLvovekin\u201d izandako elkarrizketaren ondorioz tropak Petrogradera eramateko eta Sobieta zanpatzeko baimena zuela uulertu zuen. Bestetik, berandu iritsi zen Lvov atxilotua izan zen.\nAbuztuaren 27: tropen mugimenduak.\nAbuztuaren 27a oso egun nahasia izan zen. Kerenskik Kornilovekin izandako elkarrizketa erabili nahi zuen Gobernuak Kornilov sala zezan, baina Gobernua, Savinkoven eraginez, ez zegoen guztiz ados (egun horretako goizean, Savinkovek oraindik \u201cGobernuak Kornilovengan konfidantza osoa du\u201d esan zion prentsari). Orduan Kornilov kargugabetzeko agindua berak sinatzea erabaki zuen. Honek Kornilovi altxamendu boltxebike bat gertatu zela eta Kerenski atxilotuta zegoela ustearazi zion (halako agindu bat Gobernuak sinatu behar zuen, ez soilik Lehen Ministroak), beraz, tropak Petrogradera mugitzeko agindua eman zuen. Korniloven mugimendu honek konbentzitu zuen Gobernua Estatu-kolpea martxan zenaz. Hala ere, Kerenskiren jokoak bere aldekoak ere nahastu eta nazkatu egin zituen, eta oso jende gutxik babestu nahi zuen: Mikhail Alekseiev jeneralak adibidez ez zuen onartu armadaburu postua, soilik Estatu Nagusiko buru postua. Azkeneko momentuan negoziazio saiakera bat behartu nahi izan zuten, Korniloven kargugabetze neurria soldaduek jakin ez zezaten, baina alferrik izan zen. Abuztuaren 27an Kornilov kargugabetua eta kolpista bezala salatua zen. Korniloven mugimenduarekin bat, frontean militar batzuk ere altxatzen saiatu ziren, Aleksei Kaledin Don Eskualdeko kosakoa adibidez.\nKerenskik oso tropa gutxi zituen bere alde borrokan egiteko, eta gainera, bere laguntzaileen konfidantza ere galdu zuen: berak bere burua izendatu zuen armadaburu, postu horretan bere menpe aritzeko kiderik aurkitu ez baitzuen. Azkenean Sobietei laguntza eskatu behar izan zien. Boltxebikeen aldetik, Korniloven aurkako mugimendura batu ziren, \"baina ez Kerenskiren Gobernuaren menpe\", baizik eta norbere independentzia mantenduz (Stalinek abuztuaren 28an esan zuen moduan: \u201cIraultzak berak atera behar ditu kaosetik salbatuko dituen indarrak\u201d). Moskun zein Petrograden \u201cKontrairaultzaren Aurka Borrokatzeko Batzordean\u201d sartu ziren, beste alderdi sozialista guztiekin batera. \"Kontrairaultzaren Aurka Borrokatzeko Batzorde\u201d horiek, Sobieten pe funtzionatzen zuten, eta alderdi guztietako ordezkariez osatuta zeuden; beraz, boltxebikeak bertan sartzea hauen errehabilitazio politikoa izan zen. Are gehiago, Kontrairaultzaren Aurkako Batzorde horietan, Alderdi Boltxebikeak jokatu zuen abangoardia bezala, eurak izan ziren \u2013batez ere Erakunde Militar Boltxebikearen bidez- populazioa mobilizatu zutenak eta susmagarriak atxilotu zituztenak. Gainera boltxebikeek bazuten (momentu horretan klandestinitatean bazegoen ere), indar armatu baten, Goardia Gorriaren, kontrola. Goardia Gorriak bolondres berriak errekrutatu zituen egun horietan, eta Gobernua armak eman beharrean aurkitu zen. Abuztuaren 28an bertan, Alderdi Boltxebikeak, Stalinen ahotik, kolpearen kontra borrokatzeko jeneral kontrairaultzaile denak kargugabetzea, aukeraketazko ofizialak itzultzea, soldaduen komiteak berrezartzea, heriotza-zigorra eta neurri errepresiboak desagerraraztea, lurren banaketa, zortzi orduko laneguna, banketxeen gaineko kontrola, finantzen demokratizazioa, zerga progresibo zuzenak, hiri eta landaren arteko horniketa berrabiaraztea, autodeterminazioa, errepublika aldarrikatzea, Asanblada Konstituziogilerako deialdia berehala egitea eta aliatuekin itunak eta guda inperialista salatzea eskatu zuen.\nBoltxebikeen irakurketa eta jarrera.\nBoltxebikeen idatzi guztietan edo ia guztietan argi adierazten zuten Kerenskirekiko distantzia, Kerenski ere konspirazioaren parte gisa eta \u201ckornilovista\u201d izendatzen baitzuten. Irakurketa boltxebikearen arabera, biak Kerenski zein Kornilov ziren plan bereko gaizkide, eta Korniloven tropen kontzentrazioa Sobietaren eta langileen kontra zegoen zuzendua, ez Kerenskiren kontra. Ikusten dugun bezala, irakurketa hau nahiko zuzen zebilen. Stalinek, abuztuaren 28an idatzitako boltxebikeen eskaera-plataforma batetan, kadeteak eta burgesia egin zituen egoeraren erantzule, eta plan handiago batean enmarkatu zuen Estatu-kolpea (ofentsibaren aitzakiaz soldaduen eskubideak murriztea, Riga entregatzea eta abar). Hor ez zuen Kerenski ia aipatu egiten (bai ordea \u201cburgesia\u201d eta \u201ckadeteak\u201d), baina ezta ere hura defendatzeko. Leninek, ordea, abuztuaren 30ean Komite Zentralari idatzitako gutun batean,esan zuen bezala: \u201corain ez dugu Kerenskiren Gobernua babestu behar: Hori gure printzipioen aurkakoa da (\u2026) Korniloven kontra borrokatu behar dugu, Kerenskiren tropek egiten duten moduan, baina ez dugu Kerenski babestu behar, honen ahuldadea erakutsi baino (\u2026) Kerenskiren kontra borrokatzeko modua aldatzen ari gara\u201d. Stalinek abuztuaren 31ean atera zuen beste artikulu batean, ildo hori jarraituz, \"Burgesiarekin akordioak egitearen kontra\" deitutakoan, kadeteen paper kolpista eta \u201ckontziliatzaileek\u201d (hau da sozialista ofizialistek) kontrairaultza guztiz garaitu nahi ez zutela salatu zuen, eta kolpea garaitzeko modu bakarra \u201clangileen eta baserritarren Gobernua osatzea\u201d izan zela. Irailaren 1ean (behin kontrairaultza erabat garaituta), Leninek \"Pravda\"n idatzitako iruzkin batzuetan are gogorrago jo zuen Kerenskiren kontra, eta Korniloven pare paratu zuen. Irailaren 6an, Stalinek, \"Beren bidetik\" deitutako artikuluan, Kerenski jomugan jartzen zuen, \u201cKontrairaultzaileen kontra borrokatu nahi ez zuela\u201d eta \u201chauen aurkako borroka oztopatu zuela\u201d salatuz. Irailaren 4ko Kerenskiren ordena salatu zuen, zeinak komite iraultzaileak legez kanpo ezartzen zituen, hau Korniloven programaren parte zela esanez, eta Kerenskik Korniloven programa jarraitzen zuela deitoratuz.\nAbuztuaren 28: kolpearen porrota.\nAbuztuaren 28an, Kornilov, jada bere kargugabetzeaz eta Gobernuaren arbuioaz jakitun zen eta tropak Petrogradera agindu zituen. Hala ere, bere tropak gero eta nahasiago zeuden: teorian \u201caltxamendu boltxebike\u201d bat zanpatzera joan ziren, baina ez zen halakorik gertatu: Petrograden \u201caltxamendu faltsua\u201d eragin behar zuten agenteek ere ez zuten aktuatu. Sobietak Korniloven tropengana agitatzaileak bidali zituen. Agitatzaile hauek Korniloven armada-gorputz ezberdinak konbentzitu zituzten aurrera ez egiteko (azken finean Petrogradera \u201cBehin-behineko Gobernua salbatzera\u201d zihoazen), eta hala lortu zuten. Bestetik, Korniloven tropek ez zuten uste Sobietak hainbesteko gizonik eta armarik bildu zituenik. Sobietaren tropak (ez Gobernuarenak) portuez eta trenbideez jabetu ziren. Trenbideetako langileek (Vikzhel sindikatuak) Korniloven tropak eramaten zituzten tropak desbideratzen zituzten. Abuztuaren 28an izan ziren istilu apurretako gehienak, abuztuaren 29rako soilik istilu marjinalak geratzen ziren. 29an Kronstadteko eta Viborg hiriko langileak iritsi ziren Petrogradera, eta kontrairaultza Petrograden guztiz zapaldua izan zen. Frontean ere, soldadu askok euren komandanteak atxilotu zituzten, Anton Denikin, adibidez. Berez, ez zen borroka handirik eman, baina masek eman zuten indar-erakustaldiak indar korrelazioa aldatu zuen berriz Sobieten alde, eta hauen barruan boltxebikeen alde. Abuztuaren 29an Kerenskik bere burua armadaburu izendatu zuen, Mikhail Alekseiev Estatu Nagusiko buru izendatu zutelarik. Irailaren 1ean, Mikhail Alekseiev Estatu Nagusiaz jabetu zen, eta Kornilov atxilotuz \u201cEstatu-kolpea\u201d bukatutzat eman zuen.\nOndorioak.\nIstiluak bukatuta, Kerenskik Gobernu berri bat izendatu zuen, eta irailaren 1ean ofizialki Errepublika aldarrikatu zuen. Kornilov eta bere laguntzaileak (tartean, Anton Denikin) Bikhov herriko (Bielorrusia) monastegi katoliko batean sartu zituzten preso (Urriko Iraultza baliatu zuten handik ateratzeko), Aleksandr Krimov jenerala izan ezik, honek bere buruaz beste egin baitzuen. Hala ere, preso horiek Korniloven tropek zainduta zeuden, eta euren atxilo-aldia ez zen oso gogorra izan. Boris Savinkov Alderdi Eseristatik egotzia izan zen.\nGertaera nahasgarri (eta komiko) honek, Kerenskiren autoritatea asko ahuldu zuen; ezkerretik (bere izaera kontrairaultzailea eta boterezalea agerian agertu zelako) zein eskuinetik (Kornilov agerian utzi eta atxilotu egin zuelako). Kerenskik Korniloven programa militarra ezartzeko asmoa adierazi zuen, baina jada ez zuen indarrik, kolpea geratzeko Goardia Gorria armatu beharra izan zuen, eta honek ez zuen armak itzultzeko gogorik. Kerenskirekin batera, Gobernuaren aldeko alderdi sozialistak ere kaltetuta atera ziren: nahiz eta hauek Kerenski ez bezala ez ziren kolpearen parte izan, baina Kornilov armadaburu izendatzearekin ados izan zirenez, hein batean euren izenari ere min egin zien honek. Boltxebikeak aldiz, indartua atera ziren, ez soilik klandestinitatetik atera zirelako (hurrengo egunetan kartzelan zeuden boltxebikeak aske geratzen hasi ziren), baizik eta euren tesiak, hau da \u201ckontrairaultza ala sobietar boterea\u201d baieztatuta geratzen ari zirelako (abuztuaren 31n, oraindik kolpea bukatu ez zelarik, Petrogradeko Sobietak tesi horren inguruan boltxebikeek aurkeztutako mozio bat bozkatu zuen). Korniloven kolpearen kontrako erresistentzia garrantzitsua izan zen boltxebikeek Sobieten kontrola lor zezaten. Leninek \"Egungo egoerari buruzko txostena\" (irailaren 3) idatzi zuenean, \u201cKorniloven kolpeak masei eseristen eta mentxebikeen politika zein zen argitzen lagundu zien\u201d esan zuen. Frontean ere Kerenskiren Gobernua eta ofizialak oso desprestigiatuak izan ziren: soldaduentzat gogorra zen ulertzen ez zuten guda batean aritzea, gainera ofizialak eta agintariak Estatu-kolpeetan edota euren arteko jokoetan aritzeko; beraz desertzioak eta ofizialen kontrako erasoak areagotu egin ziren."}
{"id": "734285", "revid": "512", "url": "https://eu.wikipedia.org/wiki?curid=734285", "title": "Jess Herbst", "text": "Jess Herbst (Greenville, Texas, Ameriketako Estatu Batuak, 1958ko urriaren 14a) estatubatuar politikari eta pertsona transgeneroen aldeko ekintzailea da. 2016ko maiatzetik Texas estatuko New Hope hiriko alkatea da. Horiek horrela, Herbst alkate hautatutako lehen pertsona transgeneroa izan zen Texasen.\nNew Hopen bizi da 1999tik. Aurretik, zinegotzi, errepide-komisario eta aldi baterako alkate izan zen. 2016ko maiatzean hiriko alkatea bihurtu zen, bere burua berrautaketarako aurkeztu behar zuen aurreko alkatea hil ostean, 2017ko urtarrilaren 23an Herbstek gutun ireki batean adierazi zuen transgeneroa zela."}
{"id": "734286", "revid": "336", "url": "https://eu.wikipedia.org/wiki?curid=734286", "title": "Elizabeth Coffey", "text": "Elizabeth Coffey (Ameriketako Estatu Batuak) estatubatuar emakumezko aktore transgeneroa da. John Waters zinemagilearen lehendabiziko bi filmetan antzeztu zuen."}
{"id": "734289", "revid": "56334", "url": "https://eu.wikipedia.org/wiki?curid=734289", "title": "Erromatar liturgia", "text": ""}
{"id": "734296", "revid": "119347", "url": "https://eu.wikipedia.org/wiki?curid=734296", "title": "Juan de Landa", "text": "Juan Cris\u00f3stomo Pis\u00f3n Pagoaga Landa (Mutriku, - \"ib.\", ), Juan de Landa izen artistikoz ezaguna, gipuzkoar abeslari eta aktorea izan zen.\nZenbait emanaldi egin ondoren, Metropolitan Opera Housen abestu zuen. Soinudun zinemarekin batera hasi zen Hollywooden, gaztelaniazko bertsioak egiten. Espainiako Gerra Zibila eta gero, Europara joan eta Luchino Viscontiren \"Ossessione\" filmean aritu zen."}
{"id": "734297", "revid": "700", "url": "https://eu.wikipedia.org/wiki?curid=734297", "title": "Juan Antonio Azn\u00e1rez", "text": "Juan Antonio Azn\u00e1rez Cobo (Eibar, ) gipuzkoar apaiz katolikoa da. Zaragozako Unibertsitatean eta Iru\u00f1eko apaiztegian ikasi eta gero, 1990ean apaiztu zen. Nafarroako Unibertsitatean irakaslea, 2012an Iru\u00f1eko eta Tuterako artxidiozesiko apezpiku laguntzaile izendatu zuten.\n2021eko azaroan Juan Antonio Azn\u00e1rez Espainiako artzapezpiku militar izendatu zuen Frantzisko aita santuak."}
{"id": "734298", "revid": "1545", "url": "https://eu.wikipedia.org/wiki?curid=734298", "title": "Juan Antonio Azn\u00e1rez Cobo", "text": ""}
{"id": "734299", "revid": "119347", "url": "https://eu.wikipedia.org/wiki?curid=734299", "title": "Joan Jauregi", "text": "Joan Jauregi (Bilbo, 1562 - Anberes, ) bizkaitar morroia izan zen. 1582an Anberesen lan egiten zuen Gaspar A\u00f1astro gasteiztar merkatariarentzat. Espainiar agintariek A\u00f1astrori diruaren truke Gilen Isila erailtzea proposatu zuen eta honek Joani agindu zion. Martxoaren 18an Joanek Gilen tirokatu zuen eta alabardariek Joan hil zuten. Gilen larri zauritu zuen baina bizirik atera zen. Urte berean, Christopher Plantinek saiakeraren istoria azaldu zuen \"Bref recueil de l'assassinat, commis en la personne du Tr\u00e8s Illustre Prince, Monseigneur le Prince d'Orange, Conte de Nassau, Marquis de la Vere, etc par Iean Iauregui Espaignol\" bere liburuan."}
{"id": "734300", "revid": "1545", "url": "https://eu.wikipedia.org/wiki?curid=734300", "title": "Juan de J\u00e1uregui", "text": ""}
{"id": "734301", "revid": "10891", "url": "https://eu.wikipedia.org/wiki?curid=734301", "title": "Francisco Javier Fern\u00e1ndez Casas", "text": "Francisco Javier Fern\u00e1ndez Casas (Bilbo, 1945) bizkaitar botanikaria da. Bartzelonako Unibertsitatean lizentziatua, Madrilgo Errege Lorategi Botanikoan lan egiten du."}
{"id": "734302", "revid": "1545", "url": "https://eu.wikipedia.org/wiki?curid=734302", "title": "Fern.Casas", "text": ""}
{"id": "734303", "revid": "512", "url": "https://eu.wikipedia.org/wiki?curid=734303", "title": "Xavier Dom\u00e8nech", "text": "Francesc Xavier Dom\u00e8nech Sampere (Sabadell, 1974ko abenduaren 2a) Kataluniar historialari eta politikari bat da. Bartzelonako unibertsitateko historiako irakaslea da eta M-15 mugimenduko aktibista bat. Horretaz gain, Proc\u00e9s Constituent a Catalunyako kidea da, Barcelona en Comu alderdiko zuzendaritzako kide bat eta gaur egun, Espainiako gorte nagusietako diputatu bat, En Com\u00fa Podem alderdiaren aldetik. En Com\u00fa Podem alderdiko bozeramailea ere bada, gaur egun.\nArgitarapenak.\nJarraian Xavier Dom\u00e8nechek argitaratu dituen liburuak."}
{"id": "734304", "revid": "10891", "url": "https://eu.wikipedia.org/wiki?curid=734304", "title": "Francisco Jos\u00e9 Arnaiz", "text": "Francisco Jos\u00e9 Arnaiz Zarandona (Bilbo, - Santiago de los Caballeros, ) bizkaitar apaiz katolikoa izan zen. Jesusen Lagundiaren kidea, Habanako Unibertsitatean eta Comillasko Pontifize-Unibertsitatean ikasi eta gero, 1955ean apaiztu zen. 1988an Legesko apezpiku eta Santo Domingoko apezpiku laguntzaile izendatu zuten."}
{"id": "734305", "revid": "1545", "url": "https://eu.wikipedia.org/wiki?curid=734305", "title": "Francisco Jos\u00e9 Arn\u00e1iz Zarandona", "text": ""}
{"id": "734306", "revid": "56334", "url": "https://eu.wikipedia.org/wiki?curid=734306", "title": "Jos\u00e9 Cant\u00f3n", "text": "Jos\u00e9 Cant\u00f3n Landazuri (Basauri, - San Fernando, C\u00e1diz, ) bizkaitar futbolari eta entrenatzailea izan zen, aurrelari moduan aritu zena."}
{"id": "734307", "revid": "1545", "url": "https://eu.wikipedia.org/wiki?curid=734307", "title": "Club de F\u00fatbol Reus Deportiu", "text": ""}
{"id": "734308", "revid": "512", "url": "https://eu.wikipedia.org/wiki?curid=734308", "title": "Eva Garcia Saenz de Urturi", "text": "Eva Garcia Saenz de Urturi (Gasteiz, 1972ko abuztuaren 20a) arabar eleberrigilea da. Hamabost urte bete zituenetik Alacanten bizi da eta bertan ikasi zuen optika. 2016an \"El silencio de la ciudad blanca\" argitaratu zuen eta izugarrizko arrakasta izan zuen.\n2019an \"El silencio de la ciudad blanca\" filmarekin Eva Garciaren eleberria zinemara eraman zuen Daniel Calparsorok, eta Belen Rueda eta Javier Rey dira egokitzapenaren protagonistak, hain zuzen ere.\nBiografia.\nHamabost urterekin Alicantera lekualdatu zen. Optika eta optometrian lizentziatu ondoren, optika sektorean eta Alicanteko Unibertsitatean lan egitera igaro zen.\nLiteraturan interesatua, hainbat argitaletxeekin kontaktuan jarri zen. Halere, erantzunik jaso ez zuenez, 2012an \" eleberria Amazon bidez salgai jarri zuen, honetan bere burua ezagutzera eman zuen eta bere lehenbizko eleberriak gainontzeko usadiozko best sellerrekin parekatuz gero literatur fenomeno batean bilakatu zen.\nItzulpenak eta zabalkuntza.\nIngeles, frantses, aleman, italiera, herbeerera, greziera, errusiera, txekiera, portuges, poloniera, bulgariera, serbiera, hungariera eta kroaziera dira itzulpenetan erabilitako hizkuntzak orain arte.\nHalaber, argitaratu izan dira euren liburuak AEB, Kanada, Australia, Britainia Handia, Frantzia, Alemania, Italia, Herbehere, Grezia, Errusia, Txekia, Brasil, Portugal, Polonia, Bulgaria, Serbia, Hungaria, Kroazia, Paraguai, Txile, Argentina, Peru, Kolonbia eta Mexikon."}
{"id": "734309", "revid": "6327", "url": "https://eu.wikipedia.org/wiki?curid=734309", "title": "Eva Garc\u00eda S\u00e1enz de Urturi", "text": ""}
{"id": "734310", "revid": "96586", "url": "https://eu.wikipedia.org/wiki?curid=734310", "title": "El silencio de la ciudad blanca", "text": "El silencio de la ciudad blanca Eva Garcia Saenz de Urturik idatzitako nobela beltza da, bere jaioterrian girotutakoa eta 2016an Planeta argitaletxeak kaleratu zuena. Liburuak izugarrizko arrakasta izan zuen eta 2019an Daniel Calparsorok zinemarako egokitu zuen.\nProiektu horretan girotzeko, polizia-akademia batekin harremanetan jarri zen, eta begi-ikuskapen teknikoko eta aztarnen errebelazioko bi ikastaro egin zituen. Bere hitzetan: \"Okerrena begietako ikuskapen teknikoa izan zen, krimen argazki asko ikusi behar dituzula eta bi hilabete oso bizi eta teknikoak izan zirela, baina nobela sinesgarriagoa egiteko eta ikuslearen urdaila irauliko ez zuen zerbait idazteko balio izan zidan, odolik zipriztinduko ez zuen istorio bat nahi nuen, dotoreagoa.\nSinopsia.\n1980ko hamarkadan krimen erritual batzuek Araba osoa ikaratu zuten. Arkeologo bat espetxeratu eta presondegitik ateratzekotan dagoela modus operandi bereko hilketak izango dira. Unai Lopez de Ayalak hiltzailea bilatu beharko du."}
{"id": "734311", "revid": "105290", "url": "https://eu.wikipedia.org/wiki?curid=734311", "title": "Makiyakinabe", "text": "Makiyakinabe-a (japonieraz: \u5dfb \u304d \u3084 \u304d \u934b; literalki: biribilkatu-labekatu-zartagina) edo tamagoyakiki-a (\u7389 \u5b50 \u713c \u304d \u5668; \u305f \u307e \u3054 \u304d \u304d literalki: arrautzopilak egiteko tresna) \"Tamagoyaki\" izeneko japoniar estiloko arrautzopilak egiteko errektangular edo lauki-formako zartagina da.\nNeurriak.\nZartaginak 10 eta 35 cm arteko zabalera dute normalean, eta kobrez, aluminioz edo burdinurtuz eginda daude. Zartagin mota onena eztainu-bitsetan sarturiko kobrezkoa da, nahiz eta zaragin honekin arreta handiz ibili behar den eztainuaren urtze-puntu baxua dela eta. Teflonez estalitako zartagina, merkeagoa, denda askotan eskura daiteke. Zartaginen sakonera 3 cm-tik 4 cm-ra izan ohi da. Bere pisua 0.5 kg-tik 2.5 kg-ra bitartekoa da.\nHiru makiyakinabe mota daude : Kanto motakoa, Kansai motakoa eta Nagoia motakoa. Kanto motako zartaginak lauki-formakoak dira; Kansai motakoak angeluzuzenak dira, luzeak eta meheak; Nagoya motakoak angeluzuzenak dira, laburrak eta lodiak.\nTapa.\n\"Makiyakinabea\"\u00a0normalean egurrezko tapa lodi batekin erabiltzen da, arrautzopila iraultzen laguntzeko. Aukeran, egurrezko erretilua tapa gisa ere erabil daiteke."}
{"id": "734312", "revid": "46380", "url": "https://eu.wikipedia.org/wiki?curid=734312", "title": "Belvedere Galeria", "text": ""}
{"id": "734315", "revid": "688", "url": "https://eu.wikipedia.org/wiki?curid=734315", "title": "Manas poema", "text": "Manas poema (Kirgizeraz: \u041c\u0430\u043d\u0430\u0441 \u0434\u0430\u0441\u0442\u0430\u043d\u044b, \u0645\u0627\u0646\u0627\u0633 \u062f\u0633\u062a\u0627\u0646\u06cc, Azerbaijaneraz: Manas Dastan\u0131, Turkieraz: Manas Destan\u0131) poema epiko luze eta zaharra da. Manas XI. mendean Uigur etniaren aurka borrokatu zuen Kirgizistango herriaren heroi mitikoa da. Poema hau Odisea baino hogei aldiz luzeagoa da. XV. mendean poemari eskainitako lehenengo erreferentzia idatziak aurkitu dira baina 1885 arte ez zen idatzi; bitartean ahozko usadioz zabaldu zen. Poemaren zatien 65 bertsio idatziak ezagutzen dira gaur egun. 2009an Gizateriaren Kultura Ondare Immaterial izendatu zuen UNESCOk.\nManas.\nHeroi honen biografia kondairarekin nahasten da. Borrokalari abertzalea, XI. mendean Uigur etniaren aurka borrokatu zuen. Historialari batzuen ustez Manasen historia benetako anabasa da, mende desberdinetako gertaeren nahasketa. Esan ohi da Manas Ala Too mendietan jaio zela, Talas probintzian, Kirgizistango ipar-ekialdean. Talastik 60 kilometrotan dagoen mausoleo batean lurperatuta omen dago.\nManaschiak.\nPoema hau festa tradizionaletan Manaschi izeneko errezitatzaileek errezitatzen dute. Horretarako erritmo melodiko zehatza erabiltzen dute, musika-tresnen laguntzarik gabe. Manaschiak ametsen bidez aukeratuak izaten dira: ametsetan goi mailako pertsonaia epikoak agertzen zaizkie lan horretarako deitzeko. Eskaerari ez badiote baiezko erantzunik ematen, zoritxar handiak etor zatzaizkie, esaterako mutilazioak."}
{"id": "734316", "revid": "56334", "url": "https://eu.wikipedia.org/wiki?curid=734316", "title": "Guanyem Barcelona", "text": ""}
{"id": "734320", "revid": "336", "url": "https://eu.wikipedia.org/wiki?curid=734320", "title": "Pituitaria", "text": ""}
{"id": "734321", "revid": "1545", "url": "https://eu.wikipedia.org/wiki?curid=734321", "title": "Nerbio hazkunde-faktore", "text": "Nerbio hazkunde-faktore (NGF) faktore neotrofiko eta neuropeptido bat da, neurona zehatz batzuen hazkuntza, mantenu, hedatze eta biziraupenean parte-hartzen duena. Ziurrenik hazkunde-faktore prototipoa da, eta deskribatu zen lehenetako bat izan zen. Rita Levi-Montalcini eta Stanley Cohenek 1956an isolatu eta Medikuntzako Nobel Saria eskuratu zuten. Garai hartatik hainbat prozesu biologiko aurkitu dira NGFk parte-hartzen duena, horietako bi pankreako beta-zelulen biziraupena eta sistema-immunitarioaren erregulazioa izanik.\nAzken urteotako ikerketak aurkitu du NGFren kontzentrazioa odol plasman handiagoa dela harreman erromantiko bat izan dutenen artean 12 hilabete baino gehiagoz, izan ez dutenengan baino."}
{"id": "734322", "revid": "336", "url": "https://eu.wikipedia.org/wiki?curid=734322", "title": "Pankreas", "text": ""}
{"id": "734323", "revid": "336", "url": "https://eu.wikipedia.org/wiki?curid=734323", "title": "Sistema-immunitarioa", "text": ""}
{"id": "734336", "revid": "336", "url": "https://eu.wikipedia.org/wiki?curid=734336", "title": "MAME", "text": "MAME, Multiple Arcade Machine Emulator izendapenaren laburdura, \"Arkade Anitzen Makina Emulatzailea\", ordenagailu eta beste zenbait gailuetan arkade bideo-jokoak doanik jokatzeko, beren hardware programak erreplikatzen dituen kode irekiko emulatzaile bat da. MAME emulatzailearen helburua 1980ko hamarkada eta 1990eko hamarkadako arkade bideo-jokoak gorde eta gaur egun ere haietan jokatzeko aukera ahalbideratzea da. Emulatzaile honen abantaila nagusia jokagarritasunaz gain, garai batean arkade aretoetan edo tabernetan bidejokoak diruaren truk jokatu beharrean, doain, etxean edo nonnahi eta noiznahi jokatzeko aukera ematen duela da.\nNagusiki, 40-50 urte arteko erabiltzaileak ditu (2017. urtean), Arkade bideo-jokoen urrezko aroan nerabe edo haurrak ziren jendea, modu apalagoan adin horretatik berako gazteak.\n1997ko otsailaren 5ean Nicola Salmoria italiar programatzaileak 0.1 bertsioa sortu zuen. Ordudanik, MAME emulatzailea bertsio berriak argitaratuz eta hobetuz joan da.\nMAME emulatzailean bidejokoetan jokatzeko ROM informazio artxiboak behar dira, horietan bideo-joko bakoitzaren datuak daude. Artxibo hauek irakurriz ordenagailuak bideo-jokoa erreplikatu dezake. MAME emulatzaileak milaka eta milaka arkade bideo-joko erreplikatzeko gai da."}
{"id": "734339", "revid": "105290", "url": "https://eu.wikipedia.org/wiki?curid=734339", "title": "Adventures of Don Juan", "text": "Adventures of Don Juan (euskaraz \"Don Juanen Abenturak\") 1948ko Vincent Sherman estatubatuar zinema zuzendariak zuzendutako abentura eta amodiozko film bat da. Errol Flynn, Viveca Lindfors, Robert Douglas, Alan Hale, Ann Rutherford eta Robert Warwick aktoreek antzeztu zuten.\nJuan Mara\u00f1akoa, pertsonaia nagusiaren izena, Don Juan fpertsonai herrikoi ospetsua eta hura sortzeko ziurrenik oinarritutako Miguel Ma\u00f1ara espainiar aristokrataren hitz-elkarketa bat da.\n1949ko Jantzi-diseinu onenaren Oscar Saria irabazi zuen.\nArgumentua.\nDon Juan Ma\u00f1arakoa (Errol Flynn) espainiar zaldunaren amodio abentura berriak Espainiako erreginak (Viveca Lindfors) ezarritako ezkontza bat hankaz gora uztean eskandalua eragingo du, horregatik Espainiatik atzerriratua izango da.\nBerriz ere Espainiara itzuli eta Goardia Nobleen Erege Eskolako esgrima maisu gisa lan egiten hasiko da, horrek denen begitara bere izen ona berreskuratu eta haren iragan ilunaren xehetasunak ezkutatuaraziko ditu. Baina bere izaera alproja eta bazter-nahastailearen ondorioz arazo berrietan sartuko da."}
{"id": "734341", "revid": "90204", "url": "https://eu.wikipedia.org/wiki?curid=734341", "title": "Game Boy Pocket", "text": "Game Boy Pocket, 1996an Nintendo japoniar bideo-joko enpresak merkaturatutako kontsola bat da. Berez, aurreko Game Boy modeloaren aldaera bat da, hura baina neurriz txikiagoa, eta hark zuen berde-beltzezko pantaila benetazko zuri-beltzeko pantaila batez ordezkatuz. Nintendo 64 kontsolarekin batera merkaturatua izan zen.\n1998an Game Boy Light modeloak ordezkatu zuen."}
{"id": "734342", "revid": "90204", "url": "https://eu.wikipedia.org/wiki?curid=734342", "title": "Game Boy Light", "text": "Game Boy Light, 1998an Nintendo japoniar bideo-joko enpresak merkaturatutako kontsola bat da. Japonian bakarrik egon zen salgai. Modelo honen berezitasuna argi gutxiko baldintzetan jokatzeko ondo urdinxka duen pantaila izatean datza.\nGarai beretxuan, Japoniaz gain, beste herrialdeetan aldiz, merkatuan Game Boy Color kontsola merkaturatu zen."}
{"id": "734343", "revid": "336", "url": "https://eu.wikipedia.org/wiki?curid=734343", "title": "Game Boy Color", "text": "Game Boy Color, 1998an Nintendo japoniar bideo-joko enpresak merkaturatutako kontsola bat da. Modelo honen berzeitasunetako bat, koloredun pantaila izateaz gain, bere aurreko modeloaren bateragarria izatea eta Game Boy modelo zaharragoen bideo-jokoak ere jokatu ahal izatean datza. Mundu osoan 118,69 milioi unitate saldu ziren.\nGrafikoei dagokionez, bere garai beretxukoak diren Neo Geo Pocket Color eedo Atari Lynx kontsolak baina zertxobait beheragoxeago zegoen, baina gaitasun teknikoei zegokionez Sega Game Gear kontsola baina hobexeagoa zen. Dena den, tamaina eta praktikotasunari zegokionez, Atari Lynx edo Sega Game Gear kontsolak baina hobeagoa zen.\n2001ean Game Boy Advance modeloak ordezkatu zuen."}
{"id": "734344", "revid": "336", "url": "https://eu.wikipedia.org/wiki?curid=734344", "title": "Game Boy Advance", "text": "Game Boy Color, 2001ean Nintendo japoniar bideo-joko enpresak merkaturatutako 32 biteko kontsola bat da. Aurreko Game Boy eta Game Boy Color modeloetako kontsolen bideo-jokoekin bateragarria zen.\n2003an Game Boy Advance SP modeloak ordezkatu zuen. Game Boy Advance modeloa 2008. urterarte ekoitzi zen."}
{"id": "734345", "revid": "336", "url": "https://eu.wikipedia.org/wiki?curid=734345", "title": "Game Boy Advance SP", "text": "Game Boy Advance SP, 2003an Nintendo japoniar bideo-joko enpresak merkaturatutako kontsola bat da. Game Boy Advance modeloaren berdiseinaketa bat zen, hark ez bezala bateria eta pantaila argiztatuarekin. Aurreko modeloarekin erabat bateragarria da.\n2004ean Nintendo DS modeloak eta 2005ean Game Boy Micro aldaera berdiseinaituak ordezkatu zuten. Game Boy Advance SP modeloa 2010. urterarte ekoitzi zen."}
{"id": "734347", "revid": "336", "url": "https://eu.wikipedia.org/wiki?curid=734347", "title": "Game Boy Micro", "text": "Game Boy Advance Micro, 2005ean Nintendo japoniar bideo-joko enpresak merkaturatutako kontsola bat da. Aurreko Game Boy Advance eta Game Boy Advance SP modeloen berdiseinaketa bat da, haiek baino neurriz txikiagoa eta arinagoa, gainera mugikorren antzera bere kanpo estalkia aldagarria zen (zilar, arroxa, urdin eta berdea)."}
{"id": "734349", "revid": "336", "url": "https://eu.wikipedia.org/wiki?curid=734349", "title": "Nintendo DS", "text": "Nintendo DS, soilik DS modura ere ezaguna, Nintendo konpainia japoniarrak merkaturaturiko bideokontsola eramangarria da. \"Game Boy Advance\" kontsolaren ondorengoa da, nahiz eta hasiera batean ez zen helburu honekin sortu. Zazpigarren belaunaldiko bideokontsola bat da eta bere aurkari nagusia \"PlayStation Portable\" (PSP) kontsola izan zen. DS hizkiak ingelesezko \"\"Developers' System\" edo \"Dual Screen\"\" hitzen laburdura dira, alegia, \"Garatzaileen Sistema\" edo \"Pantaila Bikoitza\".\n2011n Nintendo 3DS modeloak ordezkatu zuen. Nintendo DS modeloa 2014. urterarte ekoitzi zen.\nHistoria.\nGarapena.\nHiroshi Yamauchiri, Nintendoko presidente ohiari, bururatu zitzaion bi pantailako bideokontsola eramangarri bat egitearen ideia. 2002. urtean hasi zen kontsolaren garapena. 2003ko azaroaren 13an Nintendok 2004ean produktu berri bat merkaturatuko zuela iragarri zuen. Xehetasun gehiegi eman ez ziren arren, kontsola berria \"Game Boy Advance\" eta \"Game Cube\" kontsolen ondorengoa ez zela izango baieztatu zuten, hirugarren zutabe gisara definituz. 2004ko urtarrilaren 20an kontsolaren aurkezpena egin zen \u201cNintendo DS\u201d gako izenarekin. 2004ko martxoan kontsolaren zehaztapen tekniko gehienak zituen dokumentu bat filtratu zen, barne garapenerako zerabilten \u201cNitro\u201d izena ere agerian utziz. Maiatzean kontsolaren prototipo bat aurkeztu zen E3 konbentzioan, oraindik ere \u201cNintendo DS\u201d izenarekin. 2004ko uztailaren 28an Nintendok E3an erakutsirikoa baino diseinu landuagoa erakutsi zuen eta kontsolaren izen ofiziala Nintendo DS izango zela iragarri zuen.\nIrteera.\n2004ko irailaren 20an Nintendok Nintendo DS kontsola berriaren irteera datak eta prezioak iragarri zituen. Ipar Amerikan merkaturatuko zen lehenik, 2004ko azaroaren 21ean eta 149,99$-eko prezioa izango zuen. Jarraian Japonian merkaturatuko zen 2004ko abenduaren 2an 15000\u00a5-en truke, ondoren Australian 2005eko otsailaren 24ean 199.95$-en truke eta azkenik Europan 2005eko martxoaren 11n 99,99\u00a3-ren edo 149,99\u20ac-ren truke.\nEuropako irteeraren inguruan Satoru Iwatak, Nintendoko presidenteak, hau esan zuen:\n\u201cEuropa oso merkatu garrantzitsua da Nintendorentzat eta pozez betetzen gaitu AEBetako eta Europako irteera daten artean horren denbora gutxi igaro izanak. Nintendo DSak pertsonek bideo-jokoetara jolasteko duten ohitura aldatu dezakeela uste dugu eta gure misioa jokoaren esperientzia zabaltzea da. Nintendo DSak jokalari guztien beharrak asetzen ditu, erronka bat bilatzen duten jokalari dedikatuenenak zein azkar ikasi eta dibertitzea nahi dutenenak. \u201c\nPromozioa.\nNintendo DSak mundu mailan izan zituen \"slogan\" gehienek \u201c\"Touch\"\u201d (Euskaraz \u201cUkitu\u201d) hitza zerabilten.\nKontsola bederatzi kolore ezberdinetan atera zen. Titanio koloreko kontsolak mundu mailan saldu ziren. Kolore urdin elektrikoa zeukaten kontsolak Ipar zein Hego Amerikan aurkitu zitezkeen soilik. \"Mario Kart DS\" jokuarekin bertsio gorri bat ere saldu zen. Grafito beltzezko, txuri puruzko, urdin turkesazko eta arrosa karamelozko kontsolak soilik Japonian zeuden eskuragarri. Arrosa mistiko eta urdin kosmiko koloreko kontsolak soilik Australia eta Zelanda Berrian erosi zitezkeen. Hala ere, Japoniako arrosa karamelo eta Australiako urdin kosmiko koloreak Europan eta Ipar Amerikan ere saldu ziren \"Nintendogs\" jokuarekin batera, baina lurralde horietan arrosa eta urdina izenak jaso zituzten.\nAnalista ugariren iritziz Nintendo DSak Sonyren \"PlayStation Portable\"arekin merkatu esparrua partekatzen zuen, hala ere, bi konpainietako ordezkariek esan zutenez, sistema bakoitza publiko ezberdin bati zuzentzen zitzaion.\nSalmentak.\nNintendo DSak 154,04 milioi ale saldu zituen mundu mailan. Honek munduko bigarren kontsola salduena eta kontsola eramangarri salduena bilakatzen du. Honetaz gain 948,69 milioi joku saldu ziren kontsola honendako. \n\"Hardware\".\nNintendo DSa 2 pantailetan banaturik dagoen kontsola bat da. Diseinu hau \"Game &amp; Watch\" kontsolak izan zituen pantaila anitzeko jokoen antzekoa da, Donkey Kong eta Zelda kasu, hauek ere Nintendok fabrikatu zituelarik. Azpiko pantaila behatza zein kontsolak dakarren harkatz optikoa detektatzen dituen ukipen pantaila batekin osatzen da. Pantaila honek aukera ematen die erabiltzaileei jokoaren elementuekin botoiak sakatuz baino gehiago elkarreragiteko.\nHeldulekuan A, B, X, eta Y letradun lau botoi, direkzio-teklatu bat eta \"Start\", \"Select\" eta kontsola pizteko botoiak ditu. Gailuaren goialdean R eta L letradun bi botoi, joko-txartelerako zirrikitu bat, arkatz optikoarentzat euskarri bat eta gailua elikatzeko kablearen sarrera daude. Behealdean Game Boy Advance joko-txartelentzako zirrikitua dago. Botoien diseinua Super Nintendo Entertainment System kontsolaren aginteak zituenaren antzekoa da.\nGoiko pantailan estereo bozgorailuak aurki daitezke alde banatan. Nintendoren kontsola eramangarri batetan horrelako zerbait jartzen zen lehen aldia izan zen hau. Beheko pantailan mikrofono bat ere aurki daiteke.\nZehaztapen teknikoak.\nBideo-kontrolatzaileak 3D eragiketa hauek egiten ditu \"hardware\" bidez: \"transform and lighting\", \"3D ehun-koordenatu transformazioa\", ehun sintesia, \"alpha blending\", \"antialiasing\", \"Cel shading\" eta \"z-buffering\". \u00a0512 kilobyteko testura-memoria du eta testuren gehieneko tamaina 1024 \u00d7 1024 pixelekoa da.\nSistemak 656 kilobyteko bideo-memoria eta 2Dko bi motor ditu (bat pantaila bakoitzeko). Hauek Game Boy Advance-aren 2D motorraren antzekoak dira (baina indartsuagoak).\nNintendok dioenez bateriak gehienez 10 ordu irauten ditu baldintza idealetan, lau orduko karga osoarekin. Bateriaren iraupenari hainbat faktorek eragiten diote, hala nola bozgorailuaren bolumenak, pantaila baten edo bien erabilerak, haririk gabeko konektibitatearen erabilerak eta hondoko argiaren erabilerak, Super Mario 64 DS bezalako jokoetan piztu edo itzali daitekeena. Bateria Phillipsen bihurkin bat erabiliz ordeztu daiteke. 500 karga inguru egin ostean bateriaren iraupena gutxitzen hasten da.\nErabiltzaileek Nintendo DS sistema itxi dezakete bere \"etenaldi\" modua aktibatzeko, modu horretan jokatzen ari den jokoa geldituz eta bateria aurreztuz; pantailak, bozgorailuak eta haririk gabeko komunikazioak itzaltzen bai ditu. Hala ere, Game Boy Advance kontsolako joko bat jokatzen den bitartean sistema ixteak ez du Nintendo DSa etenaldi moduan jarriko eta jokoak normal funtzionatuko du. DSaren joko batzuk (adibidez Animal Crossing: Wild World) ez dira geldituko, baina atzeko argia, pantailak eta bozgorailuak itzali egingo dira.\nOsagarriak.\nNintendo DSaren bigarren zirrikituak Game Boy Advance kontsolako kartutxoak onartzen ditu, baina ez Game Boy edo Game Boy Color kartutxoak. Hala ere, Nintendok adierazi zuenez zirrikitu honen asmo nagusia kontsolarentzako sortu ziren osagarriak erabiltzeko aukera izatea da. Nintendok osagarri ugari atera zituen.\nRumble Pack.\nRumble Packa Game Boy Advance-eko kartutxoaren itxurarekin merkaturatu zen lehen osagarria izan zen. Osagarri honek dardara egiten du akzio sentsazioa emateko, adibidez jokalariak oztopo batekin topo egiten duenean edo bizitza bat galtzen duenean.\nEntzungailuak.\nNintendo DS aurikularrak Nintendo DS taldearen aurikular ofizialak dira. Aurikularren portura konektatzen da, sistemaren behealdean. Entzungailua eta mikrofonoa ditu eta barne mikrofonoa erabiltzen duten joko guztiekin bateragarria da.\nUSB Wi-Fi konektorea.\nOsagarri hau ordenagailu baten USB portura konektatzen da eta haririk gabeko sarbide puntu bat sortzen du, Wii bat eta bost Nintendo DS unitate arte Nintendoren Wi-Fi konexio zerbitzura ordenagailuaren internet konexioaren bidez sartzea ahalbidetzen duena.\nNabigatzailea.\n2006ko otsailaren 15ean, Nintendok Opera nabigatzailearen bertsio bat iragarri zuen DS sistemarako. Game Boy Advance-eko jokoen zirrikituan memoria hedatzeko pakete bat sartzea eskatzen du.\nGitarra heldulekuaren kontrolatzailea.\nGitarra heldulekuaren kontrolatzailea \"Guitar Hero: On Tour\" jokoarekin eskuratu zitekeen eta Game Boy Advance-eko jokoen zirrikituan konektatzen da. Koloretako lau botoi ditu, gainontzeko kontsoletako gitarra kontrolatzaileek dituztenen berdinak, baina honek ez du bostgarren botoi laranja.\n\"Software\"a eta ezaugarriak.\nNintendo Wi-Fi Connection.\n\"Nintendo Wi-Fi Connection\" Nintendok garaturiko haririk gabeko konexio zerbitzu bat izan zen, Nintendo DS eta Wii kontsolen erabiltzaileei eskainia. Funtzio gehienak 2014ko maiatzaren 20an eten ziren mundu osoan.\n\"Download Play\".\n\"Download Play\"rekin, erabiltzaileek jokalari anitzeko jokoak joka ditzakete beste Nintendo DS sistema batzuekin, joko-txartel bakarra erabiliz. Jokalariek euren sistemak haririk gabeko irismenaren barruan izan behar dituzte, sistema gonbidatuak \"host\" sistemaren beharrezko datuak deskarga ditzan. Zenbait jokok bakarrik onartzen dute funtzio hori, eta, oro har, joko osoak baimendurikoak baino askoz funtzio mugatuagoekin jokatu daitezke\n\"Multi-Card Play\".\n\"Multi-Card Play\"ek, \"Download Play\"k egiten duen modura, erabiltzaileei jokalari anitzeko jokoak beste jokalari batzuekin jokatzeko aukera ematen die. Kasu honetan, sistema bakoitzak joko-txartel bat behar du.\n\"PictoChat\".\n\"PictoChat\"ek erabiltzaileei Nintendo DSaren beste erabiltzaile batzuekin komunikatzeko aukera ematen die, tokiko haririk gabeko irismenaren barruan. Erabiltzaileek testua sar dezakete (pantailan agertzen den teklatu baten bidez), eskuz mezuak idatzi edo irudiak marraztu (arkatzaren eta ukipen-pantailaren bidez). Lau txat gela daude (A, B, C, D), non pertsonak txateatzera joan daitezkeen. Hamasei pertsona konektatu daitezke edozein gelatan.\n\"Firmware\".\nNintendoren \"firmware\"ak berak abiatzen du sistema. Lehenik eta behin, osasun eta segurtasun ohartarazpen bat agertuko da; gero, menu nagusia kargatuko da. Menu nagusiak lau aukera nagusi eskaintzen dizkio jokalariari: DS joko bat jokatzea, PictoChat erabiltzea, DS Download Play hastea edo Game Boy Advance-eko joko bat jokatzea. Menu nagusiak bigarren mailako aukerak ere baditu, hala nola hondoko argia piztu edo itzaltzea, sistemaren konfigurazioa eta alarma bat.\n\"Firmware\"ak erloju bat, pertsonalizatzeko hainbat aukera eta erabiltzailearen informazioa eta lehentasunak (izena, urtebetetzea, kolore gogokoena, etab.) sartzeko gaitasuna ere eskaintzen du.\nModelo ezberdinak.\nJatorrizko Nintendo DSaz gain Nintendokmodelo ezberdin ugari merkaturatu ditu urteak pasa ostean. Modelo hauek ezaugarri propioak zeuzkaten.\nNintendo DS Lite.\nNintendo DS Lite Nintendo DSren lehen birdiseinua da. Jatorrizko ereduaren oinarrizko ezaugarriak mantentzen dituen arren, itxura dotoreagoa, arkatz optiko handiagoa, bateria iraunkorragoa eta pantaila distiratsuagoak ditu. Game Boy Advance-eko jokoekin bateragarri zen azken DS modeloa izan zen.\nNintendo DSi.\nNintendo DSi Nintendo DSaren bigarren birdiseinua da. DSaren aurreko birdiseinuaren antzekoa bada ere, ezaugarri berriek gehitzen dizkio sistemari: 0,3 megapixeleko barneko eta kanpoko bi kamera digital, 3.25 hazbeteko pantaila handiago bat, barneko eta kanpoko edukiaren biltegiratzea, WPA haririk gabeko enkriptazioarekin bateragarritasuna eta Nintendo DSi dendarako konektibitatea.\nNintendo DSi XL.\nNintendo DSi XL Nintendo DSi-aren bertsio handiago bat da. Aurreko bertsio baten tamaina aldaketa ekarri zuen lehen DS modeloa izan zen. Pantaila handiagoak ditu, ikusmen angelu zabalagoekin, bateriaren iraupen hobearekin eta jatorrizko DSi-a baino tamaina handiagoarekin. Jatorrizko DSi-a bakarkako erabilerarako diseinatu bazen ere, Satoru Iwata Nintendoko presidenteak DSi XLari \"egongelako mahai batean leku egonkorra\" ematea iradoki zuen, etxeko kide askok partekatu zezaten.\n\"Hacking\" eta \"homebrew\".\nNintendo DSa kaleratu zenetik, \"hack\"eo ugari jasan ditu eta horien artean, \"firmware\" guztiz birgrabagarriaren, Wi-Fi konexioaren, SD biltegiratzea ahalbidetzen duten joko-txartelen eta \"software\"-aren erabilera daude. DSan beste hainbat kontsola emulatu daitezke, besteak beste NES, SNES, Sega Master System, Sega Mega Drive, Neo-Geo Pocket, Neo-Geo MVS (arkadea) eta Game Boy Color kontsolak.\nFlash memoria txartel ugari daude, adibidez R4 eta DSTT txartelak. Txartel horiei esker, joku piratak jokatu daitezke eta bideo zein audio artxiboak erreproduzitu daitezke. Txartel hauetan emulagailuak edo etxean eginiko jokuak ere erabili daitezke."}
{"id": "734353", "revid": "56334", "url": "https://eu.wikipedia.org/wiki?curid=734353", "title": "Korniloven estatu kolpea", "text": ""}
{"id": "734358", "revid": "56334", "url": "https://eu.wikipedia.org/wiki?curid=734358", "title": "Idun (mitologia)", "text": ""}
{"id": "734359", "revid": "119347", "url": "https://eu.wikipedia.org/wiki?curid=734359", "title": "Ahora Madrid", "text": "Ahora Madrid, , Espainiako Madril hiriburuko ezkerreko koalizio bat da. 2015eko martxoaren 6an sortu eta Podemos, CpM, PCE-PCM, Equo eta PUM+J alderdiek osatzen dute.\n2015eko Espainiako Udal Hauteskundeetan aurkeztu eta Madrilgo Udalan bigarren gelditzeaz gain, 20 eserleku bereganatu zituen. Alkate izendatzen bozketan Manuela Carmena hautagaiak bozka gehien lortzean Madrilgo alkate bilakatu zen."}
{"id": "734360", "revid": "56334", "url": "https://eu.wikipedia.org/wiki?curid=734360", "title": "Idunn", "text": ""}
{"id": "734363", "revid": "512", "url": "https://eu.wikipedia.org/wiki?curid=734363", "title": "Muhammed VII.a Granadakoa", "text": "Muhammed VII.a Granadakoa (1370\u20131408) Granadako sultana izan zen 1392 eta 1408 artean.\nBiografia.\n1391ean, Granadan, Yusuf II.a Granadakoa erresuma nazariko errege izendatu zuten Muhammed V.a Granadakoa hil eta gero. Agintaldi laburrean arteak eta zientziak bultzatzen ahalegindu zen, baita barne gatazkak itzaltzen ere. Hainbat senitarteko giltzapetu eta hil zituen konspirazioak itzaltzeko asmoz. Baina tronuan eseri eta berehala Muhammed seme gazteena buru zuen matxinadak zalantzan jarri baitzuen bere agintaldia. Ozta-ozta lortu zuen semearen saiakera bertan behera uztea.\nHurrengo urtean, 1392an, sultana modu misteriotsuan hil zen (ziurrenik, pozoituta), eta Muhammedek aukera baliatu zuen bere burua errege izendatzeko. Aitak egin bezala, Muhammed VII.aren lehen lana familia eta gortea mehatxuetatik garbitzea izan zen. Zerrendan lehena bere anaia zaharrena zen, Yusuf, aitak ondorengo izendatu zuena. Salobre\u00f1ako gazteluan giltzapetu zuen anaia nagusia, Granada hiriburutik 50 bat kilometrora. Hantxe eman zituen Yusufek hurrengo hamasei urteak, Muhammed VII.ak agintean eman zituen berberak.\n1408an Granadako sultana gaixorik zegoen eta, heriotza gertu ikusita, ondorengotza ondo lotzea erabaki zuen. Bere semea errege izan zedin beste hautagai nagusia, Yusuf, garbitu behar zuen. Ez zen nahikoa gaztelu batean giltzapean sartuta egotea, eta anaia hiltzeko agindu zuen.\nHeriotza-agindua idatzita zeraman mezularia Salobre\u00f1ara iritsi zenean, Yusuf xakean ari zen alkaidearekin. Alkaideak gutuna irakurri zuen, Yusufi erakutsi zion, eta agindua bete beste erremediorik ez zuela esan zion. Yusufek, hil baino lehen emaztea ikusi nahi zuela esan zuen. Baina azken nahi hori ukatu zioten. Kondenatuak, orduan, jokatzen ari ziren xake partida hura behintzat bukatzeko eskatu zuen. Eta alkaideak beste nahi hori onartu zion.\nKondaira.\nAsko luzatu omen zen partida eta kondairak dio azkenean Yusufek irabazi zuela, alfil bat mugitu eta xake matea lortuta. Orduantxe, anaiaren agindua betetzea besterik geratzen ez zenean, beste mezulari bat iritsi omen zen Granadatik, oso bestelako mezua eskuetan: Muhammed VII.a hilda zegoen, eta Yusuf III.a Granadakoa nazarien dinastiaren 14. errege izendatu zuten."}
{"id": "734368", "revid": "130450", "url": "https://eu.wikipedia.org/wiki?curid=734368", "title": "Euskotrenen 900 seriea", "text": "Euskotrenen 900 seriea edo EMU-900 Eusko Trenbideak eragileak aldiriko zein metro zerbitzuak egiteko erabiltzen duen tren serieetariko bat da, 30 unitate aniztun elektrikoz (EMU) osatutakoa.\nLehenengo hirurak 2011ko uztailean jarri ziren zerbitzuan, eta azkenak 2014ko hasieran entregatu ziren. 900 eta 950 serieek 3500 eta 300 serieetako trenak ordezkatu dituzte; 1977-89 eta 1983-85 urteen artean eraikitakoak, hurrenez hurren.\nHistoria.\n2009ko urtarrilean Eusko Trenbideak CAF enpresari 27 EMUren eraikuntza esleitu zion, M-R-M osaerarekin 160 eserleku eta guztira 330 pertsonentzako edukierarekin, 129 milioi euroko kostuaz, BEZa kanpo. Geroago, kontratua 30 tren unitatera handitu zen, M-R-R-M osaketarekin, 201 milioi euroren truke.\nLehenengo tren unitatea 2011ko martxoaren 16an entregatu zen. Durangon frogatu ondoren frogetako lehen bidaia martxoaren 21ean egin zuen, Donostia-Amara eta Hendaiako geltokiaren artean, Topo linean. Uztailaren 22an linea horretan hasi zuen zerbitzu ematen, Euskotrenen sareko linearik erabiliena, alegia.\nGaur egun serie honetako trenak E1 (Bilbo-Donostia), 1D (Durangaldea), E2 eta E5 (Topo), E3 (Txorierri) eta E4 (Urdaibai) lineetan ibiltzen dira, eta baita Bilboko metroaren 3. linean zehar ere.\nEzaugarriak.\nTren unitate bakoitza lau kotxez osatzen da, bi kotxe motore (Mc) eta bi atoi kotxe (R), Mc-R-R-Mc osaeran, eta erdian bosgarren kotxe bat gaineratzeko prestatuta dago. Serie honek irisgarritasunaren aldeko hainbat neurri ditu:\nIzendapena.\nSerieak \"Bidaide\" izena du. Tren unitate bakoitzak Euskotrenek zerbitzu ematen duen udalerri baten izena du. Hala, 901 tren unitatetik 930ra Lasarte Oria, Donostia San Sebasti\u00e1n, Pasaia, Errenteria, Oiartzun, Irun, Hendaia, Usurbil, Orio, Zarautz, Zumaia, Deba, Mendaro, Elgoibar, Eibar, Ermua, Abadi\u00f1o, Berriz, Durango, Amorebieta, Gernika, Busturia, Mundaka, Bermeo, Galdakao, Basauri, Bilbao, Sondika, Derio eta Zamudio izena daramatzate."}
{"id": "734369", "revid": "56334", "url": "https://eu.wikipedia.org/wiki?curid=734369", "title": "Senatua", "text": ""}
{"id": "734370", "revid": "1028", "url": "https://eu.wikipedia.org/wiki?curid=734370", "title": "Hondakin toxiko", "text": "Hondakin arriskutsua hondakin arrikutsu birziklagarriari edo ez birziklagarriari dagokio, hau da, arriskutsutzat hartzen dena, osasuna eta ingurumena arriskuan jartzen dituzten berezko propietateak dituelako. Propietate arriskutsuak toxikotasuna, sukoitasuna, erreaktibotasun kimikoa, korrosibitatea, lehergaitasuna, erreaktibitatea, erradioaktibitatea edo giza osasuna eta ingurumena kaltetzen dituzten beste edozein izaera dira.\nHondakinak (edo hondakin-korronte jakin bat) arriskutsuak diren ala ez erabaki behar dutenak legegileak eta aginte publikoak dira. Hondakin arriskutsu bihurtzen duten propietateak definitzeko erabilitako kontzeptu komun bat dago, esaterako, sukoia, korrosiboa, toxikoa, minbizi-sortzailea, infekziosoa, eko-toxikoa, eta abar. Hala ere, zenbait industria-praktiketan sortutako hondakinak edo zenbait propietate erakuste dutenak hondakinen kudeaketa erregimenaren esparrutik kanpo egon daitezke. Hondakinen kudeaketaren esparrutik kapo ere industria-isuri batzuk aurki daitezke, baina beste erregimenek (hondakin-urak, hondakin-uren legeriaren bidez; gas-emisio industrialak, emisioen kontrolerako legeriaren bidez; hondakin erradioaktiboak, erradioaktibitateari buruzko legeriaren bidez, etab.) arautzen dituzte, hondakin arriskutsu industrialak hondakin arriskutsuen inguruko legediaren menpean izan daitezkeen bitartean, adibidez, EBren kasuan, modu solidoan, likidoan edo lohian ekoitzita ere.\n3 milioi tona hondakin sortzen dira urtero Europar Batasunean (sei tona baino gehiago Europar herritar bakoitzeko), 40 milioi tona hondakin arriskutsu barne (10 kg baino gehiago pertsona bakoitzeko urtean).\nHondakin arriskutsuen adibideak honakoak dira: meatzaritzako hondakinak, tximiniaren aireko isuriak, industria-isurketen gainazaleko ibilgutan, eta fruta eta barazkietan dauden pestizida hondarrak oraindik ere kontsumitzeko garaian, esate baterako, kalean aurkitzen diren baimenik gabeko azoketan erosten diren letxugetan.\nLaburbilduz, hondakin arriskutsuak hauetatik datozenak dira:"}
{"id": "734371", "revid": "56334", "url": "https://eu.wikipedia.org/wiki?curid=734371", "title": "Ilargiko geologia", "text": ""}
{"id": "734372", "revid": "56334", "url": "https://eu.wikipedia.org/wiki?curid=734372", "title": "Baionako apaizgaitegi", "text": ""}
{"id": "734373", "revid": "1987", "url": "https://eu.wikipedia.org/wiki?curid=734373", "title": "EMU", "text": ""}
{"id": "734374", "revid": "90204", "url": "https://eu.wikipedia.org/wiki?curid=734374", "title": "Ilargiaren geologia", "text": "70ko hamarkadan Ilargiko geologiaren inguruko ezagutzak asko ugaldu ziren, misio tripulatu eta automatikoei esker. Hala ere, oraindik badira ezagutzen ez ditugun hainbat datu, datuak hauek jakiteko, beharrezkoa izango da Ilargian etorkizunean baseak ezartzea eta hauek baliatuz, Ilargiaren lurrazalean azterketa geologikoak egitea. Ilargiarekiko dugun hurbiltasunarengatik, unibertsoko astrorik ezagunena edo informazio gehien duguna da, Lurraren ondoren, geologiako ikuspuntua kontuan hartuta. Apollo misio tripulatuei esker, 382 kilogramo harri eta Ilargiko lurrazaleko hainbat arrasto ditugu, aipatutako materiala oso baliagarria izan da Ilargiaren sorrera eta beste astroena ikertzeko. Sobietar batasunak Ilargira bidali zituen hainbat zundek ere Ilargiko lurrazaleko materiala ekarri zuten, baina kantitate txikian: Luna 16 (101 gramo), Luna 20 (55 gramo) eta Luna 24 (170 gramo).\nIlargiaren jatorria.\nDenbora luzez, Ilargiaren sorreraren inguruan zalantza handiak egon ziren, ez baitzuten zehazki aurkitzen esandako astroaren jatorria. Jarraian dituzue sortutako hainbat hipotesi Ilargiaren sorrera azaltzen saiatu zirenak.\nTalka handiaren hipotesia.\nOnartuen dagoen hipotesia da, 1984. urtean argitaratu zen, baina hala ere, 70eko hamarkadan entzuten hasia zen teoria. Teoria honek, Ilargiaren baldintza orbitalekin bat dator eta Lurrak Ilargiak baino nukleo handiago duela ere zehazki arrazoitzen du. Teoria honek Tea deitzen zaion planeta batek, duela mila milioika urte Lur planetaren kontra jo zuela dio. Teak Martitzen antzeko tamaina zuela uste da, hau da, Lur planetaren tamainaren erdia eta bere masaren hamarren bat. Teoriak azaltzen duenez, planeta hau eguzki sisteman zehar norabiderik gabe zebilen eta Lur planetaren orbitatik hurbil igarotzean, grabitatearen eraginez Lurrak erakarri eta talka egin zuten. Talka honek, materia kantitate ikaragarri bat askatu zuen espazioara, bertan, materia hau batu egin zen eta Ilargia osatu zuen. Esan beharra dago, materia guztia ez zela Ilargiarekin batu, zati handi bat espazioan geratu zen betirako galdurik, edo Lurrarekin batu zen berriz.\nDirudienez, talka honetan askatu zen energia ikaratzeko modukoa izan zen. Uste da, milaka bilioi tona materia lurrundu eta urtua izan zela. Gainera, Lurraren hainbat zonaldeetan tenperatura 10 000\u00b0C-ra igo zen. Honek azalduko zuen, zergatik Lur planetaren nukleo metalikoak duen normala dena baino tamaina handiagoa.\u00a0 Gertaera hau inoiz gertatu ez balitz, gaur egun ezagutzen dugun Lurra ez zen existituko, besteak beste, planetaren egunak luzeagoak izango zirelako eta ez zuelako Ilargirik edukiko.\nIlargiaren sorreran, lehen gertaera garrantzitsua\u00a0 magma ozeanikoaren kristalizazioa izan zen. Gaur egun ez dakigu zehaztasunez zenbateko sakoneran egongo zen magmazko itsaso handi hau, baina azkeneko ikerketek diotenez, 500 km-ko sakoneran egongo zen kokatuta. Ozeano honetan sortu ziren lehenengo mineralak ondorengoaz izan ziren: Magnesioa, Olibinoa, Piroxenoa eta Burdina. Plagioklasaz osaturiko lehen Ilargiko lurrazala duela 4400 milioi urte inguru osatu zela uste da, magma ozeanoen garaia bukatu zenean.\nIlargiko lurrazala sortu bezain laster (apur bat lehenago erebai) Noritak eta troktolitak sortu ziren. Ilargiko lurrazala sortzean, hainbat harri mota sortu eta erupzio asko gertatu ziren. Periodo honek 400 milioi urte iraun zuen, hau da, duela 4000 milioi urte arte.\nIlargiaren sorreraren lehenengo garai hauetan zehar, hainbat asteroideen talkek Ilargiaren lurrazala aldatu zuten, gutxi gorabehera 20km sakoneraraino aldaketa eragiten zituzten astro hauen talkek. Asteroideen bonbardeorik handienak duela 4000 milioi urte hasi eta duela 3850 milioi urte bitartean izan ziren, garai hauetan zehar, gaur egun Ilargiaren lurrazalean ikus daitezkeen krater gehienak eratu ziren.\n\"Bonbardeo masibo\" hori bukatu ondoren, basaltoak sortu ziren. Ilargiak orain arte izan duen periodorik aktiboena, mugimendu sismikoei dagokienez, duela 3700 milioi eta 2500 milioi urteren bitartean izan zen (Zifra zehaztasun txikikoa da). Garai honetan, Ilargiaren lurrazalean laba zen jaun eta jabe, satelitearen lurrazalean laba erraz ikusi zitekeen. Hainbat erupzio ere gertatu ziren, zehazki, erupzio piroklastikoak. Ilargian mugimendu sismikoak gelditu zirenetik, bertan dagoen indar geologiko bakarra meteoritoak dira.\nHistoria geologikoa.\nIlargiaren historia geologikoa sei garai nagusitan banatu da, Ilargiaren denbora lerro geologikoa osatzen dutenak. Duela 4.5 milioi urte hasten da aipatutako denbora lerroa, garai haietan Ilargia sortu berria zen eta erabat urtuta zegoen; Lurrarengandik egun baino askoz hurbilago orbitatzen, hala, itsasaldiaren indar bortitzagoak eraginez eta pairatuz. Itsasaldiaren indar hauek Ilargi urtua itxuragabetu zuten eta elipsoide baten tankera eman zioten, ardatz handia Lurrarengana zuzenduta zuelarik.\nIlargiaren bilakaera geologikoaren lehen gertakari garrantzitsua ia globala zen magmazko ozeanoaren kristalizazioa izan zen. Gaur egun ez dakigu ziur zenbateko sakonera zuen ozeano hark, baina zenbait ikerketen arabera, 500 kilometroko sakonera edo handiagoa eduki zuen. Ozeano honetan sortu ziren lehen mineralak burdinaren eta magnesioaren silikatoak izan ziren, piroxenoak eta olibinoak. Mineral hauek inguruko material urtua baino dentsoagoak zirenez, hondoratu egin ziren. Kristalizazioa % 75ean bukatuta zegoenean, dentsitate baxuagoa zuen anortosita plagioklasa feldespatoa kristalizatu eta flotatzen hasi zen, anortositaz osaturiko lurrazal bat eratuz, 50 kilometro inguruko lodiera zuena. Magmazko ozeanoaren zatirik handiena laster kristalizatu zen (ehun milioi urtetan edo gutxiago), hala ere, KREEPean aberatsak ziren magmaren azken arrastoek (beroa sortzen duten elementu bateraezin ugari dituzte), partzialki urtuta ehunka milioi urte askotan iraun zuten eta agian, zenbait mila milioi urte irautera iritsi ziren. Aipatutako magma berezi horren azken arrastoak, dirudienez, Oceanus Procellarum lurraldean eta Imbrium arroan kristalizatu ziren. Aparteko probintzia geologiko hori egun Procellarum KREEP Terrane izenez ezagutzen da.\nIlargiaren lurrazala sortu bezain laster, edo sortzen ari zen bitartean, magnesioaren serieko noritak eta troktolitak osatuko zituzten magma mota ezberdinak eratzen hasi ziren, alabaina, prozesu hau gertatu zen sakonera zehatza gaur egun ezjakina da. Azken teorien arabera, magnesioaren serieen plutonismoa Procellarum KREEP Terrane lurraldean jazo zen hein handi batean, hala balitz, baliteke magma hauek genetikoki, era ezezagun batean, KREEPekin lotuta egotea. Azpimarratu beharra dago aipatutako magma horien sorkuntza oraindik ere eztabaidagai kartsua dela zientzialarien artean. Mg-serie zaharreneko arrokak duela 3.85 mila milioi urte kristalizatu ziren. Haatik, lurrazalak pairatu zuen azken talka handia ere, lurrazala nabarmen zulatu zuena (Imbrium arroa), duela 3.85 mila milioi urte gertatu zen. Hori dela eta, seguruenik, Mg-serieen aktibitate plutonikoa denbora tarte zabal batean zehar jazo zen eta arroka plutoniko gazteenak oraindik ere lurpean, sakon, existitzen dira.\nIlargitik jasotako laginen azterketek sateliteko arro gehienak periodo labur batean sortu zirela diote, zehazki, duela 4 eta 3.85 mila milioi urteen artean. Jakina da arro hauek, ilargi-itsaso ugari beraien baitan dituztenak, talka erraldoien bidez sortu zirela, hori dela eta, aipatutako garai horretan Ilargian hondamendi ikaragarri bat gertatu zela pentsatzen dute zientzialariek, Bonbardaketa Berantiar Handia izenekoa. Alabaina, gaur egun badakigu \"Apollo\" misioak lurreratu ziren toki guztietara zabaldu zirela Imbrium talka-arroaren (Ilargian dauden arro handietatik gazteenetakoa) eiekzioak. Horregatik, baliteke zenbait arroetatik jasotako laginak arestian esandako eiekzioek kutsatuak egotea (bereziki Mare Nectarisekoak) eta hortaz, nahigabe, datazioa egitean datu okerra eskuratzea, hala, Imbrium arroaren sortze-data ezarriz beste hainbat arroei.\nIlargiaren historia geologikoa adierazten digun eskala Ilargiaren denbora lerro geologikoa izenarekin ezagutzen da. Bertan, hainbat periodo eta garai geologiko bereizten dira, zehazki, bost periodo. Denbora lerroari hasiera ematen dion periodo geologikoa Periodo Aurrenektariarra da, gutxi gorabehera, duela lau mila bostehun milioi urte hasi zena. Ondoren, Periodo Nektariarra, Imbriarra, Eratosteniarra eta Kopernikarra jazo ziren, hurrenez hurren, azkena gaur egun arte hedatzen delarik. Periodo bat bestearengandik banatzeko hartzen diren erreferentziak talka bidez sortutako egiturak izan ohi dira, adibidez, Periodo Nektariarrari hasiera Nectaris arroaren sorrerak eman zion eta Imbiarrari aldiz, Imbrium arroaren sorrerak. Imbriar Periodoa da azpibanaketa bat duen periodo bakarra, Imbriar Goiztiarra eta Imbriar Berantiarra izeneko garai geologikoek osatzen baitute. Azpian ageri da denbora lerro osoa, koloretan.\nIlargiko paisaia.\nIlargiko paisaian nagusi dira meteoritoek eragindako kraterrak, hainbat sumendi eta labak eragindako bailara eta ordoki ikaragarriak.\nGoi eta behe lautadak.\nIlargiko gauza harrigarrietako bat, bertan dauden lurraldeetako kontrastea da. Batzuk ilunak bezala ageri dira eta beste batzuek argiak dirudite. Zonalde argiak, goi-lautadak dira, \"terrae\" deituak eta ilunak behe-lautadak \"mare \"deitura jasotzen dute. Izen hauek Johannes Keplerrek jarri zituen, latinezko hitzetan oinarriturik.\nLur garaiak eta kraterrak.\nLur garaietan, Ilargiko kratersumendiek eraginda gehienak daude, krater txikiak aurki daitezke (metro bateko diametrokoak) baina baita ere erraldoak (1000 kilometrokoak, adibidez). Lehenengo zundak Ilargira iritsi aurretik, zientzialariek uste zuten, krater hauetatik batzuk sumendiek eragindakoak zirela, baina lehenengo zundak iristean, zuzenean jakin zuten hau ez zela egia. Talka gehienak, 20km/s-ko abiaduran gertatzen dira, hau da, 70.000km/h-ko abiaduran. Talka izaten den unean, presio ikaragarria duten ondek, talka eragin duen astroa ia erabatean lurruntzen dute. Eratutako kraterraren erdigunea, gainerako kraterreko zonaldeak baino sakonagoa da. Meteoritoek eragindako kraterrek, gainerako fenomenoengandik bereizten dituen faktore bat dute, meteoritoen kraterretan materialez osaturiko eraztun bat osatzen dela kraterraren barnean.\nIlargiko itsasoak.\nIlargiko itsasoek (\"maria\") Ilargiko lurrazalaren % 16a osatzen dute eta laba pilaketa handiek osatu zituzten. Gaur egun, Ilargiak inolako mugimendu sismokorik ez dituela pentsatzen den arren, garai batean eduki zituen. Bolkanismoa eduki zuen garaietan, Ilargian lur garaiak osatuak zeuden, eta une hauetan osatu ziren itsasoak. Horregatik, Ilargiko itsasoek lur garaiak baino gazteagoak dira.\nApollo misioa Ilargira iritsi aurretik, zientzialariek bazekiten Ilargiko itsasoak labaz osaturik zeudela, hauek zituzten hainbat arrasto bereziren ondorioz. Lehenengo zundek jasotako aztarnek baieztatu zuten hasiera batean hipotesia zena, itsasoak basaltoz osaturik zeudela ere jakin zuten.\nIlargiaren itsasoak lur garaiak baino gazteagoak direla frogatzen duen arrasto nagusia, itsasoek duten krater kopuru txikia da. Zenbat eta krater gutxiago eduki lurzoru batek, normalean gaztetasuna adierazten du, meteorito gutxiago erori direlako bertan, denbora faltagatik. Zientzialari batzuek diote, lur garaiak itsaosak baino milako milioi urte zaharragoak direla.\nItsasoen inguruan erantzunik ez duten galderak.\nOraindik badira hainbat galdera itsasoen inguruan erantzunik ez dutenak:\nGaldera hauek ez dute une honetan erantzunik, baina hainbat hipotesi sortu dira erantzun bat emateko saiakeran. Misterio handia da, sumendiak existitu baziren arrasto handiagorik ez uztea, existitu ez baziren aldiz, labaren jatorria zein den ezingo genuke jakin.\nZulo sakonak.\nSELENE zunda japoniarrak 3 zulo sakon aurkitu zituen Ilargiaren lurrazalean, segurasko labak eratutakoak. Lur planetan ere aurkitu ditzakegu antzeko zuloak.\nBeranduago, Reconnaissance Orbiter zundak zulo hauen tamaina zehaztu ahal izan zuen. Zulo horietako batek 100 metroko sakonera du eta Mare Tranquillitatisen kokaturik dago. Beste zulo batek, Mare Ingeniin kokaturik, 70 metroko sakonera eta 120 metroko zabalera du. Azkenik, hirugarren zuloa, Marius bailaran kokaturik, 34 metroko sakonera du. Lurralde hauek, etorkizunean gizakiak base bat ezartzeko aproposak dira, besteak beste, gastu txikiagoak egin beharko direlako hemen baseak sortzeko eta tenperatura aldaketa handietatik babestua dauden guneak direlako. Azkenik, izpi kosmikoetatik babestuago dauden lurrak direla esatea ere garrantzitsua da.\nAzkeneko urteetan, LRO zundak, algoritmo informatiko bat erabiliz 200 zulo sakon gehiago aurkitzea lortu du, etorkizunean zulo hauek lotu eta lurpeko bideak sortzeko aukera ematen du aurkikuntzak. Zulo hauen sakonera 5 eta 900 metro ingurukoa da.\nIlargiaren lurrazala.\nIlargiaren lurrazala kolore grisekoa da. Hainbat meteoritoen sedimentuen hautsezko kapa bat ere badu, hauts honek Ilargi erregolito izena du. Hautsezko kapa honek 2 metroko sakonera du itsaso berrienetan eta lur garaietan 20 metroko sakonera izatera iritsi daiteke.\nErregolitoa, tokian tokiko harrizko materialez osatua dago, baina antzinako meteoritoen talken ondorioz geratutako hondakinak ere izan ditzake. Erregolitoak balio zientifiko handia du.\nErregolitoak, lehen esan bezala, harriak ditu, harri mineralen hondakinak eta meteoritoen talken ondorioz osaturiko kristalezko partikulak.\u00a0 Erregolitoaren zatirik handiena aglutinatuek osatzen dute, hau da kristalezko partikulak batuta dituen materialez. Lehen esan bezala, erregolitoen osaketa kimikoa, tokiaren araberakoa da, lur garaietan, aluminioan aberatsak izan oi dira, itsasoetan aldiz, burdin zein magnesioan aberatsak dira.\nErregolitoak oso garrantzizkoak dira eguzkiaren historia ere azaltzen dutelako.\u00a0Eguzki haizea osatzen dituzten partikulek, gehienbat, helio, neoi, karbono eta nitrogeno atomoak, Ilargiaren lurrazala jotzen baitute eta bertan hainbat mineral utzi. Erregolitoaren osaketa aztertzerakoan, batez ere osaketa isotopikoa, Eguzkiaren jarduna jakin daiteke historia zehar.\nEguzki haizearen hainbat osagai garrantzitsuak izan daitezke etorkizunean gizakiak baseak ezartzeko bertan. Oxigenoa eta hidrogenoaren bitartez, ura osatu baitaiteke adibidez, edota, karbonoa eta nitrogenoa erregai bezala erabili daitezke. Bestalde, oso garrantzitsua da Helio-3 kantitate handiak egotea, fusio nuklearreko sorgailuak sortu ahal izateko etorkizunean.\nAzpimarratzekoa da, Ilargiaren lurrazalean oxigeno kantitate handiak aurkitu daitezkeela, lurrazal honen masaren % 43 oxigenoa duten mineralez osatuta dago.\nIlargiaren barne egitura.\nIlargiak ez du plaka tektonikorik, ondorioz, ez du aldaketarik jasaten Lurrak milioika urteetan jasan dituen bezala. Ilargiko lurrikarak, oso ahulak izaten dira, handienek 5 puntu lortzen dituzte Richter eskalan. Ilargiaren barnealdea, Lurrarenarekin konparatua, nahiko desberdina da. Lehenik eta behin, Lurraren lurrazalak 100 km sakonera du eta Ilargikoak, gutxi gorabehera, 70 km-koa, alde ikusgarrian eta beste aldean 150 km-koa. Mantua, Lurrean lurrazalaren bukaeratik 2900 km-etara zabaltzen da, Ilargian aldiz, lurrazalaren bukaeratik 1600 km ingurura. Proportzioan, Ilargiaren mantua Lurrekoa baino handiagoa da, gainera gure sateliteko lurrikaren hipozentroa Ilargiaren barnealdean gertatu ohi da, 1000km ingurura. Lurrean, aldiz, ez da hain barnealdean gertatzen ia-ia 300km-ko sakoneran gertatzen baita, lurrazaletik hurbil. Ilargiaren nukleoa txikia da, 100 eta 400 km-ko diametroa duela uste da.\nIlargiak gaur egun ez du eremu magnetikorik, baina garai batean eduki zuen, bertako harriak magnetizatuta baitaude. Harriak zenbat eta zaharragoak izan orduan eta magnetizatuago daudela ere jakin da, ondorioz, pentsatzen da, zenbat eta atzerago egin denboran, orduan eta eremu magnetiko indartsuagoa zuela Ilargiak. Eremu magnetikoaren desagerpenaren inguruan ez dago azalpen edo teoria egiaztaturik, zientzialari batzuek diote nukleo txikiaren ondorio izan zela aipatutako desagerpena. Lur planetaren dentsitatea eta Ilargikoa ez dira berdinak, Lurrean 5,5 g/cm\u00b3-ko dentsitatea dago eta Ilargian, 3,3 g/cm\u00b3-koa.\nFrogaturik dago Ilargiaren alde batzuetan eremu grabitazionalak indar gehiago duela beste batzuetan baino. \"Lunar Prospector\" zundari esker jakin genuen itsaso batzuetan pilaturik zeuden masa kantitate handiek eragiten zutela fenomeno hau.\nIlargiko harrien kokapena.\nIlargiko harri gehienak, Lyndon B. Johnson Laborategian daude gordeta, Houstonen (Texas).\nHarri batzuk ere museoetan aurkitu daitezke, erakusketa batzuetan. Mexikoko unibertsitatean ere batzuk gordeta dituzte, AEBetako hainbat unibertsitate eta ikerketa zentroetan bezalaxe. Harri gehienak gobernu nazionalen mende daude."}
{"id": "734377", "revid": "12788", "url": "https://eu.wikipedia.org/wiki?curid=734377", "title": "Talas eskualdea", "text": "Talas (; ) Kirgizistango zazpi eskualde edo oblastetako bat da. 11.446 kilometro koadroko eremua hartzen du, eta 2021ean 270.994 biztanle zituen. Hiriburua Talas da. \nBanaketa administratiboa.\nTalas eskualdea lau barruti (\"raion\") eta hiri batean banaturik dago."}
{"id": "734378", "revid": "138773", "url": "https://eu.wikipedia.org/wiki?curid=734378", "title": "Unitate aniztun elektriko", "text": "Unitate aniztun elektriko edo EMU bat (ingelesezko \"Electric multiple unit\" sigletatik) tren unitate mota bat da, kotxe autopropultsatuz osatua eta indar eragiletzat elektrizitatea duena. EMU batek ez du lokomotorra edo tren-makina bereizirik behar, trakzio-motore elektrikoak kotxe batean edo gehiagotan bertan txertatzen baitira. Orokorrean, EMU bat atxikitze erdiiraunkorreko bi kotxe edo gehiagoz osatzen da, baina elektrikoki akzionatutako kotxe bakar bat ere EMU gisa sailkatu ohi da.\nEMU gehienak bidaiarientzako garraiorako erabiltzen dira, baina kasu batzuetan funtzio ezberdinetarako birgaitu edo moldatu dira, hala nola posta edo ekipaje garraioa, edo tokiko erabiletarako. Oso ezagunak dira mundu osoko aldiriko eta hiriarteko trenbide sareetan, azelerazio azkarra eta kutsadurarik gabeko funtzionamenduari esker. Tren-makina edota diesel unitate aniztunekin konparatuz, EMUak isilagoak dira, eta hala maiztasun handiz arratsalde zein gauez ere erabilgarri izaten jarraitzen dute, trenbide inguruko biztanleria gogaitzea saihestuz. Bestalde, EMU trenentzako tunelen diseinua sinpleagoa da, ez delako behar diesel makinen ihesak desagerrarazteko instalaziorik.\nHistoria.\n1893an Liverpoolko biaduktu gaineko trenbidean lehenengo EMUa erabili zen. Trenbidearen hegoaldeko terminala lurpekoa zen, eta hala, EMU bat lurpean erabiltzen lehenengoa ere izan zen. Kotxe bakoitzak trakzio elektrikodun motorea zuen, eta pisu arina izateko bereziki diseinatu eta eraiki zen, biaduktu gaineko altzairuzko trenbideetatik ibili ahal izateko. Hasierako EMUak bi kotxedun trenak ziren, eta geroago hiru kotxekoak egiten hasi ziren, trakzio-motorea hasierako eta azkeneko kotxeetan egonda. Liverpoolko Museoak hasierako EMU horien eredu bat du ikusgai.\nTipologia.\nEMU bat osatzen duten kotxeak orokorrean lau motatan sailkatu daitezke, bere funtzioaren arabera: elektrifikazio kotxeak, kotxe motoreak, kabina kotxeak eta atoi kotxeak. Kotxe bakoitzak funtzio bakar bat baino gehiago izan dezake, adibidez, kotxe motorea kabina kotxe ere izan daiteke; edo elektrifikazio kotxea motorea ere izan daiteke.\nEreduak.\nMunduan EMU ezagunenen artean abiadura handiko Shinkansen (Japonia) eta ICE 3 (Alemania) trenak daude. Euskal Herrian Renfeko Aldirien zerbitzuetan, Euskotrenen linea guztietan (lurrunezko trena salbu) edota Bilboko metroan ere EMU trenak topa ditzakegu, hala nola Euskotrenen 900 seriea."}
{"id": "734379", "revid": "46380", "url": "https://eu.wikipedia.org/wiki?curid=734379", "title": "Jose Aretxe", "text": "Jose Antonio Aretxe Zornotza (Balmaseda, 1731 - Bilbo, ) bizkaitar funtzionarioa izan zen. Alcal\u00e1ko Unibertsitatean zuzenbide kanoniko ikasi ondoren, administrazioan lan egin zuen Filipinetan eta Amerikan. Indietako Biltzarraren kidea, Perun Tupac Amaru II.aren matxinada geldiarazi zuen."}
{"id": "734380", "revid": "1545", "url": "https://eu.wikipedia.org/wiki?curid=734380", "title": "Jos\u00e9 Antonio de Areche", "text": ""}
{"id": "734381", "revid": "1545", "url": "https://eu.wikipedia.org/wiki?curid=734381", "title": "Diego Ahedo", "text": "Diego Ahedo izan daiteke:"}
{"id": "734382", "revid": "336", "url": "https://eu.wikipedia.org/wiki?curid=734382", "title": "Santi Vila", "text": "Santiago Vila i Vicente, ezagunagoa Santi Vila izenaz (Granollers, Katalunia, 1973ko martxoaren 15a) historialaria eta politikaria da. Kataluniako Europar Alderdi Demokrata eta Junts pel S\u00ed koalizioaren kide da.\nGironako Unibertsitatean Letretan lizentziatua eta Historia espezializatua, Bartzelonako Unibertsitate Autonomoan doktoretza egin zuen. Figueresko La Salle ikastetxean eta Gironako Unibertsitatean irakasle izana da.\nGaur egun, Kataluniako Generalitatearen Lan eta Industria kontseilaria da (2017). Oinarri aurrerakoiko liberalismoaren aldekoa da.\nAurrez, beste hainbat kargu izan ditu: Kataluniako Parlamentuan diputatua (2006-2013), Figueresko alkatea (2007-2012), Lurralde eta Sentsibilitate kontseilaria (2012-2016) eta Kultura kontseilaria (2016-2017)."}
{"id": "734383", "revid": "1545", "url": "https://eu.wikipedia.org/wiki?curid=734383", "title": "Diego de Haedo", "text": ""}
{"id": "734384", "revid": "10891", "url": "https://eu.wikipedia.org/wiki?curid=734384", "title": "Diego Ahedo (abadea)", "text": "Frai Diego Ahedo XVI. mendeko bizkaitar monje beneditarra izan zen. Bere izen bereko osabaren laguntzailea, Palermon kristau gatibuak lagundu zituen eta Berberiara joan zen bere egoera ondo ezagutzeko. Fr\u00f3mistako abadea zela, \"Topograf\u00eda e historia general de Argel\" izeneko liburua argitaratu zuen."}
{"id": "734385", "revid": "10891", "url": "https://eu.wikipedia.org/wiki?curid=734385", "title": "Diego Ahedo (artzapezpikua)", "text": "Diego Ahedo (Ahedo, Karrantza, 1527- Palermo, ) bizkaitar apaiz katolikoa izan zen. Agrigentoko apezpikua (1585-1589) eta Palermoko artzapezpikua (1589-1608) izan zen."}
{"id": "734386", "revid": "105290", "url": "https://eu.wikipedia.org/wiki?curid=734386", "title": "Kultu askatasun", "text": "Kultu askatasuna edota erlijio askatasuna, norbanakoak bere erlijioa askatasunez hautatzeko oinarrizko eskubidean datza, bai eta inongo erlijiorik ez hautatu (erlijio eza), Jainko baten izatea zalantzan ipini (agnostizismoa) ala bere izatean ez sinistea (ateismoa), eta sinismen hori jendaurrean ezagutzera emateko eskubidean, betiere horregatik diskriminazioa jasan edo sinismena indarrez aldatu gabe."}
{"id": "734387", "revid": "13403", "url": "https://eu.wikipedia.org/wiki?curid=734387", "title": "Erlijio askatasun", "text": ""}
{"id": "734388", "revid": "10891", "url": "https://eu.wikipedia.org/wiki?curid=734388", "title": "Ricardo Garc\u00eda Mercet", "text": "Ricardo Garc\u00eda Mercet (Bilbo, 1860ko abuztuaren 16a - ) bizkaitar militar eta naturalista izan zen. Farmazia eta zientziak ikasi zituen. Osasun Militarrerako oposizioak egin zituen eta Melillara igorri zuten eta gerora Chafarinetara koronel modura. Entomologian nabarmendu zen."}
{"id": "734389", "revid": "56334", "url": "https://eu.wikipedia.org/wiki?curid=734389", "title": "Erlijio eza", "text": "Erlijio eza ala erlijio gabezia, erlijio antolatu baten jarraitzailea edo sinislea ez izatean datza. Izendapen honen barnean pentsakera ezberdinak daude: ateismoa, agnostizismoa, deismoa, erlijio eszeptizismoa eta librepentsamendua. Halere, erlijio ezak ez du esan nahi derrigorrean Jainko baten edo gehiagotan ez sinistea, izendapen honen barnean erlijio antolatu baten barnean egon ez edo jarraitzaileak ez izan arren, humanismo sekularra eta laizismoa ere barne sartzen baitira."}
{"id": "734390", "revid": "96586", "url": "https://eu.wikipedia.org/wiki?curid=734390", "title": "Estelle Asmodelle", "text": "Estelle Asmodelle (Bowral, Hegoaldeko Gales Berria, Australia, 1964ko apirilaren 22a), lehen Estelle Marie Croot izenaz ezaguna, australiar modelo, sabel-dantzari, musikari, ekintzaile, asmatzaile, artista abstraktu eta akademikoa da.\nGizon jaio arren, emakumetzat dauka bere burua. 1987ko urriaren 13an Australian legez aintzatetsitako lehen pertsona transexuala bihurtu zen. Izan ere, sexua berresleitzeko ebakuntza egin ondoren bere emakumezko generoari zegokion jaiotza-agiria eman zioten. Handik gutxira, emakumezko pasaportea eman zioten.\nBiografia.\nLehen urteak.\nBowralen jaioa, Berriman hazi zen. Asmodelle Barry eta Sylvia Crooten lehen umea da. Belinda izeneko ahizpa du. Chevalier College, garai hartan mutilentzako eskola zena, eta Moss Vale High School ikastetxean ikasi zuen. 16 urte zituenean ia urtebete eman zuen erietxean bizkarrezurreko meningitisak jota.\nSydneyn denbora laburrez lan egin ondoren, Wollongongera joan zen bizitzera eta Wollongongeko Unibertsitatean izena eman zuen. Han bi gradu-ikasketa ikasteari ekin zion, Zientzia Gradua eta Matematika Gradua zehazki, ikerlari izateko esperoan.\nUnibertsitatean bazterkeria transfobikoa jasan zuen langile akademikoengandik. Horren ondorioz, unibertsitate ikasketak utzi zituen eta arreta artegintzan eta musikagintzan jarri zuen. Horrez gain, dantzari hasi zen dantza artearen eta musikaren benetako sintesia zelakoan.\nDantzari.\nUnibertsitateko ikasketak utzi ondoren, Asmodelle argazkilari laguntzaile egin zuen lan denbora laburrez. Aldi berean, Sydney Dance Companyren dantza-eskoletara joaten zen, baita Benetako Egiptoko Dantza irakasle baten klasetara ere. Sabel dantza ikasten hasi eta sei aste geroago dantzari hasi zen lanean.\nOndoren, Australiako eta Asiako hainbat ikuskizunetan lan egin zuen. Australiara itzuli zenean bakarkako sabel dantzari hasi zen lanean.\nAktibismoa.\nDantzari ibilbidean zehar Asiako hainbat herrialdetara bidaiatu zuen eta horrek zenbait lege-arazo ekarri zizkion, Esaterako, Singapurren atxilotua izan zen bere pasaporteak gizonezkoen M () idatzita zeukalako. Horrez gain, Asmodellek aduanazainekin izandako arazoek Australiako legeak aldaraztera bultzatu zuten. Izan ere, Australiako Atzerri Gaietarako eta Merkataritza Sailak sexua berresleitzeko ebakuntza egin izana frogatu zezaketen emakume transexualei besterik ez zien ematen emakumezkoen F () izendapena pasaportean.\nAsmodellek Australiako Gobernuaren Prokuradore Orokorraren Departamentura eskutitzak eta eskaerak bidaltzeari ekin zion. Beste batzuek, berriz, Hegoaldeko Gales Berriko gobernuari presioa egin zioten, batez ere eskualdeko prokuradore orokorrari, jaiotza-agiriak zuzentzeko eskubidea aldarrikatuz. Asmodelle izan zen jaiotza-agiriak zuzentzea lortu zuen lehen pertsona. Hilabete batzuk geroago, pasaportearen sexu-izendapenna aldatzeko aukera ere aukera eman zuten.\nGaur egun ere, Asmodellek pertsona transgeneroen alde dihardu lanean. 2015ean elkartasuna adierazi zion Caitlyn Jennerri hau transgeneroa zela adierazi zuenean.\nOspea.\nEstelle Asmodellek egunkari eta aldizkari artikulu askotako protagonista izandakoa da, besteak beste, \"Cleo\" (1987ko maiatza), \"People\" (1985eko azaroa eta 1993), \"Post\" (1988ko abendua eta 1992 iraila), \"Penthouse Forum\" (1986 eta 1991), \"New Idea\" (1986ko martxoa), \"She\" (1996ko uztaila), \"New Woman\" (1992ko ekaina eta 1998), \"Naughty Sydney\" (azaleko protagonista \u2013 1991ko azaroa), \"Tomadachi\" (1991ko ekaina), \"Wellbeing\" (1989ko maiatza eta 1993), eta \"Nature &amp; Health\" (1997ko azaroa).\nHorrez gain, ehun irrati elkarrizketa baino gehiagotan eta dozenaka aldiz telebistan agertutakoa da, bai Australian, bai Japonian.\nAktore.\nAustralian ospetsu bihurtu ondoren, Japoniara joan zen bizitzera. Lau urte eta erdiko egonaldia egin zuen bertan eta 1988tik 1992ra modelo egin zuen lan. Horrez gain, bere lehenengo agerraldia egin zuen film batean, Yoshimitsu Morita zuzendariak zuzendutakoa. Australiara itzuli zenan sabel dantzari buruzko \"The Enchanted Dance\" dokumentalean agertu zen.\nModelo.\nHastapenetan \"Australiako Lehen Pin-up Transexuala\" izendatu zuten \"Australian Playgirl\" aldizkarian biluzik agertu ondoren. \"Supermodel Agency\" modelo-agentziaren Australiako irudia izan zen; 1996tik 2000ra agentziaren bozeramailea eta modelo nagusia izan zen.\nArte abstraktua.\nHaurtzarotik artelan abstraktuak margotzen ditu. Wollongongeko Unibertsitatean ikasten ari zenean, koadro handiak margotzen hasi zen. Bakarkako lehen arte-erakusketa Wollongong Eskualdeko Arte Galerian (gaur egungo Wollongong Hiriko Galeria) egin zuen. 1991n Tokioko Arte Museo Metropolitanoan erakusketa egin zuen, UNESCOren Nazioarteko Adiskidetze Erakusketaren parte.\n2010ean bere lehenengo arte-liburua argitaratu zuen, \"Transience\" izenburukoa.\nIbilbide aldaketa.\nJaponian bizi zenean, Japoniako zenbait teknologia enpresa handitarako lan egin zuen aholkulari tekniko, besteak beste: Mitsubishi, Nachi-Fujikoshi, NSK eta Nippon Seiko K.K. Beste norabide bat hartu zuen bizitzan, bizitza akademikora itzuliz. Denbora horretan zehar, zenbait berrikuntza teknologiko patentatu zituen. Estelle Asmodellen patenteak \"Croot, Estelle\" eta \"Asmodelle, Estelle Miss\" izenekin erregistratuta daude.\n2008an berriro ekin zion ikasteari. Erdialdeko Lancashireko Unibertsitatean astronomia-ikasketak hasi zituen."}
{"id": "734391", "revid": "46380", "url": "https://eu.wikipedia.org/wiki?curid=734391", "title": "Luis Ant\u00f3n del Olmet", "text": "Luis Ant\u00f3n del Olmet (Bilbo, - Madril, ) galiziar kazetari eta politikaria izan zen. Fernando de Ant\u00f3n del Olmeten anaia, agrarismoaren bultzatzaileetako bat izan zen."}
{"id": "734392", "revid": "137486", "url": "https://eu.wikipedia.org/wiki?curid=734392", "title": "Deismo", "text": "Deismoa, latinezko \"deus\" hitzetik dator, zeinak \" jainkoa \" esan nahi duen .Posizio filosofiko eta teologiko arrazionalista da, oro har, errebelazioa jainkozko ezagutzaren iturri gisa baztertzen duena, eta arrazoimen enpirikoari eusten diona, azken batean, arrazoia eta mundu naturalaren behaketa logikoak, fidagarriak eta nahikoak baitira Unibertsoaren sortzaile gisa jainko goren baten existentzia zehazteko. Deismoa pentsamendu arrazionalean soilik oinarritzen den Jainkoaren existentziaren sinesmena bezala definitzen da, agerian dauden erlijioen edo erlijio-agintaritzaren argudioetan oinarritu gabe. Deismoak teologia naturalaren kontzeptua azpimarratzen du, hau da, Jainkoaren existentzia naturaren bidez agerian jartzen dela. \nOro har, pertsona deista gutxienez jainko baten existentzia aldarrikatzen duen pertsona da, baina ez du zertan erlijiorik praktikatzen, eta, gainera, jainkoak mundua duen esku-hartzea ukatzen du. Kasu honetan, deismoa jarraitzen dutenek jainko sortzaile batean sinesten dute baina bizitzaren inongo esparrutan parte hartzerik ez duena.\nBestalde, latinezko Deus otiosus (\"jainko inaktibo\") hitzetik datorren deismoaren aldaera bat bada. Aldaerari dagokionez, kontzeptu hori noizbait erretiratu eta bere sorkuntzan parte hartzeari uzten dion jainko sortzaile baten sinesmena deskribatzeko erabiltzen da, hau da, deismoaren oinarri nagusia deskribatzeko. Bada, aldaera hau Afrikan, Melanesian eta Hego Amerikan oso hedatuta dagoela esan beharra dago.\nDeismoaren historia.\nDeismoa iraultza zientifiko kopernikoarekin batera agertu zen Europan XVII.mendean. Erreformak ekarri zituen gatazka teologikoen ondorioz sortu zen, azken batean, bere aurkariek, deismoarenak, alegia, jarrera \"ateoa\" zuela salatu zuten, bada, garaiko erlijio ezberdinek onartutako dogmak zalantzan jartzen zituelako. Hurrengo mendean, ordea, eragin handia izan zuen, Ilustrazioaren filosofoen artean nagusi izan zelarik. \nAurrekariak.\nPentsamendu deistikoa mundu osoko hainbat kulturatan aurki daiteke askotan, antropologoek deus otiosus deitzen duten nozioan adierazia. Hala ere, pentsamendu sistematiko gisa, deismoak filosofia klasikoan ditu sustraiak, nahiz eta bertan horrelako mugimendurik ez dagoen. Mitoak eta kultu tradizionalak zalantzan jartzeari esker, lehen greziar filosofoek jainkotasun esanezin eta ezkutu baten existentzian pentsatzeko aukera izan zuten, baita, kasu batzuetan, giza kontuetan esku-hartzerik izan zuela ukatu ere. Horrela, Heraklitok Logosa aipatzen du kosmosaren oinarritzat, eta Platon jainko goren batez mintzo da, agerpenen mundutik urrun dagoena, non Demiurgoak bere kausa eragile gisa jokatzen duen. Deismotik hurbilen dagoen ikuskera, ikuskera deista trinkoa izan gabe, Epikurorena zen, jainkoak arrazoiaren bidez ezagutzeko aukera zeukan eta geroko mundu batean bizi zirela, bertan gizatasunaz eta baita naturaz ere arduratu gabe. Jarrera hori bere jarraitzaileek partekatzen zuten, batez ere Lukreziok, baina inoiz ez zen teologia bihurtu eta, zalantzarik gabe, greko- erromatar pentsalari gehienek baztertu zuten.\nErdi Aroan, erlijio Abrahamikoen Jainkoarekin identifikatuta zegoen jainko baten existentzia zalantzan jarri ez bazuen ere, bazeuden Apokalipsia arrotztzat hartu zuten pentsalariak, zeintzuek ikuskera hori inpostura gisa ikusten zuten. \nDeismoaren agerpena.\nErrenazimenduak, autore klasikoekiko zuen interesarekin, baita Humanismoak eta Erreformak ere, zalantzan jarri zuten errebelatua izan zen sinesmen baten onarpena, zeinaren zaintza Elizaren esku zegoen. Aldi berean, aurkikuntza-bidaiei esker, Europako bidaiariei beraien gizarteekiko oso desberdinak ziren gizarte berriak agertu zitzaikien , eta baita \"desberdintasunaren\" paradigmatzat hartzen zena ere, gizarte islama.\nSpinoza bezalako egileek bere Tratatu Teologiko-politikoa-rekin (\"Theological-Political Treatise)\", non bibliako kritikaren printzipioak zehazten zituen, edo Edward Herbert Cherburykoak, \"On Truth\" (\"De Veritate\") lanean, deismoaren oinarriak ezarri edo erakutsi zituzten.\nArgien mendean, XVIII\u00a0mendean alegia, mugimendu deistak bere maila gorenena lortu zuen egile ingeles eta frantsesen idatziei esker, hala nola Thomas Hobbes, Jean Jacques Rousseau eta Voltaire. \nFrantziako Iraultzaren garaian eman zen jakobinoen presentziarekin (1793-1794), Robespierre -k \"Izaki Gorenaren \" gurtza deista dekretatu zuen ateismoaren aurka. Aldi berean Amerikako aita fundatzaileen idatzietan eragina izan zuen, hala nola, John Adams, Ethan Allen, Benjamin Franklin, Thomas Jefferson, James Madison, George Washington eta, batez ere, Thomas Paine bezalako autoreengan. Zehazki, printzipio deistek eragina izan zuten Estatu Batuetako egitura politiko eta erlijiosoetan, hala nola eliza eta estatua bereiztea, eta erlijio askatasuna bermatu baitziren bertan. Denborarekin deismoak talde erlijiosoen garapena ere ekarri zuen, hots, gerora Unibertsalista Unitario bihurtu zen unitarismoa.\nDeismoak gaur egun arte jarraitzen du, nahiz eta bi formatan, bada, deismo klasikoaren eta deismo modernoaren formatan.\nKontzeptu orokorrak.\nDoktrina honen postulatu nagusietako bat Jainkoaren existentzian, eta honek, unibertso fisikoa sortu zuen ideiarengan oinarritzen da, baina, beti ere, hura (unibertso fisikoa) oztopatzen ez duelarik (eboluzio teista barne hartzen duen postulatua). Postulatu hau arrazoimenaren bidez Jainkoaren existentzia eta izaera eratortzen duen filosofia eta mugimendu erlijioso batekin erlazionatuta dago eta harengan du jatorria. Beraz, ez du posiziorik hartzen Jainkoak unibertsotik kanpo egiten duenaren gainean, erlijioa fedearen mende dagoela diotenen aldean, hala nola, fedeismoaren (fedearen aurkakoa), kristautasunaren, Islamaren eta judaismoaren irakaspen askotan aurkitzen den fideismoaren aldean.\nDeistek normalean naturaz gaindiko gertaerak (mirariak, profeziak, etab.) eta erlijio liburuen interpretazioak baztertu ohi dituzte. Hori dela eta, sarritan jainkoen analogia erabiltzen dute erloju gisa edo Jainko kosmiko baten ideia. Erlijio antolatuentzat jainkozko errebelazio eta liburu sakratuak direnak, deista gehienek beste gizakiek ondorioztatutako interpretazio gisa ulertzen dute, iturri baimendu gisa baino, baina inspirazio espiritual gisa onar ditzakete, bilaketa pertsonal batean jasotakoak. Deistek diote gizateriaren jainkozko dohain handiena ez dela erlijioa, \"arrazoitzeko gaitasuna\" baizik.\nOrokorrean, erlijio antolatua eta jainko pertsonal \u201cagerikoa\u201d baztertzen dituzte, jainkoek munduko esparru edo arlotan inola ere esku hartzen ez dutela argudiatuta. Haientzat, natur zientziek deskribatutako naturaren legeen bidez agerian uzten dute Jainkoaren existentzia.\nErlijioan arrazoiaren erabilera baieztatzeko, deismoak argudio zientifikoa, argudio teologikoa eta \"erlijio naturala\" delakoaren beste alderdi batzuk erabiltzea ahalbidetzen du neurri handiagoan edo txikiagoan.\nKorronte filosofiko deistek Jainko baten edo gehiagoren kontzepzio kosmologikoa dute, honek bere buruaren agerpen moduan, Unibertsoa sortu zuen. Honen funtzionamendua ezarritako legeetara egokituta dago, bada, erloju handi baten antzera jokatzen, non gertaera batzuk beren izaeraren arabera gertatzen diren, baina ezin dituzten sortzaileek aldatu.\nDeistaren gakoak.\nDeistek Jainkoaren existentzia onartzen dute, baina beste erlijioen printzipio guztiekin ez daude ados, eta gainera, etengabe zalantzan jartzen dituzte haien aldarrikapen nagusiak.\nDeista kontsideratzeak hontan datza:"}
{"id": "734393", "revid": "336", "url": "https://eu.wikipedia.org/wiki?curid=734393", "title": "Pedro Alberto Cano", "text": "Pedro Alberto Cano Arenas (Bilbo, - Novelda, ) bizkaitar futbolaria izan zen, erdilari moduan aritu zena. Entrenatzen ari zela, garuneko edema bat jasan eta bertan hil zen."}
{"id": "734394", "revid": "1545", "url": "https://eu.wikipedia.org/wiki?curid=734394", "title": "Pedro Alberto Cano Arenas", "text": ""}
{"id": "734395", "revid": "1545", "url": "https://eu.wikipedia.org/wiki?curid=734395", "title": "CD Toledo", "text": ""}
{"id": "734396", "revid": "512", "url": "https://eu.wikipedia.org/wiki?curid=734396", "title": "John Browning", "text": "John Moses Browning (Ogden, Utah, 1855eko urtarrilaren 23a - Lieja, Belgika, 1926ko azaroaren 26a) estatubatuar arma diseinatzaile bat izan zen.\nGaur egun oraindik erabiltzen diren arma, kartutxo eta arma mekanismo ugari diseinatu zituen. Arma automatiko eta erdi-automatikoen garapenean paper garrantzitsua jokatu zuen, denera 128 arma patente sortuz. Bere lehenbiziko arma 13 urterekin eta bere aitaren arma-dendan sortu zuen. Ondoren, 1879ko urriaren 7an, 24 urterekin bere lehenbiziko patentea lortu zuen."}
{"id": "734397", "revid": "13403", "url": "https://eu.wikipedia.org/wiki?curid=734397", "title": "John Moses Browning", "text": ""}
{"id": "734398", "revid": "336", "url": "https://eu.wikipedia.org/wiki?curid=734398", "title": "Tomas Zumarraga", "text": "Tomas Zumarraga Lazkano (Gasteiz, - Nagasaki, ) arabar domingotarra izan zen. Japoniara joan zen misiolari. Nagasaki eta \u014cmura inguruko mendietan ezkutatu zuen 1617an atxilotu arte. Bost urte geroago erre zuten. 1867an Pio IX.ak dohatsu izendatu zuen."}
{"id": "734400", "revid": "119247", "url": "https://eu.wikipedia.org/wiki?curid=734400", "title": "Talas Probintzia", "text": ""}
{"id": "734401", "revid": "1659", "url": "https://eu.wikipedia.org/wiki?curid=734401", "title": "Rubin Carter", "text": "Rubin \"Hurricane\" Carter (Clifton, New Jersey, 1937ko maiatzaren 6a - Toronto, Ontario, 2014ko apirilaren 20a) estatubatuar boxeolari profesional bat izan zen.\n1961-1966 artean pisu ertaineko boxeolari gisa borrokatu zen. Baina 1966an, Paterson hiriko Lafayette Bar and Grill jatetxean jazotako hilketa hirukoitzarengatik poliziak bera eta John Artis adiskidea atxilotu zituen.\nHilketa leporatuta eta errugabea izan arren, bizialdi osorako hiru espetxe zigor jaso zituzten eta azkenean 20 urteko espetxealdia betearazi zioten. AEBetako afroamerikar komunitatea eta artisten babesa eta jende ugariren kanpainaren ondoren, 1985eko azaroaren 7an aske utzi zuten. Ondoren, Kanadako Toronton bizitzen ezarri, hitzaldi motibazionalak eskaini eta AIDWYC (Association in Defence of the Wrongly Convicted, \"Oker Zigortutakoen Defentsarako Elkartea\") erakundea sortu zuen, honetan injustuki espetxeratutako presoei babesa eman eta beren eskubideak defendatzen dira.\n1975ean Bob Dylan kantautoreak Carter espetxean zela \"Hurricane\" abestia eskaini zion. 1999an bere bizitzan oinarritutako \"The Hurricane\" filma estreinatu zen, Rubin Carter boxeolaria Denzel Washington aktoreak antzeztu zuen."}
{"id": "734404", "revid": "336", "url": "https://eu.wikipedia.org/wiki?curid=734404", "title": "Industria kimiko", "text": "Industria kimikoa deritzo produktu kimikoak ekoizten dituzten enpresen multzoari. Industria kimikoak lehengaien erauzketan eta prozesamenduan dihardu lanean. Lehengaiak naturalak edo sintetikoak izan daitezke; horietatik abiaturik eta hasierako substantziak transformatuz, industria kimikoan haiek ez bezalako propietateak dituzten materialak ekoizten dira, gizakien erabilpenerako egokiagoak izateko asmoz; izan ere, industria kimikoaren helburua kalitate oneko produktu berriak prestatzea da.\nHistoria.\nIndustria kimikoaren historian abiapuntua eta hedapena bereiz daitezke.\nIndustria-iraultza, industria kimikoaren abiapuntua.\nGizakiak betidanik erabili ditu nolabaiteko produktu kimikoak, baina industria kimikoaren hedapena eta garapena industria-iraultzan hasitako zurrunbiloarekin dago lotuta. Hain zuzen, 1736. urtean azido sulfurikoa kantitate handietan ekoizten hasi zen prozesu industrialen laguntzarekin. Beste produktu bat sodio karbonatoa izan zen, beira eta papera, beste gauzekin batera, ekoizteko erabiltzen delako.\nHedapena.\nJadanik XIX. mendearen amaieran, izugarrizko \"boom\"a izan zuen industriak, gero eta produktu gehiago ekoizten hasi zirelako eta kantitate oso handietan. Alemania dirutza inbertitzen hasi zen industrian, eta horrek industria kimikoaren hazkunde itzela ekarri zuen. Geroago, Estatu Batuak ere bide beretik abiatu ziren.\nHemeretzigarren bigarren erdialdean, metalekin lan egiten zuen Alexander Parker ingelesak lortu zuen lehenengo plastikoa industrialki ekoiztea eta tratatzea. Gainera, 1856. urtean, \"parkesina\" izeneko plastikoa patentatu zuen. Plastiko hau gogorra baina malgua zen, geroago etorriko zen zeluloidearen aurrekaria.\nHogeigarrren mendean, industria kimikoak garapen handia izan du hainbat arlotan; besteren artean, aipatzekoa da petrokimikaren eta nekazaritzarako ongarrigintzak izandako hedapena.\nGaur egun, badakigu industria kimikoa, puntako industria dela teknologian, eta bertako konpetitibitatea inbertsioan eta garapenean oinarrituta dagoela.\nBi motatako industria kimikoak.\nIndustria kimikoak bertan erabilitako lehengaien jatorriaren arabera sailka daitezke. Horiek animalia-jatorrikoak, landareetatik ateratakoak, mineralak edo beste industria kimiko batean sortutakoak \u00a0izan daitezke. Hori dela eta, lehenengo maila batean bi motatako industria kimikoak kontsidera ditzakegu:\nOinarrizko industria kimikoa. Oinarrizko lehengaiak erabiltzen dituzte, aldez aurretik elaboratu gabeak, horiekin beste industria batzuetarako lehengai izango diren\u00a0 bitarteko produktuak sortzeko.\nTransformaziorako industria kimikoa. Hauetan oinarrizko industria\u00a0 kimikoetan prestatutako bitarteko produktuak erabiltzen dituzte, transformatu ondoren pertsonen kontsumorako erabiltzeko produktuak fabrikatzeko. Hainbat espezialitatetako industriak daude, produktu bereziak fabrikatzeko, hala nola medikamentuak, ongarriak, plagizidak, koloratzaileak eta abar.\nProduktuak.\nPolimeroak.\nPolimeroak eta plastikoak industria kimikoak ekoizten dituen dituen\u00a0 % 50 inguru dira; adibidez, polietilenoa (PE), polipropilenoa (PP), polinilo kloruroa, polietilenoa tereftalatoa, poliestirenoa eta polikarbonatoa bezalakoak. Produktu kimiko horiek, oro har, kontsumo-ondasun askotan erabiltzen dira, baina azkenaldi honetan bestelako sektoreetan ere hasi dira horrelakoak erabiltzen: ekoizpenean, eraikuntzan eta nekazaritza-sektoreetan gehien bat. Bestalde, gaur egun, bezeroek kautxoa, plastikoa eta petrolio-findegietako produktuak eskatzen dituzte.\nBizitzako zientzietarako produktuak.\nBizitzako zientzietan industria kimikoak ekoitzitako produktuen % 30 inguru kontsumitzen dira; adibidez, sustantzia kimikoak, biologikoak, farmazeutikoak, diagnostiko-produktuak, animalien osasunerakoak, bitaminak eta landare-botikak. Normalean, produktu horiek ezaugarri eta espezifikazio askorekin ekoizten dira, eta gobernuak gidatutako agentziek ikertzen dituzte, elikagaiak eta medikamentuak batez ere.\nEtxerako kontsumo-produktuak.\nAskotarikoak dira industria kimikoak ekoizten dituen etxerako kontsumo-produktuak, hala nola xaboiak, detergenteak eta kosmetikoak. Horiek barne-produktu gordinaren (BPG) % 0,8\u00ad-1 izaten dira. Ohiko kontsumitzaileak, normalean, ez dira oinarrizko produktu kimikoekin kontaktuak jartzen, baina gure eguneroko bizitzan etengabe jartzen gara kontaktuan polimeroekin, esate baterako, plastikoak, garbiketarako materialak, kosmetikoak, margoak, aparatu elektronikoak, autoetarako materialak\u2026 erabiltzean. Kontsumo-produktu ia guztiak industria kimikoak ekoizten ditu, edota manufaktura-industriak. Horien artean daude pestizidak, polimero bereziak, produktu kimiko elektronikoak, eraikuntzarako produktu kimikoak, garbiketa-produktuak, zaporeak eta fragantziak gehitzekoak, inprimatze-tintak, uretan disolbatzen diren polimeroak, elikagaietako aditiboak, papera, petrolio-findegietako produktu kimikoak, kosmetikarako produktu kimikoak, ura tratatzeko produktu kimikoak eta katalizatzaile moduan erabiltzen direnak. Dena den, industria kimikoak ez dira zuzenean harremanetan jartzen kontsumitzailearekin, kontsumo-produktuak fabriktzen dituzten enpresekin baizik.\nEuskal Herriko Industria kimikoa.\n\"La Dinamita\" fabrikaren sorkuntzak (Galdakao, 1872) inflexio-puntu bat eragin zuen Bizkaiko industria kimikoaren garapenean. Alfred Nobel-ek sortutako patetentean oinarrituta, munduko bosgarren dinamita-fabrikarik handiena bilakatu zen. Modu honetan, Bizkaian industrializazio-prozesua hasi zen, denborarekin oso oparoa izan zena.\nDena den, beste industriekin konparatua, Bizkaian berandu abiatu zen sektore kimikoa, inbertsioak garestiak zirelako eta erakunde ofizialek ez zutelako erraztasunik jarri sektorea garatzeko. Produktuen eskari baxuen erruz, ez zen erraza dirulaguntzak lortzea. Gainera, esan behar da, kimikan oinarritutako fabrika gehienak sortu zirela beste ekoizpen-sektoreen premiengatik, alegia, oinarrizko produktu kimikoak eskatzen hasi zirelako.\nHistorikoki hainbat indusria kimiko egon dira Euskal Herrian kokatuta, baina, azken hamarkadetako desindustrializazioarekin, horietako asko desagertu egin dira. Gaur egun daudenen artean, aipatzekoa da Petronor-en findegia, duen eragin ekonomikoagatik eta ingurumenean sortzen dituen ondorioengatik."}
{"id": "734405", "revid": "20653", "url": "https://eu.wikipedia.org/wiki?curid=734405", "title": "Industria qu\u00edmica", "text": ""}
{"id": "734406", "revid": "512", "url": "https://eu.wikipedia.org/wiki?curid=734406", "title": "Bidean ikasia (1993-2016)", "text": "Bidean ikasia (1993-2016) Arantxa Urretabizkaiak 2016an argitaratutako liburua da. 2017an Euskadi Literatura Saria jaso zuen, euskarazko saiakera kategorian.\nEduki nagusiak.\nLiburu honetan egileak azaltzen diguna, 1993tik 2016 arte Hondarribian bizi izan den alardearen inguruko gatazka da, hau da, emakumeen aldarrikapena alardearen festan era aktiboagoan parte hartzeko eskaera. Arantza Urretabizkaiak gertaera horietaz itxuraz kronika bat idatzi du, batzuetan lehen pertsonan, bestetan herriko pertsona desberdinen ikuspuntutik. Baina idazlea ez da kronika hutsean gelditu: gertaera horietatik hausnarketa desberdinak garatu ditu. Beldurraren mekanismoak, gehiengoen presio-mekanismoak gutxiengo gainean, gorrotoaren sortzea, zurrumurruen oinarriak eta aldaketak, tradizioaren moldaketak... Orokorrean, liburua alardetik haratago doa, gizakiei eta gizarte bati buruzko erradiografia azaltzeko.\nIrizpide horiekin, maila pertsonaleko bizipenak eta biografia herriaren historiarekin nahasten da. Esaterako, idazleak azalduko digu zergatik erabaki zuen Jaizkibel konpainian sartzea eta horren ondorioz ze arazo pertsonalak jasan behar izan zituen erabaki hori hartzeagatik, nola bizi izan zituen alarde tradizionalaren aldeko jendetzak haien aurka jotzen zuenean edota kalean iraindua izatearen sentimenduak eta horren aurrean garatutako defentsa-mekanismoak. Baina baita ere kantinera baten iritziak, beste bizilagunen iritziak edo gertaeren aurrean kanpotik etorritako kazetari baten harridura ezagutaraziko dizkigu. Hau guztia oso estilo gertuan eta zuzena, kapitulu laburren bitartez.\nOrokorrean, Hondarribiko historia txikiaren gertaera batzuk ezagutuko ditugu, gehienetan idazle feminista baten ikuspuntutik.\nKanpo estekak.\n[[Kategoria:2016ko liburuak]]\n[[Kategoria:Euskarazko saiakerak]]\n[[Kategoria:Arantza Urretabizkaia]]\n[[Kategoria:Hondarribiko historia]]\n[[Kategoria:Liburu feministak]]"}
{"id": "734407", "revid": "90204", "url": "https://eu.wikipedia.org/wiki?curid=734407", "title": "Burdinaren Martxa", "text": "Burdinaren Martxa (, ) 1992ko urriaren 9tik 26ra bitarten Euskal Herria eta Asturiasetik Madrileraino abiatu zen protesta-martxa izan zen. Siderurgia sektorearen krisi egoera larriaren aurka eta garaiko gobernuaren industria-politika aldatzea eskatuz Bizkaiko Labe Garaietatik, Ensidesa enpresa asturiarretik eta beste hainbat puntutik, Lesaka kasu, 500 langile baino gehiagok egin zuten ibilbidea. Garaiko prentsaren arabera 50.000 lagun bildu ziren, ordura arte langileen mobilizazio batek sekula mugitu zuen jendetzarik handiena. Martxak ez zituen bere helburuak lortu, eta enpresa horiek itxi edo eraldatu ziren. Bizkaiko Labe Garaien ordez ArcelorMittal Sestao ireki zen.\nAurrekariak.\nIndustria iraultzarekin Asturiasen zein Euskal Herrian irekitako hainbat metalurgia enpresek zabalkundea izan zuten 1970eko hamarkadaren hasieran beste puntu batzuetara. Adibidez, 1973an\u00a0Lesakan\u00a0(\"Laminaciones de Lesaka\"\u00a0eta Zalaingo tutuen lantegia) ireki zen. Garai hartan Euskal Herriko enpresa nagusia zen Bizkaiko Labe Garaiak, 15.000 langile ingururekin, haietatik 9.500 Barakaldo eta Sestaon. Burdingintza sektore ekonomiko nagusia zen 3 probintzietan 250.000 pertsona inguruk lan egiten zutelarik, populazio aktiboaren ia\u00a0%47a zena.\n1973ko petrolioaren krisiaren ondotik krisi-ekonomiko sakona gertatu zen mundu mailan. Espainian, garai horretan, frankismoak bultzatutako autarkia zegoen, eta ez zuten aldaketa industrialik egin. Industria-birmoldaketa gisa ezagutzen den prozesua beranduago hasi zen, 1980ko hamarkadan zehar, Felipe Gonz\u00e1lezen gobernuarekin batera. 1990eko hamarkadan siderurgia enpresen ordez altzairugintza berezia, elektrogailuak, eraikuntza eta makina-tresna izan ziren enpresa nagusiak.\nEgoera horretan, ohikoak dira grebak eta manifestazioak, egoerari buelta ematen saiatzeko. Asturiasen hilabeteak eman zituzten mobilizatzen, baita Sestaon ere. 1992ko irailaren 4n zuzendaritzak proposamena aurkeztu zuen. Asturiasen 6.400 lanpostu desagertarazi nahi zituzten eta 1941 baino lehen jaiotako 5.905 langile aurre-jubilatzea. Claudio Aranzadi industria ministroak aurkeztutako planean 9.700 lanpostu desagertaraztea proposatzen zuen. Langileak ez zetozen bat, eta bertan Madrileraino martxa bat egitea proposatu zuten.\nMartxa.\nBurdinaren Martxa irailaren 9an atera zen Lesaka, Sestao eta Oviedotik, Madrilen manifestazio erraldoi batekin amaitzeko helburuarekin. 500 langile atera ziren Sestaotik Laudiora, bertan Lesakako beste 21 bildu zirelarik. Asturiastik beste 250 langilek ekin zioten bideari. UGT Asturiasen eta LAB Bizkaian ziren sindikatu indartsuenak martxan, baina CCOO, ELA eta USOk ere deitzen zuten. Martxarekin batera, langileen emazteek batzordeak sortu zituzten, mobilizazioak babestu eta euren lantokietan ere egoera ikustarazteko asmoz.\nUrriaren 25ean Pozuelo de Alarc\u00f3n herrian bildu ziren bi ibilbideak, eta manifestazio erraldoi batekin amaitu zen Madrilen. Ibilbidea beteta, hainbat orduz moztu zituzten hiribururako hainbat bide. Aldi berean, enpresetan grebak egon ziren manifestaziora joateko.\nOndorioak.\nMartxan industriaren egoeraren larritasuna aipatzeko balio izan bazuen ere, Aranzadik ez zuen bere plana aldatu. Etxebarri eta Lesakako \"Laminaciones\" enpresak salbatu ziren, hala ere. Urte batzuk beranduago industria guzti hori itxi eta Sestaoko altzairugintzarako ACB lantegi txikiagoa ireki zen. Ezkerraldean langabeziak gora egin zuen, eta egoera larrian izan zen urte luzez. Gaur egun existitzen den lantegiak ere gatazka ugari ditu produkzioa dela eta."}
{"id": "734408", "revid": "119347", "url": "https://eu.wikipedia.org/wiki?curid=734408", "title": "Euskotrenen 300 seriea", "text": "Euskotrenen 300 seriea edo UT 300 Eusko Trenbideak eragileak aldiriko zein eskualdeko zerbitzuak egiteko erabiltzen zituen tren serieetariko bat da, 12 unitate aniztun elektrikoz (EMU) osatutakoa. Lehenengo tren unitateak 1990eko irailaren 20an egin zuen lehenengo bidaia, Donostia-Amara eta Hendaiako geltokiaren artean, Topo linean.\nGaur egun EMU 900 eta EMU 950 serieek 300 seriea ordezkatu dute, 2011-2014 eta 2016-2018 arte eraikitakoak, hurrenez hurren. Hala, serie honetako tren bakarra mantentzen du zen zerbitzuan 2018ko apirilaren 12ra arte, Lutxana-Sondika anezkan ibili zen UT 308 trena.\nHistoria.\nTren unitate serie hau 1990ean ekoizten hasi zuen Construcciones y Auxiliar de Ferrocarriles (CAF) enpresak, Topo linean ibiltzeko, Euskotrenen 3500 seriea ordezkatzeko. Babcock &amp; Wilcox enpresak, bestalde, serie honen 308-3tik 312-3ra bitarteko atoi-kabina kotxeak ekoitzi zituen.\n1990eko irailaren 20an Donostia-Amara eta Hendaiako geltokiaren artean egin zuen lehenengo bidaia.\n1995ean hainbat tren unitate Txorierriko lineara eraman ziren.\n310, 311 eta 312 tren unitateek Euskopullman izeneko zerbitzua egin zuten. Bilbo-Atxuri eta Hendaiako geltokien arteko eskualde zerbitzu erdizuzenak egiten zituzten. Zerbitzu hau egiten zuten tren unitateak gorri kolorez identifikagarriak ziren.\n1999an Euskopullman zerbitzua bertan behera utzi zen, 310 tren unitatea Txorierriko lineara pasa zen, eta 311 eta 312ak Urdaibaiko lineara bidali ziren.\n2004an eskualdeko zerbitzua berreskuratu zen, Euskopullmanek egiten zituen geldialdi berdinekin baina kafetegi eta zerbitzaririk gabe, eta 2013an zerbitzu erdizuzena betiko kendu zuen Euskotrenek.\n2009an Lezamako tren istripua gertatu ondoren 303 tren unitatea bajan eman zen.\nEMU 900 eta EMU 950 serieak zerbitzuan jarri ondoren, serie honetako tren unitate bakarra ibiltzen jarraitu zuen, UT 308, Lutxana-Sondika anezkan erabilia, 2018ko apirilaren 12an baztertu zen arte. Unitate hau Burdinbidearen Euskal Museoak babestuta dago.\nEzaugarriak.\nTren unitate bakoitza bi kotxez osatzen da: kotxe motorea (Mc) eta atoi kabina kotxea (Rc), eta bien artean hirugarren kotxe bat gaineratzeko prestatuta bazeuden ere, ez zen inoiz hirugarren kotxerik atxikitu. Tren unitateak bikoiztuta ere ibil zitezkeen, eta ohikoa zen horrela ibiltzen ikustea.\nTopo linean erabiltzeko diseinatu ziren, horregatik gidariaren kabinak aurrera irekitzen diren ateak ditu, tunel baten barruan larrialdia gertatzekotan trena hustutzeko aproposak.\n310, 311 eta 312 tren unitateak aipatutako \"Euskopullman\" zerbitzua egiteko bereziki prestatu ziren, Euskotrenen parke mugikorreko trenen artean komunak zituzten bakarrak izanik, 2008an UT 200 serieko tren batzuei komuna instalatzen hasi aurretik. Euskopullman zerbitzuak eserleku bigun, mahai, tapizeria berezi eta kafetegi zerbitzuz hornituta zeuden, eta trenean bi zerbitzari zeuden. Euskopullman zerbitzua egiten zuten tren unitateak gorri kolorez identifikagarriak ziren.\nIzendapena.\nSeriea 301 tren unitatetik 312ra dago izendatuta, kotxe motorea 301-1tik 312-1era, eta atoi kabina kotxea 301-3tik 312-3ra. Amaierako 2 zenbakia bigarren atoi kotxe bat atxikitzeko gorde zen, nahiz eta inoiz instalatu ez zen."}
{"id": "734409", "revid": "46380", "url": "https://eu.wikipedia.org/wiki?curid=734409", "title": "Baldomer Lostau", "text": "Baldomer Lostau i Prats (Bartzelona, 1846 - \"ib.\", 1896) kataluniar politikari errepublikar eta federalista bat izan zen.\nFederalisten Elkarteko kide zen, 1869ko azaroaren 27an Bartzelona Probintziako Errepublika Federalaren Batzordearen agiriaren sinatzaileetako bat izan zen, honetan Kataluniar Herriari armak hartzeko deia egiten zen, eta berak pertsonalki Igualadan matxinada fedaral bat zuzendu zuen. Okzitaniako Aix-en-Provence hirian erbesteratu eta 1872an Lehen Internazionalaren Espainia Eskualdeko Sailaren Kontseilu Federaleko kide izan zen, honi ebatu zitzaion aurreneko kataluniarretakoa izanik.\n1871an Espainiako Diputatuen Kongresuan diputatua izan zen, Gr\u00e0cia ordezkatuz."}
{"id": "734410", "revid": "56334", "url": "https://eu.wikipedia.org/wiki?curid=734410", "title": "Kandido Arregi", "text": "Candido Arregi Fernandez (Bilbo, 1904 - Larresoro, 1952) euskal abertzale bat izan zen. 1932. urtetik aurrera Jagi-Jagi astekari independentistaren zuzendaria izan zen, bai eta Euzko Mendigoxale Batzaren lehendakaria ere.\nJagi-Jagi (garaiko euskarazko grafian \"Yagi-Yagi)\" Bizkaia Mendigoxale Batza erakundearen prentsa-organo ofiziala zen, baina praktikan aldizkari independentista bat eta izen bereko EAJ alderditik bereizitako talde abertzale independentista zen. Buruzagi ezagunenak Trifon Etxebarria \"Etarte\" eta bereziki Eli Gallastegi \"Gudari\" izan ziren.\nCandido Arregiren gidaritzapean, Jagi-Jagikoak, Espainiako Gerra Zibila hasi zenean, Luis Aranaren jarreraren alde agertu ziren, alegia, atzerriko gerra bat izanik, bertan parte ez hartzeko jarrera. Nolanahi ere, azkenean parte hartzea beste erremediorik ez zuten izan, eta Jagi-Jagi taldeak ere Eusko Gudarostean bi batailoi izan zituen: \"Lehenago Il\" eta \"Zergaitik ez?\""}
{"id": "734411", "revid": "90204", "url": "https://eu.wikipedia.org/wiki?curid=734411", "title": "Angel Agirretxe", "text": "Angel Agirretxe Goikoetxea (Bilbo, 1905eko irailaren 20a - Donibane Lohizune, 1958ko azaroaren 11a) euskal abertzale, jeltzale eta mediku bat izan zen.\nGaztarotik EAJ alderdiko kide, Bilboko Eusko Gaztediko idazkaria, Aberri aldizkariaren argitaratzailea eta Bizkai Buru Batzarreko kidea iza zen. Jagi-Jagi erakundeko kidea ere izan zen.\n1936ko Gerra Zibila hastean, Euskal Gudarosteko kide izan zen, ondoren \"Lenago Il\" bataloiaren lehenbiziko komandantea izateko. Bilbo frankisten esku erortzean, La Roseraieko ospitaleko mediku taldeko kidea izan zen.\nBigarren Mundu Gerran, Frantzia Askearen gudarostean izen eman eta gerra komandante mediku gisa amaitu zuen.\n1952an Bidarte udalerrian, Jose Antonio Agirre lehendakaria buru zela, omenaldi bat eskeini zitzaion."}
{"id": "734415", "revid": "105290", "url": "https://eu.wikipedia.org/wiki?curid=734415", "title": "Palacio (Madril)", "text": "Palacio, Espainiako Madril hiriburuko auzo bat da, Centro barrutian. Hiriko 11. auzoa da eta Centro barrutiko hedadura handiena duena."}
{"id": "734417", "revid": "105290", "url": "https://eu.wikipedia.org/wiki?curid=734417", "title": "Embajadores", "text": "Embajadores, Espainiako Madril hiriburuko auzo bat da, Centro barrutian. Hiriko 12. auzoa da, Lavapi\u00e9s eremuan. Hirian etorkin gehien dituen auzoetako bat da."}
{"id": "734418", "revid": "1659", "url": "https://eu.wikipedia.org/wiki?curid=734418", "title": "Lavapi\u00e9s", "text": "Lavapi\u00e9s, Espainiako Madril hiriburuan dagoen auzo bat da, Centro barrutian. Berez, hedaduraz handiagoa den Embajadores auzoaren barnean dago. XVIII. mendean Avapi\u00e9s izenez ezaguna zen.\nAuzoaren erdigunea Lavapies plazak adieratzen du, eta kale nagusia Lavapi\u00e9s kalea da. Ofizialki eremu administratiboa izan ez arren, Madrilgo rastroa, Tirso de Molina plaza eta Sofia Erregina Museoaren artean hedatzen den eremuari deritzo."}
{"id": "734421", "revid": "512", "url": "https://eu.wikipedia.org/wiki?curid=734421", "title": "Urdaileko minbizi", "text": "Urdaileko minbizia, izenak dioen bezala, urdailean agertzen den minbizi mota bat da.\nSarrera anatomikoa.\nUrdaila digestio aparatuaren organo bat da, janariaren gordelekua. Hestegorriaren muturretik heste meharreko hasierako zatiraino (duodenoraino) hedatzen da. Errai honen tamaina eta forma aldakorrak dira, betetze mailarekiko eta gorputzaren posizio aldaketekiko. Abdomenean dagoen peritoneo barrunbeko organoa da, horregatik peritoneo izeneko mintz serosoz guztiz inguratuta dago.\nUrdaila errai zeliako bat da, hau da, enbor zeliakoaren arteria adarrek odoleztatzen dituzten erraietako bat. Enbor zeliakoa beheranzko aorta arteria abdominalaren aurreko paretatik sortzen da, diafragmaren bi zutabeen artean, arearen goiko alderaino. Hiru adar ematen ditu: ezkerreko urdail arteria, arteria esplenikoa eta gibeleko arteria komuna.\nAurreko eta atzeko aurpegiak ditu. Aurreko aurpegia abdomenaren aurreko aurpegiarekin eta gibelaren ezkerreko lobuluarekin kontaktuan dago. Atzekoa, aldiz, poltsa omentalarekin (epiploiaren transkabitatearekin), eta atzeko mesoari esker beste hainbat erraiekin, adibidez, area eta ezkerreko giltzurruna. Bi aurpegien artean eskuineko eta ezkerreko ertzak daude. Eskuineko ertza ahurra da eta makurdura txikia deitzen zaio. Ezkerrekoa, ganbila, makurdura handia da. Urdailak hainbat atal ditu. Kardia sarrera zuloa da eta piloroa irteera zuloa. Piloroaren hasierako zatia antroa da. Kardia eta antroaren artean urdailaren gorputza dago, eta ildo angeluarrak gorputza eta piloroa bereizten ditu. Gorputzaren eta kardiaren alde zefalikoan dagoen irtengunea fundusa da, eta kardia ildoak fundusa eta gorputza bereizten ditu.\nUrdailaren errai peritoneoaren azpian, aurreko zein atzeko paretetan, hodi linfatiko sare bat egoten da. Linfa sare horretatik irteten diren hodi linfatikoak, haien kokapenaren arabera, urdailaren inguruan dauden gongoil linfatiko talde desberdinetara abiatzen dira: makurdura txikian edo makurdura handian zehar dauden gongoil linfatiko desberdinetara, hain zuzen ere.\nGeruzak.\nUrdailak lau geruza ditu: errai peritoneoa, geruza muskularra, mukosa azpiko geruza eta mukosa (kanpotik barrura).\nPeritoneo barrunbea paretako peritoneoz estalita dago eta barnean dauden organoak errai peritoneoz. Errai peritoneoa urdailaren geruzarik kanpokoena da eta guztiz inguratzen du urdaila, aurreko eta atzeko orrien bidez. Hauek biak urdailaren ertzetan bat egiten dute. Errai peritoneo eta pareta peritoneoaren arteko loturak mesoak dira. Urdailaren kasuan mesogastrio deitzen dira eta bi daude: aurreko eta atzekoa. Enbrioi garapenean urdailak hainbat biraketa egiten ditu. Biraketa horien ondorioz aurreko eta atzeko mesogastrioen kokapena aldatzen da: aurrekoa eskuinaldean kokatzen da, eta atzekoa ezkerraldean. Urdailaren aurreko mesogastrioan bi lotailu mota garatzen dira. Epiploi txikia urdailaren makurdura txikitik gibeleraino hedatzen da. Gainera, gibela inguratzen du eta gero, beste lotailu baten bidez, lotailu faltziformearen bidez, paretako peritoneoaren aurreko aldearekin elkartzen da. Urdailaren atzeko mesogastrioan beste bi lotailu garatzen dira. Lotailu gastroesplenikoa urdailaren makurdura handitik bareraino hedatzen da. Barea inguratzen du eta lotailu esplenoerrenalaren bidez jarraitzen da atzeko aldeko paretako peritoneoarekin elkartzeko. Bestalde, errai peritoneoaren bi orriak zeharkako kolonaren eta heste meharreko lakioen aurretik jaisten dira, epiploi handia sortuz. Honek zaku ondo bat eratzen du.\nBeraz, urdaila lotura desberdinen bidez erlazionatzen da inguruan dituen organoekin.\nHiru azpigeruza muskular bereizten dira geruza muskular honetan: laprana, zirkularra eta luzetarakoa. Geruza laprana geruzarik barrukoena da eta ez du guztiz estaltzen azalera osoa. Fundusaren mailan oso garatuta dagoen arren, zuntzak behera joan ahala gero eta meheagoak eta ahulagoak izango dira. Alde pilorikoan ez dira asko aurkitzen. Geruza zirkularra tarteko geruza da. Guztiz estaltzen du urdailaren azalera osoa. Luzetarako geruza geruzarik kanpokoena da, hestegorriaren jarraipena. Kardiaren mailan hasten da eta zuntzak jaisten hasten dira, batez ere makurdura txikitik eta nagusitik. Gero, berriro ere eskualde pilorikoan elkartzen dira. Hala ere, gorputzaren aurreko eta atzeko pareten tarteko ataletan ez daude mota honetako zuntzak. Piloro zuloaren mailan, tarteko geruza muskularra lodituta dago eta loditasun honek osatzen du piloroaren esfinterra. Tarteko geruzako zuntzak dira nagusi esfinterrean, hala ere, kanpoko geruzako luzetarako zuntzek ere parte hartzen dute.\nMukosa geruzarik barrukoena da. Ezaugarri nagusiena makroskopikoki bereiz daitezkeen tolespenak dira. Desberdinak dira urdailaren eskualde ezberdinetan. Makurdura txikian kardiatik pilorora doazen luzetarako tolespenak ageri dira. Fundusaren mailan tolespen txikiak eta irregularrak daude. Gorputzaren mailan makurdura handitik jaitsi ahal, tolespen irregularrak aurkitzen dira baina gero eta handiagoak egiten dira. Beheko aldean, makurdura handirantz bideratzen dira. Mikroskopikoki mukosan bilo tolesak edo biloxkak agertzen dira eta horien artean kriptak. Bi egitura horiek epitelioz estalita daude, zelula jariatzailez osatuta. Zelula hauek bi funtzio nagusi dituzte: Urdailaren barruko azalera lubrifikatzea eta mukosa azido klorhidrikotik babestea. Mukosan, epitelioaz gain, guruin desberdinak aurki ditzakegu. Hauen izena kokapenaren araberakoa da: Kardia guruinean muki zelulak baino ez daude. Fundus guruinak muki zelulez gain, pepsinogenoa jariatzen duten zelula simogenoak eta azido klorhidrikoa (HCl) jariatzen duten zelula parietalak edo oxintikoak ditu. Guruin pilorikoek zelula argentafinak dituzte funtzio endokrinoa betetzeko, hots, hormona desberdinak jariatzea: gastrina, serotonina, etab.\nInerbazioa.\nUrdailak inerbazio autonomoa edo begetatiboa dauka, sinpatikoa eta parasinpatikoa.\nInerbazio sinpatikoari dagokionez, nerbio zuntzak orno muinaren albotik aterako dira, toraxeko 6. orno mailatik 10.era. Gero kate ortosinpatikoan zehar joango dira eta batzuk aorta aurreko gongoiletara abiatuko dira\nInerbazio parasinpatikoa bitan banatzen da: goikoa eta behekoa. Urdaila goiko parasinpatikoak inerbatzen du, hestegorriko plexutik ateratzen diren adarrak hain zuzen. Heste gorriko plexua nerbio bagotik eratzen da. Honen adarrek nerbio sarea osatzen dute hestegorriaren beheko aldeko aurreko eta atzeko hormetan. Hauetatik nerbio bagoaren aurreko eta atzeko enborrak ateratzen dira. Aurreko enborretik aurreko urdaileko adarrak, adar pilorikoak eta adar zeliakoak ateratzen dira. Atzeko enborretik, aldiz, atzeko urdaileko adarrak eta adar zeliakoak. Aurreko eta atzeko urdaileko adarretatik aurreko eta atzeko urdaileko nerbio nagusia nabarmentzen da. Zuntz nerbioso guztiak urdaileko geruza zelularren artean kokaturiko plexuetaraino heltzen dira. Mukosa azpiko geruzako sarea Meissner izena du, eta geruza muskularreko sarea Auerbach.\nEtiologia.\nOro har, minbizien garapenean, arrisku faktore askok eta askok daukate eragina. Hala ere, minbizi mota bakoitzean, faktore hauek ezberdinak izango dira. Urdaileko minbiziaren kasuan, ondorengoak izango lirateke:\nDiagnostikoa.\nLehenik eta behin sintomen inguruan galdetu beharko zaio pazienteari, bai eta zenbait arrisku faktoreen inguruan ere. Ondoren, miaketa fisikoaren bitartez pazientearen osasun egoerari buruzko eta urdaileko minbiziaren edo bestelako arazoen seinale izan daitekeen informazioa lortuko da. Abdomenaren palpazioa egingo da inolako aldaketa anormalik dauden aztertzeko.\nPazienteak aurretik deskribaturiko sintomatologia aurkeztuz gero, urdaileko minbiziko kasu bat dela aztertzeko hurrengoko froga medikoak egin beharko dira:\nGoiko endoskopia.\nGoiko endoskopioa edo esofagogastroduodenoskopia urdaileko minbizia detektatzeko froga nagusia da. Pazienteak zenbait arrisku faktore edo gaixotasunaren sintomak agerrarazten dituenean erabilia izango da.\nMedikuak endoskopioaren bitartez pazientearen hestegorriaren, urdailaren eta heste mehearen lehenengo atalaren barneko paretak ikertu ahal izango ditu. Aztertutako gune horietan edonolako inguru anormal ezberdintzen badira, biopsia laginak hartu ahal izango dira; horretarako, endoskopioan zehar sartuko dira beharrezko tresnak. Hartutako biopsiak laborategian ikertuko dira minbiziaren presentzia aztertzeko.\nUrdail minbiziaren itxura endoskopioaren bidez:\n- Ultzera baten antzekoa\n- Polipo baten itxura\n- Loditutako area mukoidea difuso eta lauak, linitis plastika izenez ezagutuak.\n- Herentziazko minbizi gastriko difusoan ematen diren urdaileko minbiziak ezin izango dira endoskopioaren bitartez bereiztu.\nEkografia endoskopikoa.\nEkografia endoskopikoa soinu-uhinak erabiltzen dira urdailaren irudiak sortu ahal izateko. Ohiko ekografietan ez bezala, endoskopioaren muturrean transduktore txiki bat kokatzen da; endoskopioa eztarritik sartu eta urdailera eramango da, transduktorea minbizia dagoen gunean kokatu ahal izateko. Horren bitartez medikuak urdaileko paretaren geruzak, hurbileko gongoil linfatikoak eta urdailaren kanpoko eta gertuko beste egiturak behatu ahal izango ditu.\nEkografia endoskopikoaren irudiaren kalitatea ohiko ekografia baino hobea da, soinu uhinek garraiatu behar duten distantzia txikiagoa delako.\nIrudi bidezko ikerketa.\nIrudi bidezko ikerketetan soinu-uinak, X izpiak, eremu magentikoak edo substantzia erradiaktiboak erabiltzen dira gorputzeko barrunbeen irudiak lortzeko. Gune konkretu bat minbiziduna den zehazten laguntzeko, minbiziaren hedapena kontrolatzeko edo erabilitako tratamendua eraginkorra izan den baieztatzeko, eta bestelako ezaugarriak ikertzeko erabili daitzke irudi bidezko ikerketak.\nGoiko digestio bidearen erradiografia.\nIkasketa erradiologikoa hestegorriaren, urdailaren eta heste mehearen lehenengo atalaren barneko geruza ikertzeko erabiltzen da.\nEndoskopia baino gutxiago erabiltzen da, ez duelako baimentzen biopsia burutzeko lagin bat eskuratzen eta area kaltetu batzuk ez detektatzea gerta daitekeelako. Hala ere, endoskopioa baino inbasio maila txikiago du eta erabilgarria izan daiteke egoera batzuetan.\nPazienteak barioa duen soluzio bat hartu behar izango du froga burutzeko; barioa hestegorri, urdail eta heste mehearen barneko geruzetan metatuko da. Horrela, X izpiek ezin izango dutenez barioa dagoen guneak zeharkatu, edozein motako anomaliak ondo bereiztuko dira.\nUrdaileko minbiziak goiz detektatzeko kontraste bikoitzeko teknika bat erabiltzen da. Horrela, pazienteak bariodun soluzioa irentsi ondoren, hodi fin baten bidez airea ponpatuko da urdailera. Horren bitartez, eratuko den bario geruza oso fina izango da eta anomalia txikiak ere bereizgarriak bihurtuko dira.\nOrdenagailu bidezko tomografia axiala (TAC).\nOrdenagailu bidezko tomografia gorputzeko irdui transbersal zehatzak lortzen duen erradiofragia bidezko ikerketa bide bat da. Ohiko erradiografian bezala irudi bakar bat hartu beharrean, gorputzaren inguruan biratzen duen bitartean irudi asko aterako ditu. Ondoren, irudi horiek ordenagailu baten bidez konbinatuko dira eta ikertzen ari den gorputzeko gune konkretuaren irudi transberstalak lortuko dira.\nOrdenagailu bidezko tomografiaren bitartez lortuiko irudietan zehaztasunez agertuko da urdaila eta minbiziaren kokapena baieztatu daiteke horien bitartez.\nHorrekin batera, urdailetik gertu dauden organoak ere agertuko dira; horrela, minbiziaren hedapena egon den konprobatu ahal izango da.\nErresonantzia magnetikoa.\nErresonantzia magnetikoetan erradio uhinak edo iman indartsuak erabiltzen dira X izpien ordez.\nAskatzen den energia gorputzak xurgatuko du eta ondoren, larruazalak edo zenbait gaixotasunek osatutako patroi baten bidezn igorriko da.\nAzkenik, ordenagailuak jasotako patroia irudi oso zehatzetan bihurtuko ditu.\nPositroien igorpenaren tomografia.\nPazientearen zain batean substantzia erradiaktibo bat ziztatuko da; normalean, glukosaren antzekoa den azukre mota bat izaten da. Minbizi zelulak zelula normalak baino hazkuntza-tasa handiagoa dutenez, azukrea azkarrago kontsumitzen dute eta horrela, substantzia erradiaktiboa xurgatuko dute.\nOndoren, kamara berezien bitartez gorputzeko erradioaktibitate guneen argazkiak aterako dira.\nLortzen diren irudien kalitatea aurreko tekniketan bezain ona ez bada ere, nahiko erabilgarria izaten da minbiziaren metastasirik egon den aztertzeko. Hala ere, urdaileko minbizi mota batzuetan ez da oso erabilgarria ez dutelako glukosa asko xurgatzen.\nZenbait makinek positroien igorpenaren tomografia eta ordenagailu bidezko tomografia axiala batera burutu dezakete. PET/CT scan izeneko metodoa, positroien igoerpenaren tomografia solia baino erabilgarriagoa da urdaileko minbizien kasuan.\nToraxeko erradiografia.\nTeknika horrek urdaileko minbizia birikietara hedatu den erakutsi dezake; hala ere,ez da beharrezkoa izango toraxeko ordenagailu bidezko tomografia egin bada.\nKlinika.\nUrdailaren minbizia hautematea oso zaila da, izan ere gaixotasunaren hasieran ez dago inolako sintomarik, eta kasu askotan zabaldu egin da aurkitu baino lehen. Sintomak hautematen direnean, nabarmenak ez direnez, pertsona ez da hauengatik kezkatzen.\nMinbiziak sor ditzakeen efektuak hauek dira:\n- \u00a0Indigestio edo sentsazio sutsua\n- \u00a0Ondoeza edo mina abdomenean\n- Goragale eta oka, normalean hartu berri diren elikagai solidoak. Batzuetan gorakadetan odolaren presentzia dago\n- Beherakoa edo idorreria\n- Hantura urdailean jan ondoren\n- Urdailaren azidotasuna\n- Gose falta\n- Ahultasuna eta nekea\n- Ezohiko odol jarioa\n- Heste- edo gernu-erritmo aldaketak\n- Orbaintze mantsoa zaurietan\n- Elikagaiak hartzeko zailtasuna\n- Larruazaleko garatxoetan (verrugas) bat-bateko aldaketak\n- Eztula iraunkorra edo erlastura (ronquera)\n- Pisu galera\n- Bafa (mal aliento)\nGaixotasun aurreratuan.\nGaixotasuna aurreratua baldin badago, sintoma hauek ere perzibitu daitezke:\n- Gorozkietan odola\n- Goragale\n- Mina urdailean\n- Ikterizia: begi eta larruazala kolore horikoak\n- Aszitisa: urdailean gernu-errententzioa\n- Irensteko zailtasunak\nAipatutako sintoma hauek ez ditu minbiziak bakarrik sortu behar, larria ez den beste arazo baten kausa izan daiteke, hala nola, urdailaren birus edo zauri batek. Horregatik, medikuarenera joan beharra dago kausa erreala zein den jakiteko. Azkenik, gastroenterologo bat izango da diagnostikatu eta determinatuko duena zein den diagnostiko egokia.\nTratamendua.\nTratamendua dagokionez, bost tratamendu mota burutu daitezke:\n1. Kirurgia\n2. Kimioterapia\n3. Erradioterapia\n4. Kimioerradiazioa\n5. Zuzenduriko terapia.\nTratamendu horiek ohikoenak izan arren, tratamendu berrien garapena abian jarrita dago. Hala nola, entsegu klinikoak, jarraipeneko probak eta inmunoterapia.\nKirurgia.\nTumorea estirpatzeko aukera egonez gero, gastrektomia bat egitea da kirurgia gomendagarriena.\nGastrektomia urdail osoa edo zati bat estirpatzean datza. Zati bat soilik kenduz gero, gastrektomia partziala da, eta urdail oso kenduz gero, gastrektomia osoa.\nLehendabizi, pazientea anestesiatu egingo da. Ondoren, abdomenean ebakidura bat egingo dugu, eta, jarraian, tumorea estirpatuko dugu. Estirpaturiko urdail atalaren arabera, hestea, gelditzen den urdail zatiarekin edo zuzenean hestegorriarekin konektatuko dugu.\nHorrez gain, estirpatu behar den urdail zatia txikia bada, laparoskopiaren bidez egin daiteke. Prozedura honetan ebakidura txikiak egingo ditugu abdomenean.\nGastrektomiaren bidez, tumorea estirpatzeaz gain, arazo desberdinak tratatu daitezke. Adibidez, odol jarioak, inflamazioak, polipoak\u2026\nKirurgiaren ostean, janaririk jan ezin bada, sonda bat jartzen dizute. Gainera, kirurgiaren ostean dagoen mina baretzeko analgesikoak hartu behar dira.\nTumoreak estirpatu ezin direnean gastrektomia baten bidez, honako prozedurak burutzen dira:\n\u2022 Endoprotesis endoluminala burutzea. Honen helburua, konduktu bide bat zabaltzea da.\n\u2022 Laser bidezko terapia. Ebakidura bat egin ostean, edoskopioaz laserra sartu eta laban baten antzera funtzionatuko du.\n\u2022 Gastroyeyunostomia. Gastrektomiaren prozedura berdina du, baina honako hau, heste meharraren konexio bidea blokeatzen duen tumore zatia kentzeko erabiltzen da.\nKimioterapia.\nZelula kantzerigenoen heriotza ekartzeko medikamentuak (substantzia kimikoak) erabiltzen dituen tratamendua da. Kimioterapiak tumorearen suntsipena edo hazkuntza geldiaraztea dakar.\nKimioterapiaren bidez hartzen diren farmakoak odolera (gorputz osoan zehar edukiko du eragina) edo organo edo ehun konkretu batera (espezifikoagoa, atal horretan eragin handiena) injektatu daitezke.\nFarmako horiek administratzeko modua aldakorra da paziente bakoitzaren egoeraren arabera.\nRadioterapia.\nX izpiak edo beste zenbait erradiazio mota erabiltzen dituen tratamendua da.\nBi motatakoa izan daiteke. Alde batetik, kanpoko erradiazioa edukiko dugu (makina baten bidez azalak X izpiak jasoko ditu); eta bestetik, barneko erradiazioa (kateterren bidez tumorea zuzenean txertatuko da gai erradiaktiboa).\nKimioradioterapia.\nKimioterapia eta erradioterapia nahasten dituen tratamendua da. Kirurgiaren ostean aplikatzen da, zelula kantzerigenoak hazkuntza ekiditeko.\nZuzenduriko terapia.\nFarmako desberdinak erabiltzen dituen tratamendu bat da, zeinak ez dituen zelula kantzerigenoen alboan dauden zelula osasuntsuak kaltetzen. Urdaileko minbizia tratatzeko, adibidez, antigorputz monoklonalen bidezko zuzenduriko tratamendua erabiltzen da.\nAntigorputz horiek laborategian sortuak dira, sistema immunitarioko zelula bakar batetik abiatuz. Zelula kantzerigenoetan aurkitzen diren substantzia arrotzak identifikatzea da horien helburua. Antigorputzak substantzia horiekin elkartuko dira, zelula kantzerigenoen heriotza ekarriz edo horien hazkuntza eta metastasia inhibituz. Odolean zuzenean injektatzen dira.\nLarritasun mailaren araberako tratamendua.\n0 ESTADIOA.\nFase honetan tratamendu ohikoena kirurgia da.\nI ESTADIOA.\nTratamendu desberdinak burutu daitezke:\n- Kirurgia. Gastrektomia osoa, zein partziala.\n- Lehendabizi gastektromia bat burutu daiteke eta, ondoren, kimioerradiazioa jaso.\n- Kirurgiaren aurretik entsegu klinikoetan parte hartzea medikamentu desberdinak probatzeko asmoarekin.\nII ESTADIOA.\nHonako tratamendu hauek burutu daitezke:\n- Kirurgia. Gastrektomia osoa, zein partziala.\n- Lehendabizi gastektromia bat burutu daiteke eta, ondoren, kimioerradiazioa jaso.\n- Kirurgiaren aurretik entsegu klinikoetan parte hartzea medikamentu desberdinak probatzeko asmoarekin.\n- Kirurgiaren aurretik eta ondoren kimioterapia jasotzea.\nIII ESTADIOA.\nJarraian aipaturiko tratamenduak burutu daitezke:\n- Kirurgia. Gastrektomia osoa, zein partziala.\n- Lehendabizi, kirurgia eta, ondoren, kimioerradiazioa, zein kimioterapia.\n- Kirurgiaren aurretik eta ondoren kimioterapia jasotzea.\n- Kirurgiaren aurretik entsegu klinikoetan parte hartzea medikamentu desberdinak probatzeko asmoarekin.\nIV ESTADIOA.\nTratamendu desberdinak burutu daitezke:\n- Kimioterapia jaso daiteke minbiziak sortuko dituen sintomak baretzeko eta bizi kalitatea hobetzeko.\n- Antigorputz monoklonalak erabiliz zuzenduriko terapia bat burutzea, kimioterapiarekin edo kimioterapia gabe.\n- Laser bidezko terapia edo endoprotesi baten bidez kolokazioa. Horrela, urdailean gerta daitezken blokeoak saihestuko dira.\n- Terapia paliatibo gisa erradioterapia erabiltzea. Honen bitartez, hemorragien portzentaiak gutxituko dira, mina baretuko da edo tumore baten tamaina txikitzea lortuko litzateke. Gainera, helburu berdina lortzeko kirurgia bat burutu daiteke.\n- Entsegu kliniko desberdinetan parte hartzea."}
{"id": "734422", "revid": "105290", "url": "https://eu.wikipedia.org/wiki?curid=734422", "title": "Interpretazio sozial", "text": "Interpretazio soziala interpretazio mota bat da, alde batetik herrialde jakin bateko hizkuntza ofiziala ez dakien jendearen (etorkinak, errefuxiatuak, turistak eta herrialde batzuetan bertako biztanle indigenak) eta herrialde horretako zerbitzu publikoetan (osasungintzan, irakaskuntzan, zerbitzu sozialetan eta justizia administrazioan\u2026) lan egiten duen jendearen artean egiten dena. Hau da, hizkuntza bat partekatzen ez duten pertsonen eta organismo edo entitate publikoen artean egiten den interpretazioa. Interpretazio mota honek halako herrialde bateko hizkuntza hitz egiten ez duen jendeak kalitatezko zerbitzu publikoak jasotzea ahalbidetzen du; bai eta, aldi berean, zerbitzu publikoak eskaintzen dituzten profesionalek beraien betebeharrak, kalitatezko zerbitzu publikoak eskaintzea eta ongi betetzea ere.\nAzken urteetako immigrazio tasa handiak orain arte landu gabe zeuden zerbitzu askoren beharra bultzatu du, eta zerbitzu horien artean aurkitu dezakegu interpretazio soziala. Horregatik, interpretazio soziala da gaur egun erabiltzen den interpretazio modalitate garrantzitsuenetako bat. Interpretazio sozialak garrantzia hartzen du herrialde bat hasten denean bertako hizkuntza hitz egiten ez duten etorkin kantitate handiak jasotzen .\nHistoria eta egungo testuingurua herrialde desberdinetan.\nInterpretazioa duela urte askotik existitzen den arren, duela urte gutxira arte ez da zerbitzu publikoetan lanbide bezala aitortu. Interpretazio sozialaren kasuan, gainera, ustez prestigio handiagoa duten interpretazioaren beste modalitate batzuk (adibidez konferentzia-interpretazioa) baino beranduago etorri zen profesionalizazio hori. 1960 eta 1970eko hamarkadetako inmigrazio tasa handiak eta horrek sortzen zituen beharrek eraginda, hainbat herrialde interpretazio sozialaren profesionalizazioa onartzen hasi ziren. Gauzak horrela, Australia izan zen interpreteentzako akreditazio-nazional sistema bat sortu zuen lehen herrialdea. Ondoren, 1990eko hamarkadan, Erresuma Batuan Registered Public Service Interpreter (Zerbitzu Publikoetako Interpreteen Erregistro Nazionala) sortu zen.\n1995.urtea inflexio puntu bat izan zen lanbide honentzat Europan, urte horretan zerbitzu publikoetako interpretazioari buruzko batzar bat egin zen Estrasburgon. Batzar horren ondorioz, Babelea izeneko elkartea sortu zen hurrengo urtean zerbitzu publikoetako interpretazioaren profesionalizazioa lortzeko helburuarekin. Baina batez ere arazo ekonomikoak zirela eta, elkarte horrek ez zuen etorkizun oparorik izan.\nHala ere, 1997.urtean Toronton egin zen red Critical Link kongresuak arrakasta handiagoa izan zuen. Kongresu horrek ere aurreko urtean Toronton egin zen batzarraren antzeko helburuak zituen. Bertan, batzar desberdinak antolatu ziren, eta besteak beste lanbidearen kode deontologikoa edo interpretazioaren kalitateari buruzko gaiak landu zituzten. Horrela interpretazioa mugatzea lortu zuten. Kongresu horiek gaur egunera arte aurrerapausoak ematen joan dira. Hona hemen interpretazio sozialak hainbat herrialde desberdinetan izan duen bilakaera.\nAustralia.\nAustralia interpretazio sozialaren aitzindaritzat jo dezakegu, herrialde hau da interprete sozialen formakuntza lan gehien egin duena eta gaur egun oraindik egiten duena. Bigarren Mundu Gerraren ondoren agertu zen interpretazio sozialaren beharra ingelesez hitz egiten ez zuten etorkin ugari bertara joan ondoren. 1970eko hamarkadan Australiako gobernuko politikan aldaketa bat egon zen, eta eleaniztasunera eta kultura aniztasuneranzko joera nabarmena hartu zuten. 1973an Etorkinen Departamentuak TIS (Telefono bidezko Interpretazio Zerbitzua) jarri zuen martxan, etorkinen arretarako telefono bidezko harrera zerbitzua. Horren ondoren NSW (Osasun Sistemako Interpretazio Zerbitzua) sortu zen, eta 1997an NAATI (Itzultzaile eta Interpreteentzako Akdreditazio Nazionala).\nKanada.\nAntzekotasun handiak ditu Australiako ezaugarri politiko, sozial eta linguistikoekin, baina Kanadako interpretazio sozialaren garapena probintzia mailako ekimenengatik da ezaguna. Ekimen horiek auzitegi eta osasun munduan interpretazio zerbitzuak garatzea izan dute helburu hizkuntza indigenak hitz egiten zituzten biztanleen betebeharrak asetzeko helburuarekin.\nKanadan nabarmentzekoak izan dira osasun eta lege eremuetan sortutako interpretazio zerbitzuak eta osasunean garatutako interpreteen proiektua. Bertan, interprete sozialaren definizioa, bere lana eta formakuntza ikastaroei buruzko informazioa ematen da.\nSuedia.\nInterpretazio sozialaren garapenaren adibide garbia eta interpreteen formakuntzarako eskaintzen aitzindaria da. Interprete sozialentzako formakuntza akademiko bat dago Estokolmoko Unibertsitateko Itzulpengintza eta Interpretazioa graduaren barruan. Herrialde honetan Australian baino lehenago sortu zen interpreteentzako akreditazio sistema, 1976an hain zuzen ere.\u00a0\nEstatu Batuak.\nEstatu Batuetan etorkinen osasun-arreta 1964ko Giza Eskubideen Legearekin batera hasi zen. Baina bestelako erakundeak izan ziren interpretazio sozialari bultzada eman ziotenak. Adibidez MMIA (Massachussetseko Medikuen Interprete Elkartea) eta Kaliforniako Osasun arloko Interpreteen Elkartea sortu ziren. Elkarte horiek interpretazio sozialaren profesionalizazioa bultzatu zuten 1996an Medikuntza Interpretazio Praktikaren irizpideekin.\nErresuma Batua.\nHainbat ekimenen artean, 1994ko Zerbitzu Publikoetako Interpreteen Erregistroaren sorrera da nabarmenena. Bertan, eremu legal eta osasun eremuan espezializatutako Linguistika Institutuaren eskutik akreditatutako interpreteen zerrenda bat dago.\nEspainia.\nEspainian, oraindik, interpretazio sozialak inolako errekonozimendurik ez duen arren, agerikoa da behar-beharrezkoa dela bertan bizi den etorkin kopuru handiagatik. Espainian ez da interprete sozialaren perfila aitortzen, eta orokorrean, ez dago akreditaziorik eta ezta profesionalizazio mekanismorik ere. Espainian, besteak beste, interpretazioaren eta bitartekaritza kulturalaren arteko mugak lausoak dira.\nInterpretazio sozialaren ezaugarri nagusiak.\nInterpretazio sozialak interpretazioaren beste modalitateekin (konferentzietako interpretazioa, kongresuetako interpretazioa edo nazioarteko erakundeetan egiten den interpretazioa) alderatuta hainbat ezaugarri desberdin ditu. Interpretazio soziala gizartearen barnekoa dela esaten da, hau da, gizartea osatzen duten kideen artean ematen da, eta bertan, parte hartzaileek ez dute delegazio edo bestelako erakundeen izenean hitz egiten. Bestalde, \u00a0konferentzietako interpretazioetan ez bezala, interpretazio sozialean erabiltzen diren hizkuntzak ez dira Europako hizkuntza nagusiak izaten. Interpretazio sozialean, askotan, ikastetxeetan irakasten ez diren hizkuntza gutxitu eta dialektoak erabiltzen dira. \u00a0\nGainera, etorkinen kasuan, interpreteak oso kontuan eduki behar izaten ditu herrialdeen arteko desberdintasun kulturalak. Horrelako kasuetan, interpretearen enpatia izateko gaitasuna ere oso garrantzitsua da, sarri deserrotutako edo beraien jaioterrietatik indarrez kanporatutako taldeekin lan egin behar izaten dutelako.\u00a0\nTurismoari lotutako interpretazio sozialari dagokionean ere, garrantzitsua da interpretearen lana, azken batean berak egindako lanaren esku dagoelako herrialdearen irudi ona mantentzea. Kasu horietan interpreteak ia enbaxadore baten papera betetzen du, eta bere lanak herrialdeko ekonomiaren sektore garrantzitsuenetako baten eragina izango du.\nInterpretazio soziala elkarrizketen antzeko egoeretan ematen da. Horregatik, interakzio bat interpretatu beharra egoten da diskurtso edo bakarrizketa bat interpretatu beharrean. Hori dela eta, interpreteak hainbat arazori aurre egin beharra izaten du, eta bere lana elkarrizketako partaideen arteko harremanean laguntzea izaten da. Harreman hori elkarrizketak aurrera egin ahala aldatu eta sendotu egiten da. \u00a0\nInterpretazio soziala egiteko hainbat teknika desberdin erabili daitezke, hala ere ia kasu gehienetan loturazko interpretazioaren bidez egiten da. Egoera horietan ematen den komunikazio egoeraren ondorioz erabiltzen da teknika hori gehienbat, normalean elkarrizketa antzekoak izaten direlako, esaldi laburrekin. Esaldi laburrak interpretatzen direnez, kasu gehienetan ez da apunteak hartzea beharrezkoa izaten. Baina loturazko interpretazioaz gain, ikusizko interpretazioa ere nahiko ohikoa da. Bertan, idatzizko dokumentu bat ahoz irakurtzen da elkarrizketako beste parte hartzaileak ulertu ahal izateko. Azken urteetan interpretazio sozialerako beste bi interpretazio modalitate gehitu dira: telefono bidezko interpretazioa eta bideokonferentzia bidezko interpretazioa.\nInterpretazio sozialaren erabilera eremuak (alor desberdinak).\nInterpretazio soziala hainbat eremu desberdinetan erabiltzen da, baina beste guztien gainetik hiru eremu nabarmentzen dira:\nInterpretazio sozialean ematen diren arazoak.\nElkarrizketan parte hartzen duten kideen artean ez dira bakarrik kulturarekin lotutako desberdintasunak egoten, normalean gaitasun eta estatus desberdintasun handiak egoten dira. Zerbitzu publikoetako elkarrizketetan agerikoa bada desberdintasuna (adibidez mediku-gaixoa, epaile-testigu/inputatua), elkarrizketako kideen arteko kultura eta hizkuntza desberdintasunak agertzen direnean desberdintasunak handitu egiten dira. Askotan, zerbitzu publikoetan lan egiten duenak osasuna, askatasuna, etxebizitza edo asilo politikoa bermatzeko boterea du, eta hori oso garrantzitsua izango da etorkinarentzat, eragin handia izango duelako bere bizitzan.\nNormalean, komunikazioaren mugak familietako kideek beraiek gainditzen dituzte, eta Interpretazioaren beharra duten erkidego askotan interpretazioa borondatezkoa izatearen ondorioz, interpretazioa lan ez profesionaltzat jotzeko joera egoten da.\u00a0 Alde batetik, borondatezko pertsona horiek egoteak momentuko arazoak konpontzea eragin dezake, baina beste alde batetik interpretazio sozialaren profesionalizazioari larriki eragozten dio. Arazo horri irtenbidea ematen saiatu ziren lehen herrialdeak etorkin asko jasotzen zituztenak izan ziren, besteak beste Australia, Kanada, Suedia, Estatu Batuak eta Erresuma Batua.\nInterpretearen eragileak.\nMomentuko egoerak asko baldintzatzen du interpretaziorako erabilitako teknika. Elkarrizketan parte hartzen duten kideen gertutasun fisikoak interpretazioa askoz ere interpertsonalagoa izatea eragiten du. Egoera honetan interpretea ikusgai dago, eta ez dauka beste kasu batzuetan bezala kabina batek eskaintzen duen babes psikologikoa. Askotan, elkarrizketako tentsioen testigu izaten da, eta batzuetan bera ere tentsio horren parte eta biktima izaten da, eta horrek hainbat ezbai sor diezaioke interpreteari. Oso zaila izaten da interpretearentzat ikusezintasuna mantentzea, fisikoki oso presente dagoelako eta uneoro elkarrizketako gaizki-ulertuak konpontzen aritzen delako.\nKasu batzuetan interpreteak egoera zailei aurre egin behar izaten dio, batez ere elkarrizketako partaideek interpreteari berez hartu behar ez duen papera hartu arazi nahi izaten diotelako. Ohikoa izaten da interpreteari ez dagozkion hainbat lan eginaraztea, hala nola, informazioa bilatzea edo etorkinak adierazitakoari buruzko iritzia ematea. Ohikoa izaten da baita ere poliziek dokumentaziorik gabeko etorkinen deklarazioetan interpreteari ea egia esaten ari den edo ez galdetzea, edo etorkinaren hizkeraren azentuari erreparatuz nongo jatorria duen egiaztatzea eskatzea. Bestalde, etorkinak ere bere aldekoak izan daitezkeen erantzunak ematea eskatu diezaioke interpreteari.\nInterprete sozial bezala jarduten duen jende asko desabantaila egoeran aurkitzen da, beraiek ere gizarte talde gutxituen parte izan ohi direlako askotan. Horregatik, sarritan, Administrazioak ia automatikoki beraien talde etnikoaren defendatzailetzat hartzen ditu, eta talde etniko horietako jendeak beraien aliatutzat.\nEgoera larrian (ospitalizatuta, atxilotuta edo delituren baten biktima) eta denbora luzez bere inguruko jendearekin komunikatu ezin izan duen jende askok, interpretea komunikazioa errazteko pertsona izateaz gain emozionalki lagunduko dion pertsonatzat hartzen dute. Horrek interpreteari berez daukan botere eta erantzukizun handiagoa ematen dio eta bere jardunean eragina izan dezake.\nInterprete sozialaren garrantzia.\nKasu askotan, interprete soziala eta bitartekari kulturalaren lanak nahastu egiten dira, bi lanbideek hainbat ezaugarri berdin dituztelako. Baina badago desberdintasun argi bat bi lanbideen artean. Bitartekaritza kulturalak ez ditu bakarrik hizkuntzaren mugak gainditzen, elkarrizketako kideen arteko desberdintasun kulturalak gainditzen ere laguntzen du elkar ulertzeko helburuarekin. Interpreteak bakarrik hizkuntzari lotutako komunikazio arazoak gainditzen lagundu behar du. Egia da interpretazio sozialaren kasuan ez dela erraza bereizketa hori egitea, baina garrantzitsua da interpreteak bakarrik berari dagokion lana egitea eta soilik muturreko kasuren batean ematea azalpen kulturalak, beti ere bitartekaritzaren eremuan erori gabe.\nAzken urteetan gerrek eta etengabeko nazioarteko turismoak eraginda, herrialdeen arteko mugimenduak ugaritu egin dira. Horrek interprete sozialaren papera sekula baino garrantzitsuagoa izatea eragiten du. Kasu bitxia da, baina nahiz eta interpretazio soziala interpretazioaren munduko adar zaharrena eta beharrezkoena izan, ez du errekonozimendu publikorik eta unibertsitate eta interpreteen formakuntzarako ikastetxeetan ez dira interpretazio sozialaz gogoratzen beraien ikasketa-planak egiterakoan."}
{"id": "734423", "revid": "6327", "url": "https://eu.wikipedia.org/wiki?curid=734423", "title": "Hitlerren Gazteria", "text": ""}
{"id": "734425", "revid": "42829", "url": "https://eu.wikipedia.org/wiki?curid=734425", "title": "Masakre", "text": ""}
{"id": "734426", "revid": "42829", "url": "https://eu.wikipedia.org/wiki?curid=734426", "title": "Pompeya", "text": ""}
{"id": "734427", "revid": "42829", "url": "https://eu.wikipedia.org/wiki?curid=734427", "title": "Serrano Su\u00f1er", "text": ""}
{"id": "734430", "revid": "42829", "url": "https://eu.wikipedia.org/wiki?curid=734430", "title": "Talde armatu", "text": ""}
{"id": "734431", "revid": "512", "url": "https://eu.wikipedia.org/wiki?curid=734431", "title": "Hestegorriko minbizi", "text": "Hestegorriko minbizia, hestegorrian agertzen den tumore gaiztoa da. Hainbat motatakoa izan daiteke baina gehiengoek hurrengo sintomak aurkezten dituzte: disfagia (irensteko zailtasunak), mina eta \u00a0pisu galera besteak beste; normalean biopsia bidez diagnostikatzen da. Tumore txiki eta lokalizatuak gehienetan kirurgia bidez tratatzen dira, tumore larriagoak , aldiz, kimioterapia, erradioterapia edo bien konbinazio bidez. \u00a0\nSailkapena.\nHestegorriko minbiziak normalean kartzinomak izaten dira, epitelioan edo hestegorria inguratzen duen azaleran gertatzen direnak. Bi mota bereizten dira:\nSintomatologia.\nMinbizi mota honen sintometako bat irensteko zailtasuna da. Horrez gain, minbizi honek sorrarazten duen odinofagiaren ondoriozko nutrizio faltagatik, pisu galera ematen da. Gainera, \u00a0erre sentsazioa sorrarazten duen min handia egon ohi da, eta askotan handitu egiten da irensketaren ondorioz. Hasieran, ahotsaren aldaketa ematen da, eta gaixotasunaren garapenarekin grabeagoa bihurtzen da.\nTumore baten presentziak peristalsi normala aldatu egiten du (irensketa erreflexua), goragaleak, okadak, elikagaien berrahoratzea, eztula sorrarazten du. Modu honetan, sarritan pneumonia ere agertu egiten da. Batzuetan, tumorearen gainazala hauskorra da eta erraztasunez apur daiteke, hemorragiak sorraraziz eta hematemesia (odol okadak) sortuz. Tumorearen hazkuntza progresiboak, zenbait estruktura lokal konprimi ditzake beste konplikazio batzuk sortuz, adibidez, goiko bena kabaren sindromea. Denbora igarotzen den ahala, fistulak garatu daitezke hestegorrian eta trakean, pneumonia izateko arriskua igoaraziz. Azken honen ondorioz, eztula, sukarra eta elikagaien inhalazioa agertzen dira. \nFase aurreratuetan, zabaldua izatea posible izaten da eta beste sintoma batzuk ager daitezke: ikterizia, aszitisa (aurreko bi hauek , gibeleko metastasiaren ondorioz agertzen dira), aire falta, pleuraren isurketa(bi hauek, biriketako metastasiaren ondorioz).\u00a0\nEpidemiologia.\nHestegorriko minbizia, munduko neoplasia gaiztoen frekuentziaren ordena jarraituta, 9.postuan egongo litzake eta garapen bidean dauden herrialdeetan 5. postuan egotera iritsi daiteke. Gaixotasunaren intzidentzia %600an igo da azkeneko 30 urtetan, gainera bost urteko biziraupen-tasa %15ekoa da. Halako gaixotasunen ezaugarri epidemiologiko esanguratsu bat bere aldakortasun geografikoa da, 100,000 biztanletatik 5 kasu ematen dira Mendebaldeko Europan eta hego-ekialdealdeko Afrikan eta Iran edo Txina bezalako herrialdeetan 100,000 biztanleetatik 100 kasu baino gehiago eman ohi dira. Nagusiki gizonezkoetan ematen da, gizon/emakume arteko arrazoia 4:1ekoa izanik, nahiz eta hainbat herrialdeetan erlazioa hau murrizten den.\nTxina, India, Japon, eta Amerikako Estatu Batuak eta Caspio itsasoa inguratzen duten lurraldeek kasuen intzidentzia altuena adierazten dute. American Cancer Society-k estimatzen du 2007an zehar 15,560 kasu berri diagnostikatu zirela AEBtan eta orokorrean intzidentzia eta hilkortasun tasak altuagoak direla afroamerikarretan kaukasoarretan baino.\nErreportaje batzuk diote hestegorriko adenokartzinomen intzidentzia igo egin dela azkeneko 20 urtetan, bereziki txuri ez hispanoetan.\nDiagnostikoa.\nEbaluazio klinikoa.\nEdozein proba egin aurretik, medikuak historia kliniko eta esplorazio fisiko bat burutuko ditu, pazientearen sintoma eta ohiturei buruz informatzeko. Informazio horrekin, ikerketa zein probarekin gauzatu hautatuko du.\nBehin lesioa diagnostikatua, gaixotasunaren distantzia, zein zabalkuntza zehaztea beharrezkoa da:\nTumorearen kokapenaren arabera, zein motakoa den suposatu dezakegu. Hestegorria, 3 zatitan banatzen da, eta adenokartzinomak zati distalean egoten dira, zelula eskamotxuen kartzinomak proximalago kokatzen diren bitartean.\nHistopatologia.\nHestegorriko tumore gehienak gaiztoak dira. Proportzio txiki bat (&lt;%10) leiomiomak (muskulu leuneko tumoreak) edo estroma gastrointestinaleko tumoreak dira. Tumore gaiztoak normalean adenokartzinomak, zelula eskamatxuen kartzinomak, eta noizbehinka zelula txikien kartzinomak dira.\nTratamendua.\nIkuspegi orokorra.\nGaixotasun honen aurkako tratamendua hainbat faktoreren menpe dago: minbizi zelula mota (adenokartzinoma edo zelula ezkatatsuen kartzinoma izan daiteke), minbizia zein fasetan dagoen eta pazientearen osasun egoera orokorra, hala nola, izan ditzakeen beste gaixotasun batzuk kontuan izan eta nutrizioa eta aho higiene egokia duen edo ez.\nHestegorri minbizia pairatzen duten paziente batzuk askotan irensteko arazoak izaten dituzte. Kasu honetan hestegorrian \u201cstent\u201d bat - metalezko tutu elastiko bat \u2013 jartzen da. Gainera, pazienteek jateko arazoak izaten dituzte tumorearen kontrako tratamendua jasotzen duten bitartean, horregatik, \u201czunda nasogastrikoen\u201d beharra izaten dute (sudurretik edo ahotik sartzen den hodi bat). Bestalde, beste paziente batzuei, ordea, gastrostomia bat egiten zaie; hau abdomenean zehar hodi elastiko bat sartzean datza, bertatik elikatu ahal izateko. Honi esker arnaste bidezko pneumonia ekiditen da.\nEspezifikoa.\nTratamenduari dagokionez, tumorea zehazki lekututa badago, kirurgia bidez kendu daiteke. Alegia, kasuen %20-30etan, zuzenean ebakuntza bidez sendatzen da gaixotasuna. Tumorea handiegia den kasuetan, ordea, ebakuntza egin baino lehen, beharrezkoa izaten da pazienteek kimioterapia eta erradioterapia jasatea, tumorea kirurgia egiteko bezalako tamaina izan arte. Orokorrean, aipatutako bi tratamenduen arteko konbinazioa jasaten du pazienteak, nahiz eta hainbat medikuk hori ez gomendatu.\nKimioterapiari dagokionez, orokorrean, zisplatino (karboplatino edo oxaliplatino) oinarria erabiltzen da, eta honi, fluorourazilo (5-FU) gehitzen zaio, modu jarrai batean zein hiru astetan behin. Orain dela gutxiko ikerketen arabera, epirrubizina (ECF) gehitze oso onuragarria omen da ere. Kimioterapia kirurgia baino lehen edo ostean (berreskurapena arriskua txikitzeko) jaso dezake pazienteak. Kirurgia posible ez den kasuetan ere erabiltzen da kimioterapia. Azken kasu honetan, zisplatino eta 5-FU erabiltzen dira.\nErradioterapia kimioterapia zein kirurgia baino lehen, bitartean edo ostean eman daiteke. Beste kasu batzuetan, independenteki eman daiteke sintomak kontrolatzeko. Gaixotasuna kokatuta dagoen kasuetan, baina kirurgia posible ez denetan, erradioterapia erradikala erabili daiteke ere.\nBestalde, esofagektomia ere badaukagu. Tratamendu hau hestegorriaren segmentu baten ezabatzean datza. Ezabatze horren ondorioz, eztarria eta urdailaren arteko distantzia txikitzen da eta, beraz, digestio hodiaren zati bat (orokorrean, urdaila edo kolonaren zati bat) kutxa torazikoan kokatzen da. Dena dela, dagoeneko metastasia gertatu bada, esofagektomia, hau da, erresekzio kirurgikoa ez da erabilgarritzat jotzen. Hala ere, batzuetan esofagektomia egiten dute, kirurgia paliatibo moduan, hots, mina baretzeko.\nKirurgiaz eta esofagektomiaz gain, eta tratamendu posibleekin bukatzeko, laser bidezko terapia ere badaukagu. Kasu honetan, intentsitate handiko argi baten bidez, tumore zelulak suntsitzen dira. Tratamendu hau erabiltzen da kirurgia bidezko erauzketa posible ez denetan. Ildo beretik, laser terapia berezi bat aipatu behar da: terapia fotodinamikoa. Kasu honetan tumore zelulek droga jakinak xurgatzen dituzte, eta ondoren, argi berezi batekiko esposizioaren ondorioz, zelulek xurgatutako drogak aktibatzen dira eta suntsituak izaten dira.\nPronostikoa.\nOrokorrean hestegorriko minbiziaren pronostikoa nahiko txarra da, pazienteen gehiengoa berandu diagnostikatzen baita. Biziraupenaren munduko mailako indizea bost urtetara %5 baino txikiagoa da. Hala ere, pronostiko indibiduala minbiziaren egoeraren araberakoa da. Esaterako, hestegorriko mukosan garatzen den minbiziaren kasuan, bizirauteko %80ko probabilitatea dago, baina, aldiz, minbizia mukosa azpiko geruzara heltzen denean %50ra jaisten da. Halaber, minbizia geruza muskularrera heltzen bada biziraupena %20koa izango da; eta hestegorriaren alboko egituretara helduz gero, %7koa. Bestalde, metastasia pairatzen duten gaixoetan biziraupena 5 urtetara %3a baino baxuagoa da.Bukatzeko, kirurgia jasotzen duten pazienteek gutxi gorabehera %25eko biziraupen tasa dute.Hala eta guztiz ere, estatistika hauek guztiak hobetzen ari dira, minbizi honen inguruan zenbat eta kontzientziazio handiagoa egon orduan eta diagnostiko goiztiarragoa dagoelako."}
{"id": "734432", "revid": "42829", "url": "https://eu.wikipedia.org/wiki?curid=734432", "title": "Rawls", "text": ""}
{"id": "734433", "revid": "119347", "url": "https://eu.wikipedia.org/wiki?curid=734433", "title": "Isipu", "text": "Isipua edo ihinztailua ur bedeinkatua ihinztatzeko erabiltzen den tresna liturgikoa da, zenbait kristau zeremoniatan erabiltzen dena. Isipua bedeinkapen tresna bat da, apaiz batek objetuak, tokiak, animaliak zein pertsonak ur bedeinkatuz ihinztatu eta horrela bedeinkatzea da erremintaren xedea.\nIzena latinetik hartua da, eta hebraieran du jatorria (hebraieraz, \u05d0\u05d6\u05d5\u05d1\u200e; latinez, \"hissopum\").\nErabilpena.\nErtzean zilarrezko bola duen makila izan ohi da, eta ur bedeinkatuzko ontzi edo ponte batean sartzean, bola urez betetzen da (batzuetan belakia dago bola barruan, laguntzeko). Ondoren, apaizak makila astindu eta bedeinatu nahi duen objetu, animalia edo gizabanakoa bustitzen du. Jatorriz landare usaintsu bat erabiltzen zen, isipu-belarra hain zuzen, erreminta honek ordeztu zuen arte.\nIsipua kristau katoliko eta anglikanoen zeremonietan erabiltzen da, bereziki bataioan eta Bazkoko erritu batzuetan. Apaizak erabil dezake kandelak bedeinkatzeko Kandelario ospakizunean edo Erramu igandean palmondoak bedeinkatzeko. Baita hileta edo requiem batean hilkutxaren gainera ur bedeinkatua botatzeko ere. Inaugurazioetara ordezkari klerikal katoliko bat deitzen dutenean, ohikoa da halaber isipuarekin eta ur bedeinkatuarekin egitea zeremonia, inauguratuko den zernolako hori bedeinkatuz.\nEkialdeko Eliza Ortodoxoan ontzi baten forma izan ohi du isipuak eta \"rantistirion\" esaten diote.\nJatorria.\nIsipuaren erabilerari buruzko erreferentzia zaharrena Biblian topa daiteke, \"Lebitarrenean\", Itun Zaharrean:"}
{"id": "734434", "revid": "105290", "url": "https://eu.wikipedia.org/wiki?curid=734434", "title": "Interpretazioa Nurembergeko epaiketetan", "text": "Nurembergeko epaiketetan izan zuen sorrera interpretazio profesionalak. Nurembergeko prozesua edo epaiketak () Bigarren Mundu Gerraren ostean Aliatuek nazi erregimeneko buruzagi nagusienetarikoen aurka egin zituzten epaiketak dira. Epaiketak 1945ean hasi eta 1946an amaitu ziren Alemaniako Nurembergeko hirian. Bakearen aurkako krimenak, gerra krimenak eta gizateriaren aurkako krimenak leporatu zitzaizkien epaituei. Herrialde eta hizkuntza askotako jendea zegoen eta elkar ulertzeko beharra.\nEpaiketa hauetan, hain zuzen ere, erabili zen lehen aldiz aldibereko interpretazio sistema. Ordura arte, esan osteko interpretazioa (hitzaldia amaitutakoan beste hizkuntza batean errepikatzea) erabiltzen zen. Baina kasu honetan epaiketak gehiegi luzatuko zirelakoan, aldibereko interpretazioa (hitzaldia ahal bezain laster itzultzen du mezua sorburu hizkuntzatik xede hizkuntzara) erabiltzea erabaki zen.\nHizkuntza guztiak zuzenean transmititzeko sistema konplexu bat behar zen. Horregatik, 1945eko abuztuan, Leon Dostert (1904-1971) koronel estatubatuarra, Charles A. Horskyrekin (Jackson magistratuaren idazkaria Washingtonen) harremanetan jarri zen interpretazio sistema berria erakusteko. Bill Jacksonek eta Robert Gilek ere gomendatu zioten sistema jartzeko, eta horrela Jackson magistratuak halaxe egiteko agindua eman zuen. Gainera, Dostert koronela Nurembergeko itzulpengintza eta interpretazio zerbitzuen buru bilakatu zen. Interprete aritzeko, Genevako Unibertsitateko Interpretazio Eskolako ikasle eta irakasleak kontratatu zituen, baita hizkuntza ugari zekizkiten pertsonak ere bai.\nIBM enpresa, Filene-Finlay izeneko sisteman eta 1931n Nazioen Elkartean erabilitako sisteman oinarritu zen itzulpen sistema sortzeko.\nIBM bera arduratu zen instalazioaz eta Aurelio Pilon ingeniari kanadarrak hobetu zuen tresneria. Horrela, mikrofonoz eta aurikularrez osatutako sare konplexua abiarazi zuen aldibereko interpretazioa eraginkorra izan zedin. Epaiketak hasi baino lehenagoko bi asteetan, lau hizkuntzatako interpreteak (alemana, frantsesa, ingelesa eta errusiera) probak egiten egon ziren justizia-jauregian. Azaroan, epaimahaikideen eta prentsaren aurrean ere entsegua egin zen.\nEpaiketetan hiru interprete talde egon ziren lanean. Bi taldek txandak egiten zituzten eta hirugarrena ordezkoa zen, eta ondoko gela batean egoten zen auzia entzuten.\nEpaiketa hauek aldibereko interpretazioaren sorburutzat jotzen dira, lehen aldiz interpretazio mota hori lanbide kontsideratu zelako. Gainera, lan-baldintza batzuk ezarri ziren eta gaur egun erabiltzen jarraitzen dira. Kabinetan lan egiten da, bikoteka eta txandak egiten dira.\nJatorrizko hizkuntzako hitzaldia bakarrik grabatu zen, ez ordea interpreteen lana, presiopean egiten zutelako eta akatsak egitea saihestezina delako.\nArrakasta handia izan zuen eta une horretatik aurrera interpretazio mota hau mundu mailako erakundeetan erabiltzen hasi zen; NBE edo EBean, esaterako. Baita konferentzia eta mota guztietako bileretan ere."}
{"id": "734435", "revid": "1491", "url": "https://eu.wikipedia.org/wiki?curid=734435", "title": "Informatikari", "text": "Informatikaria zientzialari\u00a0bat da, zeinak\u00a0informatika\u00a0alorrean, informazioaren tratamendu automatikoa aztertzen duen zientzia edo tekniken multzoan, jakintza duen.\nEuskarazko informatikari kontzeptua ingelesezko baino zabalagoa da. Zehazki computer scientist informatikari teorikoa baino ez da, sistema informatikoen alde teorikoan lan egiten duena.\u00a0Baina euskaraz informatikari moduan ere hartzen dira hardware ingeniariak\u00a0(batez ere sistema informatikoen hardware-an zentratzen direnak) eta software ingeniariak ere.\nInformatikariaren lana ikerketa-arlo zehatzetan koka daiteke, besteak beste, algoritmo eta datu-egitura-ren garapen eta diseinuan, software ingeniaritzan, informazioaren teorian, datu-baseetan, konplexutasun konputazionalen teoriatan, zenbakizko analisian, programazio-lengoaien teorian edota ikusmen artifizialean.\nInformatikariaren helburu nagusia honako hau da: ordenagailua oinarri duten sistemen (prozesadoreen, programen, ordenagailu eta pertsonen arteko elkarrekintzen, hainbat ordenagailuren arteko elkarrekintzen, etab.) propietateak kalkulatzeko ereduak garatu eta baliozkotzea. Horretaz aparte, beste helburu globalagoak ere izango lituzkete, besteak beste, hobekuntzak (sistemak azkarragoak, hobeak, merkeagoak... egitea) onartzen dituzten diseinuak aurkitzea.\nHezkuntza.\nInformatikari gehienek informatikarekin erlazionatutako gradu, master eta doktoretza bat izan behar dituzte. Hala ere, badira beste aukera batzuk ere, hala nola, informatikarekin oso erlazionatutako ikasketak egitea (matematika edo fisika) eta gero informatikako gaietan sakontzea. Bestalde, aipagarria da matematiketarako trebetasuna oso garrantzitsua dela informatikari batentzat.\nHorretaz aparte, komunikaziorako gaitasunak ere garrantzi handia du, izan ere, informatikari ona izateko beste aditu batzuekin komunikatzen eta datuak alderatzen jakin behar da (oro har ondo landutako argitalpen eta aurkezpenen bidez). Gainera, informatikariek askotan talde lanean edo mundu errealeko proiektutan lan egiten dutenez, gai izan behar dute gainontzeko langileekin eta lankideekin (programatzaileekin, kudeatzaileekin, etab.) eraginkortasunez komunikatzeko.\nLan mundua.\nNormalean software-programak sortzen dituzten enpresek eta ikerketa zientifiko eta garapenez arduratzen diren erakundeek kontratatu ohi dituzte informatikariak. Baita hezkuntza-erakundeak ere bai.\nInformatikariek, alde teorikoa alde batera utzita, aspektu praktikoagoak ere landu ditzakete, besteak beste, software ingeniaritzan zentratuz. Horrez gain, teknologia informatikoaren aholkularitza esparruan aurki daitezke. Gainera, matematikari gisa ere ikus daitezke, izan ere, informatikaren eremuan matematikek garrantzi handia dute.\nIndustriaren esparruan lan egiten duten informatikariak zuzendaritza edo proiektu-buru posizioetan ikus daitezke.\nInformatikarien etorkizuneko enplegu-irtenbideak bikainak direla esan ohi da, batez ere azkenaldian ordenagailu-sistemek, zerbitzu-industriek eta software-industriek izan duten hazkunde azkarragatik. Azken hauek dira Estatu Batuetako ekonomian hazkunde\u00a0azkarrena izan duten industriak.\nAplikazioak.\nAlor hauetako batean lan egin dezake informatikariak:"}
{"id": "734436", "revid": "58701", "url": "https://eu.wikipedia.org/wiki?curid=734436", "title": "Literatura Unibertsala bilduma", "text": "Literatura Unibertsala bilduma euskarara itzulitako literatur lanen bilduma bat da. 1989an jarri zen abian EIZIEk (Euskal Itzultzaile, Zuzentzaile eta Interpreteen Elkartea) eta Eusko Jaurlaritzako Kultura Sailak sinatutako lankidetza-hitzarmen bati esker, eta urtez urte zabalduz joan da. Bilduma honen xedea euskal irakurleei literatura unibertsaleko lan adierazgarrienak euskaraz irakurtzeko aukera ematea da, eta era berean, itzultzaileei egiten duten lana aitortzea. Lan horien itzulpena zein itzultzaileren esku utziko den erabakitzeko, EIZIEk lehiaketa bat antolatzen du. Proiektua martxan jarri zenetik, argitaletxe ezberdinek hartu dute obrak argitaratzeko ardura: lehen fasean (1990-2002) Ibaizabal argitaletxeak; bigarren fasean (2002-2010), berriz, Elkar eta Alberdaniak; eta gaur egun, Erein eta Igela argitaletxeek.\u00a0"}
{"id": "734437", "revid": "119347", "url": "https://eu.wikipedia.org/wiki?curid=734437", "title": "Denonartean Argitaletxea", "text": "Denonartean argitaletxea 2008an sortu zen, eta Berriozarren (Nafarroa) du egoitza. Euskarazko testuak argitaratzen ditu, bai sorkuntzaz euskarazkoak direnak bai eta euskararako itzulpenak ere. Gaur egun, C\u00e9nlit-ekin elkartuta daude. 1976tik testu liburu eta liburu teknikoak (gaztelaniaz gehienbat) argitaratu izan dituen argitaletxea da C\u00e9nlit.\nDenonartean argitaletxearen helburua liburu munduan sortutako genero eta formatu berriei eta euskal sortzaileei aukera ematea da. Gainera, munduan egindako liburuak eta nazioarte mailan ospea lortu duten egileak euskarara ekartzen dituzte, hala nola, album ilustratuak, eleberri grafikoak, kartoizko liburuak\u2026 Horretarako, ahalik eta irakurle-kopuru handienarengana hel daitezkeen literatur proposamen eta edukiak aukeratzen ari dira. Euren ibilbidean zehar, arlo askotako profesionalak bildu dira: itzulpengintza, diseinua, argazkigintza\u2026\nGaur egun, bi lankidek osatzen dute Denonartean argitaletxea. Urtero hogei bat liburu argitaratzen dituzte eta, horietatik, hiru edo lau itzulpenak izan ohi dira.\nBildumak.\nBazein behin\u2026\nUdazkeneko jolasak\nLiburuak.\nHaur Literatura.\n\"Non zaude, Ilargi?\" (E: \u00c9mile Jadoul; I: Inma Errea)\n\"Enara ttipia\" (E: Mikel Mendibil Ainzua)\n\"Tip tapa tip ilunabarrean\" (E: Miren Agur Meabe)\n\"Ur: euriaren liburua\" (Juan Kruz Igerabide)\n\"Itsasoa maleta batean\" (Yurre Ugarte)\nGazte Literatura.\n\"Zenbat lur behar ditu gizon batek?\" (E: Lev Tolst\u00f3i; I: Mikel Vilches)\n\"Maitasunezko oihua, munduaren erdian\" (E: Kyoichi Katayama; I: Keiko Suzuki eta Imma Errea)\n\"Haren zati bat\" (Josu Penades)\nSaiakera.\n\"Ekonomialari harrituen manifestua\" (E: Philippe Askenazy, Th. Coutrot, Andr\u00e9 Orl\u00e9an, Henri Sterdyniak; I: Imma Errea)\n\"Haserretu zaitezte!\" (E: St\u00e9phane Hessel; I: Imma Errea)\n\"Ez duzu deus ikusi Fukushiman\" (E: Daniel de Roulet; I: Imma Errea)\n\"Denontzako makrobiotika\" (E:Egoitz Garro)\n\"Filosofia alabari azaldua\" (E: Roger-Pol Droit; I: Imma Errea)\nEleberria.\n\"Kondesa esku-guria\" (E: Miren Agus; I: Fernando Rey)\n\"Giltzurrun harriak\" (E: Miren Agus; I: Fernando Rey)\nPoesia.\n\"Marta maitea\" (E: Miquel Marti i Pol; I: Joxemari Sestorian)\n\"Poemak pluralean\" (E: Fernando Pessoa; I: I\u00f1igo Roque Eguzkitza)\nKomikia.\n\"Amaia, euskaldunak VIII. Mendean\" (E: Rafael Ramos, F. Navarro Villoslada)\n\"Nafarroako historia\" (E: Rafael Ramos)\n\"CHERCH\u2019PAS \u00c0 COMPRENDRE ! Ez da konprenitzen ahal gerra!\" (E: Bego\u00f1a Durruty)\nHiztegiak.\n\"Euskolatinus\""}
{"id": "734438", "revid": "56334", "url": "https://eu.wikipedia.org/wiki?curid=734438", "title": "Anton Garikano", "text": "Anton Garikano (Tolosa, Gipuzkoa, 1967) irakasle eta itzultzailea da. Hizkuntzalaria da ikasketaz. Euskal Filologia ikasten hasi zen Donostian, baina Ingeles Filologia hautatu zuen gero. Deustun ikasketak burutzen ari zen bitartean ekin zion alemana ikasteari, eta urte bertsuetan hasi zen Deustuko Hizkuntza Eskola Ofizialean errusiera ikasten. Ingeleseko irakasle da gaur egun lanbidez.\n2004an Euskarazko Literatur Itzulpenaren Euskadi Saria eskuratu zuen Leo Perutzen Bederatzietatik bederatzietara itzultzeagatik."}
{"id": "734439", "revid": "71145", "url": "https://eu.wikipedia.org/wiki?curid=734439", "title": "Bego Montorio", "text": "Bego Montorio Uribarren (Santutxu, Bilbo, Bizkaia, 1959) itzultzailea eta interpretea da.\nBiografia.\nDeustuko Unibertsitatean Soziologian lizentziatu bazen ere, unibertsitatean zegoela hasi zen itzultzen, eta bere pasioa aurkitu zuen. Bere itzultzaile karrera profesionala administrazioan hasi zuen. Basauriko Udalean egon zen aurrena (1980-1985), eta geroago, Gipuzkoako Foru Aldundian aritu zen (1985-1990). Hamar urte horien ondoren, administrazioko itzultzaile izateari uko egin zion eta autonomo aritu da gaur egun arte. Gainera, 2003. urtetik itzulpengintzako irakaslea da EHUko Letren Fakultatean.\nGehien landu duen generoa literatura da, baina azken urteotan ere komikiak itzultzen aritu da. Montoriok euskarara eta gaztelaniara itzultzen du honako hizkuntza hauetatik: euskara, gaztelania, frantsesa, portugesa eta galiziera.\nInterpretazioan ere lan egin du, euskara-gaztelania eta gaztelania-euskara konbinazioan batez ere.\nItzultzaile eta interprete izateaz gain, EIZIEn aritu izan da hasieratik elkartearen lana oso garrantzitsua dela uste baitu, itzultzaileak koordinatzeko, elkartzeko eta, batez ere, prestatzeko. Gainera, 1996-1997. urteetan Idazkari Nagusia izan zen eta gaur egun, Nor da Nor datu-basearen arduraduna da.\nEtorkizunean, literatura itzultzen jarraitzeko asmoa du."}
{"id": "734440", "revid": "42829", "url": "https://eu.wikipedia.org/wiki?curid=734440", "title": "Ebert", "text": ""}
{"id": "734442", "revid": "42829", "url": "https://eu.wikipedia.org/wiki?curid=734442", "title": "Alderdi nazionalsozialista", "text": ""}
{"id": "734443", "revid": "42829", "url": "https://eu.wikipedia.org/wiki?curid=734443", "title": "1929ko krisi ekonomikoa", "text": ""}
{"id": "734444", "revid": "69297", "url": "https://eu.wikipedia.org/wiki?curid=734444", "title": "Koro Navarro", "text": "Koro Navarro Etxeberria (Donostia, Gipuzkoa, 1955eko martxoaren 3a) itzultzailea da. Filologia Hispanikoa ikasi zuen Deustuko Unibertsitatean, eta irakasle lanetan aritu zen bertan. Hiztegi Batuko lantaldearen parte izan zen 1999 eta 2013 bitartean. 2003ko urtarrilean euskaltzain urgazle izendatu zuten. Bi bider eskuratu du Euskadi Literatura Saria Itzulpenaren kategorian: 2003an, \"Zortzi kontakizun\" lanarekin, eta 2022an, \"Fiesta. Eguzkia jaikitzen da\" lanarekin."}
{"id": "734445", "revid": "12788", "url": "https://eu.wikipedia.org/wiki?curid=734445", "title": "Mat\u00edas M\u00fagica", "text": "Mat\u00edas M\u00fagica Franco De Medinaceli (Iru\u00f1ea, 1961) nafar itzultzaile eta editorea da. Filologia Klasikoko ikasketak amaitu ondoren, Itzulpen Masterra egin zuen. Gaur egun, itzulpen- eta edizio-lanak egiten ditu Nafarroako administrazioarentzat.\nLiteratura-arloan ere lan esanguratsuak egindakoa da M\u00fagica. Frantsesetik, ingelesetik, alemanetik eta italieratik zenbait literatura-lan itzuli ditu euskarara. Beste egileren artean hauek aipagarriak dira: Louis-Ferdinand C\u00e9line, Joseph Roth, Goethe, Boccaccio, Maupassant.Fran\u00e7ois Villon idazlearen \"Testamentua\" aipamen berezia merezi du. Azken hori, Literatura Unibertsalaren bilduman argitaratu zuten Erein eta Igela argitaletxeek 2016an, eta horri esker Euskadi Literatura Saria jaso zuen 2017an, itzulpengintza arloan."}
{"id": "734446", "revid": "1830", "url": "https://eu.wikipedia.org/wiki?curid=734446", "title": "Munduko Poesia Kaierak", "text": "Munduko Poesia Kaierak Susa argitaletxeak argitaratzen duen poesia bilduma da. Bertan mundu zabaleko poeten lanak biltzen dira euskaraturik. Be\u00f1at Sarasolaren zuzendaritzapean argitaratzen hasi zen; gaur egun, Maialen Berasategi eta Isabel Etxeberria Ramirez dira bildumaren arduradunak. \n2014ko martxoan abiatu zen proiektua. Urtero, 64 orrialdeko 6 kaiera (autoreen antologiak denak) argitaratzen ziren hasieran: 3 udaberrian eta 3 udazkenean. 2018az geroztik, 4 kaiera argitaratzen dira urtean: 2 udaberrian eta 2 udazkenean."}
{"id": "734447", "revid": "42829", "url": "https://eu.wikipedia.org/wiki?curid=734447", "title": "Gizarte segurtasun", "text": ""}
{"id": "734448", "revid": "42829", "url": "https://eu.wikipedia.org/wiki?curid=734448", "title": "Indiar (argipena)", "text": "Indiar hitzak adiera zenbait ditu:"}
{"id": "734449", "revid": "105290", "url": "https://eu.wikipedia.org/wiki?curid=734449", "title": "Galizismo", "text": "Galizismoa\u00a0frantses hizkuntzatik euskarara edo beste hizkuntza batera sartu den hitza da: adibidez, \"charmant\" &gt; xarmant; \"vite\" &gt; fite."}
{"id": "734450", "revid": "42829", "url": "https://eu.wikipedia.org/wiki?curid=734450", "title": "Hinduismoa", "text": ""}
{"id": "734451", "revid": "59723", "url": "https://eu.wikipedia.org/wiki?curid=734451", "title": "Jargoi (hizkera)", "text": "Jargoia mintzaira baten barietate linguistikoa da, hizkuntza estandarrarekiko ezberdina eta, batzuetan, azken horren hiztunek ulertzen ez dutena. Sarritan, gizarte-talde jakin bateko jendeak hitzen benetako esanahia ezkutatzeko erabiltzen du. Jargoia, beraz, \"gizatalde edo lan jarduera jakin bateko jendeak erabiltzen duen hizkera berezia\" \"(Hiztegi batua\") da.\nEtimologia.\nJargoi terminoa galizismo bat da,\u00a0 frantsesetik (\"jargon\") eratorritako hitza, alegia. Era berean, latineko \"gaggire\" (\u201cberriketan aritu\u201d) hitzean du jatorria; garai batean, ulertu ez zen hitzaldi bat deskribatzeko erabiltzen zen. Bestetik, frantses zaharrean \"jargon\" hitzak \u201ctxorien arteko elkarrizketa\u201d esan nahi du.\nTalde zehatzek jargoian erabilitako terminoak aldi baterakoak dira (jargoi profesionala izan ezik); izan ere, hedatzen doazen heinean, haien erabilera murriztuz doa. Jargoia\u00a0hitzen esanahia ezkutatzeko helburuarekin sortu ohi da. Adibidez, espetxeko jargoia presoek erabiltzen dute, darabilten informazioa agintariengana irits ez dadin. Bestalde, hizkuntzaren aldaera hori aspektu geografikoen ondorioz ere sor daiteke eta eskualdeko barietatearen parte izatera ere heldu, haren izaera galduz. Kasu horretan, asmoa ez da hitzen esanahia ezkutatzea, baizik eta kidego-talde batekoa sentiaraztea eta baita gainontzeko taldeetatik bereiztea.\nJargoi motak.\nJargoiak hainbat taldetan sailka daitezke:\nArgota.\nArgota, aldiz, frantseseko \"argot\" izenetik eratorritako terminoa da. Victor Hugo idazlea izan zen lehenetarikoa hura sakonki ikertzen. \"Miserableak\" (\"Les Mis\u00e9rables\") nobelan, 1862an argitaratua, iluntasunaren hizkuntza gisa definitzen du argota: \u201cArgota zer den; egoki esanez? Argota miseriaren hizkuntza da\u201d.\nEzaugarri komunak dituzten pertsona taldeek erabiltzen dute: horien artean, lanbidea, jaioterria, gizarte klasea, zaletasun berak dituztenak... daude. Azpitalde sozial edo kultural horiek gizarteraturik egoten dira. Hizkuntza arautuan itzulpen literariorik ez duen zerbait itzultzeko xedez sortzen dira etengabe eta, denborarekin, aldaketa horiek tokian-tokiko hizkuntzaren edota talde sozialaren parte izatera hel daitezke. Gainera, argotak faktore garrantzitsu bat osatzen du aldaketa eta berrikuntza linguistikoari dagokionean. Iraganean, hizkera arruntarekin lotuta zegoen, baina XX.mendeaz geroztik ikertzaileek jargoi eta argota bezalako hizkuntza-fenomenoak dituzte aztergai gisa.\nLanbide-taldeek (poliziak, medikuek, kirolariek, kazetariek...) argota nahiz jargoia sortzen dute. Aldiz, gutxiengo sozialak (soldaduek, gazteek, drogen menpe daudenek, ijitoek, sozietate sekretuen edota sektetako kideek) argota sortzeko joera du. Azken horrek hura sortzen duen taldearen izaera eta balio sistemei dagokien esamoldeak hartzen ditu barne. Esaldi edota esalmode bat argotaren parte izan dadin, ezinbestekoa da taldeko partaide guztien, edota, gutxienez, lidergoaren onarpena.\nDelako taldea, sozialki onarturik dagoen kulturarekin kontaktuan badago, esamoldeak eguneroko hizkuntzaren parte izatera pasako dira, argot gisa ezagutu arren. Denborarekin, hizkuntza-arautuaren barnean txerta daitezke, haren barietate edota hizkuntza-fenomeno berezi gisa. Hala gertatu da gaztelanian, ijitoen hizkuntzatik eratorritako hitzekin: \"chaval\" edo \"chavo\" (mutil), \"canguelo\" (beldur), \"camelo\" (gezur)...\nArgotaren sorkuntza berriek onarpen garbia izan dezakete egungo gizartean. Batetik, zenbait termino erabiltzeari utziko zaio, hortaz, azkar desagertuko dira. Bestetik, beste batzuk, jatorrizko zentzuarekin zein beste esanahi batzuekin txertatuko dira hizkuntzan.\nXX. mendean, turismo masibo, komunikabide eta zinemagintzaren eraginez, oztopo linguistikoak nabarmen gainditu ziren. Telesail, film edota telebista saioek zabaldu dituzte termino horiek, gaur egun ere, denon ahotan dauden hitzak, hain zuzen: \"cinco de los grandes\" edo \"cinco mil pavos\" bost mila euro edo dolar izan daitezke, kontestuaren arabera.\nKazetaritzaren alorreko argota erabiltzen duen langile batek esan diezaioke haren lankideari: \u201cVivorako, atal guztiak prestatu nituen\u201d. Kasu horretan, \"vivorako\" hitzak zuzeneko transmisioari egiten dio erreferentzia.\nArgota norberaren taldetik kanpo dauden pertsonek elkarrizketaren berri ez izateko erabiltzen bada, ondorio onuragarriak ere izan ditzake. Izan ere, proiektu batean lanean ari bagara, argotaren erabilera egokia litzateke, plagioa ekiditeko.\nInformatikaren alorrean, adibidez, \"source\" erabiltzen da iturburu-kodea izendatzeko.\nLanbide-arloan, beraz, ezinbestekoa da argotaren erabilera, nahiz hasierako formakuntzan nahiz lan-jarduera prozesuan. Hitz eta esamolde multzo horiek (beste hizkuntza batetik eratorriak edota bertako hizkuntzaren deformazioa dela medio sortuak izan daitezke) ulertezinak eta zentzurik gabekoak dira kanpoko taldeentzat.\nAdibideon ostean, argotaren\u00a0bi erabilerak argi eta garbi bereiz daitezke: informazio jakin baten dibulgazio desegokia saihestea bata, eta lanbide-arloko informazioa erraztea, bestea.\nArgotaren adierazpideen garapena aldaketa sozialen menpe dago, hein batean. 1960. eta 1970eko hamarkadetan erabiltzen zen gazteen argotean \"grisa\" poliziaren sinonimoa zen. Aitzitik,\u00a0erabilera galdua du dagoeneko, uniformearen kolorea ez baita bera.\u00a0\nEuskaraz hizkera ez formalean hutsune nabaria sumatzen da haur eta gazteengan bereziki. Horren ondorioz, gazteen argotaren iturburua erdara da, euskal hedabideen eragina txikia delako. Haatik, euskarazko telebistan \u201cGoenkale\u201d bezalako saio arrakastatsuek horretan lagundu dutela esan daiteke. Hitanoa berpiztu da, eta hori\u00a0 (\u201chori egina zegok\u201d) hizkera bereziaren zabalkundearen adibidetzat har daiteke.\n\"Tumatxa\" hitza aipagarria da: Antton Olariaga marrazkilariak sortu eta \"Zakilixut\" bere pertsonaiaren ahotan jarri zuen. Gaztelaniako jergatik hitz ugari hartu dira, halaber: \"txorba, keli, kolega, bakata, sudaka, flipatu, tranki...\"\nEuskarazko ereduen faltan, erdaren kalkoa egiten da maiz, Hegoaldean gaztelania eta ingelesera jo ohi da eta Iparraldean, aldiz, frantsesera, hizkera konnotatiboa erdaratik baitator."}
{"id": "734452", "revid": "119347", "url": "https://eu.wikipedia.org/wiki?curid=734452", "title": "Telefono bidezko interpretazio", "text": "Telefono bidezko interpretazioa edo ingelesezko \"telephone interpreting\" interpretazio modalitate bat da. Interprete batek hizkuntza ezberdinak hitz egiten dituzten bi pertsonen arteko komunikazio lotura-zubia egiten du, leku fisiko ezberdinetan daudenean. Interpreteak solaskideek diotena bi hizkuntzatara itzuli behar du elkar uler dezaten. Gehienetan, esan osteko interpretazioaren teknikak erabiltzen dira, hau da, interpreteak beste hizkuntzara itzultzen du hizlariak mezua amaitzen duenean. Interpretazio-zerbitzua eskaintzea du helburu interpretazio honek baina badira interpretazio-zerbitzuak eskaintzen dituzten beste modalitate batzuk, besteak beste, bideo bidezko interpretazioa edo aurrez aurrekoa.\nHistoria.\nAhozko itzulpena, hau da, interpretazioa, lehenengo zibilizazioekin batera sortu zen, haien artean komunikatu ahal izateko. Idatzizkoa, aldiz, esaten da k.a. 5000. urtean, idazkeraren sorrerarekin batera jaio zela; Mesopotamian, Egipton eta Txinan.\nTelefono bidezko interpretazioa, ostera, ez zen agertu telefono-teknologia garatu zen arte, XIX. mendean. Hasieran, oso garestia zen telefono-deiak egitea eta telefonoak ezin ziren nonahi aurkitu, oso gutxik eduki zitzaketelako. Baina teknologia garatu ahala deien eta telefonoen prezioak behera egin zuen, eta merkatu eta kalitatearenak gora, nabarmen.\u00a0\nAipatu beharra dago modalitate honen sorreran eragin handia izan zuen eta zerbitzu honen beharra azaleratu zuen faktore bat, hain zuzen ere, immigrazioa. Horregatik, ez da ausazkoa doako telefono bidezko interpretazio-zerbitzua lehen aldiz, 1973an, Australian jarri izana, Immigrazio eta Mugen Babeserako Departamentuan. Bigarren Mundu Gerraren osteko migrazio programa zela eta Australiara immigrante asko heldu ziren. Horregatik,\u00a0 1947an itzulpen-zerbitzua sortu behar izan zuten. Hasieran Gurutze Gorriak eta Commonwealth-eko gobernuak eskaintzen zuten itzulpen-zerbitzu hau baina geroago Immigrazio eta Mugen Babeserako Departamentuak heldu zion ardura honi. Azkenik, 1973an sortu zen munduan, lehen aldiz, larrialdietarako telefono bidezko interpretazio-zerbitzua.\u00a0\nUrteak pasa ahala, telefono bidezko interpretazioaren erabilera zabaldu zen, adibidez, 1981. eta 1990. urteen artean Estatu Batuetan erabilera errotzen hasi eta telekomunikazio-, finantza-, osasun- eta segurtasun-zerbitzuetara hedatu zen aplikazio-eremua.\u00a0\nEzaugarriak.\nInterpretazio-modalitate honek duen ezaugarririk bereizgarriena hizlaria ikusteko ezintasuna da, hiru parte-hartzaileak ez baitaude leku berean. Komunikazioa egingo den unean, alde batetik, solaskideak leku berean egon daitezke baina interpreteak ez du haiekin kontaktu bisualik edo, bestetik, hizketakide bakoitza leku ezberdin batean egon daiteke.\nHonetaz gain, kontuan izan behar da solaskide bakoitza munduko edozein herrialdeetakoa egon daitekeela. Horrenbestez, kulturak ere oso ezberdinak izan daitezke eta baliteke interpreteak kultura horien elementu batzuk ez ezagutzea. Horregatik, oso garrantzitsua da interpreteak orotariko jakintzak edukitzea. Gainera, ezin aipatu gabe utzi azentuen aniztasuna (bereziki espainolean, ingelesean eta frantsesean) eta honek sor ditzakeen ulermen zailtasunak edota gaizki-ulertuak.\nKonfidentzialtasunak ere garrantzia handia du. Batzuek nahiago izaten dute modalitate honetako interpretazioa, interpreteak ikusten ez dituenez ezin duelako jakin nork eskatzen duen zerbitzua baina beste batzuei, aldiz, horrela ere ez zaie guztiz fidagarria iruditzen; interpretearekin kontaktu bisualik ez egon arren, \u00a0interpreteak baliabideak dituelako deia nork egin duen jakiteko.\nBeste interpretazio modalitateekin alderatuz esan daiteke ezberdintasun garrantzitsu bat dela interpreteak zuzenean hitz egin dezakeela parte-hartzaileekin esandakoa argitzeko edota berresteko. Horregatik maiz moderatzailearen rola hartzen du, bere helburua bi solaskideen arteko komunikazioa egokia eta erreza izatea delako.\nTresneria.\nGehienetan zerbitzua VoIP (internet protokoloaren gaineko ahotsa) duen telefono edota ordenagailu baten bidez egiten da. Hala ere, solaskideak leku berean baldin badaude entzungailu duala gehitzen zaio telefonoari, hau da, bi aurikular dituen telefono batekin egiten da interpretazioa. Solaskide bakoitzak bana izaten du, telefonoa etengabe eskutik eskura pasatu behar ez izateko. Batzuetan bozgorailuak erabil daitezke, baina soinu-kalitatean eta konfidentzialtasunaren alorrean arazoak sor daitezke. \u00a0\nErabilera-eremuak.\nEremu anitzetan erabiltzen da telefono bidezko interpretazioa, besteak beste, osasunean, finantzetan, seguruetan eta larrialdietan. Bereziki lagungarria da interpretazio beharrik gabe berdin-berdin telefonoz eginen ziren kudeaketak egiterako orduan. Esaterako, dei-zentroen eta bezeroen arteko deiak, herritarren eta 991 dei-zentroaren arteko deiak eta abar. Telefono bidezko interpretazioa erabiltzen da, besteak beste, ordainketa-datak kontsultatzeko, eskakizunak telefono bidez aurkezteko eta zerbitzu bat eskatzeko.\u00a0\u00a0\nMerkatua.\n2007an munduan telefono bidezko interpretazioaren merkatuaren balioa 700 milioi dolarrekoa zen eta balioesten da horietatik 500 milio Estatu Batuetako merkatuari zegokiela. Common Sense Advisory Ikerketa Elkartearen arabera merkatu hori, aukera globalak dituenez, handitu besterik ez da eginen, gainera,\u00a0jada badira enpresak herrialde batzuetan, Estatu Batuak, Herbehereak, Kanada, Txina, India, Norvegia, Espainia, Frantzia, Suedia eta Hong Kong-en, kasu."}
{"id": "734454", "revid": "512", "url": "https://eu.wikipedia.org/wiki?curid=734454", "title": "Jose Morales", "text": "Jose Morales Belda (Bilbo, 1960) euskal itzultzaile bat da, batez ere errusieratik euskarara egin dituen itzulpenengatik ezaguna.\nBizitza.\nJose Morales Belda 1960. urtean jaio zen, Bilbon, familia erdaldun batean. Hemezortzi urte zituenean hasi zen euskara ikasten eta kazetaritzan lizentziatu zen arren, ez da inoiz kazetaritza lanetan aritu. AEKn irakasle lanetan jardun zuen hamar bat urtez, eta garai hartan izan zituen lehen harremanak itzulpengintzarekin, hain zuzen ere, AEKren itzulpen-zerbitzuan lanetan. Harrezkeroztik, buru-belarri sartu zen itzulpengintzaren munduan, eta gaur egun horixe du ogibide, bere konturako itzultzaile gisa.\nBerak azaldutakoaren arabera, arrazoi ideologiko eta kulturalak zirela medio hasi zen errusiera ikasten, eta hasieran asmo apalak izan arren, Literatura Unibertsala bildumaren berri izatean murgildu zen errusierazko itzulpenean. Gainera, EIZIE elkarteko lehendakariorde izan da zenbait urtez eta elkarte horretan bertan itzulpen prozesuei buruzko hainbat gogoeta plazaratu ditu.\nSariak.\nLehenengo lanak Literatura Unibertsala bildumarako egin zituen eta 1997. urtean Euskadi Saria irabazi zuen bilduma bererako egindako itzulpen batekin: Mikhail Jurievitx Lermontoven \"Gure garaiko heroia\" (Ibaizabal. Literatura Unibertsala. 1996).\nLanak.\nBesteak beste, errusiar literatura itzultzeagatik da ezaguna Jose Morales; errusieratik euskarara itzultzen aitzindaria izan zen eta egun hizkuntza horretatik euskarara ekarri diren liburu gehienak berak itzuliak dira. Hemen daude berak errusieratik euskaratutako literatur liburuak:"}
{"id": "734456", "revid": "119347", "url": "https://eu.wikipedia.org/wiki?curid=734456", "title": "Hizkera argia eta erraza", "text": "Hizkera argia eta erraza idazmolde erraz eta eraginkorra da, zeinak irakurleei adierazitakoa, idatziz zein ahoz, erraz ulertzea ahalbidetzen duen. Tradizioz, idatzizko komunikaziotzat hartua izan da, baina truke linguistikoa egon eta gizakion bizitzan eragin dezaketen egoeretan (adibidez, prozesu judizialetan), ahozko komunikazioak ere esku-hartze handia du.\nIngeles-eta frantses-hiztunen esparrua izan zen instituzio eta hiritarren arteko ahozko komunikazioaren arazoen lehen testuingurua. Erakunde publiko zein pribatuen (enpresen, unibertsitateen, epaitegien, eta abarren) erabakien ondorioz kaltetuak zirenentzat garrantzitsua zen informazioa argiagoa, irakurgarria edo \u201ckomunikagarria\u201d egitea helburu zuten iniziatibek, nazioarteko mugimendu bat ekarri zuten, \u201cplain language movement\u201d izenekoa.\nEzaugarriak.\nEskuarki uste da, hizkera argia eta erraza bilatzen duen nazioarteko mugimendua idazmolde laburra izateagatik nabarmentzen dela, eta honako ezaugarri hauek batzen dituela:\nAlabaina, aipaturiko ezaugarri horiek eztabaida arrazoia dira:\nHistoria.\nXX. mendea baino lehen, ohikoa zen Europako hizkuntzen (ingeles, gaztelania, aleman, eta abarren) idazle eta legegileentzat, irakurtzeko zaila zen hizkera korapilatsuak erabiltzea. Perpaus batek orrialde-erdiko luzera izan zezakeen, mendeko perpaus eta esaldi korapilatsuz beteak.\nOhitura honen jatorria ez dago garbi, baina, dirudienez, latin klasikoarekin batera sortu zen, bertan mota horretako prosa guztiz onartua baitzegoen.\nHizkera argia eta erraza herrialdez herrialde.\nAmerikako Estatu Batuak.\nXIX. mendearen amaieran, hainbat prosistek, Abraham Lincolnek esaterako, hizkera argia eta erraza zuzen erabili ezkero dotorea izan zitekeela ikusarazi zuten, \"Gettysburgeko hitzaldia\" da honen adibide, baina horiek beren garairako aurreratuak zeuden.\n1920. urteetan, hizkera argi eta errazean idazteko ideia sustatu zuten William Strunk Jr.en \"The Elements of Style\" (Estiloaren Elementuak) bezalako estilo eskuliburuek. Hala ere, Amerikako Estatu Batuetan, 50 bat urte igaro behar izan ziren Strunken ideiak unibertsalki onartuak izan zitezen.\nGeroago, 1970eko hamarkadan, hizkera argi eta errazaren iraultza abiarazi zen zuzenbide eta gobernuko arloetan, \"Plain English for Lawyers\" (Ingeles argia eta erraza Abokatuentzat) liburuaren ospe eta 1976ko lege bereziaren onarpenaren adierazle gisa, zeinetan hizkera argi eta erraza sustatzen den AEBko arau juridikoetan.\n1998an Bill Clinton presidenteak, bere gobernuko arau eta erregulazio guztiak hizkera horretan egiteko eskakizuna egin zuen.\n2010. urtean Barack Obama presidenteak \"Plain Writing Act\" izeneko legea sinatu zuen; bertan, agentziei hizkera argi eta errazean idaztea eskatzen zaie.\nKanada.\n1971. urtean Kanadako gobernuak Legeen Erreformarako Batzordea sortu zuen. Batzordeak, lege federalak berrikusteko ardura zuen eta horien hobekuntzarako gomendioak argitaratzea.\n1976. urtetik aurrera, Hizkera Uniformearen Hitzaldiaz geroztik, Idazkera Legislatiborako batzarrak sortu ziren, hizkera argi eta errazaren printzipioak erantsiz, eduki arauemailea duten dokumentuen idazkera berritzeko asmoz. Momentu horretatik aurrera, gobernuak esfortzu handia egin zuen Hizkera Argi eta Erraazaren Batzorde Intersekretarioan eta Alfabetatzeren Idazkaritza Nazionalaren bitartez, hizkera mota honen tekniken erabilera hartzeko.\nErresuma Batua.\n1979an, Erresuma Batuak \"Plain English\" izeneko kanpaina jarri zuen martxan \"gobbledygook\"-ari,nahasgarritzat eta gogaikarritzat hatua den argot burokratikoari, aurre egiteko asmoz. Kanpaina honen barnean, lehiaketa publiko bat hasi zuen, gobernu-erakundeek herritarrekin izandako idatzizko komunikazioaren bikaintasuna \"Clarity\" sariarekin goraipatzeko asmoz.\nHorrekin batera, gobernu-formatuak berridazteko politika ezarri zen. Horren arrakastaren ondorioz, esfortzu hori handitu eta iraunkorki ezarri zen, abokatu eta dokumentu legalen garapenerako hainbat ikastaro eskainiz. Horrez gain, badira hanbat elkarte, zeinak dokumentuak hizkera argi eta errazean idazteko formakuntza eskaintzen duten; horien adibide dira \"UK Plain Language Commission\" eta \"Clarity\" erakundea. Azken hau, abokatu batzuek sortu zuten lege hizkera erraza sustatzeko asmoz, eta nazioarteko mugimendu bilakatu da 34 herrialdetan presentzia izanik.\nAustralia.\nAustraliako mugimendua 1987an hasi zen, aurretik idatzirik zeuden dokumentuak berridatziko zituen talde bat sortuz, hizkera argia eta erraza baliatuaz dirua aurrezteko asmoarekin.\nMomentu horretatik aurrera zenbait iniziatiba sortu dira:\nOffice of Parliamentary Counsel (1990): \"Green Paper\" onartu zuen ingeles erraza administrazioan ezartzeko asmoarekin.\nFederal Court of Australia: Erakunde honen web orrialdean hainbat atal dituzte epaitegietara joan behar duten pertsonei laguntzeko; bertan, glosategiak auki daitezke oro har.\nLaw and Justice Foundation: Iniziatiba pribatu hau Lege eta Justiziaren Fundazioak sustatu zuen. Euren helburua ingeles errazaren sustatzea da informazioa errazago uler dadin.\nArgentina.\nArgentinan 2000ko hamarkada erdialdera \"Comunicaci\u00f3n en Lenguaje Claro\" proiektua jarri zen martxan, \"Programa de asistencia t\u00e9cnica para el fortalecimiento del sistema nacional de inversi\u00f3n p\u00fablica\"ren (FOSIP) parte izanik. Programak, Finantza Ministerioaren esparruan hizkera argia eta erraza ezartzea zuen helburu; baina, sarean ez dago horren eraginkortasunik azaltzen duenik aurretik adierazitako epean.\nFrantzia.\n2002.urtean, Frantziak inkesta bat argitaratu zuen gobernuak argitaraturiko idatzien inguruan herritarrek zuten ulermen faltaren inguruan. Egoera horri erantzuteko asmoz, gobernuak hizkuntza ofiziala erraztuko zuen erakundea sortu zuen (\"Comit\u00e9 d'orientation pour la simplification du langage administratif\") edo \"COSLA\" frantsesez dituen siglengatik. Erakunde hori Zerbitzu Zibileko Ministerioak eta Kultura ministerioak sortu zuten, hizkuntza ofiziala hobetzeko helburuarekin.\nMexiko.\nVicente Fox presidenteak \"Lenguaje Ciudadano\" (herritar hizkera) izeneko iniziatiba jarri zuen martxan 2004ko urriaren 5ean, gobernuko hizkera errazteko asmoarekin. Bere helburua, gobernuaren mezuak modu argi, erraz eta zehatzean helaraztea da beren osotasunean uler daitezen.\n2007ko uztailean \"Lenguaje Ciudadano\" (Herritar Hizkera) delakoa gehitu \"zen\u00a0Manifiesto Nuevo Le\u00f3n sobre Usabilidad y Accesibilidad para los Portales Gubernamentales Mexicanos\" manifestuan. Web orrialdeen diseinuetan ere hizkera honen erabilera sustatzeko.\nEspainia.\n\"Clarity\" izeneko aldizkarian Daniel Cassanyk eta Cristina Gelpik hainbat artikulu argitaratu dituzte hizkera argi eta errazaren egoera aztertzen Espainian, eta beste hizkuntza ofizialen bat duten autonomia-erkidegoetan.\n\"Associaci\u00f3 Lectura F\u00e0cil\" erakundeak informazioa, kultura eta literatura denontzat eskuragarria izatea du helburu, eta horretarako, material hori guztia berrikusi eta hizkera argi eta errazera egokitzen du hobe irakurri dadin.\nOscar Garcia Mu\u00f1ozek lan teoriko eta sistematiko bat egin zuen irakurtze metodo errazaren inguruan\". Dilofacil\" proiektuaren bitartez hainbat arau-, literatur- eta informazio-testuren egokitze proiektu garatu ditu.\nThe Plain Language Association International (PLAIN).\nIrabazi asmorik gabeko nazioarteko elkartea da, zuzenbidearen profesionalez eta beste zenbait lanbideen profesionalez osatua. Hogei herrialdetan dituzte kideak, eta beren helburua gutxienez hamar hizkuntzatan hizkera argia eta erraza gailentzea da."}
{"id": "734457", "revid": "56334", "url": "https://eu.wikipedia.org/wiki?curid=734457", "title": "Terminologia", "text": "Terminologia giza-jardueraren esparru jakin bateko hizkera espezializatuan erabiltzen diren terminoen multzoa aztertzen ditu. Terminologia funtsezkoa da zientziaren eta teknologiaren garapenerako, alegia, giza-jardueraren esparru jakin bateko kontzeptuak zein terminorekin (zein hitzekin) erreferentziatuko diren zehaztea ezinbesteko oinarria da, gero hizkera espezializatu horretan testu zehatzak idatzi ahal izateko.\n1977an hasita UZEIk 24tik gora hiztegi terminologiko sortu ditu: Fisika, Estatistika, Informatika eta Internet...\nGainera, hizkera espezializatu horietako terminoak, euren osaketa, garapena, funtzionamendua, erabilera eta bilakaera aztertzen dituen disziplina zientifiko teorikoa ere bada. Azkenik, hizkera espezializatu bateko (adibidez, medikuntzako, informatikako, etab.) terminoak biltzen, definitzen eta aurkezten dituen jarduera praktikoa da terminologia; azken kasu honetarako, terminografia hitza ere erabiltzen da, eta hiztegi edo glosario espezializatuak dira haren emaitza praktikoa.\nTerminologia\u2013bildumak edo terminologia-bankuak tresna interesgarri bilakatu dira hizkuntzalaritzan. Itzulpen automatikoak, esaterako, terminologia-bankuak behar ditu oinarri moduan. Hala ere, terminologia ez da hizkuntza ezberdinen arteko aplikazio edota itzulpenetarako bakarrik erabiltzen: hizkuntza baten terminologia hizkuntza horren beraren onurarako ere kudeatu ahal da.\nIkuspegi Orokorra.\nTerminologiaren funtzio nagusiak honakoak dira:\nTerminologia diziplina moduan.\nTerminologo baten helburua kategorizazio antolamendua areagotzea da, horretarako bere terminologiaren zehaztasuna eta edukia hobetuz. Industria tekniko eta estandarizazio-institutuek beraien glosategiak osatzen dituzte; honek, testuinguru batzuetan beharrezkoa den \u00a0fidagarritasuna ematen dio\u2014 eremu eta adar, mugimendu eta espezialitateetan\u2014 funtsezkoa den terminologiarekin lan egiteko, ondoren diziplina horretako literatura-material tradizional eta doktrinala eskaini ahal izateko.\nTerminologia testuinguruez gaindiko arazoetarako ere funtsezkoa da, zubi lana egitea ahalbidetzen baitu eremu desberdinen artean. Itzultzaileei adibidez, itzulpengintza ikasketetan zehar terminologia irakasten zaie. Itzultzaile horiek etorkizunean erabiltzen dituzten hizkuntzen terminologiaren azterketa egin beharko baitute beraien egunerokoan. Itzulpengintza sailak dituzten enpresek eta itzulpengintza bulegoek ere terminologian espezializatutako departamentuak dauzkate.\nTerminoak eta terminologia.\nTerminoak balio semantikoa duten hizkuntza espezializatuko unitate semantikoak dira. Terminologia hizkuntza orokorreko lexikoa litzateke, baina kasu honetan hizkuntza espezializatuari dagokionean; beste hitz batzuetan esanda terminologia hizkuntza espezializatuaren lexikoa litzateke; jakintza-arlo espezifiko baten lexikoa, medikuntzako lexikoa esate baterako.\nTerminologiak ezagutza espezializatuari lotutako bi funtzio betetzen ditu. Ezagutza horren errepresentazioa alde batetik, egitura kontzeptual baten barruan alor bateko kontzeptuak errepresentatzen ditu; eta bestetik ezagutza horren komunikazioa ahalbidetzen du. Adituak zehaztasunez komunikatu ahal izateko, bai beraien artean, eta baita bestelako hartzaileekin (ikasleak, alor espezializatu horretan aditua ez den publikoa\u2026)\nTerminologiaren erabiltzaileak.\nBadaude terminologia komunikazio-ekintza barruan tresna gisa erabiltzen dutenak, zuzeneko erabiltzaileak direnak eta baita erabiltzaile bitartekariak direnak ere.\nZuzeneko erabiltzaileen helburua elkarren artean ulertu ahal izatea da. Erabiltzaile hauek alor espezializatuko kideak dira, zientzialariak eta teknikariak, alegia.\nErabiltzaile bitartekariak ordea ezagutza zabaltzea dute helburu; hauek dira itzultzaile eta interpreteak, irakasleak eta informazioaren profesionalak.\nBeste batzuk terminologiarekin lan egiten dute. Lan teorikoa batzuk eta lan praktikoa beste batzuk. Lan teorikoa egiten dutenei terminologo eta lexikologo esaten zaie. Terminologoek alor bateko testu-corpus batetik terminoak atera, hauek zerrendatu eta baliabide lexikografiko batean biltzen dituzte, hots hiztegi edo datu-base terminologikoetan. Terminologia elebidun edo eleaniztuna eginez gero, hizkuntza bakoitzeko termino baliokideak parekatzen dituzte eta hutsuneak badaude, proposamenak egin, definizioak erantsi eta termino berriak sortzen dituzte baita ere.\nLan praktikoa egiten dutenak hiztegigile edo lexikografoak, dokumentatzaileak, hizkuntza-ingeniaritzako adituak edo hizkuntza-plangintzako adituak dira; euskararen kasuan Eusko Jaurlaritzak badu \"Eusko Jaurlaritzaren Euskararen Aholku Batzordea\" bezala ezagutzen dena.\nAzkenik publiko orokorra dago, azken finean guztiok erabiltzen baitugu terminologia eguneroko bizitzan eta esparru desberdinetan konturatu gabe baldin bada ere.\nTerminografia.\nTerminologiaren jarduera praktikoari terminografia esaten zaio. Ikerketa terminologikoen emaitzak bildu, antolatu eta aurkezten ditu, hots hiztegiak egiteaz arduratzen da. Hiztegi terminologikoak bi motakoak izan daitezke:\nHiztegi deskriptiboak edo azalpenezkoak\nTestu-corpusetatik ateratakoak izaten dira, eta hauek ez dituzte lehentasun edo arauak adierazten. Euskaraz duela gutxira arte ez da hiztegi deskriptibo edo azalpenezkorik existitu. Askotan testuinguru bat ematen digute termino hauek zein kasutan erabiltzen diren ikusi ahal izateko. Erabilera erreala jasotzen dute, eta beraz, erabileran oinarritzen dira. Euskararen kasuan gehienak testu itzuliak izan ohi dira, euskararen egoera dela eta. Euskararen kasuan Euskaltzaindiaren Orotariko Euskal Hiztegia izango litzateke hiztegi mota honen adibidea.\nHiztegi preskriptiboak edo arauemaileak\nHiztegi deskriptiboetan oinarritu beharko lirateke, eta hauen helburu nagusia terminoak finkatzea da, hau da, hiztegi mota honek adierazten ditu lehenetsitako formak esate baterako. Euskararen kasuan hiztegi mota hau da erabiliena, duela gutxira arte ez zegoelako testu edo baliabide nahikorik azalpenezko hiztegiak sortu ahal izateko. Terminologoek eta adituek egiten dituzte mota honetako hiztegiak eta terminoen normalizazioa da beraien helburu nagusietako bat. Irizpide filologiko hutsak erabili ohi dira, intuiziozkoak askotan; forma bat modu batera erabili izan bada, horrela jarraitzeari eusten diote terminologo eta adituek askotan esate baterako. Askotan baliokidetasun ugari eta desberdinak erakusten dituzte, eta esan beharra dago gaur egun egoera hobetzen ari dela, baina oraindik bide luzea dagoela aurretik. Euskarazko hiztegi arauemaileak dira \"Euskalterm\" eta \"Zehazki\" adibidez.\nErabilpenean oinarritutako hiztegiak sortzea izango litzateke ideala, azken finean gure hiztegiak egunerokotasunean erabiltzen dena bildu beharko bait lukete eta ez hizkuntza artifiziala edo ez-naturala. Gaur egun, azalpenezko hiztegiak geroz eta ugariagoak dira eta beraz, bide onetik goazela esan daiteke.\nEuskarazko terminologia.\nTerminologiaren teorizazioa euskaraz ez da apenas landu historian zehar, eta diglosia izan daiteke horren arrazoi nagusietako bat. Euskara hizkuntza gutxitua da, eta duela gutxira arte ez da arlo espezializatuetan erabili ere egin, zientzia munduan esaterako. Terminologia teorizatu eta normalizatu ahal izateko beste hizkuntza-baldintza batzuk izan beharko genituzke eta egoera desberdina izan beharko litzateke. Koordinazio-gune bat, metodologia eta irizpide bateratuak, terminologia berrikusiko duen jendea eta terminologia-zentro ofizial bat beharko lirateke besteak beste. Bide luzea dugun arren, horrela jarraituz eta pixkanaka gure hizkuntza espezializatua garatuz, euskararen terminologia normalizatzea lortuko dugu.\nLan terminologikoa.\nLan terminologiko bat egitea ez da erraza eta lan handia eskatzen du. Eman beharreko urrats asko daude benetan baliozkoa eta etorkizunean erabilgarria eta aplikagarria den lan bat sortzeko. Benetako lan terminologikoa egiten hasi aurretik, lana prestatu behar da, eremua egituratu eta kontzeptuak zedarritu behar dira eta helburuak eta garrantzizkoa den lan-plana zehaztu behar dira. Ondoren, mamiarekin hasteko hustuketa egin behar da, fitxa terminologikoak sortu behar dira, lana aurkeztu egin behar da, eta azkenik eta garrantzitsuena, baina aldi berean zailena dena, lana berrikusi eta honen normalizazioa sustatu behar da."}
{"id": "734458", "revid": "42829", "url": "https://eu.wikipedia.org/wiki?curid=734458", "title": "Rubalcaba", "text": ""}
{"id": "734459", "revid": "42829", "url": "https://eu.wikipedia.org/wiki?curid=734459", "title": "Espainiako monarkia (1978-egun)", "text": ""}
{"id": "734460", "revid": "42829", "url": "https://eu.wikipedia.org/wiki?curid=734460", "title": "Gehiengo-absolutu", "text": ""}
{"id": "734461", "revid": "1491", "url": "https://eu.wikipedia.org/wiki?curid=734461", "title": "Eugen W\u00fcster", "text": "Eugen W\u00fcster (Wieselburg, Austria, 1898ko urriaren 10a- Viena, 1977ko martxoaren 29a) ingeniaria, industrialaria eta terminologoa izan zen eta terminologia diziplinaren sortzailea.\nBizitza eta ibilbide profesionala.\nAustriako herrixka batean, hain zuzen Wieselburgen, jaio zen 1898an, enpresari-familia batean. Bigarren hezkuntza Hirschbergen burutu zuen (Humanistische Gymnasium).\nGazte-gaztetatik piztu zitzaion hizkuntza artifizialekiko (besteak beste esperantoa, idoa edo interlingua) interesa. Gerora, bere izena esperantotik egindako itzulpenengatik eta hainbat monografia eta artikulurengatik nabarmenduko zen, batik bat esperantoaren terminologiaren eta lexikografiaren ingurukoengatik.\nBigarren hezkuntzaren ondoren, ingeniaritza elektrikoari ekin zion Berlingo Charlottenburg Unibertsitate Teknikoan. 1918ko udatik 1920 bitarte (20-22 urteko ikaslea zen garai hartan), W\u00fcsterrek esperantoa-alemana hiztegi entziklopedikoaren muina osatu zuen. Egun oraindik aurki dezakegun esperanto-hiztegirik zehatzena da, esperantoaren hastapenetako lexikoa eta L.L. Zamenhofen (esperantoaren abiarazlea izan zen hura) esperantoaren erabilera hainbeste xehetasunekin eta hain modu leialean aurkezteagatik. Esperantoaren hiztegigintzan egindako lanak lexikologia egituratuarekiko interesa piztu zion.\n1927an lizentziatu eta gero, 1931n Austriara itzultzea erabaki zuen, familia-enpresaren kudeaketa zela medio. Enpresa batez ere zerra eta zura lantzeko tresnen fabrikazioan aritzen zenez, zerra kontuetan aditua zen W\u00fcster. Urte berean (1931), bere doktore-tesia aurkeztu zuen: \"Internationale Sprachnormung in der Technik, besonders in der Elektrotechnik\", (euskaraz \u201cterminologia teknikoaren nazioarteko estandarizazioan, batez ere elektroteknian\u201d esan nahi du) eta \u201csumma cum laude\u201d eskuratu zuen, alegia, lor daitekeen notarik altuena. Doktore-tesirako aurrez aipatutako esperantoa-alemana hiztegi entziklopedikoa hartu zuen oinarritzat. Gerora, terminologia-zientzien lanik garrantzitsuenetakoa bilakatuko zen hura.\nNazioarteko komunikazio teknikoaren alorrean egin zituen ikerketei esker, 1936an Terminologia Estandarizaziorako Teknika Batzordea ezarri zen (ISO/TC 37), ISO Estandarizaziorako Nazioarteko Erakundearen baitan.\nW\u00fcsterrek International Electrotechnical Vocabularyren (euskaraz \u201cnazioarteko elektrotekniaren lexikoa\u201d esan nahi du, Londres, 1938) bilduma eta argitaratze-lanetan lagundu zuen Hiztegiaren azken bertsioa eskuragarri dago online.\n1951n, aitaren heriotza zela eta, familia-enpresa bere gain hartu behar izan zuen eta heriotzara arte jardun zuen bertan. Horrez gain, gaztetatik aritu zen mundu osoko terminologia lanak biltzen eta berehala egin zen munduko artxiborik luzeenaren jabe: Wieselburgo bilduma.\n1947an ordura arte izandako esperantoarekiko interesa baztertu zuen hizkuntza horrek zuen onarpen falta zela eta. Ordutik aurrera, terminologiaren nazioarteko gako baten bila jardun zen, mundu osoan erabiltzen diren hitzak (Weltw\u00f6rter) eta bereziki Europako herrialde desberdinetako hitz komunen sustraietan oinarrituta. Hala ere, lanik handienak kontzeptuen estandarizazioan egin zituen, alor teknikorako kontzeptu bateratuen ekoizpenean, alor horretan bertan nazioarteko ulermena lortze aldera (ISO/R, International Unification of Concepts and Terms, hots, \u201ckontzeptu eta terminoen nazioarteko bateratzea\u201d). W\u00fcsterrek uste izan zuen terminologia komunikazio teknikoa hobetzeko funtsezko tresna zela.\nKontzeptuak estandarizatu eta terminologia bultzatzeko asmoz, hiru helburu ezarri zituen: nazioarteko terminologia-printzipio estandarrak lantzea, terminologia-lanaren koordinaziorako nazioarteko zentro bat sortzea, eta terminologiaren teoria orokorra garatzea hizkuntzalaritza aplikatuko adar berezi gisa. Zinez, bere proposamenetik abiatuta ezarri zuen Association Internationale de Linguistique Appliqu\u00e9ek (AILA) terminologia eta lexikografiarako batzordea. W\u00fcster doktorea batzorde horretako lehendakari izan zen 1971tik 1976ra bitarte.\n1950eko hamarkadan zehar lan handia egin zuen terminologia eta glosarioak koordinatzen eta lan horretatik 1955an Bibliography of monolingual scientific and technical glossaries (euskaraz \u201czientzia- eta teknika-glosario elebakarren bibliografia\u201d esan nahi du) argitaratu zuen, 10.000 sarrera ingururekin. 1959an bigarren bolumena argitaratuko zuen.\n1950eko hamarkada ezkero, denbora luzez aritu zen terminologia-lana eta dokumentazioa koordinatuko zituen nazioarteko zentro baten aldeko kanpaina egiten (hori zuen lehen aipatutako hiru helburuetako bat). Hori dela eta, UNESCOk zentro harentzako negozio-plan bat sortzea eskatu zion 1969an. Ondoren, Infoterm (International Information Centre for Terminology; euskaraz, Terminologiarako Nazioarteko Informazio Zentroa) sortu zen 1971n. Infotermeko zientzia-zuzendaria izan zen heriotzara arte.\n1967 eta 1973 urteen artean ISOk sei ISO gomendio argitaratu zituen (ISO/R) eta baita estandarizaziorako irizpide bat ere. Gomendio horien zirriborro batzuk W\u00fcsterrek egin zituen, Wieselburgo bildumako materialez baliatuz.\n1968an ingelesa-frantsesa (alemanezko eranskin batekin) hiztegi teknikoa argitaratu zuen: The Machine Tool \u2013 An Interlingual Dictionary of Basic Concepts (Londres, 1968, euskaraz \u201cThe Machine Tool- oinarrizko kontzeptuen hiztegi interlinguala\u201d). Hiztegi hori aitzindaria da mota horretako hiztegien artean eta metodo lexikografikoan izandako aurrerapen garrantzitsuenak lan bakarrean biltzea du helburu. Bere kontzeptuetan oinarritutako terminologiaren printzipioan dago oinarrituta. Izan ere, W\u00fcsterren iritziz, terminologia kontzeptuetan oinarrituta dago, alegia, bere ustetan, izendapen-unitate bat hitz batez dago osatua eta hitz horri kontzeptua esanahi moduan atxikitzen zaio. Bestela esanda, termino baten esanahia eta forma bereizten ditu, hizkuntzalari moderno gehienek ez bezala.\nZentzu horretan, Saussure hizkuntzalariak eragin handia jaso zuen, batez ere \"langue\" (hizkuntza, sistema gisa) eta \"parole \"(nola erabiltzen den hizkuntza komunikaziorako) bereizketan. Horren harira, terminologia-lanetako eta hiztegi espezializatuetako kontzeptuen arteko harremanak hain konplexuak zirela ikusirik, sinbolo-sistema kontzeptual bat garatu zuen (Saussuren zeinu eta sistemetan egindako lanak bultzatuta), ISO estandarra bihurtuko zena gero. Bere esanetan, sistema horrek definizio-hiztegietako bereziki sortutako sinbolo lexikografikoak biltzen ditu.\nW\u00fcsterrek kontu handiz egiten zuen lan, perfekzioa eta hizkuntzaren gardentasuna bilatzen zituen eta zehaztasun handiz aritzen zen, zientzia-lanetarako ezinbestekoa dena. Metodikoa zen gauza guztietan, eta bere zientzia-lanetan beti bilatzen zuen norabide metodikoa; ikuspegi orokor bat, lehenik, eta gero kasu orokorretatik zehatzetara joanaz egiten zuen lan. Horregatik izan zuen hainbesteko zaletasuna Sailkapen Hamartar Unibertsalean (UDC). Gainera, bere \"The Machine Tool \u2013 An Interlingual Dictionary of Basic Concepts\" hiztegiak kontzeptu bakoitzaren UDC zenbakia ere ematen du.\nTerminologian egindako ikerketak eta Wieselburgo bildumak munduko edozein tokitan agertutako terminologia desberdinen informazioa identifikatzeko eta zabaltzeko beharraz ohartarazi zuen. Gauzak horrela, bibliografia sistematizatu bat garatzen hasi zen.\n1972tik 1974ra Vienako Unibertsitateko Hizkuntzalaritza Saileko ohorezko irakasle izan zen eta terminologiaren teoria orokorraren eskolak eman zituen.Vienako Eskolaren fundatzaile ere izan zen.\nVienako Unibertsitateko Eugen W\u00fcster Artxiboak, Esperantoaren Museoak eta Austriako Liburutegi Nazionaleko Hizkuntza Eraikien Sailak W\u00fcsterrek oinordetzan utzitako materialetan dute oinarria.\nEugen W\u00fcster terminologian bezain bikaina zen ingeniaritza elektriko eta mekanikoan eta hainbat elkarte profesionaletako kide (eta batzuetan lehendakari ere) izan zen. Hogei urte inguruz, 1955tik 1974ra, Vienako Nekazaritza eta Basogintza Eskolako irakasle izan zen. Bertan, zura lantzeko makineriaren inguruko eskolak ematen zituen. Informatika-arazoak landu zituen.\nProfesionalki hainbat alor jorratu arren (besteak beste, elektroteknia, informatika, zurgintza eta ortografia), terminologia zuen gogokoen, estandarizazio eta dokumentazio-lanekin batera. Zahartzaroan eta guzti saiatzen zen ekarpenik egin zezakeela uste zuen bileretara joaten.\nTerminologia egituraturik zaharrenetakoaren (\"Vocabularies of the International Electrotechnical Commission\", hots, \u201cnazioarteko elektroteknia batzordearen hiztegia\u201d) kolaboratzaile nagusietakoa izan zen. Bestalde, Austriako dokumentaziorako eta informaziorako erakundearen (\u00d6GDI) sortzaile izan zen eta erakundeko lehendakari 1958tik 1971ra. Alemanaren ortografiaren erreforma proposatu zuen. Erreforma, ordea, ez zen indarrean sartu 1997. urtera arte. Azken finean, hizkuntzaren argitasuna eta gardentasuna bilatze horrek bultzatu zuen ortografian jardutera. Esaterako, aleman ortografian, hitzen hasierako letra larrien erabilera zuzenaren inguruko erabakiak hartu zituen eta Austriako ortografiarako batzordeko (\u00d6sterreichischen Kommission f\u00fcr die Regeln der Rechtschreibung) kide izan zen.\nGuztira 500 argitalpenetan hartu du parte Eugen W\u00fcsterrek, eta horrez gain batzorde eta erakundeetan, irakasle lanetan eta familia-enpresako zuzendari ere izan zen. W\u00fcsterrek terminologia-estandarizazioaren printzipioak sortu eta gaur egungo informazio-jendartearen oinarriak eraikitzen garrantzi handia izan zuela esaten da.\n1977ko martxoaren 29an zendu zen, gaixoaldi luze baten ondoren. Argitaratu gabe utzi zituen hainbat eskuizkribu, gai askotakoak.\u00a0\nIrabazitako sariak.\nHainbat sari irabazi zituen, gehienak Austriakoak, esaterako, Ohorezko Urrezko Domina 1960an (Goldenes Ehrenzeichen) Austriar Errepublikari eskainitako zerbitzuagatik eta Austriako Zientziaren eta Ikerketaren Ohorezko Domina (\u00d6sterreiches Ehrenkreuz f\u00fcr Wissenschaft und Forschung) 1973an. Austriako ingeniari eta arkitektoen elkarteak (\u00d6IAV) Ohorezko Urrezko Entseina (Goldene Ehrenm\u00fcnze) eman zion 1963an, aleman itzultzaileen elkarteak (BD\u00dc) Urrezko Saria 1973an eta EBko hizkuntzalarien institutuak (UK Institute of Linguists) Diamante Urteurreneko Domina (Diamond Jubilee Medal) 1973an.\nEugen W\u00fcster sariak.\nW\u00fcsterren omenez, terminologiaren ikerketan egindako lorpen aipagarrienei Eugen W\u00fcster Saria banatzen dio Infotermek hiru urtean behin. Erakunde hori diruz babesten dute Vienako Unibertsitateak, Vienako eta Wieselburgo udalek eta Terminologia Ikerketarako Nazioarteko Institutuak (IITF). Bestalde, Austriako UNESCO Batzordeak, Austriako Liburutegi Nazionalak eta Vienako Unibertsitateak ideiaz babesten dute. 2005an banatu zen Eugen W\u00fcrster Sari Berezi bakarra."}
{"id": "734462", "revid": "47318", "url": "https://eu.wikipedia.org/wiki?curid=734462", "title": "Edo! Argitaletxea", "text": "Edo! 2012ko ekainaren 21ean Allende Arnaiz, Oier Guillan eta Idoia Beratarbideren eskutik sortu zen argitaletxea da. Euskarazko lanak argitaratzen zituen, batez ere, poesia liburuak, saiakerak eta artearekin lotutako obrak. Lan hauek errentagarriak ez ziren arren, euskal literaturan alor honetan zegoen hutsunea ikusita, hauek sustatzeko beharra ikusten zuen argitaletxeak. Ez-ohiko argitaletxea zen, bazkideen borondatezko lanean oinarritua, eta zabalkundea harpidedun bidez egingo zuena.\nHistoria.\nNahiz eta argitaletxea 2012an sortu, ideia 2010ean jarri zen martxan; garai hartan hirukotea hilabetero elkartzen hasi baitzen proiektua aurrera eraman ahal izateko. Proiektu honen oinarri bazkideak ziren, eta argitaletxeak bi taldetan bereizten zituen: batetik, EDO!kideak (bazkideak), proiektua sustengatzen zutenak eta partaide izan zitezkeenak, eta bestetik, EDO!nistak (harpidedunak),\u00a0lanak jasotzen zituztenak. Hasiera batean 85 bazkideko muga jarri zuten, baina kopuru hau finkatu ostean, hazi egin zen.\nBildumak.\nHiru bilduma nagusi sortu ditu EDO!-k:\nLiburu hauek irakurlearen eskuetara heltzeko modurik gordinena baliatzen zuten, esaterako, sare sozialak (Twitter, Facebook) eta beraien web-orria. Horrez gain, liburuak haien filosofiarekin bat zetozen liburu-denda txikietara helarazten zituzten.\nOraindik ere eskuragarri daude beraien web-orrialdean lan batzuk, adibidez: \"Eta Karmele\", \"Txalorik, ez arren\" eta \"Hain gutun luzea\".\u00a0"}
{"id": "734463", "revid": "58701", "url": "https://eu.wikipedia.org/wiki?curid=734463", "title": "Mettok argitaletxea", "text": "Meettok 2005. urtean sortu zen argitaletxe independentea da.\nHistoria.\nMeettok argitaletxea 2005. urtean sortu zen Donostian; eta, gaur egun ere, bertan dauka egoitza. Ram\u00f3n Etxebeste Otegi da argitaletxearen arduradun eta sortzailea, edizio lanetan diharduena, baina itzultzaile eta idazle ugariren laguntza jaso izan du.\nArgitaletxearen izena editorearen izen-deiturekin sortutako hitz-jolasa da.\nLanak.\nLan gehienak narratiba literario garaikidekoak dira, bai euskarakoak eta baita gaztelaniakoak ere. Itzulpenak lantzen dituzte, gehien bat, baina, produkzio propioren bat edo beste ere izan dute.\nOndorengoak dira Meettok-ek argitaratu dituen liburuetako batzuk:"}
{"id": "734464", "revid": "1830", "url": "https://eu.wikipedia.org/wiki?curid=734464", "title": "Igela (argitaletxea)", "text": "Igela argitaletxea 1989. urtean sortutako Euskal Herriko argitaletxe bat da, eta Iru\u00f1ean (Nafarroa) du egoitza nagusia. Xabier Olarrak, Joseba Urteagak eta Jose Manuel Gonzalezek jarri zuten martxan. Euskarara itzulitako lanak argitaratzen ditu, batik bat.\nZortzi sailetan banatzen da bere bilduma:\n2023ko uztailaren 10ean, arazo ekonomikoak medio, argitaletxeak bere ibilbidearen amaiera iragarri zuen. Erein argitaletxeak, Igelaren jabeak, itxiera gezurtatu zuen argitaratutako ohar baten bidez egun berean.\nIkus gainera.\nEuropako Batzordeak 1997an abiatutako Ariane Programaren (Culture 2000 eta Culture 2007-2013) bitartez diru laguntzak jaso ditu argitaletxeak literatur lanak itzultzeko, hamar urteko epean. Programa horren helburua zen Europako herrien literatur sorkuntzaren eta historiaren ezagutza eta zabalkundea areagotzea; eta Europako herritarrei haiek irizpidean jartzea, literatur, antzerki eta erreferentzia lanen itzulpenaren bitartez. Lan horien artean dago, besteak beste, Xabier Olarrak 2015. urtean itzuli zuen \"Ulises\" liburua, zeinak 2016ean Euskadi Saria irabazi zuen."}
{"id": "734465", "revid": "6333", "url": "https://eu.wikipedia.org/wiki?curid=734465", "title": "Susan Bassnett", "text": "Susan Bassnett (1945) itzulpengintzako teorialaria eta literatura konparatuan aditua da. Warkickeko Unibertsitateko errektoreorde izan zen hamar urtez eta bertako Itzulpengintza eta Kultura Konparatuaren Ikasketen Zentroan (Centre for Translation and Comparative Cultural Studies) aritu zen irakasle. Zentroa 2009an itxi zen. Egun literatura konparatuko irakaslea da Bassnett. Europan zehar ikasketak burutu ondoren, Italian egin zituen bere ibilbide akademikoko lehen urratsak. Geroztik, mundu osoko unibertsitateetan aritu da eskolak ematen, AEBn, besteak beste. 2007an Royal Society of Literatureko kide izendatu zuten.\nHaurtzarotik egon da hizkuntza desberdinekin harremanetan. Ingalaterran jaio zen, eta beraz, ingelesa du bere ama hizkuntza. Denbora batera bere familia Danimarkara joan zen bizitzera, eta han bere bigarren hizkuntza bereganatuko zuen, hots, daniera. Ondoren Portugalera joan zen, eta bertan ikasi zuen portugesa. Bere ikasketak Italian burutzea erabaki zuenez, italiera ere ikasi behar izan zuen.\nLan aipagarrienak.\nHogei liburu baino gehiago idatzi ditu eta horietako asko literatur kritikaren oinarri bihurtu dira, besteak beste \"Translation Studies\" (1980) eta \"Comparative Literature\" (1993). 2009an Ted Hughes-i buruzko liburu bat argitaratu zuen. Bassnettek editatu zuen beste liburu interesgarri bat \"Knives and Angels\": \"Women Writers in Latin America\" da. Oso txalotuak izan dira Bassnettek beste aditu batzuekin batera idatziko liburuak. 2006an, adibidez, \"The Translator as Writer\" liburua editatu zuen Peter Bush-ekin batera. Bere jakintza alorreko gaiak lantzen dituzten liburuez gain, Susan Bassnettek poesia ere idazten du. 2002an argitaratu zuen \"Exchanging Lives: Poems and Translations\" izeneko poesia lana.\nIdeia kritikoak.\nItzulpengintza lehen planora.\nBassnettek honako hau dio \"Constructing Cultures: Essays on Literary Translation\" lanean (1998an Andr\u00e9 Lefev\u00e8re -rekin batera idatzia): \u201cJatorrizkotik itzulpenerako aldaketaz aritzeak itzultzailearen ikusgaitasunaren inguruko eztabaidara garamatza. Lawrence Venutik itzultzailearen bueltan eginiko itzulpenaren alde egiten du eta gogor defendatzen du itzultzaileak ikusgai izan behar duela testuan\".\nLiteratura konparatua literatur estrategia gisa..\n2006ko \"Reflections on Comparative Literature in the Twenty-First Century\" saiakeran, bat egin zuen Gayatri Chakravorty Spivak-ekin. Bigarren horrek \"Death of a Disciplin\"en (2003) literatura konparatuaren alorra eurozentrismotik haratago eraman behar zela argudiatu zuen, bestela garrantzia galduko baitzuen. Bassnett ados dago harekin eurozentrismoak mendebaldekoak ez diren literaturak baztertu dituela dioenean. Baina, Spivak-en argumentuak Europako konparazionistak ezegonkortasunera daramatzala uste du, Europako literatura beste edozein baino hobeto ezagutzen baitute haiek. Bassnetten iritziz, Europako konparatisten irtenbidea beren iragana kritikoki aztertzea da. Inoiz esan izan zuen literatura konparatua galzorian zegoela eta pixkanaka itzulpengintza ikasketek ordezkatuko zutela. Gerora, ordea, esandakoa zuzendu eta esan zuen literatura konparatua eta itzulpengintzaren teoria oraindik ere garrantzisuak direla, baldin eta kritikariek testuak irakurri eta lantzeko modu gisa ulertzen badituzte."}
{"id": "734466", "revid": "42829", "url": "https://eu.wikipedia.org/wiki?curid=734466", "title": "Euskal presoen urrunketa", "text": ""}
{"id": "734467", "revid": "6333", "url": "https://eu.wikipedia.org/wiki?curid=734467", "title": "Christiane Nord", "text": "Christiane Nord (Eberswalde, 1943ko irailaren 13a) alemaniar itzultzailea da, doktorea Filologian eta Traduktologian katedratiko emeritua.\nBiografia.\nFormakuntza profesional eta akademikoa.\n1967an Heidelbergeko Unibertsitateko Itzulpengintza eta Interpretazioko Unibertsitate Eskolan lizentziatu zen Itzulpengintzan (espainiera-ingelesa). 1983an, Ikasketa Erromanikoetako (Hizkuntza eta Literatura Espainiarra) eta Traduktologiako doktoretzak eskuratu zituen Heidelbergeko Unibertsitateko Filologia Modernoko fakultatean. 1992an, Vienako Unibertsitatean, Traduktologia aplikatuko eta Didaktikako habilitazioa lortu zuen (Europa eta Asian lortu daitekeen kalifikazio gorena)."}
{"id": "734468", "revid": "79735", "url": "https://eu.wikipedia.org/wiki?curid=734468", "title": "Susan bassnett", "text": ""}
{"id": "734469", "revid": "58701", "url": "https://eu.wikipedia.org/wiki?curid=734469", "title": "Monika Etxebarria", "text": "Monika Etxebarria Ariznabarreta (Arbizu, Nafarroa, 1963) euskal itzultzailea, interpretea eta zuzentzailea da. Euskal Filologia ikasi zuen Deustuko Unibertsitatean. Gaur egun, Nafarroako Gobernuan aritzen da itzultzaile lanetan eta zenbait argitaletxerentzako itzulpenak egiten ditu. EIZIEko bazkidea ere bada.\n2010. urtean zinpeko itzultzaile lanetarako izendapena eskuratu zuen bai euskaratik gaztelaniarako eta bai gaztelaniatik euskararako, meritu bidez, lege-, administrazio-eta ekonomia-arloetan itzulpenak edota interpretazio-lanak eginda izateagatik.\nLanak.\nItzulpenak"}
{"id": "734470", "revid": "42829", "url": "https://eu.wikipedia.org/wiki?curid=734470", "title": "Euskal herritar preso politiko", "text": ""}
{"id": "734471", "revid": "79743", "url": "https://eu.wikipedia.org/wiki?curid=734471", "title": "Christiane nord", "text": ""}
{"id": "734472", "revid": "105290", "url": "https://eu.wikipedia.org/wiki?curid=734472", "title": "Skopos teoria", "text": "Skopos teoria itzulpen-ikasketen arloko kontzeptu bat da. \"Skopos\" jatorri greziarreko hitza da (\u03c3\u03ba\u03bf\u03c0\u03cc\u03c2) eta xedea edo helburua esan nahi du.\nHans Vermeer hizkuntzalari alemaniarrak formulatu zuen teoria hau XX. mendeko 70eko hamarkadan (\"Skopostheorie\"). Itzulpengintzan eta interpretazioan sorburu eta xede testuen funtzioa kontuan hartu beharraren ideia biltzen du.\nPaul Kussmaul ere teoria honen inguruan mintzatu zen: \u2018\u2019ikuspuntu funtzionalak harreman handia dauka Skopos teoriarekin. Itzulpen baten funtzioa, haren irakurlearen ezagutza, itxaropen, balio eta arauen araberakoa da. Aldi berean, irakurleak testuinguruaren eta kulturaren eraginpean daude. Faktore horiek dira sorburu testuak izango duen funtzioarekin batera, testua \u2014osorik edo pasarteren bat\u2014 nola itzuli behar den zehazten dutenak.\u2019\u2019\nChristiane Norden arabera, xede testuaren helburua da edozein itzulpen-prozesu baldintzatzen duen funtsa. Ekintza translatiboa bere asmoak ezaugarritzen du.\nArauak.\n1984. urtean Vermeerrek eta Rei\u00dfek arau batzuk aurkeztu zituzten:\n1.\u00a0\u00a0\"Traslatum\" (edo xede testu) bakoitzak \"skopos\" bat du.\n2.\u00a0\u00a0 Xede testu batek sorburu kultura bateko informazioa eskaintzen du.\n3.\u00a0\u00a0Itzulpen prozesua ez da beti alderantzikagarria; testu batek itzulpen desberdin ugari izan ditzake.\n4.\u00a0\u00a0 Xede testu batek barne-koherentzia izan behar du,\n5.\u00a0\u00a0 Xede testuak koherentea izan behar du sorburu testuarekiko.\n6.\u00a0\u00a0 Aurreko bost arauak hierarkikoki ordenatuta daude, eta haien artean \"skopos\"arena gailentzen da.\nKoherentziaren arauak (4) esan nahi du xede testuak hizkuntza horretako irakurlearen testuinguruarekiko koherentziaz idatzita egon behar duela. Fideltasunaren arauak (5) sorburu eta xede testuaren artean koherentzia maila bat egon behar duela defendatzen du.\nHala ere, arauen ordena hierarkikoak esan nahi du koherentzia intratestuala garrantzitsuagoa dela intertestuala baino, eta hori, aldi berean, skoposaren legearen mendekoa dela.\nSkoposaren teoriak daukan abantailetako bat da, sorburu testu batek itzulpen desberdin ugari izan ditzakeela, xede testuaren helburuaren arabera."}
{"id": "734473", "revid": "79730", "url": "https://eu.wikipedia.org/wiki?curid=734473", "title": "Skopos Teoria", "text": ""}
{"id": "734474", "revid": "96586", "url": "https://eu.wikipedia.org/wiki?curid=734474", "title": "Itziar Diez de Ultzurrun", "text": "Itziar Diez de Ultzurrun Sagal\u00e0 (Iru\u00f1ea, 1967) itzultzaile, filologo eta antropologoa da. Itzultzailea da Nafarroako Gobernuan 1995az geroztik eta EIZIEko lehendakaria da 2019tik (Euskal Itzultzaile, Zuzentzaile eta Interpreteen Elkartea).\nEuskal Herriko Unibertsitatean Euskal Filologia lizentziatura egin zuen, baita Gizarte eta Kultur Antropologia ere. Horretaz gain, itzulpengintzako masterra burutu zuen.\nGaur egun, itzultzaile dihardu Nafarroako Gobernuan 1995eko urriaz geroztik. Bere ikaszaletasuna ez du ordea itzulpengintzak mugatzen; aditua da, baita ere, Bakearen Kulturan, Gizarte Kohesioan, Kultura arteko Elkarrizketan nahiz Genero Berdintasunean.\n2010ean, \"Linh jaunaren biloba\" lanarekin, Vitoria-Gasteiz Itzulpen Saria jaso zuen Gazte Literatura sailean. 2011. Urtean, berriz, Euskadi Literatura Sariko itzulpen arloan finalista gelditu zen, Philippe Claudelen \"Brodecken Txostena\" itzulpen-lanari esker.\nBestalde, Diez de Ultzurrun ezaguna da euskarara ekarri dituen hainbat literatura-lani esker. Euskara, gaztelania, ingelesa eta frantsesa ditu sorburu-hizkuntzak , eta euskara eta gaztelania xede-hizkuntzak. \"31 eskutik\" talde-blogean hainbat testu argitaratu ditu itzulpengintzari eta euskarari buruz eta \"Berria\" egunkarian ere aritu da artikulugile.\nItzulpenak egiteaz gain, zuzentzaile moduan ere aritzen da.\nEIZIEko lehendakaria da 2019az geroztik.\nPedro Diez de Ultzurrun Etxarte euskal idazlearen alaba da. "}
{"id": "734475", "revid": "46380", "url": "https://eu.wikipedia.org/wiki?curid=734475", "title": "Otto Jespersen", "text": "Jens Otto Harry Jespersen edo Otto Jespersen (Randers, 1860ko uztailaren 16a - Kopenhage, 1943ko apirilaren 30a) Danimarkako hizkuntzalari bat izan zen eta bere obra batez ere ingelesaren gramatikaren azterketan oinarritu zuen.\nEuropan hizkuntzak irakasteko modua aldatzeko lehendabiziko urratsak eman zituen, fonetikan, teoria linguistikoan eta ingelesaren historian ekarpen handiak izan zituen eta novial izeneko hizkuntza internazional bat sortu zuen.\nBizitza pertsonala.\nJutland penintsulako Randers hirian jaio zen, baina haren aita 1870an hil ondoren, familia osoa Zeelanda Berrira joan zen bizitzera. Txiki-txikitatik Rasmus Rask filologoaren lanak miretsi izan zituen eta Rask-en gramatikei esker islandiera, italiera eta gaztelania pixka bat ikasi zuen bere kasa. 1877. urtean, 17 urte zituela, Kopenhageko unibertsitatera sartu zen Zuzenbidea ikastera, haren aitaren eta aitonaren ildoari jarraiki. Hala ere, ez zituen alde batera utzi bere hizkuntza-ikasketak. 1881. urtea erabakigarria izan zen bere bizitzan: Zuzenbide-ikasketak bertan behera uztea erabaki zuen eta hizkuntzetara dedikatu zen guztiz. Urte horretako udazkenean gerora bere mentorea izango zen Vilhelm Thompsen-en konferentzietara joaten hasi zen eta 1886. urtean bere lehendabiziko obra garrantzitsua publikatu zuen.\n1887an frantsesean master bat burutu zuen, ingelesa eta latina bigarren hizkuntzatzat zituelarik. Ikasketak ordaintzeko eskola batean frantsesa eta ingelesa irakatsi zituen lanaldi erdian, eta gainerako denbora Danimarkako Parlamentuan takigrafiako kazetari gisa lan egiten eman zuen. 1877tik 1888ra Erresuma Batura, Alemaniara eta Frantziara bidaiatu zuen eta Henry Sweet eta Paul Passy hizkuntzalariak ezagutzeko aukera izan zuen, bai eta Oxfordeko unibertsitateko konferentziak entzutekoa ere. Haren mentore Vilhelm Thomsen-en aholkuari jarraiki, 1888ko abuztuan Kopenhagera itzuli zen eta ingeleseko kasu gramatikalaren sisteman lanean hasi zen, haren doktorego-tesia prestatzeko. 1891an tesia bukatu eta bete-betean defendatu zuen.\n1893tik 1925ra bitartean Kopenhageko unibertsitatean ingeles hizkuntza eta literatura irakasle gisa jardun zuen. Bertan hizkuntza atzerritarrak irakasten ziren modua aldatzen saiatu zen, 1901. urtean publikatu zuen \"How to Teach a Foreign Language\" izeneko liburuaren bidez. Horrez gain, novial izeneko hizkuntza internazional bat asmatu zuen. Fonetista gisa, sintesi-obra garrantzitsuak publikatu zituen (\"What is the use of phonetics?\", esaterako), baina haren ekarpen handiena hizkuntzalaritza teorikoaren alorrean egin zuen. Hizkuntzen garapenaren teoria bat formulatu zuen, zeinaren arabera hizkuntzen eboluzio diakronikoa funtzionalitate- eta soiltasun-printzipioetan oinarrituta dagoen. Era berean, kategoria linguistikoen analisi-eredu nozional bat sortu zuen, horietako bakoitzaren esanahia aurkitzeko eta kategoria bakoitzak errealitatearen zein interpretazio ematen zuen jakiteko balio zuena.\n1925ean erretiroa hartu zuen eta 1943an hil zen.\nIbilbide profesionala.\nJespersen-ek bere obra gehienak XX. mendean publikatu zituen arren, gerora garrantzi handia izango zuten bere lanaren bi oinarri nagusiak hasiera-hasieratik agertu ziren: zentzuaren eta soinuaren arteko harreman estua (edo ondoren adierazi izan den bezala, forma eta funtzioa), eta hizkuntzek denboraren poderioz \u201cgaratu\u201d egiten direla \u201cgainbeheratu\u201d ordez, komunikazio-behar berriak asetzeko.\nHizkuntzalariak beti leialki mantendu zituen bere bi printzipio horiek: \u201cles seules influences qu\u2019il a vraiment subies sont celles de sa premi\u00e8re jeunesse. Jespersen est toujours rest\u00e9 ce qu\u2019il \u00e9tait d\u2019abord\u201d (Hjelmslev 1942\u201343/1966: 171). Era berean, haren aurkakotasuna adierazi zuen hizkuntzen \u201cgainbehera\u201d hasierako forma \u201cpuruetatik\u201d aldentzea zela esaten zuten hizkuntzalari erromantikoei. Horren ordez, Jespersen-ek hizkuntzen garatu egiten dira eta argiagoak bihurtzen dira garaian garaiko hitz berriak sortzeko. Lehendabiziko ideia horiek gaztetan idatzitako artikuluetan agertzen dira, bere doktorego-tesian eta \"Progress in Language with Special Reference to English\" (1894) liburuan.\nHenry Sweet-en \"Practical Study\" (1899) obrarekin batera, Jespersen-en \"How to Teach a Language\" (1901-1904) hizkuntzalaritzaren arloko ekarpenik garratzitsuenetarikoa da. Dena dela, Jespersen-ek, Sweet-ek ez bezala, haren ibilbide akademikoa hizkuntzen irakaskuntzan hasi eta irakaskuntzan jardun zuen. Hori dela eta, guztiz konprometitu zen hizkuntzak irakasten ziren modua aldatzeko, eta bere bizitza akademikoan lortutako ospe onaz baliatuz, ingeleseko irakasle askok haren irakasteko moduak imitatu zituzten.\nLiburu horretan Otto Jespersen-ek \"Englische Studien\" (1887) izeneko artikuluan azaldu zuen berdina eman zuen aditzera, baina zehaztasun handiagoarekin. Hauek dira gehien azpimarratu zituen printzipioak: ahozko hizkuntzaren garrantzia, oinarritzat transkripzio fonetikoa duena, eta testuen gramatika aztertzearen beharra, testua bera aztertzearekin batera. Horrez gain, hizkuntzalariak metodo analitikoaren alde agertzen da nabarmenki, edo hark deitzen zuen bezala, \u201cinventional grammar\"\u201d.\" Metodo horren arabera, ikasleek beraiek testuan adibideak bilatu behar dituzte, eta aurkitu dutenaren arabera, gramatika-arau bat sortu.\nTestua ariketa transformatzaileak egiteko ere erabil daiteke. Horrek esan nahi du ikasleak adibidez aditz-denbora batean dauden aditzak beste aditz-denbora batera pasatu behar dituela. Hala eta guztiz ere, Jespersen ez zen agertu gramatika ikasteko era tradizionalaren aurka, batez ere haren ibilbide akademikoaren azken urratsetan. Aurreko guztiaz gain, Jespersen-ek \"How to Teach a Language\" liburuan ere itzulpenak irakaskuntzak burutzen duen errola mugatu behar dela azpimarratzen du, bereziki hizkuntza atzerritarrera itzultzen denean. Horren ordez, hark proposatzen du sormen handiko ariketak egin beharko liratekeela. Esaterako, ikasleek euren hitzekin testu baten edukiak berriz kontatzea.\nHizkuntzaren \u201cmaila\u201d et \u201clokarri\u201d-en teoria garatu zuen batez ere obra honetan: \"A Modern English Grammar on Historical Principles\" (1921). Teoria horren arabera sintaxia hiru kategoriatan banatu zituen: lehenengo, bigarren eta hirugarren mailakoak. Esaterako \u201cwell honed phrase\u201d esaldian, \u201cphrase\u201d lehenengo mailakoa izango litzateke, \u201choned\u201d bigarren mailakoa, \u201cphrase\u201d definitzen duelako eta \u201cwell\u201d hirugarren mailakoa aurreko biei egiten baitie erreferentzia. \u201cLokarri\u201d terminoa esaldiekin erabiltzen da, bi kontzeptu unitate berdinean adierazten direnean (adb. It rained, he ran indoors). Kontuz ibili behar da \u201clokune\u201d-arekin ez nahasteko, azken honek ideia bat adierazten baitu bi edo elementu gehiagoren bitartez. \u201cLokarri\u201d-ak, ordea, bi ideia konbinatzen ditu.\n1928. urtean Jespersen-ek herrien arteko komunikazioa errazteko hizkuntza artifizial bat sortzea erabaki zuen: novial. Novial hitza honela dago osatuta: nov- (berria) eta \"International Auxiliary Language\"ren inizialak. Novial, beraz, \u201cnazioarteko hizkuntza laguntzaile berria\u201d esan nahi du. Jespersen-ek aldez aurretik, esperantoaren sorkuntzan parte hartu zuen, eta noviala esperantoa ordezteko asmoz asmatu zuen. Hizkuntza erromaniko eta germanikoetan oinarritu zen orobat eta ingelesaren oso antzeko gramatika bat eskaini zion. Bi urte geroago, 1930an, hiztegi bat idatzi zuen (\"Novial Lexike\") eta 1934an hainbat aldaketa ortografiko gehitu zizkion (\u00e7, s eta z letrak eranstea, esaterako). Dena den, Jespersen-en ahaleginak alferrikakoak izan ziren, haren heriotzaren ondoren hizkuntza ahaztuta geratu baitzen.\nHala ere, Jespersen-en ekarpenik garrantzitsuena eta famatuena XX. mendean egin zuena da. Hiru alor hartzen ditu barne; lehenik eta behin eboluzio linguistikoa, \"Progress in Language with Special Reference to English\" (1992) maisu-lanean eta \"Efficiency in Linguistic Change\" (1941) obran garatzen dena. Ondoren, haren sintaxiari buruzko ikuspuntua bi obra hauetan adierazi zuen: \"The Philosophy of Grammar\" (1924) and \"Analytic Syntax\" (1937). Sintaxia, haren esanetan, esanahian zentratu behar da batez ere eta egitura gramatikalak nola adierazi izan diren aztertu behar du. Morfologia, ordea, formatik hasten da aztertzen. Ondorioz, kategoria gramatikalak (ezeztapena eta aditz denborak esaterako) modu berri batean aztertzen hasi ziren. Bukatzeko, Jespersen-ek bere printzipio linguistikoak praktikara eraman zituen \"Modern English Grammar on Historical Principles\" (1909\u201349) obran. Liburu horietan forma eta funtzioaren arteko ezberdintasunak zehazten ditu (adibidez aditz-denbora eta denbora bi kategoria desberdinetan sailkatzen ditu). Teoria hori lantzeko beste obra bat idatzi zuen: \"Essentials of Grammar\" (1993).\nHizkuntzalariak bereziki hizkuntzaren soinuaren eta zentzuaren arteko harremanean jarri zuen arreta. Hizkuntzak kanpo-forma bat du, fonetikak eta gramatikak osatzen dutena, eta barne-forma bat, esanahiari erreferentzia egiten diona. Jespersen-ek adierazi zuen soinu-aldaketa batzuk faktore semantikoak eragiten dituztela, eta aurrerantzean teoria hori frogatua izan da.\nHizkuntzalaria ohore handiko profesionala izan zen haren ibilbide osoan zehar. Hainbat sari jaso zituen atzerriko hiru unibertsitatetatik (New York-eko Columbia unibertsitatea, Eskoziako St. Andrews eta Parisko Sorbonne), zenbait akademia eta erakunde zientifiko kide izan zen, eta unibertsitateko erretorea urte batez (1920-1921), baina sekula ez zuen ahaztu eskoletan ingelesa irakasteko era modernoaren garrantzia. Jespersen-ek irakaskuntzarekiko zuen konpromisoaren adierazgarritzat har daitezke haren lankide Niels Haislund-ek 1943an idatzitako hitz hauek: 'His revolutionary work for the improvement of the teaching of modern languages has had great effects far beyond the boundary of his own country. [\u2026] In his opinion scientific work should be done for the sake of mankind, and he has tried to do his share. [\u2026]. He has always been a friend of progress and peace and advocated international collaboration. It is to be hoped that he will live to see a world at peace, a world in which collaboration between nations is again possible' (Haislund 1943/1966: 157).\n1925ean erretiroa hartu ostean Jespersen aktibo mantendu zen nazioarteko hizkuntzalaritza komunitatean. Idazten jarraitzeaz gain, Genevako hitzaldi batera bertaratu zen eta Kopenhageko Hizkuntzalarien Nazioarteko Kongresuko presidentea izan zen 1936an."}
{"id": "734476", "revid": "105290", "url": "https://eu.wikipedia.org/wiki?curid=734476", "title": "Fraseologia", "text": "Hizkuntzalaritzan, fraseologiak esaerak aztertzen ditu, hala nola esapideak, aditz elkartuak eta beste unitate lexiko asko (\u201cunitate fraseologiko\u201d izenpean bilduak). Horietan guztietan, esamoldearen osagaiek esanahi espezifikoago bat hartzen dute, edo guztiz aldatzen dute osagai bakoitzak bakarrik dagoenean esan nahi duena. Adibidez, norbait oso harrituta dagoela esan nahi badugu, \u201caho bete hortz\u201d geratu dela esan ohi dugu: esamoldearen elementuek berezko esanahia galtzen dute (pertsona horri ez baitzaio ahoa hortzez bete), eta esanahi berri bat hartzen dute (harridurarena, alegia).\nBaina fraseologia Hizkuntzalaritzaren barnean kokatzea ez da gauerdiko ahuntzaren eztula: askoren ustez, lexikologiaren subdiziplina bat baino ez da; beste batzuek, berriz, lexikologiaren, sintaxiaren eta morfologiaren plano berean jartzen dute.\nFraseologiaren garapenaren historia.\nFraseologia (grezierako \u03c6\u03c1\u03ac\u03c3\u03b9\u03c2 \"phrasis\", \"hitz egiteko era\" eta -\u03bb\u03bf\u03b3\u03af\u03b1 \"-logia\", \"azterketa\" hitzetatik eratorria) XX. mendean garatzen hasi zen diziplina bat da.\n1930 eta 1940ko hamarkadetan, Charles Bally-k proposatutako lokuzio fraseologikoen ideiak Errusiako lexikologia eta lexikografiarekin bat egin zuen, eta Sobietar Batasunean eta Europako Ekialdeko beste herrialde batzuetan garatzen hasi zen. 1950. urte aldera, V. V. Vinogradov errusiarra izan omen zen fraseologiaren oinarriak finkatu zituena: fraseologia diziplina zientifikotzat hartzea zen bere helburua. 1960ko hamarkadaren bukaeratik aurrera, fraseologiaren kontzeptua Alemanian eta Ingalaterra ere ezarri zen. Britainia Handian eta Mendebaldeko beste herrialde askotan, fraseologia etengabe garatuz joan da azken hogei urteetan.\nEspainian, J. Casares izan zen fraseologiaren inguruan ikertzen aritu zen lehena. \"Introducci\u00f3n a la lexicograf\u00eda moderna\" (1950) izeneko lanean, diziplina garatzeko ekarpen handiak egin zituen. Horren geroztik, beste autore batzuk ere fraseologiari lotutako lanak egiten hasi ziren (A. Zuluaga, E. Coseriu, G. Corpas Pastor, L. Ruiz Gurillo, M. Seco\u2026).\nUnitate fraseologikoak: definizioak eta ezaugarriak.\nFraseologiako oinarrizko unitateak \u201cunitate fraseologiko\u201d izenez ezagunak dira. Kunin A. V. irakasleak dioenez, unitate fraseologikoak hitz multzoak dira, zeinen esanahia guztiz edo partzialki aldatu den (\u201clepotik bizi\u201d, \u201cgorriak ikusi\u201d, \u201cadarra jo\u201d, \u201cpertsona zuria izan (faltsua)\u201d, \u201cjosita egon (beteta)\u201d\u2026).\nA. M. Trist\u00e1 P\u00e9rez-ek unitate fraseologikoen ezaugarri nagusienak honelaxe sailkatu zituen:\nEdukiaren planoan, ezaugarri nabarmenenak hurrengo hauek dira:\nHala ere, esan beharra dago modu askotan sailka daitezkeela unitate fraseologikoen ezaugarri orokorrak. Hainbat autoreren ikerketei esker atera diren ondorio batzuk ekarriko ditut hona:\nUnitate fraseologikoak: adibideak hainbat hizkuntzatan.\nJakina denez, euskararen baliabide lexikoak gaztelaniarenak (adibidez) baino urriagoak dira. Unitate fraseologikoen inguruan hori ikusi ahal izateko, adibide batzuk daude hemen. Euskarazko esaerak \"Labayru Hiztegi Fraseologiko\"tik atera dira; gainontzekoak, aldiz, \"\u00a1Se dice pronto!\" liburutik.\nEuskaraz esamoldeen hiztegi bat izatea eskertzekoa bada ere, oraindik hutsune asko daude \"Labayru Hiztegi Fraseologikoa\"n, esaera asko falta baitira. Hala ere, dauden esamoldeetarako adiera bat baino gehiago ematen ditu hiztegiak, zenbait euskalkitan, gainera.\nLehen esan bezala, lexiko-urritasun horren ondorioz, euskara esamolde sinpleagoez baliatzen da beste hizkuntza batzuekin konparatuz. Hurrengo adibideetan ikusiko dugunez, euskaraz orokortasunera jotzen da normalean (\"fumar como un carretero\" esamoldean, adibidez). Hala, gaztelaniak eta beste hizkuntza askok dituzten tasun bereziak galtzen ditu euskarak (ulergarritasunari eta eduki berbera transmititzeari garrantzi handiagoa ematen zaie, eta ez esamoldearen formari); baina ez beti, batzuetan euskara baita gaztelaniara gehien hurbiltzen den hizkuntza (\"dar calabazas\"). Hala eta guztiz ere, badira beste hizkuntza batzuekin antzekotasun handia duten euskarazko esaerak (\"pagar justos por pecadores\")."}
{"id": "734477", "revid": "79730", "url": "https://eu.wikipedia.org/wiki?curid=734477", "title": "Neologismo", "text": ""}
{"id": "734478", "revid": "119347", "url": "https://eu.wikipedia.org/wiki?curid=734478", "title": "Datu-base eta datu-banku terminologikoak", "text": "Datu-base eta datu-banku terminologikoak terminologiako informazioa antolatzeko egiturak dira biak, baina oso desberdinak dira beren helburuan, antolamenduan eta tamainan.\nDatu-base terminologiko batek gai jakin bati lotutako terminoak jasotzen ditu, eta orokorrean, elebidunak izaten dira, baita eleanitzak ere.\nDatu-base terminologikoen helburua hiztegi tekniko bat lantzea izaten da. Hau da, arlo konkretu bateko terminoak, hizkuntza batean edo gehiagotan, bildu, sistematizatu eta txukun-txukun ordenatuta prestatu. Hiztegi terminologiko bat lantzeko prozesuan eraikitzen dira, eta hiztegia amaitu ondoren, normalean, datu-base hauek ez dira sistematikoki eguneratzen.\nDatu-banku terminologikoek helburu zabalagoak dituzte:\nIraunkortasuna eta publikotasuna dira datu-base eta datu-banku terminologikoen ezaugarri garrantzizkoak.\nAzaldu beharreko informazioa.\nFitxa terminologiko batek ondorengo informazioa eskaini behar du:\nAzpiegitura antolatua.\nDatu-base eta datu-banku terminologikoek azpiegitura antolatua dute, eta ISO definizioaren arabera, hori da ezaugarri bereizgarria. Terminologiako datu-bankuak, goian aipatutako helburuak betetzeko, azpiegitura antolatu iraunkor bat behar du: terminologoak, dokumentazio-arduraduna, informatikaria...\nTamaina eta euskarria.\nBolumena da bi egituren arteko beste desberdintasun nabaria.\nTerminologiako datu-baseetan lantzen den fitxa-kopuruari dagokionez, alde handiak egon daitezke batetik bestera, baina, oro har, esan daiteke, 50 fitxako hiztegi txiki batetik hasi eta 2.000 kontzeptuko hiztegi mardul baterainokoa izan daitekeela. Kasu berezietan, izan daitezke handiagoak ere, 5.000 edo 10.000koak. Honelako bolumenak kudeatzeko mahai gaineko ordenagailuetako aplikazioak erabiltzen dira, datu-baseak kudeatzeko sistemak, terminologiarako bereziak normalean.\nTerminologiako datu-bankuak, aldiz, askoz handiagoak izaten dira. Txikiek 100.000 erregistro izan ditzakete, eta milioi bat baino gehiagokoak ere badira. Fitxa-egitura konplikatuagoa da eta ordenagailu eta datu-baseak kudeatzeko programa ahaltsuagoak behar izaten dira, ordenagailu profesionalagoak.\nDokumentazio-euskarria.\nSeguruenik hau izango da datu-base eta datu-banku terminologikoen arteko diferentziarik handiena ezartzen duen ezaugarria.\nTerminologiako datu-base bat eraikitzeko, dokumentazio aldetik ez da baliabide handiegirik behar. Proiektuan zehar erabiltzen diren obren bibliografia kontrolatu behar da, eta argitalpena prestatzean, han txertatzearekin nahikoa da.\nTerminologiako datu-bankuan, aldiz, ezinbestekoa da datu-base dokumental bat behar bezala antolatuta izatea. Bertan, terminoen egiaztagarritasuna posible egiten duten erreferentzia bibliografikoak egoten dira jasota. Fitxa terminologikoan, termino baten edo testuinguru baten jatorria adierazten duen kode bat ezartzen da, eta datu-base dokumentalean kode horren esanahia zehazten da erreferentzia bibliografiko baten bitartez: autorea, titulua, argitaletxea, urtea etab.\nTerminoen iturriak argitaratzeko unean, arazoak sor daitezke obra argitaratuen autore-eskubideekin eta barne-dokumentuen konfidentzialtasunarekin.\nEuskalterm datu-danku terminologikoa.\nEuskalterm ez da banku handi bat, ez oso txikia ere. Gutxi gorabehera, ia 100.000 fitxa ditu, eta 400.000 termino pasa. Datu-bankua 1987an sortu zen, UZEIk egindako hiztegi guztiak fusionatuz. Ondorengo urte guztietan handituz eta eguneratuz joan da, erakunde publikoen diru-laguntzari esker.\nTerminoen eguneraketa.\nHiru modu daude terminoak eguneratzeko:"}
{"id": "734479", "revid": "512", "url": "https://eu.wikipedia.org/wiki?curid=734479", "title": "Gideon Toury", "text": "Gideon Toury (Haifa, 1942ko ekainaren 6a - Tel Aviv, 2016ko urriaren 4a) itzultzaile eta teorialari israeldar bat izan zen. Tel Aviveko Unibertsitatean, M. Bernstein Chair of Translation Theory sortu zuen, eta poetika, literatura konparatiboa eta itzulpen ikasketetako irakaslea izan zen. Gideon Toury Itzulpengintza Ikasketa Deskribatzaileen aitzindaria izan zen.\nBiografia.\nGideon Toury Haifan jaio zen. Jacob Toury (1915-2004) historialariaren eta, Eve, bere emaztearen lehenengo semea izan zen. 1960. urtean bigarren mailako hezkuntza amaitu zuen Haifako Reali eskolan. Bigarren hezkuntza eta gero, zerbitzu militarra bete zuen Nahal Brigadan eta jauskariekin. Horrez gain, bere prestakuntzaren parte bezala kibbutzera bidali zuten, nekazaritza lanetan laguntzeko. Sei urtez egon zen han bizitzen, eta kibbutzeko aldizkariak editatzen eta ekitaldi kulturalak antolatzen aritu zen azkenean. Esperientzia horrek haurrentzako aldizkari batean postu bat lortzen lagundu zion, non bere lehenengo itzulpenak egin zituen, eta geroago, Popular Photographyko hebrear bertsioaren editore lanetan aritu zen.\n1970. urtean, Tel Aviveko Unibertsitatean, hebrear hizkuntzan eta literaturan graduatu zen ohore handiz, eta, unibertsitate berean, Literatura Teoriako doktoretza eskuratu zuen 1977an, Translational Norms and Literary Translation into Hebrew, 1930-1945 gaiaren bitartez. 1980. urtean Hans Christian Andersen saria irabazi zuen C.S. Lewis-en The Voyage of the Dawn Treaderen hebreerarako itzulpenagatik. Lehen unibertsitate irakaslea izan zen CETRAn, 1989an Jose Lambertek Itzulpen ikasketen arloan sortutako ikerketa programan. 1999. urtean UNESCOko itzulpen ikasketetako ohorezko kidetasunarekin saritua izan zen Comenius Unibertsitatean (Bratislava, Eslovakia). 2000. urtean ohorezko doktoretzarekin saritua izan zen Middlesex Unibertsitatearen (Londres) eskutik.\n1970. urtetik 1983. urtera Benjamin Harshav, Itamar Even-Zohar eta Menachem Perryrekin lan egin zuen Literature egunkarian eta 1989. urtean \"'Target, International Journal of Translation Studies\" sortu zuen, zeinaren editore nagusia izan zen momentu horretatik aurrera. Benjamins Translation Libraryren editore nagusia ere izan zen. The Translator eta The Translation Studies Abstracts elkarteetako kidea zen ere, baina \u201cdesizendatu\u201d egin zuten, Mona Bakerek israeldar akademiaren aurka abiarazitako boikotaren ondorioz.\nIkerkuntza.\nIkerketari dagokionez, itzulpengintzaren teoriaren eta itzulpen-ikasketa deskriptiboen inguruan egin zuen lanik handiena. Bibliaren itzulpengintzaren (hebreerara) historiari buruz lan asko egin zuen arren (1977. urtean argitaratutako \u201cTranslational Norms and Literary Translation into Hebrew, 1930-1945\u201d doktore-tesia), bere ikerketa-lanaren muina Itzulpen Ikasketa Deskriptiboak (Descriptive Translation Studies, DTS) dira.\n1980an \u201cIn Search of a Theory of Translation\u201d argitaratu zuen, itun teorikoen bilketa bat zena. Bertan eztabaidatu zuen itzulpengintzaren eragin teorikoa eta praktikoa DTSaren barruan, eta baita sorburu- eta xede-kulturek baldintzatzen duten itzulpen-jarrera ere. \u201cDescriptive Translation Studies and Beyond\u201d izeneko lanean bigarren lanaren ildoa jarraitu zuen, eta testuinguruarekiko erlazioan zentratu zen itzulpen literarioko adibideak erabiliz.\nHaren aburuz, itzulpengintza ikuspuntu preskriptibo edo arau-emailetik zein ikuspegi deskriptibotik ikus daiteke. Teoria arau-emaileen helburua testu ororen sortze-prozesuan jarraitu beharreko arauak formulatzea da. Irtenbide onenak topatzea da haien nahia. Teoria deskriptiboek, aldiz, jada sorturiko testua behatu eta haietan errepikatzen diren arauak aurkezten dituzte. \u201cItzulpen-arau\u201d izena jarri zien itzulpen orotan dauden arau ezkutuei, guztiok errespetatzen ditugun haiei. Arauak izanagatik, ez dira arau preskriptibo kontsideratzen; \u201citzulpen-arauak\u201d aldiz, testuinguru bateko erregela espezifikoak dira. Horregatik, hain zuzen, arauak aldatu egiten dira denbora eta kulturak bezalaxe, eta itzulpengitzak arazo horri heldu behar dio behin eta berriz.\nBere lanean, printzipio deskribatzaile bat aurkeztu zuen, xedera bideraturikoa eta testuinguruaren baitakoa. Itzulpengintza deskriptiboaren oinarrian dagoen pentsamendua itzulpengintza fenomeno historiko eta kultural gisa ikustea da, bere akats eta ahuluneekin. Horregatik, itzulpengintzak gizartean eta historian duen funtzioa ikertzea ere garrantzitsua da. Teoria honen ondorioa xede-kulturaren ikerkuntzan zentratzea da, teoria polisistemikoaren laguntzaz baliatuz. Baliokidetasunaren kontzeptuak indarra galtzen du ikuspuntu honetan. DTSaren oinarrietako bat testuinguruak itzulpengintzan duen garrantzia da, bai itzulpengintzaren baitako praktikan zein teorian. Halaber, itzulpen-kontzeptu edo -ideien aniztasunaren eta erlatibitatearen kontzientziazioa dago oinarrian; hauek omen baitira behatzen diren testuetan eta ikertzailearengan berarengan eragiten dutenak.\nArgitalpenak.\nItzulpengintzaren teoriaren eta literatura konparatiboaren arloetan hiru liburu eta artikulu mordoa idatzi zituen, eta zenbait bolumenetan editore lana egin zuen, bai ingelesez bai hebreeraz. Haren artikuluak hainbat hizkuntzatara itzuli dira. Itzultzaile aktiboa ere izan zen, hogeita hamar liburu eta artikulu itzuli baitzituen."}
{"id": "734480", "revid": "6950", "url": "https://eu.wikipedia.org/wiki?curid=734480", "title": "Hizkuntza-lokalizazio", "text": "Hizkuntza-lokalizazioa, (latineko \"locus\" (toki) eta ingeleseko \"locale\" (zerbait gertatzen edo kokatzen den lekua) aurretiaz hainbat hizkuntzara itzuli den testu bat herrialde, eskualde edo talde espezifikoentzat egokitzeko prozesua da. Produktu bat itzultzeko eta kultura jakin batera egokitzeko prozesu luze baten bigarren fasea da (lehena internazionalizazioa da); bigarren fase honetan, merkatu mota bakoitzak dituen desberdintasunak kontuan hartzen dira.\nHizkuntzen lokalizazioa eta itzulpen jarduera bi gauza desberdin dira, lokalizazioak, produktua tokiko beharretara egokitzeko helburuarekin, xede kulturaren azterketa sakon bat egiten baitu. Lokalizazioarentzat ingelesez L10N laburdura erabili ohi da (\u201cL\u201d eta \u201cN\u201d artean 10 letra daudela adieraziz).\nLokalizazio prozesua orokorrean, itzulpenari baino, software, bideo-joko eta web-orrialdeen kultura-egokitzapenari eta itzulpenari egoten da lotua, nahiz eta itzulpenak ere kultura-egokitzapenak eskatzen dituen. Lokalizazioa hizkuntza bakar bat hitz egiten den eskualde edo herrialdeentzat zein hizkuntza bat baino gehiago hitz egiten direnentzat gauzatu daiteke. Gaztelaniaren kasuan, esaterako, Hego Amerikan eta Espainian erabiltzen diren bariazioak ez dira berdinak, eta adibidez, eskualde bakoitzean berezkoak diren esaera batzuk erabiltzen dira. Berdin gertatzen da ingelesa hizkuntza ofiziala den herrialdeetan, leku batetik bestera aldatzen diren esapideekin (adib. Ameriketako Estatu Batuak, Erresuma Batua eta Filipinak).\nInternazionalizazioa, globalizazioa eta lokalizazioa: prozesu globalak.\nLISAk (Localization Industry Standards Association) emandako definizioen arabera, globalizazioa \u201cprozesu bakar moduan baino, hobe da ziklo bat balitz bezala ikustea\u201d. Globalizazioa produktu baten diseinua eta garapena aztertzean eta aurrez haren plangintza egitean datza, erabiltzaile multikultural bati egokituta. Prozesuaren helburua kostuen igoera eta kalitate-arazoak saihestea, denbora aurreztea eta eskualde edo herrialde bakoitzari lokalizazio-lana erraztea da. Lokalizazioa globalizazio-prozesu orokorraren berezko atala da.\nGlobalizazioa bi prozesu nagusik osatzen dute: internazionalizazioak eta lokalizazioak.\nLehenengo fasea internazionalizazioa da. Bere baitan hartzen ditu diseinuari begira sortutako produktu baten plangintza-fasea eta prestakuntza-fasea. Produktu horiek mundu osoko merkatuko beharrei erantzutea du helburu. Prozesu honetan ez da txertatzen ez erreferentzia kulturalik, ezta herrialdeen edo hizkuntzen inguruko eduki espezifikorik ere. Horrela, produktua erraz egokitzeko modukoa izango da ondoren, osagai nagusiak aldatzeko beharrik izan gabe. Eduki horiek fase honetan zehar bereizten ez badira, lokalizazio-prozesuan bereizi beharko dira, eta ondorioz, proiektuak denbora gehiago behar izateaz gain kostu handiagoak izango lituzke. Muturrera eramanda, aurrez internazionaldu gabeko produktuak baliteke gerora ez lokalizatzea.\nBigarren fasea lokalizazioa da eta produktu bat merkatu-mota zehatz bati egokitzea esan nahi du. LISAren arabera, kontuan hartu beharreko puntuen artean leudeke ondorengo lauak: elementu linguistikoak, fisikoak, teknikoak, eta kulturalak eta komertzialak.\nFase bakoitzaren amaieran probak egiten dira, horien artean kalitate-bermearena, produktua behar bezala dabilela eta bezeroaren kalitatearen itxaropenak betetzen dituela bermatzeko.\nItzulpengintzaren eta lokalizazioaren arteko desberdintasunak.\nSarritan zaila izaten da itzulpengintzaren eta lokalizazioaren arteko desberdintasuna hautematea. Oro har, lokalizazioa produktuen edo zerbitzuen testuz kanpoko osagarri esanguratsuez arduratzen da. Lokalizazio prozesuak hainbat gauza hartzen ditu bere baitan: itzulpengintza (eta beraz, hizkuntza baten aldaeren artean egon daitezkeen gramatika eta ortografia arazoak); grafikoen egokitzapena; herrialde bateko monetaren egokitzapena; datak, helbideak eta telefono-zenbakiak adierazteko idazkera egokiak erabiltzea; koloreen hautua eta beste hainbat xehetasun, besteak beste, produktuaren itxura kontuan hartzea. Aldaketa horiek guztiek hiru helburu nagusi dituzte. Lehenengoa, tokian tokiko ezaugarriak onartzea. Bigarrena, kultura desberdinen edo tokian tokiko ohituren arteko gatazkak ekiditea. Azkena, tokian tokiko merkatuan sartzea, haien beharrak eta nahiak kontuan hartuz. Lokalizazioaren betebeharra da, esaterako, enpresa baten web-orria tokian tokiko ezaugarrietara moldatzea edo liburu baten edizioa berau salduko den herrialdera moldatzea.\nGlobalizazioaren eta lokalizazioaren arteko desberdintasunak.\nLokalizazioa eta globalizazioa bi kontzeptu desberdin dira. Lehenengoa, produktu bat leku jakin batera egokitzeko prozesua da. Bigarrenak, aldiz, produktua diseinatzen du lokalizazio bakoitzak eskatzen duen lan gehigarria ahalik eta txikiena izateko. Demagun, adibidez, pertsona bat AEBn bakarrik jardun duen enpresa bateko langilea dela. Baina orain, enpresa horrek bulego garrantzitsu bat zabalduko du Txinan eta txineraz idatzita dagoen web-orri baten beharra du. Enpresa horrek produktu eta zerbitzu berdinak eskainiko ditu bi herrialdeetan aldaketa txiki batzuekin. Izan ere, jatorrizko web-orrian estatubatuarrei zuzendutako osagarri batzuk desatseginak edo iraingarriak suerta dakizkieke txinatarrei (banderen, koloreen, irudi nazionalisten, abestien\u2026 erabilera). Hori horrela izanik, enpresak merkatu potentzial bat gal lezake aurkezpeneko xehetasun txikiengatik.\nHorregatik, enpresak bere produktua bezero berrien ezaugarrietara moldatu beharko luke. Bideo-jokoak dira aldaketa mota honen adibide argiak.\nHar dezagun orain adibide gisa hamabi herrialde desberdinetan bulegoak dituen enpresa bat. Herrialde bakoitzerako espresuki diseinatuta dagoen web-orri bat behar du. Herrialde jakin batean eskainiko dituzten produktuak zeintzuk izango diren eta bertako web-orria nola lokalizatuko duen erabaki aurretik, aholkulari batek gomendioak eman liezazkioke estrategia globala sortzeko. Bestela esanda, aholkulariak gomendioak eman ditzake enpresak negozioa gauzatzeko metodoari buruz. Enpresak estrategia globala kodifikatzeko eta hura babesteko sistema bat sor dezake. Estrategia eta globalizazio sistema hori hamabi herrialdeetan egin beharreko lokalizazio-proiektu guztien oinarria izango litzateke. Horrela, baliabideak eta lokalizazio-faseko denbora aurreztuko litzateke.\nLaburbilduz, globalizazioak epe luzerako prozesua den lokalizazioaren lana arintzen du. Izan ere, jatorrizko web-orrian aldaketa bat egiten den bakoitzean, lokalizatutako web-orri guztietan egin behar da aldaketa bera.\nEtiketa eta hizkuntza-kodeak.\nHizkuntza kodeek erlazio estua dute lokalizazio prozesuarekin, itzulpen eta produktuaren egokitzapenaren kokalekuak zeintzuk diren adierazten baitute. Hizkuntza kode hauek testuinguru desberdinetan erabiltzen dira; Europar Batasunak argitaratutako dokumentu batean era informalean ager daitezke, edo etiketa moduan lang HTML atributuarekin. Europar Batasunaren estilo gidaren kasuan, hizkuntza-etiketak alfa-2 kodearen ISO 639-1 arauan oinarritzen dira. Orokorrean, HTML dokumentuetan hizkuntza kodeak -aren arabera izendatuak agertzen dira (BCPk Best Current Practice esan nahi du, \u201cmomentuko praktika hoberena\u201d, literalki itzulia). Kode edo etiketa mota bat edo beste hautatzearen erabakia proiektuaren izaeraren eta lokalizazioan aditua den pertsonak ezartzen dituen baldintzen araberakoa izango da.\nHizkuntza etiketa gehienak bi edo hiru hizkiko azpietiketa batez osatuak egoten dira. Orokorrean azpietiketa nagusi bat egoten da hizkuntza identifikatzeko (adib. \u201cen\u201d) eta beste aukerazko azpietiketa bat, letra larriz idatzia, tokiko berariazko barietatea adierazten duena (adib. \u201cGB\u201d edo \u201cUS\u201d ISO 3166-2 arauari dagokionez). Azpikodeak marratxo batez adierazten dira, testuinguru batzuetan azpimarra batez ordezkatu behar izaten diren arren.\nAskotariko hizkuntza etiketak daude kodifikaziorako. ISOk adibidez, ISO 639-1, ISO 639-2 eta ISO 639-3 arauetan zehazten ditu hizkuntza bakoitza adierazteko bi edo hiru hizkiko kodeak."}
{"id": "734481", "revid": "512", "url": "https://eu.wikipedia.org/wiki?curid=734481", "title": "Baliokidetza formala eta dinamikoa", "text": "Baliokidetza formala eta dinamikoa bi itzulpen teknika dira. Dinamikoa (baliokidetza funtzionala ere deitua) jatorrizko testuko ideia azaltzen saiatzen da. Formala, aldiz, testua hitzez hitz itzultzen saiatzen da. Bi teknikek jatorrizko testuarekiko irakurgarritasun- edo fideltasun-maila bat erakusten dute. Hala ere, ez dago muga zehatz bat baliokidetza formalaren eta dinamikoaren artean.\n\u00abBaliokidetza dinamikoa\u00bb eta \u00abbaliokidetza formala\u00bb terminoak Eugene Nidak asmatu zituen, eta jatorriz Biblia itzultzeko modu desberdinak deskribatzeko erabili ziren, baina bi teknikak edozein itzulpenetan aplika daitezke.\nItzulpenera hurbiltzeko moduak.\nBaliokidetza formalak arreta jatorrizko testuaren xehetasun lexiko eta gramatikalak fideltasunez itzultzean jartzen du. Baliokidetza dinamikoak, aldiz, itzulpen literala baztertzen du eta itzulpen naturalago bat egiten saiatzen da.\nEugene Nida-ren arabera, \u201cbaliokidetza dinamikoa gertatzen denean, jatorrizko testuaren mezua halako moduan helarazi da xede-hizkuntzara non xede-testuaren hartzailearen erantzuna jatorrizko testuaren hartzaileenaren iguala den\u201d. Bi hizkuntzetako hartzaileek testuaren zentzua modu bertsuan ulertzea da bilatzen dena.\nHurrengo urteetan Nidak \u201cbaliokidetza dinamikoa\u201d terminoa baztertu eta \u201cbaliokidetza funtzionala\u201d erabiltzen hasi zen. Azken termino horrek iradokitzen duenez, baliokidetza jatorrizko testuak jatorrizko kulturan duen funtzioaren eta xede-testuak (itzulpena) xede-kulturan duen funtzioaren artean gertatzen da, baina gainera \u201cfuntzio\u201d hori testuaren ezaugarritzat har daitekeela ere zehazten du. Baliokidetza funtzionala ulertzeko beste era bat jendeak kulturetan elkarreragiten duten modua da.\nTeoria eta praktika.\nZenbaitetan testuaren edukia komunikatzea da itzulpenaren helburua, eta jatorrizko testuaren hitz berak mantentzea bigarren maila batera pasatuko litzateke. Kasu horietan baliokidetza dinamikoa erabiltzen da, jatorrizko testutik aldentzea ahalbidetzen baitu. Aurrekoa kontuan izanik eleberriak oro har baliokidetza dinamiko handiagoarekin itzultzen dira hizkuntza naturalago bat sortzeko. Diplomazian, ordea, jatorrizko esanahia zehazki mantentzea da garrantzitsuena eta hortaz, baliokidetza formala da erabiliena arlo horretan.\nAskotan baliokidetza formala errealitate bat baino xede bat da, hizkuntza batek kontzeptu bat izendatzeko hitz bat izan dezakeelako, eta beste hizkuntza batean kontzeptu horretarako baliokiderik ez eduki. Kasu horietan bi aukera daude: itzulpen dinamikoago bat egitea edo xede-hizkuntzan neologismo bat sortzea kontzeptu hori izendatzeko (batzuetan jatorrizko hizkuntzaren hitz bat hartzen da).\nZenbat eta ezberdinagoak izan jatorrizko hizkuntza eta xede-hizkuntza, orduan eta zailagoa izango da itzulpen literal bat ulertzea. Haatik baliokidetza formalari esker itzulpenaren hartzaileek esanahia jatorrizko testuan zehazki nola adierazi den ikus dezakete. Era berean, esapideak, figura erretorikoak (hebreerazko Bibliako kiasmoak, esaterako) eta hitz egiteko eta idazteko era mantentzen dira informazio originalari eusteko."}
{"id": "734482", "revid": "336", "url": "https://eu.wikipedia.org/wiki?curid=734482", "title": "Hizkuntzaren industria", "text": "Hizkuntzaren industria (hizkuntzalaritzaren industria bezala ere jakina) jardueraren sektorea da, zeina hizkuntzaren tratamenduarekin lotutako produktu eta zerbitzuak ekoiztu eta komertzializatzeaz arduratzen den. Horrez gain, bai ahozko eta idatzizko komunikazio eleaniztuna erraztea hartzen du bere baitan. Ikuspegi desberdinak daude hizkuntzaren industria mugatzeko orduan, jarraian azaltzen direnak dira horietako batzuk. European Commission\u00b4s Directorate-General of Translation-en arabera, hizkuntzaren industriaren barruan sartzen dira, itzulpena, interpretazioa, azpitituluak jartzea eta bikoiztea, softwarea eta webgune globalizazioa, hizkuntza teknologia garatzeko tresnak, konferentzia antolaketa internazionala, hizkuntza irakaskuntza eta hizkuntzalaritza aholkularitza. Canadian Language Industry Association-en arabera, itzulpena (interpretazioa, azpitituluak jartzea eta lokalizazioa kontuan hartuta) hizkuntzetan trebatzea eta hizkuntza teknologiak garatzea da. European Language Industry Association-ek, itzulpena, lokalizazioa, internazionalizazioa eta globalizaziora murrizten du sektorea. Badago ere zaharragoa den ikuspegi bat, honek hizkuntzaren industria murriztu egiten du hizkuntza ordenagailu bidez prozesatzera. Bestalde, sortzen ari den ikuspegi bat dago, komunikazio internazionalerako bigarren hizkuntza baten (gehienbat ingelesez) idazten duten autoreak bere barnean hartzea.\nZerbitzuak.\nHizkuntzaren industriak biltzen dituen zerbitzuak asko dira:\nBilakaera.\nGizakia merkataritza garatzen hasi zenetik existitzen da itzulpena jarduera gisa. Beraz, hizkuntzen interpretazioa jarduera legez hartzen bada, hizkuntzaren industriaren jatorria hizkuntza idatziarena baino lehenagokoa da.\nInterneti esker hizkuntzaren industria modernoa oso azkar garatu da. Industriaren lorpenen barruan testu bolumen handiak prozesatzeko eta hainbat hizkuntzatara itzultzeko gaitasuna dago. Gaur egun, bezeroen eskaeretan ohikoa da ehun mila hitz hamar hizkuntzetara itzultzea eskatzea soilik aste bitan. Honek, era berean, itzultzailearen jarduera tradizionalari desafio berriak ekarri dizkio, bereziki, kalitatearen gestioa. Itzulpenaren kalitatean estandar berriak daude, besteak beste International Organization for Standardization\u00b4s ISO 17100, Europan EN 15036, Kanadan CAN CGSB 131.10 eta Estatu Batuetan ASTM F2575-06.\nErabakigarria izan den beste faktore bat ordenagailuz lagundutako itzulpena (OLI) egiteko tresnen garapena izan da. Hauek itzulpen memoriez, lerrokatzaileez eta terminologia erauzketaz baliatzen dira, hala nola Trados, Transit, Wordfast, SDL, Passolo, Deja Vu, Omega T, Parlam, e.a., programa hauek oso ezagunak dira itzultzaileen artean. Industriaren barruko ikerketa arlo batek adierazten du itzulpen automatikoak guztiz ordezkatu lezakela pertsonek egindako itzulpena.\nHizkuntzaren industrian tamaina askotako enpresak daude, baina merkatua oso banatuta dago, ez dago dominante globalik. Itzulpenean giza-baliabideak ere maila ezberdinekoak dira; Internetek batu ditu itzultzaile profesionalak, ikasleak, hizkuntza irakasleak eta disziplina ezberdinetako profesionalak, denek haien zerbitzua eskaini diote itzulpenari.\nEC\u00b4s Directorate-General for Transaltion-ek egindako ikerketa batek adierazi zuen hizkuntzaren industriaren balorea 8.4 bilioi euro zirela 2008an. Zatirik handiena, 5.7 bilioi euro, itzulpengintza, interpretazio, software lokalizazio eta webgune globalizaziotik zetozen. Edizioa ez zen kontuan hartu. Ikerketak urteko %10eko igoera erakutsi zuen. Ikerketa argitaratu zen urtean, 2009an, hizkuntzaren industriak beste industria sektore batzuk baino gutxiago nabaritu zuen krisi ekonomikoa.\nMundu osoan itzulpengintza eta interpretazioko 330 000 profesional eta 18 000 enpresa inguru daudela kalkulatzen da. EBean profesionalen %78 inguruk \"freelancer\" bezala egiten du lan.\nEtorkizunera begira, itzultzaileen erabateko formazioaren beharrizanak Europako erakunde ezberdinek gradu osteko ikasketetan hizkuntzak trebatzeko programak ezartzera bultzatu ditu. Bezeroen eskaera zorrotzek itzultzaileak arlo ezberdinetan prestatzea ekarri du, hala nola \"web\" eta \"software\" orrietan. Ezagutza horiek era konstantean landu behar dira, horretarako kongresuetara, hitzaldietara, kurtsoetara eta itzultzaileari prestatzen lagunduko dioten bestelako ikasketetara joan behar da.\nItzultzaileek etorkizun paregabea dute, egunero negozio globalizatu gehiago zabaltzen dira eta horrek truke kulturala dakar. Itzultzaileek eskaera izugarri dituzte. Profesional hauek duten abantaila bat da moldakortasuna, zeinak arlo berriak ikastea eta hauek aplikatzeko gai izatea bideratzen duen.\nPolemika eta eztabaida.\nItzulpen lan modalitate honetan zerbitzu emateagatik kobratzen diren tarifak gai oso eztabaidatuak izan dira. Agentzia asko eta askok eskulan merkea bilatzen dute, horrek ondorio larriak sortu ditzake \"dumping\"agatik. AIPTI bezalako itzultzaile elkarte profesionalek fenomeno honi aurre egiten saiatzen dira.\nHorrez gain, \"crowdsourcing\" bezalako fenomenoak eskala handiko itzulpenetan ikusten dira, horrek polemika asko sortu ditu eta American Translators Association-etik kritikak jaso ditu ere.\n2009an Etxe Zurian Estatu Batuetako presidente zen Barack Obama itzulpen automatikoaren aldea azaltzeak polemika publikoa piztu zuen.\nHizkuntza industriaren esentzia bera zalantzan jartzen dute mundu mailan datu linguistikoen bateratzeak eta prozesu hauek gestionatzeak ere. Horren adibide da, praktiketako Lionbridge enpresarena, zeinak Asetrad salatu zuen eta itzultzaileen foroetan eztabaidatu zen.\nHizkuntzaren industria Euskal Herrian.\nEuskadin hizkuntzaren industrian jarduten duten enpresak 5000 dira, bai autonomoak bai enpresak. Hauen helburua enpresa irtenbideak eta komunikazioa erraztea da. Industria honek 276 milioi euro baino gehiago fakturatzen ditu.\nEuskal Herriko egoeran emigrazioak eta globalizazioak hizkuntza zerbitzuak sustatu dituzte, jendeak elkar ulertu eta komunikatzeko behar du zerbitzu hau eta bestalde produktuak gizarte eleaniztun batean kokatu behar dira.\nEuskarak gaur egun duen egoerara arte heltzeko lan ugari egin behar izan da, adibidez ikerketa-enpresek teknologia bereziak garatu behar izan dituzte euskararen egitura berezia dela eta, horrek abantaila konpetitiboa ekarri dio euskal enpresei.\nLangune da Euskal Herriko Hizkuntza Industrien Elkartea, 2010ean sortu zen hizkuntza saileko entitateak, hala nola unibertsitateak, enpresak eta ikerketa-guneak, harremanetan jartzeko asmoarekin. Haien lana lau alorretan banatu dute: hizkuntzen irakaskuntza, itzulpengintza, edukiak (terminologia, lexikografia, etab.) eta hizkuntza teknologiak. Lagune osatzen duten elkarteak hurrengoak dira: Deustuko Unibertsitatea, Eizie, Elhuyar Fundazioa, Emun, Mondragon Unibertsitatea, Tecnalia Research &amp; Innovation, UPV/EHU eta Uzei. Aurreklusterra da eta honek industria-sektore estrategiko berrien artean kokatzen du. Hizkuntza Politikarako Sailburuordetzaren babesa du proiektuak."}
{"id": "734483", "revid": "336", "url": "https://eu.wikipedia.org/wiki?curid=734483", "title": "Nazio Batuen Erakundeko Interpretazio Zerbitzua", "text": "Nazio Batuen Erakundeko Interpretazio Zerbitzuaren betebeharra da ingelesetik, gazteleratik, txineratik, frantsesetik, errusieratik eta arabieratik interpretazioak bermatzea aipatutako beste hizkuntza guztietara. Interpretazio hauek Nazio Batuen Erakundeko egoitzan bertan egiten dira, edota zerbitzu hau eskaini behar duten beste zenbait departamentutan. Interpretazio hau behar-beharrezkoa da gobernuen arteko komunikazioa zailtasun gabekoa eta eraginkorra izango dela bermatzeko.\nHistoria.\nInterpretazio Zerbitzua Eratzea.\nNazioa Batuak eratzeak hizkuntza aniztasunaren ideia zekarren berarekin batera, Nazio Batuen Erakundea fundatu zeneko eskutitzean presente zegoena. Lan egiteko erabiliko ziren hizkuntzak zeintzuk izango ziren erabakitzea ez zen bat ere erreza izan; izan ere, herrialde askok, arrazoi politikoak zirela medio, haien hizkuntza erabiltzea nahi zuten (NB-ko hizkuntza izateak herrialdeak erakundean zuen parte-hartzea handia izatea bermatzen zuen). Gerra arteko garaian herrialdeen arteko harremanetarako erabili ohi ziren hizkuntzak Frantsesa eta Ingelesa izan zirenez, bi hizkuntza hauek automatikoki sartu ziren erabiliko zirenen artean. Horiez gain, Txinak, Sobietar Errepublika Sozialisten Batasunak, eta gaztelania hitz egiten zen herrialdeek ere eskatu zuten haien hizkuntzak erabiltzea. Azkenean, Nazio Batuetako organo guztiak txinerara, errusierara, ingelesera, frantsesera eta gaztelaniara itzultzea erabaki zen (1973an arabiera ere batu zitzaien hizkuntza horiei).\nNurenbergeko epaiketetan hasi zen interpreteen profesionalizazioa. Ordurarte interpreteek esan-osteko interpretazio bat egiten zuten. Baina, epaiketa hauetatik aurrera aldiberekora ohitzen joan ziren profesionalak. Nazio Batuen Erakundearen fundatzaileak teknika honen onurez konturatu ziren eta erabaki zuten Nazio Batuetan bost hizkuntza-talde eratzea, lau interpretekoa bakoitza. Talde bakoitzaren barruan, interprete bakoitzak beste hizkuntza ofizialetako batera interpretatu behar zituen diskurtsoak. Interpreteek berebiziko garrantzia izan zuten San Frantziskoko Konferentzian, non Nazio Batuen Erakundea eratzeko lehenengo pausuak eman ziren.\nInterpretearen figura Nazio Batuen Erakundearen lehenengo urteetan.\nHasiera batean, Nazio Batuen Erakundean lan egiten zuten interpreteak bertara ausaz iritsitakoak ziren, eta aukeraketa prozesuan eskatzen zitzaien bakarra hizkuntzen ezagutza eta oralki komunikatzeko gaitasuna ziren. Hauxe izan zen interpreteen perfila 70. hamarkada arte.\nLanbidea finkatzea.\n1970. urtetik aurrera, interpretazioan espezializatutako zenbait erakunde eta eskola sortu ziren. Normalean, eskola hauetako irakasleak interprete bezala ziharduten pertsonak izaten ziren. Interpretazioaren tekniken irakaskuntzarekin batera, aukeraketa prozesuak sofistikatuagoak izaten hasi ziren. Hasieran ez bezala, interpretazioaren teknikaren oinarriak ezagutzea eskatzen zieten. Ordutik aurrera, eta gaur egun arte, Erakundean lan egin duten interpreteek trebakuntza sendoa jaso dute.\nKonferentzien interpretazioa gaur egun\u200b.\nGaur egun ingelesa bihurtu da komunikazio hizkuntza nagusia; baina, oraindik ere, Nazio Batuen Erakundearen interpretazio zerbitzua existitzen da. Hala ere, jakina da herrialdeek ez dutela ingelesa menperatzen ez duen ordezkaririk bidaltzen.\nDena den, interpretazio zerbitzuak beharrezkoak izaten dira askotan. Ez soilik beste bost hizkuntzak lan-tresna gisan erabiltzen direlako; baizik eta, askotan, jorratzen diren gaiak oso konplexuak izanik, ingelesaren ezagutza edukitzeak ez duelako bermatzen hizketaldia zehaztasunez ulertzea."}
{"id": "734484", "revid": "512", "url": "https://eu.wikipedia.org/wiki?curid=734484", "title": "Terminologia Batzordea", "text": "Eusko Jaurlaritzak Terminologia Batzordea sortu zuen 2002an. Horretarako, 179/2002 Dekretua sortu zuen, zeina EHAAko1 148. alean argitaratu zen. Batzorde hori, Euskararen Aholku Batzordearen atal berezi gisa sortu zen bi izaera kontuan hartuz: terminologia normalizatzeko lanen izaera eta berezitasuna eta terminologia-lanetan erakunde publiko zein pribatuak daudela. Terminologia Batzordea 2002an sortu zen arren, aurretik birritan hitz egin zen haren premiaz; 1989an Terminologiari buruzko Jardunaldietan eta 1997an Donostian ospatutako Nazioarteko Terminologia Biltzarrean.\nOsaera.\nAraceli D\u00edaz de Lezanak2 \"Euskarazko Terminologiaren normalizazioa: Terminologia Batzordea3\" lanean adierazten duenaren arabera, honako hau da Terminologia Batzordearen osaera:\na) Lehendakaria: hizkuntza politikarako sailburuordea\nb) Lehendakariordea: Herri Arduralaritzaren Euskal Erakundeko zuzendaria\nc) Idazkaria: Euskararen Aholku Batzordearen Batzorde Osoko idazkaria\nd) Ondorengo erakundeek eta organismoek proposatuta izendatuko diren kideak:\ne) Hizkuntza politikarako sailburuordeak gehienez ere terminologian eta euskaran adituak diren 6 kide izendatuko ditu. Izendatua izateko, euskararen hizkuntza-komunitatearen lurraldeetako ordezkari izan beharko da.\nf) Aztertzekoa den terminologia-arloaren arabera, Hizkuntza Politikarako sailburuordeak beste aditu batzuk ere izenda ditzake, arlo horretako batzorde-atal bereziko kideei aholku emateko. Izendapenak dena delako lan hori amaitu artean iraungo du.\nTerminologia Batzordearen egitekoa normalizazio lana da eta ez terminologia-lana sistematikoki egitea; hau da, batzordeak ez ditu glosario terminologikorik sortuko. Beste hitz batzuetan esanda, batzordeak terminologia-alorrean erabakiak hartzeko ahalmena duenez, EUSKALTERMen edo beste baliabide baten bidez zabalduko diren terminoen ponderazio-markak emango ditu (baztertua, onartua edo hobetsia). Euskaraz egiten diren terminologia-lanen koordinazio gune ere izan beharko litzateke Batzordea.\nEgitekoak.\nAraceli D\u00edaz de Lezanaren \"Euskarazko Terminologiaren normalizazioa: Terminologia Batzordea\" lanean adierazten denez, honako hauek dira 179/2002 Dekretuak Terminologia Batzordeari ezartzen dizkion egitekoak:\nGarrantzitsua da hizkuntza-komunitateak terminoarekiko duen jarrera kontuan izatea, haiek baitira terminoa onartuko edo baztertuko dutenak.\nGoian aipatutako irizpideez gain, Terminologia Batzordeak kontuan izan beharko lituzke euskarak termino berriak sortzeko dituen bide desberdinak (eratorpena, hitz-elkarketa eta maileguak/kalkoak) baita terminoen erabilera eremuetako terminologia maila desberdinak ere.\nErabiltzaileei terminoen fidagarritasunari buruzko informazioa eman behar zaie eta, horretarako Batzordeak bost ponderazio-marka ezarri zituen:\nDiaz de Lezanak termino hobetsia aukeratu beharreko 3 kasu aipatzen ditu \"Terminologia eta normalizazioa Euskal Autonomia Erkidegoan\" lanean. Lehenengoa, hitz-elkarketa eta adjektibo erreferentzialaren arteko hautua da; esterako, \u201ctoki-administrazio\u201d eta \u201cadministrazio lokal\u201d terminoen artekoa. Bigarrena, maileguaren eta euskarazko hitzaren arteko hautua da (adibidez: \u201chitzarmen marko\u201d eta \u201cesparru-hitzarmen\u201d). Diaz de Lezanaren iritziz, aldi batez biak onartzea ondo dago baldin eta argi dagoen zein den gomendatua; baina denborarekin termino bakarra egon beharko litzateke. Bukatzeko, sinonimo gehiegi dauden kasuak aipatzen ditu, adibidez, ingeleseko \u201csustainable\u201d (sustainability) terminoaren baliokideak euskaraz: mantengarri, jasangarri, iraunkor, eusgarri, eramangarri. Diaz de Lezanaren ustez, kasu honetan normalizazioaren eta adostasunaren beharra dago, erabiltzaileek informazio zehatza jaso dezaten.\nTerminologia Batzordearen onespenak bermatzen du terminologia-lanaren kalitatea. Izan ere, finkatutako irizpideak aplikatzen dituzte eta adostasunaren ikur dira. Batzordeak onartutako terminoek ikur bereizgarri bat izango dute EUSKALTERM bezalako Terminologia Banku Publikoetan.\nOnetsitako terminoen hedapena azkarra eta egokia izan behar da erabiltzaileek erabili dezaten. Garrantzitsua da erabiltzaileek informazioa azkar aurkitu ahal izatea, kontsulta egiteko modua eta informazioa aurkezteko modua errazak eta eraginkorrak izatea, informazio terminologikoa hizkuntza argian idatzita aurkitzea eta erabiltzaileekiko interakzio estua eta bizia ahalbidetzea.\nTerminologia Batzordea da alor espezializatuko erabiltzaileei terminoak erabiltzeko gomendio formala luzatzen dien taldea. Horretaz gain, terminoaren erabileraren jarraipena eta ebaluazioa ere egin behar du, erabiltzaileek terminoa onartu duten ala ez ikusteko.\nTerminologia Batzordearen 2003-2005 Jarduketa-plana.\nBatzordeak terminologia-mailak ezarri zituen Dekretuak aipatutako egitekoak burutzeko:\nBatzordeak, lan egiteko oinarriak finkatu zituen (ikus \"Egitekoak\" atala). Horretaz gain, landutako terminologia-lanei onespena emateko jarraitzen den prozedura azaldu zuen. Honako hau da prozedura: Hizkuntza Politikarako Sailburuordetzak adituz eta hizkuntzalariz osatutako batzorde teknikoak antolatzen ditu hiztegi bat aztertzeko. Talde horren lana, sarreren definizioa, sinonimoak eta beste hizkuntzetako baliokideak aztertzea da. Batzorde teknikoek lana amaitu ondoren, Terminologia Batzordeak hiztegiak aztertu eta proposamen eta eztabaidak egiten ditu. Azkenik, hiztegiak onartzen ditu eta EUSKALTERMen zein paperezko formatuan argitaratzen ditu.\nTerminologia Batzordearen 2006-2009 Jarduketa-plana.\nTerminologia Batzordeak 2003-2005 Jarduketa-planaren balantzea egin zuen eta 2006-2009 aldirako Jarduketa-plana idatzi zuen. Bigarren aldi horretan, Batzordea hiztegiak lantzen eta onartzen hasi zen. Guztira 21 hiztegi onartu zituen eta behin onartuta, EUSKALTERM Terminologia Banku Publikoan agertu ziren. Batzordeak lehentasuna eman zion esparru sozio-ekonomikoari, hutsunea hauteman baitzuten.\nBestetik, ponderazio markak moldatu zituen. Batzorde teknikoek lana amaitu ondoren, hiztegiak Terminologia Bankuan txertatuko dira 4 ponderazioarekin, hala ere, horrek ez du Batzordearen onespena adieraziko. Batzordeak onartu ostean, EU ikurra gehituko zaio 4 markari.\nTerminologia Batzordearen 2010-2013 Jarduketa-plana.\nAldi horretan, lehendabizi, 2006-2009 aldiko Jarduketa-planaren balantzea egin zuten. 2010-2013 Jarduketa-plana aurreko bi jarduketa planen jarraipena izan zen. Hori horrela izanik, onartutako terminologiaren zabalkundeaz arduratu zen Batzordea, hau da, argitaratutako hiztegiak erabiltzaile estrategikoei helarazi behar zieten. Beste egiteko bat, lehentasunak markatzea zen (hala nola, Zuzenbide arloa), hiztegi asko baitzeuden normalizazio-prozesuaren zain. Azkenik, gomendatutako terminologiaren jarraipena eta ebaluazioa egin behar zen, terminoa ezin baita benetako erabileratik urrundu.\nTerminologia Batzordearen 2014-2016 Jarduketa-plana.\nUrte tarte horretan, Terminologia Batzordeak aurreko aldiko Jarduketa-planaren balantzea egin zuen. Horretaz gain, 2010-2013 Jarduketa-planean geratu ziren hutsuneak betetzea zuten helburu, betiere egitekoen zerrendan oinarrituz. Esaterako, Terminologia Batzordeak onartzeke zituen hiztegien zerrenda osatu zuen, hiru urte horietan onartzeko. Horretaz gain, galdetegiak prestatu eta erabiltzaileen esku jarri zituen Batzordeak proposatutako terminoen arrakasta-maila ezagutzeko. Garrantzitsua da finkatutako terminologia modu egokian zabaldu den ala ez jakiteko eta erabiltzaileek proposatutako terminoak erabili ezean beste batzuk proposatzeko.\nEgin klik hemen Terminologia Batzordeak onartu dituen hiztegi guztiak ikusteko.\nBibliografia.\nhttp://www.euskadi.eus/euskararen-corpus-terminologia/web01-a2corpus/eu/\nD\u00edaz de Lezana, Araceli (2002). \"Terminologia eta normalizazioa Euskal Autonomia Erkidegoan.\" Eusko Jaurlaritza. \nD\u00edaz de Lezana, Araceli (2004). \"Euskarazko terminologia-lanaren plangintza\". Iru\u00f1a: Euskarabidea-Euskaltzaindia. \nD\u00edaz de Lezana, Araceli (2010). \"Euskarazko terminologiaren normalizazioa: terminologia batzordea\". Hizkuntza Politikarako Sailburuordetza, Eusko Jaurlaritza. \nEusko Jaurlaritza (2008). \"Terminologia Batzordea 2003-2005 Jarduketa-planaren barruan egindako lanak\". Donostia. \nEusko Jaurlaritza (2008). \"Terminologia Batzordea 2008ko Jarduketa-plana\". Donostia. \nEusko Jaurlaritza (2014). \"Terminologia Batzordea 2015-2015-2016 Jarduketa-plana\". Vitoria-Gasteiz. \n1\ufffd Euskal Herriko Agintaritza Aldizkaria\n2\ufffd Eusko Jaurlaritzaren Euskara Sustatzeko Zuzendaritzako Estandarizazio arduraduna\n3\ufffd Erreferentzia osoa ikusteko ikusi \"bibliografia\" atala"}
{"id": "734485", "revid": "6333", "url": "https://eu.wikipedia.org/wiki?curid=734485", "title": "James S. Holmes", "text": "James Stratton Holmes (Collins, Iowa, 1924ko maiatzaren 2a \u2013 Amsterdam, 1986ko azaroaren 6a) poeta, traduktologo eta itzultzaile nederlandarra izan zen.\n1950ean, 26 urte zituela, Herbehereetara joan zen behin betiko, eta han hil zen. Holmesek argitaratu zuen bai bere egiazko izenpean, James S. Holmes, bai Jim Holmes eta Jacob Lowland ezizenpeetan ere. 1956an, Martinus Nijhoff sari entzutetsua eskuratu zuen. Sari horrek nederlanderatik edo nederlanderara egindako testu artistikoen itzultzaileak saritzen ditu, eta bera izan zen Herbehereetatik kanpoko lehen itzultzailea sari hori eskuratzen.\nHaurtzaroa eta heziketa.\nHolmes Iowako erdialdeko baserri txiki batean jaio eta hazi zen. 1941ean, bigarren hezkuntza amaitu ostean, Oskaloosako Quaker College-n (Iowa) izena eman zuen. Bi urtez ikasi ondoren, Barneville-n (Ohio) Lehen Hezkuntzako irakasle hasi zen. Urte batzuk geroago, bai soldadutza bai ordezko gizarte lana egiteariuko egin zion, eta sei hilabeteko kartzela-zigorra ezarri zioten. Espetxetik atera eta gero, ikasteari ekin zion berriro: lehenengo William Penn Collegen, eta ondoren Pennsylvaniako Haverford Collegen.\n1948an, unibertsitateko bi lizentzia eginda (bata ingelesekoa eta bestea historiakoa), Providence-ko Brown Unibertsitatean ikasten jarraitu zuen, Rhode Islanden. Hurrengo urtean, 1949an, alegia, doktore bihurtu zen. Bitrtean, bere lehen poemak idatzi eta argitaratu zituen, eta argitaratze-lan batzuk ere egin zituen. Handik gutxira, poesia Holmesen grina handia bilakatu zen.\n1949: Herbehereak.\n1949an Holmes ikasketak utzi zituen Fullbright programan ordezkapen bat egiteko Eerde Castleko Quaker ikastetxe batean, Ommenetik gertu, Herbeheretan. Ikasturte amaieran Estatu Batuetara ez itzultzea erabaki zuen, eta Herbehereetan geratu zen lurraldea ezagutzen. Horrela, 1950ean, Hans van Marle ezagutu zuen. Holmesetzat, Van Marlerekin zuen erlazioa segituan oso garrantzitsua bilakatu zen: Estatu Batuetara inoiz gehiago ez itzultzeko aukera eman zion eta Amsterdamen geratu zen betiko. Hurrengo bi urteetan, Holmes Amsterdameko Unibertsitateko Nico Donkerslooten nederlanderako ikastaroetara joan zen, eta 1951an lehen poesia itzulpena argitaratu zuen.\n1952: Zaletasuna lanbide bihurtu.\nPoesia itzultzea Holmes lanbide nagusia bihurtu zen, eta Amsterdameko Unibertsitateko Literatur Zientzietako Fakultatean irakasle elkartua izendatu ondoren, itzulpena bihurtu zen bere errenta iturri nagusia. Hans van Marlerekin batera, poesia ez ezik, Indonesiari buruzko dokumentuak eta Indonesiako poesia ere itzuli zituen ingelesera. Itzultzaile gisa entzutea irabazten joan zen, eta 1956an Martinus Nijhoff saria irabazi zuen bere ingeleserako itzulpenengatik. Lehen atzerritarra izan zen sari hura irabazten. 1958an, sortu berri zen Delta - A review of Arts, Life and Thought in the Netherlands aldizkariko poesia ataleko zuzendaria izendatu zuten.\n1964: Itzulpen-Ikasketak.\nAmsterdameko Unibertsitateko Literatur Zientzietako Fakultateak 1964an Itzulpen-Ikasketetarako Sail bat sortzea erabaki zuenean, Holmes irakasle elkartua izateko gonbidapena jaso zuen. Sail horren programa didaktikoak garatzeko ezagutza zeukan, bai teorikoa bai praktikoa. 1972ko Hizkuntza Aplikatuaren Hirugarren Biltzarrean (Kopenhage), Holmesek Itzulpen-Ikasketak diziplina independentetzat hartzea proposatu zuen, eta horretarako mailaketa bat proposatu zuen. 1995ean, Gideon Touryk ideia hori berreskuratu zuen eskema batean, eta \u201cHolmesen mapa\u201d izena eman zion.\n1970: Egile gisa garapena.\n1970eko maiatzeko manifestazio baten ondoren (\"Writers for Vietnam), Holmes bere poesia propioari denbora eskaintzen hasi zen. Literatura homosexual historikoak eragina izan zuen Holmesen poesian, eta homo-erotikoagoa bilakatu zuen, baita esplizitua ere, askatasun sexuala sustatzeraino. 1978an Nine Hidebound Rimes eta A Gay Studs's Guide to Amsterdam argitaratu zituen, azkena Jacob Lowland ezizenean. 23 soneto zituen liburu horren arrakastak hurrengo argitalpenei atea ireki zien, Jim Holmesen izenean: Billy and the Banquet (1981) eta Early Verse 1947-1957 (1985).\nElkarteak, komiteak, komisioak, erredakzioak.\nHolmesek hainbat komite eta komisiotan hartu zuen parte, hala nola, \u201cGard Sivik\u201d gazte aldizkari belgikar-holandarrean eta zenbait literatur aldizkaritan: \"Litterair Paspoort\", \"De Gids\", \"De Nieuwe Stem\", \"Maatstaf\" eta \"De Revisor\", besteak beste.\nPEN holandar eta nazioarteko klubeko, Idazleen Elkarteko, Holandako Literatura Elkarteko eta Unesco Komisio Nazionaleko partaide aktiboa izan zen, besteak beste.\nJames S. Holmes Saria.\nHolmesek Herbehereetako eta Belgikako poeten poesia itzultzen jarraitu zuen, eta 1984an Flamenko Elkartearen Itzulpen Saria jaso zuen (Vertaalprijs van de Vlaamse Gemeenschap). Lehen atzerritarra izan zen sari hura irabazten.\nBere obra nagusia Dutch Interioreko itzulpen bilduma izan zen, gerraosteko poesia antologia mardul bat. 1984an argitaratu zen Nueva Yorken Columbia University Pressen. Holmes testu klasiko horren editore nagusienetako bat izan zen, eta antologian azaltzen diren poesia asko itzuli zituen.\nColumbiako Unibertsitateko Itzulpen Zentroak poesia holandarra mundu anglosaxoian ezagutzera eman izana saritu zion Holmesi. Horrela, nederlanderatik eginiko itzulpen onenarentzako sariei bere izena ematea erabaki zuen: James S. Holmes Saria."}
{"id": "734486", "revid": "1712", "url": "https://eu.wikipedia.org/wiki?curid=734486", "title": "Igela argitaletxea", "text": ""}
{"id": "734487", "revid": "79727", "url": "https://eu.wikipedia.org/wiki?curid=734487", "title": "Itzulpen ikasketak", "text": "Itzulpen ikasketa zientzia bat da, zeinak itzulpena eta interpretazioa sistematikoki aztertzen duen. Teoria, deskribapena eta aplikazioa biltzen ditu. Diziplina anitzeko bere izaera dela eta, Itzulpen Ikasketek esparru askotatik hartzen ditu kontzeptu eta prozedurak. Horien artean hurrengo hauek daude: literatura konparatua, informatika, historia, hizkuntzalaritza, filologia, filosofia, gizarte psikologia, semiotika eta terminologia.\nItzulpen ikasketak terminoa James S. Holmes ikertzaile amerikarrak sortu zuen \u201cThe name and nature of translation studies\u201d lanean. Lan hura disziplinaren oinarritzat jotzen da.\nHistoria.\nHistorikoki, itzulpen ikasketak \u201cnormatiboak\u201d ziren (hots, itzultzaileei nola itzuli behar zuten esaten zitzaien); itzulpengintzari buruzko eztabaida ez-normatiboak itzulpengintzakoak zirenik ere ez zen onartzen. Itzulpen ikasketetako historialariek itzulpengintzari buruzko mendebaldeko pentsamenduaren lehen pausoen berri ematen dutenean, adibidez, Zizeronen oharrak harzten dituzte abiapuntutzat, zeinetan bere oratoria trebatzeko grekotik latinerako itzulpenak erabiltzen zituela adierazten duen \u2014San Jeronimok geroago ad sensum itzulpena izendatu zuen hura\u2014. Egiptoko interpreteen inguruko historia deskribatzailea, zenbait mende lehenago Herodotoren eskutik emandakoa, ez da traduktologiaren partetzat hartzen (beharbada ez zielako itzultzaileei esaten nola itzuli behar duten). Txinan, itzultzeko moduari buruzko eztabaida, Zhouren dinastian, sutra budisten iztulpenarekin hasi zen.\nDiziplina akademikoa lortzeko eskaerak.\nPedagogiaren arloan itzulpengintzari buruzko hainbat ikerketa egin ziren.Ikerketa horiek itzulpengintzak hizkuntzak ikasteko tresna gisa izan zezakeen erabileran oinarritu ziren. Literatura konparatiboaren barruan, 60ko hamarkadan, itzulpengintza tailerrak sustatu ziren Amerikako hainbat unibertsitatetan, hala nola Iowako eta Princetongo Unibertsitateetan. 1950eko eta 1960ko hamarkadetan hizkuntzalaritzara zuzendutako ikasketa sistematikoak sortzen hasi ziren. 1958. urtean Jean Paul Vinayk eta Jean Darbelnetek frantsesaren eta ingelesaren arteko konparazio kontrastiboa egin zuten Quebecen. 1964an, Eugene Nidak Toward a Science of Translating argitaratu zuen, Bibliaren itzulpenetarako eskuliburu bat, Chomskyren gramatika sortzaileak eraginda. 1965ean, John \u201cIan\u201d Catfordek itzulpengintzaren teoria bat mugarritu zuen hizkuntzalaritzaren ikuspegitik. 1960ko eta 1970eko hamarkadetan, Ji\u0159\u00ed Lev\u00fd akademiko txekiarrek Anton Popovi\u010d eta Franti\u0161ek Miko akademiko esloveniarrekin batera, itzulpengintza literarioaren estilistiken inguruan ikerketak egin zituzten. Itzulpengintza literarioaren ikerketarako lehenengo pauso horiek James Holmesen artikuluan batu ziren, 1972. urtean Copenhagueko Hizkuntzalaritza Aplikatuaren Nazioarteko Hirugarren Batzarrean. \u201cThe Name and Nature of Translation Studies\u201d artikuluan, Holmesek diziplina alderatu bat indartzeko beharra aipatu zuen eta alorreko sailkapen bat proposatu zuen. 1995. urtean, Gideon Touryk, Holmesen proposamenaren \u201cmapa\u201d bisuala aurkeztu zuen bere liburuan, \u201cDescriptive Translation Studies and Beyond\u201d.\nItzulpen ikasketen \u201cboom-a\u201d.\nHurrengo urteetan zehar, itzulpen ikasketak garatzen joan ziren. 1980ko eta 1990eko hamarkadetan, oso ezberdinak ziren bi paradigma garatu ziren, baliokidetasunean oinarrituta, aurreko ikasketetatik aldentzen zirenak.\nAlde batetik, \u201cdescriptive translation studies\u201d edo itzulpen ikasketa deskribatzaileak (Touryren Descriptive Translation Studies and Beyond liburutik sortutako terminoa), diziplina enpiriko eta deskribatzailea sortzea du helburu; Holmesen maparen sail bat betetzeko asmoz. XX. mendearen hasieran, Errusiar Formalista batzuek produktu kulturalean metodologia zientifiko bat ezartzearen ideia sortu zuten, eta literatura konparatiboko hainbat ikertzaileri esker ideia hori berpiztu egin da. Aplikazio horren parte, Polisistemen Teoria izan zen (Even-Zohar 1990), non itzulitako literatura harrerako azpisistema edo xede-sistema literarioko azpisistema gisa ikusten den. Gideon Touryk itzulpengintza \u201cxede-kulturako elementutzat\u201d hartu behar dela aldarrikatzen du eta ideia horretan oinarritzen du bere teoria, ikerkuntza helburuetarako. \u201cManipulazio\u201d eta \u201cpatronage\u201d kontzeptuak ere itzulpen literarioen arabera garatu ziren.\nBeste alde batetik, Europan, 1984an, itzulpengintzaren teorian paradigma-aldaketa bat gertatu zen. Urte hartan argitaratutako bi liburu alemanek Skopos Teoriari eman zioten hasiera: Katharina Rei\u00df eta Hans Vermeer-en Grundlegung einer allgemeinen Translationstheorie (Itzulpengintzaren teoria orokorraren sorrera) eta Justa Holz-M\u00e4ntt\u00e4riren Translatorisches Handeln (Ekintza Translatiboa). Teoria horrek lehentasuna ematen dio xedea den produktu itzuliari eta ez baliokidetasunari.\nPentsamendu-eskolak.\nBaliokidetza.\nItzulpengintza-ikasketen eztabaida nagusiak baliokidetza hoberenak lortzeko metodoaren ingurukoak ziren 1950 eta 1960ko hamarkadeninguruan. \u201cBaliokidetza\u201d terminoak bi esanahi desberdin ditu korrontearen arabera. Tradizio errusiarrean \u201cbaliokidetza\u201d bi forma linguistikoren arteko korrespondentzia edo zilegitutako termino teknikoen pareari dio erreferentzia (\u201cbaliokidetza\u201d \u201cordezkaketa\u201d terminoaren kontrakoa da). Beste aldetik, tradizio frantsesean Vinayk eta Darbelnetek, Ballyrengan oinarrituta beste kontzeptu bat garatu zuten: \u201cbaliokidetza\u201d balio funtzionalaren berdintasunarekin lotzen da, eta gehienetan formen aldaketa dakar. Beranduago, 1970. urte inguruan, teorialari errusiarren \u201cbaliokidetza\u201d terminoa zentzu zabalago batean definitu zuten: eraldaketa linguistikoetatik ondorioztatzen dena, alegia.\nAldi berean, Interpretive Theory of Translation lanak hitzez adierazten ez den zentzua ere sartu zuen itzulpengintza-ikasketetan, eta hitzen korrespondentzia eta esanahi baliokidetza bereizi zituen horrela. Gainera,hiztegietako hitzen definizioen nabarmendu zuen (hitz korrespondentzia) eta hitz horiek testuinguru zehatz batean duten esanahiaren (esanahi baliokidetza) arteko aldea nabarmendu zuten.\nBaliokidetzaren inguruko eztabaidak zenbait konponbide-tipologia ekarri zituen berekin (\u201cprozedura\u201d, \u201cteknika\u201d, eta \u201cestrategia\u201d gisa ere ezagunak), hala nola Fedorovena (1953) eta Vinay eta Darbelnetena (1958). , Loh Dianyang bere Translation: Its Principles and Techniques laneanFedorovengan eta linguistika ingelesean oinarritu zen txinera eta ingelesaren arteko itzulpen konponbideen tipologia bat eskaintzeko.\nTradizio horretan baliokidetza lortzeko eztabaida gehienak preskriptiboak izan dira eta itzultzailearen trebatzearekin lotuak egon dira.\nItzulpengintza ikasketa deskriptiboak.\nItzulpengintza ikasketa deskriptiboetan (terminoa Touryk definitu zuen Descriptive Translation Studies and Beyond lanean) disziplina enpiriko deskriptibo bat sortzea da helburua, eta Holmesen maparen zati bat betetzea horrela. Metodologia zientifikoa produktu kulturaletan ere aplika daitekeelako ideia formalista errusiarrek garatu izan dute XX. mendearen hasieratik, eta literatura konparatiboko hainbat ikertzailek ere landu izan dute. Gaur egun itzulpengintza literarioan aplikatu da. Aplikazioaren zati bat polisistemen teoria izan da (Even-Zohar 1990), zeinetan itzulitako literatura hartzailearen azpisistema edo xede literaturako sistema gisaikusia den. Gideon Touryk itzulpenak \u201cxede-kulturaren egitatetzat\u201d jo behar direla aldarrikatzen du. Literatur itzulpenaren arloan, bestalde, \u201cmanipulazio\u201d eta \u201cpatronaje\u201d kontzeptuak ere izan dira.\nSkopos teoria.\nKatharina Reiss eta Hans Vermeeren Foundation for a General Theory of Translation eta Justa Holz-M\u00e4ntt\u00e4riren Translatorisches Handeln lanekin, itzulpengintzaren teoriaren inguruko paradigma aldaketa bat antzeman daiteke 1984. urtean Europan. Horietatik bietatik sortu zen Skopos teoria, zeinetan lehentasuna ematen zaion itzulpenaren bidez bete beharreko xedeari, eta ez terminoen baliokidetzari.\nKultur itzulpengintza.\nKulturaren gaiak beste aurrerapauso bat ekarri zuen disziplina horrentzat. Susan Bassnett eta Andr\u00e9 Lefeveren Translation - History - Culture obraren bidez, beste arlo batzuetako ikasketa eta kontzeptuekiko erlazioa sortu zen: genero-ikasketak, kanibalismoa, post-kolonialismoa eta kultura-ikasketak, beste batzuen artean.\nKultur itzulpengintza kontzeptua Homi Bhabhak Salman Rushideren The Location of Culture obraren inguruan egindako irakurketatik sortzen da. Kultur itzulpengintza kontzeptua kultura-ikasketetan erabili izan da, kultura jakin batean gertatutako transformazioa (linguistikoa zein bestelakoa) aditzera emateko. Kontzeptuak itzulpengintza linguistikoa erabiltzen du transformazio motak eta kulturen arteko hartu-emana aztertzeko erreminta gisa. \u201cHala ere, nahiz eta itzulpengintzak kulturak gehiago hurbiltzen dituen, beti egongo da kulturen arteko deformazioa\u201d.\nIkasketa eremuak.\nItzulpengintzaren historia.\nItzulpengintzaren historia itzultzaileen historiaz arduratzen da talde profesional eta sozial gisa, bai eta itzulpenen historiaz ere, horiek adierazi ahal baitute kulturak nola hedatzen, elkarri eragiten eta hiltzen diren. Itzulpengintzaren historiaren oinarri batzuk Lieven D'hulstek eta Pymek ezarri zituzten.\nHona hemen itzulpengintzaren teoriaren antologia historikoen zenbait biltzaile: Robinson (2002), Mendebaldeko teoriak Nietzschera arte bildu zituena; D\u2019hulst (1990), 1748. urtetik 1847. urtera arteko teoria frantsesak bildu zituena; Santoyo (1987), Espaniako tradizioa bildu zuena; Edward Balcerzan (1977), 1440-1974 arteko esperientzia Poloniarra bildu zuena; Cheung (2006), tradizio txinatarra bildu zuena.\nItzulpengintzaren soziologiak.\nItzulpengintzaren soziologiak itzultzaileak nortzuk diren, haien lan-moduak zeintzuk diren (lantokian eginiko ikerketak) eta itzulpen datuek hizkuntzen arteko ideia mugimenduei buruz zer esan ahal duten ikertzen du.\nItzulpengintzaren ikasketa postkolonialak.\nIkasketa postkolonialek metropolien eta antzinako kolonien arteko itzulpenei begiratzen diete. Horiek guztiz zalantzan jartzen dute itzulpenak kultura eta hizkuntza erabat desberdinen artean gertatzen direlako ustea.\nGenero ikasketak.\nGenero ikasketek itzultzaileen generoari, horiek itzultzen dituzten testuen genero nolakotasunari, generoak eraginidako itzulpen prozesuei eta itzulpena deskribatzeko erabilitako genero metaforei begiratzen diete. Ikasketa aitzindariak Luise von Flotowek, Sherry Simonek eta Keith Harveyk egin zituzten. Sexu bereko mehatxuzko formak ezabatzeko ahaleginak garrantzia hartzen du, besteak beste, Berpizkundeko pentsalariak (testuinguru kristaukoak) antzinako idazleak itzultzen saiatzen zirenean.\nEtika.\nEtikaren eremuan, Antoine Bermanek eta Lawrence Venutik argitaratutako saiakerak oso eztabaidatuak izan dira. Bi egile horiek alderdi batzuetan desberdinak dira, baina ideia batean ados daude: itzultzean, enfasia jarri behar da jatorrizko eta helburuzko hizkuntza eta kultura desberdintasunetan. Biek \u201cKultura diferentziek [...] alteritatea [...] gorde dezakete\u201dla diote. Duela gutxiko ikasketetan, adituek Emmanuel Levinasen etikaren eta subjektibitatearen inguruko lan filosofikoa aplikatu dute. Haren argitalpenak modu desberdinetan ulertu direnez, hainbat ondorio atera dituzte erantzukizun etikoaren kontzeptuaren inguruan. Batzuen ustez, itzulpenaren ideia berez etikoki zalantzagarria izan liteke; beste batzuek, aldiz, idazlearen edo testuaren eta itzultzailearen arteko erlazioa pertsonalagotzat hartzen dute, prozesu pareko eta elkarrenganako bat sortuz.\nAldi berean, itzultzailearen erantzukizunaren ezagutza orokorra handiagotu da. Gero eta itzultzaile eta interprete gehiago ikusten dira partaide aktibo gisa gatazka geopolitikoetan. Horrek zalantzan jartzen du nola ekin dezaketen beren identitate edo iritzitik independente den etika batez. Horrek ondorio honetara eramaten gaitu: itzulpengintza eta interpretazioa ezin da bakarrik hizkuntza transferentzia huts gisa ikusi, baina baita jarduera sozial eta politiko gisa ere.\nDenak bat datoz aldarrikatzen dutenean praktika kode etiko baten beharra dagoela, ziurgabetasuna murrizteko eta profesionaltasuna hobetzeko oinarriak ezartzeko, beste esparru batzuetan egin den bezala (medikuntza militarreko etika edo legezko etika, adibidez). Hala ere, esparru horretan etikaren kontzeptu argi bat ez dagoenez oraindik, horrelako kode baten itxuraren inguruko iritziak oso aldakorrak dira.\nIkus-entzunezko itzulpengintza.\nIkus-entzunezko itzulpengintza soinuzko eta ikusmenezko baliabideak erabiltzen dituzten produktuez arduratzen da: zinemaz, telebistaz, bideo-jokoez, operaz eta antzeko zuzeneko ekitaldiez. Alor horiek mezuak kanal semiotiko ezberdinen bitartez transmitizen dituzte, hau da, ez bakarrik ahoz edo idatziz, baita irudi eta soinu bidez ere. Hala, produktu itzuliei polisemiko deritze, eta hori da itzulpengintzaren alor honen bereizgarria. Ikus-entzunezko itzulpengintzaren baitako modalitate ezberdinen artean azpidazketa, bikoizketa, off ahotsa eta opera eta antzerkirako gainidazketa daude.\nAlor honen beste azpiataltzat jo izan da ikus-entzunezko produktuetarako sarbide edo eskuragarritasuna. Horri dagokionez, itsuentzako edota ikusmen-urritasuna dutenentzako soinu-deskribapena eta gorrentzako edota entzumen-urritasuna dutenentzako azpitituluak dira elementu garrantzitsuenak. Ikus-entzunezko forma eta itzulpen-teknika ezberdinek baldintzak eta mugak sortzen dituzte alor horren produktuen itzulpengintzan. Ikus-entzunezko itzulpengintzan diharduten ikertzaile asko European Association for Studies in Screen Translation (ESIST) deritzon antolakundean batu ziren.\nItzulpengintza ez profesionala.\nItzulpen ez-profesionalek eginiko lanak gehienetan Internetekin lotura izaten du. Teknologiaren demokratizazioa eta Interneten zabalkundea dela-eta, gorakada nabarmena izan du alor honek. Itzulpen-boluntarioen iniziatibak mundu osoan zehar sortu dira eta mota askotako produktuekin jarduten dute. Ez da formakuntzarik eskatzen boluntario aritzeko baina itzultzaile formatuak ere boluntario aritzen dira maiz, Translators without Borders-en (Mugarik gabeko Itzultzaileak) kasuan bezala. Gaian arituak direnek, termino ezberdinez ezagutzen dute alor hori.\nO\u2019Haganek erabiltzailez sorturiko itzulpenginza (user-generated translation), fan-itzulpena eta komunitate-itzulpena erabili izan ditu. Fern\u00e1ndez-Costales eta Jim\u00e9nez-Crespok itzulpen kolaboratiboa nahiago dute, eta P\u00e9rez-Gonz\u00e1lezek azpidazketa amateurra. Pymek adierazi zuen itzulpengintza profesionalaren eta ez-profesionalaren arteko alde nagusia irabazi ekonomikoa dela eta, horregatik, itzulpengintza boluntarioa beharko lukeela haren izenak.\nIngelesari dagokionez, gisa honetako itzulpenak egiten dituzten organismoetako batzuk Fansubbing, Fandubbing, ROM hacking edo Fan translation of video games eta Scanlation dira. Itzulpen boluntarioan diharduten proiektu handiek Crowdsourcing deritzona darabilte, konpania eta erakundeek kontrolaturikoak. Adibidez, Facebookek 2008tik crowdsourcinga erabili du haren erabiltzaileek sare soziala itzultzeko, eta TED taldeak boluntarioz osaturiko proiektua du bere gain, hitzaldiak azpidazteko. Euskaraz ere badago itzulpengintza boluntarioaren barruko proiekturik. Filmak edozeinek azpidazteko aukera ematen du azpitituluak.com web-orriak, baita haiek partekatu eta deskargatzeko aukera ere.\nEtorkizunera begira.\nItzulpen ikasketak itzulpengintza eskolekin eta unibertsitate mailako ikastaroekin batera garatu ziren. 1995ean 60 herrialdetan egin zen ikerketa baten emaitzek adierazi zuten unibertsitate mailan itzulpengintza edo interpretazio ikastaroak eskaintzen zituzten organismoak 250 zirela. 2013an datu-base berberak 501 erakunde zenbatu zituen itzultzaileak trebatzeko. Hori dela eta, itzulpengintza konferentziek, itzulpengintza aldizkariek eta itzulpengintzarekin lotutako argitalpenek gora egin dute. Itzulpengintzak eskuratutako ikusgarritasunari esker itzulpen ikasketenelkarte nazional eta internazionalak garatu dira. 2016ko irailean elkarte horietako hamarrek International Network of Translation and Interpreting Studies Association (INTIS) sortu zuten.\nParadigmen hazkundea arazo iturritzat jotzen da disziplinaren barruan. 1999an, hurreratze ez esentzialistaren eta enpirikoaren arteko aldeazeztabaidatu zen Vic Forum on Training Translators and Interpreters: New Directions for the Millennium foroan. Eztabaidatzaileak, Rosemary Arrojoeta Andrew Chesterman, bi hurbilpen moduetan komuna izan litekeen oinarri baten bila aritu ziren esplizituki.\nDisziplinartekotasunari esker, paradigma berriak sortu dira, izan ere teoria gehienak beste disziplinetan oinarrituta jaio ziren, hala nola, hizkuntzalaritza, literatura konparatua, kultur ikasketak, filosofia, soziologia edo historiografia. Era berean, horrek itzulpen ikasketak bere horretan zatitzea ekarri du.\nBigarren arazo iturria teoriaren eta praktikaren arteko aldea da. Aurretik egindako ikerketen preskriptibismoak deskriptibismoari eta teorizazioari lekua utzi dien heinean, profesionalek ez diete ikerketei aplikaziorik ikusten. Aldi berean, unibertsitateko ikerketak inportantzia eskasa ematen dio itzulpen praktikari.\nItzulpen ikasketak ezagutzak zabaltzeko joera erakutsi du, eta joera horrek aurrera egitea espero da. Litekeena da hemendik aurrera honako arlo hauetara hedatzea itzulpen ikasketak: egokitze ikasketak, hizkuntzabarruko itzulpena, sistema semiotikoen arteko itzulpena (adibidez, irudiak testuetara eta musikara) eta itzulpena interpretazio guztien eta ulermenaren forma gisa, Roman Jakobsonen lanean azaldu bezala."}
{"id": "734488", "revid": "512", "url": "https://eu.wikipedia.org/wiki?curid=734488", "title": "Termcat", "text": "TERMCAT katalan hizkuntzako terminologia zentroa da, 1985ean sortua Kataluniako Gobernuaren eta Institut d'Estudis Catalansen eskutik.\nTerminologia zentroak helburu bezala terminologia katalanaren garapena bermatzea eta, arlo espezializatuetan zein gizartean orokorrean integratzea da Horretarako, uneoro erremintak osatu eta baliabide berriztatzaileak eta kalitatezkoak sortzen dituzte, betiere adituen eta erabiltzaileen arteko elkarrizketa mantenduz. Bere jarduera kokatuta dago katalan hizkuntzaren normalizazio prozesuan bai eta gizarteak zehaztutako ezagutza, dibertsitate eta eleaniztasuneko testuinguru globalean.\nEstatuaren xedapenaren arabera, TERMCAT izaera juridikoa duen partzuergo bat da, Kataluniako Gobernuak sorturikoa eta zeinek haren finantziazioa bermatzen duena; Institut d\u2019Estudis Catalansek, terminalizazioaren normaltasunean eginkizun erreferentziala ekartzen duena; eta Normalizazio Linguistikorako Partzuergoa, eskualde osotik hedapena ziurtatzen duena. Kataluniako Gobernuko Kultura Sailera esleituta dago.\nTERMCAT Zuzendaritza Kontseilu batek zuzentzen du, partzuergaturiko erakundeen ordezkari ordezkariek osatzen dutena. Normalizazio terminologikoa, hau da, espezialitate desberdinetako ezagutzaren garapenerako beharrezkoak diren proposamen terminologiko berrien finkapena, Kontseilu Gainbegiraileak gauzatzen du. Kontseilu hau erakunde elkargokidea da, non Institut d\u2019Estudis Catalnseko zenbait kide eta bere Filologia-Saileko kide baten lehendakaritzak lan honen doitasuna bermatzen duten katalanaren ekintza kodetzaile honetan.\nTERMCATek ere aintzatetsitako ibilbidea du nazioarteko eremuetan, eta erregulartasunez parte hartzen du lankidetza sare terminologiko eleaniztunean.\nTerminologia zentroaren jokabidea baliabide terminologikoen eraketa, neologismoen normalizazioa eta aholkularitza terminologikoa dira. Hori dela eta, mesede eginez sistematizazioari eta ekintzako arlo guztietako terminologia hedapenari, TERMCATek hiztegiak, lexikoak, eta jakintza eremuko material eleaniztun dibulgatzaileak egin eta haien elaborazioa sustatzen dute.\nErakundeak zenbait komunikazio hedabideekin, unibertsitateekin, eskola profesionalekin eta erakundeekin, hala nola, AENOR, TRIAC edo Softcatal\u00e0; eta nazioko zein nazioarteko eginkizunetan parte hartzen du. Gainera, Europako Terminologia Batzordeko zuzendaritza kide da.\nTERMCATek eginiko fitxa guztietan eskuragarri dago Cercaterm erreminta, sareko kontsulta zerbitzua da, katalaneko testu espezializatuak itzuli edo idazterakoan izan ditugun edozein zalantza terminologiko argitzeko balio duena. Terminologia berria antzematean edo beste hizkuntza bateko erabilerak eta katalanez ematen diren proposamen baliokideak, TERMCATeko Kontseilu Gainbegiraileak neologismoen eraketarako eredu koherenteak bereizi egiten ditu ikuspuntu linguistiko, terminologiko eta erabileratik. Neologismo normalizatu guztiak Neolotecan kontsultatu daitezke.\nTERMCATek 25 langileko pertsonala du eta esparru askotako profesionalen aholkuak izaten ditu. Erakundearen urteroko aurrekontua 1,5 miloi eurokoa da.\nErreferentziak.\nwww.termcat.cat"}
{"id": "734489", "revid": "137486", "url": "https://eu.wikipedia.org/wiki?curid=734489", "title": "Terminologiaren Teoria Orokorra", "text": "Terminologiaren Teoria Orokorra Eugen W\u00fcster ingeniari austriarraren eskuetan jaiotako eta Vienako Eskolak garatutako teoria da, berebiziko garrantzia izan duena terminologiaren diziplinaren garapenerako. Lehendabizikoz 1970eko hamarkadan argitaratua, terminoen eta nozioen normalizazio eta uniformetasunera bideratutako teoria da, interkomunikazio profesionala uniboko bihurtzeko nahiarekin. Halaber, terminologiaren inguruko printzipioen corpus sistematikoa da, testuinguru espezializatuetako egoera komunikatibo eta informatiboei soluzio bat eskaintzeko aplikazioak eskaintzen dituena. Teoria ISOren gomendioak jarraituz eginikoa da, bai terminologia bai lexikografiari dagokionez.\nTeoriaren aurrekariak.\n1930eko hamarkada inguruan, nazioarteko merkataritza- eta industria-prozesuetarako nomenklatura estandarraren beharra aldarrikatzen hasi ziren ISA (International Standardizing Association) bezalako antolakundeak. Bigarren Mundu Gerraren ostean, ISO izena hartu eta bere jarduna jarraitu zuen, nazioarteko izendapen-arauak lantzen eta argitaratzen. Bien bitartean, Eugen W\u00fcster gaztea bere ikasketa tekniko-zientifikoak terminologiarekin uztartzen hasi zen eta, 1931n, \"International Sprachnormung in der Technik, besonders in der Elektrotechnik\" argitaratu zuen. Hortik aurrera egindako ikerkuntza-lana 1970eko hamarkadaren bukaeran bildu zuela esan daiteke \"Einf\u00fchrung in die Allgemeine Terminolgielehre und terminologische Lexikographie\" obran, Terminologiaren Teoria Orokorraren azalpena den horretan.\nTeoriaren edukia.\nTerminologiaren jarrera (Terminologiaren Teoria Orokorraren ikuspuntutik).\nLan terminologiko orok kontzeptuak ditu abiapuntu, eta haien arteko muga eta banaketa ere bai. Terminologiak argi eta garbi banatzen ditu kontzeptuen alorra alde batetik eta izendapenena bestetik. Horregatik, terminologoak \"kontzeptu\"ez aritzen dira, eta hizkuntzalariak \"hitzen eduki\"az. Terminologoek \"kontzeptu\" hitza darabilte, eta ez \"esanahi\" hitza. Termino baten esanahia, halaber, denotatiboa da eta, oro har, konnotazioak baztertzen ditu.\nGainera, teoriak garrantzi guztia jartzen du lexikoan edo alor-hitz multzoan. Horretan, hizkuntzalaritza orokorretik aldetzen da: terminologoen ustez kontzeptuen izendapena baita garrantzia duen bakarra, ez morfologia ez sintaxia, zeinen arauak hizkuntza orokorrari dagozkien. Horrez gain, Terminologiak, jakintza-alor edo zientzia bezala ulertuak, badu ikuspuntu sinkroniko bat hizkuntzari dagokionez. Horrexegatik, tentuz behatzen du hizkuntzaren garapena.\nHizkuntza orokorrean, hizkuntzaren erabilera erreal eta naturala da araua. Hau arau deskribatzailetzat hartzen dugu. Terminologiak, aldiz, araudia eta arautzea ditu oinarritzat. Errealitateko kontzeptuen sorrera eta aldaketa etengabekoan, hizkuntzaren eboluzio libreak ulertezintasun jasanezina sortuko luke. Horrexegatik, hori saihestearren, aspaldidanik aritu dira terminologoak bateratze-lanetan. Honela, \"araua\" sortu zuten; arau deskribatzailetik ezberdintzen den arau preskriptiboa.\nHorrez gain, garapen-terminologikoa herrialdeen ikuspuntutik eginda, W\u00fcsterren ustez, bi dira terminologiaren sorrera kontzientea behar duten herrialde-motak: batetik, ekonomikoki aurreratuenak eta, bestetik, garapen-lingustikoaren bidean daudenak, beren terminologia propioak sortzeko eta ingelesaren kulturatik pixkanaka aldentzeko.\nEugen W\u00fcsterrek dioen bezala, hizkuntzaren berezitasunetako bat nazioartearekiko ikuspegia da. Haren ustez, termino indibidualen normalizazioak badu hizkuntza banakoen gainetik joango den bateratze bat. Hizkuntza-erabiltzaileen arteko harremana bideratzeko, jakintza eta praktika alor espezifikoen baitan batasun bat behar da. Horretan aritu da Estandarizaziorako Nazioarteko Erakundea (ISO), hainbat printzipio terminologiko eta lexikografiko bateratzen: izendapen bakarra erkide kontzeptu bakarrarentzat.\nTerminologiaren beste ezaugarri bat, nazioartekotasunarekin loturikoa, grafikotasunaren aldeko lehentasuna da, fonetika edo ahoskeraren gainetik. Terminoen idazkera eskala internazionalean dago bateratua. Eugen W\u00fcsterrek ematen duen adibideak gaztelania eta alemanaren termino batzuen ezberdintasun fonetikoa erakusten digu, idazkeran berdintsuak izanagatik: \"psicolog\u00eda\" eta \"Psychologie\".\nBukatzeko, beste ezaugarri bat terminologiaren teoria logikan eta ontologian ere oinarritzen dela da, eta hirugarren zientzia batekin gainjartzen dela: informazioaren zientziarekin. Eta, nola ez, jakintzaren alor askorekin elkarlanean dabil: fisikarekin, ingeniaritzarekin, ekonomiarekin\u2026\nIzendapenerako irizpideak.\nInternational Standardization Organization (ISO) antolakundearen izendapen-irizpideek honako printzipio orokorretan dute abiapuntua:\nLehen printzipioa: izendapen orok izendapen-irizpideen baldintza ugariak bete behar ditu. Irizpide hauek kontraesanean erortzen dira usu eta, halakoetan, lehentasuna zeinek daukan ezarri behar da.\nBigarren printzipioa: ekonomia linguistikoaren printzipioa. Termino bat sortu edota erabiltzen denean, ez dugu ahaztu behar, askotan, zehaztasun handiago batek hitzaren zalutasuna eta ulerkortasuna txikitzen duela proportzionalki. Hortaz, egoerak eskatzen duena baino gehiago doitzea saihestu beharrekoa da.\nKontzeptuak eta beren ezaugarriak.\nKontzeptuaren kontzeptua.\nKontzeptuak gizakiek erkide hautematen dituzte. Komunean dituzten elementuak eta haien izendapenak beharrezkoak dira sailkapen mental bat izateko; modu horretan, kontzeptuak ulertzeko eta banakoen artean komunikatzeko. Nozioa, beraz, \"pentsamenduaren elementu\" bat da. Ez dira berez existitzen eta objektua beti da berezia (mugatua denboran). Kontzeptuak materialak edo inmaterialak izan daitezke. Kontzeptuaren izendapenak objektu bakun baten izendapena ahalbidetuagatik, beharrezkoa da hitz deiktikoren bat gehitzea unitatea denboran eta espazioan ezartzeko: \"aulki\" hau. Hala eta guztiz ere, oso ohikoa da esaldiaren testuinguruak deixia ordezkatzea. Kasu honetan, artikulu determinatzailea nahikoa litzateke, batez ere, enfasi prosodikoa gaineratuta: aulki\"a\".\nIntentsio kontzeptuala.\nIntentsio kontzeptuala kontzeptu baten ezaugarri-multzo da. Adibidea: \"goritasun-lanpara\" kontzeptuaren ezaugarri nagusiak hauek dira: \"lanpara; argia emititzen duen materia\" (materia solidoa); \"berotze baten harira sortutako argi-igorpena\" (korronte elektriko batetik pasata sortutako berotze baten emaitza). Ondorioz, honela definitu daiteke: lanpara elektrikoa, zeinaren materia solidoa korronte elektriko baten bidez berotzen den, zuzenean edo zeharka, argia emititzeko tenperatura nahikoa altuan.\nEstentsio kontzeptuala.\nAbstrakzio-gradu bera partekatzen duten azpi-kontzeptuen multzoa da. \"Estentsio kontzeptuala\" darabilgunean, kontzeptu batek beregain hartzen dituen objektu indibidual guztien multzoaz ere ari gara. Kasu honetan, \"klase\" terminoa ere erabiltzen da horrez gain. Denborarekin, kontzeptu baten estentsioa handitzen joan ohi da ezaugarri osagarriak dituzten kontzeptuak gehitzen doazela.\nAdibidea: teknika garatzen doan heinean, goritasun-lanpara mota berriak sortuko direla suposa dezakegu. Horiek ere, nahitaez, \"goritasun-lanpara\"ren definizioan bildutako ezaugarriak izan beharko dituzte. Halere, lanpara berriak sortuz gero, eta ezaugarri horiekin bat egiten ez badute, kontzeptu berri baten aurrean egongo ginateke eta, hortaz, izendapen berri bat sortzeko beharraren aurrean.\nKontzeptuen erlazioak.\nAlde batetik, erlazio logiko edo zuzenak ditugu, antzekotasunean oinarritzen direnak. Bi kontzeptuk beren intentsio zati bat partekatzen dutenean, bi aukera bereizten dira: menderakuntza logikoa edo juntadura logikoa.\nBi kontzeptuetako batek bestearen ezaugarri guztiak baditu eta, gainera, beste osagarri bat badu, bata mendeko kontzeptua eta bestea kontzeptu generikoa dela esaten da (sagar &lt; fruta). Ezaugarri komunak dituzten bi kontzeptuk, generiko berdinaren baitan egon arren, ezaugarri bereizgarri bat dutenean, biak juntadura logikozko erlazioan daudela esaten da (sagar \u2018\u2019 udare). Intentsio kontzeptuala partekatzeak ez du esan nahi estentsio kontzeptuala ere partekatzen dutenik. Adibidez, \"txakur\" eta \"katu\" biak ugaztunak dira. Halere, ez dago aldi berean txakur eta katu den ugaztunik. Menderakuntzaz eta juntadura logikoaz gain, erlazio logiko diagonala ere aipatzekoa da. Kontzeptu generiko beraren baitako bi kontzeptuen erlazioa ez denean ez menderakuntzan ez juntaduran oinarritzen (arratoi-txakur / katu).\nBeste alde batetik, erlazio ontologikoak edo zeharkakoak ditugu. Bi elementuk espazioan edo denboran duten kontaktuan edota kausazko konexioetan oinarritzen dira. Partitiboak dira hauen artean garrantzitsuenak; osoaren eta bere zatien arteko erlazioak eta atalen beraien artekoak zehazten dituztenak, hain zuzen. Erlazio partitibo bertikala elementuetako bat bestearen atala denean gertatzen da (\"Europa\" )- \"Euskadi\"). Erlazio partitibo horizontala, berriz, osotasun beraren baitako bi atalen artekoa da (\"biela\" II- \"pistoia\"). Hauek, noski, bi elementu baino gehiagoren artean ere sortzen dira, bertikalki (\"automobil, motor, embolo\") edo horizontalki (\"txasis, motor, karrozeria\").\nHorrez gain, bi kontzeptu batuz, kontzeptu berri bat sor daiteke era ezberdinetan. Determinazioz, kontzeptu baten intentsioan kontzeptu bat txertatzen da \"(ibilgailu - - lehorreko = lehorreko ibilgailu)\". Kontzeptuen konjuntzioz, bi kontzeptuen intentsio osoak batzen dira (\"mediku A ikertzaile = ikertzaile\"). Kontzeptuen disjuntzioz, bi estentsioak batzen dira baina emaitza kontzeptu horien ondorengo erkidea da (\"emakume\" V \"gizon\" = \"gizaki\"). Eta, bukatzeko, integrazioz (\"emakume\" eta \"emakume\" = \"bikote\"). Konbinazio-mota bat edo bestea erabiltzea jakintza-alorraren esku dago; botanika eta zoologiak determinaziorako edota disjuntziorako joera dute, kimikak, ordea, integraziorakoa. \nErreinu jakin baten kontzeptuak eta haien arteko erlazio logikoak kontzeptu-sistema batean irudikatzen dira maiz. Kontzeptuen irudikapen grafikoa ez da beti kontzeptu-sistema bidez egiten (erlazio logiko eta ontologikoen kasuan), gai bidez erlazionatutako kontzeptuak sailkapen tematikoetan biltzen dira. Terminologoek lexikografian erabiltzen zen metodologiaren moldeak hautsi behar izan zituzten eta gaur egun badago, eremu teknikoetan behintzat, ongi asentatua dagoen lan-prozedura bat. Eugen W\u00fcster izan zen honi oinarri teorikoa ipini ziona. \nEzaugarri sailkatzaileak.\nKontzeptu-sistema bat sortu ahal izateko, beharrezkoa da kontzeptu bat ingurukoegandik eta generikoengandik ezberdinduko duen ezaugarriez doitzea. Bereizgarri horiek lau taldetan sailkatzen ditu W\u00fcsterrek: intrintsekoak, estrintsekoak, baliokideak eta ez-baliokideak. Lehenengo biak dira garrantzitsuenak. Berezko ezaugarriak edo intrintsekoak begi-bistaz antzematen direnak dira; objektu materialen kasuan, forma, tamaina, materiala, kolorea\u2026 Kanpotiko ezaugarriak edo estrintsekoek elementua ingurukoekin erlazionatzen dituzte, erabilera (sukaldeko mahai, jangelako mahai) eta jatorriaren (eskuz egindakoa mahai, \"menzel\" mahai, mahai errenazentista) baitan.\nDefinizioak.\nDefinizioa kontzeptu baten deskribapena da. Kontzeptu-sistema bateko elementu guztien definizioek bat egin behar dute, haien arteko mugak argi trazatuz. Ezagutzen diren hitzak bakarrik erabili beharko lirateke definizioetan. Baina hiztegigintzaren barruan aniztasun handia dago definizioen sorrerari dagokionez, definizio horren irismen edota helburuaren arabera. Lau multzo handitan banatzen ditu W\u00fcsterrek definizioak.\nLehenik eta behin, intentsiozko definizioak daude. Kontzeptuaren edukiari erreferentzia egiten diotenak. Generiko hurbilenetik abiatuta, definitu beharreko kontzeptua identifikatzen duten ezugarri mugatzaileak zehazten ditu eta serie horizontal bereko beste kontzeptuetatik bereizten du (Euskaltzaindia: airean ibil daitekeen ibilgailua, airea baino astunagoa, hegoduna eta motorduna). Bigarrenik, estentsiozkoak ditugu. Kontzeptu-sistemaren barruan maila berean dauden kontzeptu espezifiko guztien zerrendatzean datza. Baina ezin du dena beregain hartu (aireko ibilgailuak airea baino astunagoak planeadoreak, kometak, hegazkinak, jirabioak, eta ornitopteroak dira). Hirugarrenik, W\u00fcsterrek definizio deskriptibo eta preskriptiboen arteko banaketa egiten du Teorian. Laugarrenik, testuinguru bidezko definizioak daude, definitzen den kontzeptuari dagokion terminoa esaldi baten aurkezten dutenak (\u201caireko ibilgailu batzuk aire baino arinagoak dira baina beste batzuk ez.\u201d).\nIzendapenak.\nW\u00fcsterrek zehaztasun handiz jorratzen ditu kontzeptuen zeinu linguistikoak. Haren ustez, terminoak osatzen dituzten osagaiak hiru mailatan ikus daitezke: hitz-elementuak (erroa, afixua, atzizkia, aurrizkia eta desinentzia), hitzak (erro-hitza, hitz elkartua, eratorria) eta hitz-taldea (hitz ortografiko batez baino gehiagoz osaturikoak). Hitz-elkarketa eta hitz-talde baten arteko aldea barruko unitateen arteko erlazio sintaktikoan datza.\nBeste alde batetik, arreta handia jartzen du kanpo-forma deritzon terminoan. Kanpo-forma termino orok daukan forma fisikoa da, forma foniko eta grafikoaren batasuna. Kanpo-forma ez dago esanahiaren baitan, unitate-lexikoaren jatorriaren mende baizik. Jatorri hori hizkuntza bakoitzaren sistema fonetikora integratzen da eta horrek lau elementu lexiko mota ezberdin sortzen ditu: ondare-hitzak, maileguak (berriak edo asimilaturikoak), beste alorretara transferitutako terminoak eta laburdurak.\nJatorri etimologikotik abiatuta, hizkuntza bakoitzaren fonetika-arauen baitan osaturikoak dira ondare-hitzak. Ez dira orainaldian kontzienteteki sortutakoak, beraz. Maileguak beste hizkuntza batetik hartutakoak dira. Jada existitzen den termino bati esanahi bat gehituz gero, beste alorretara transferitutako alor-hitzak sortzen dira. Laburdurak hitzen bertsio motzagoa dira, baina kontzeptu berari erreferentzia egiten diotenak. Teoriak haien sailkapen zehatza eta ortografiaren inguruko arauak eskaintzen ditu.\nZeinuak.\nW\u00fcsterrek bazekien sistema linguistiko oro zeinuen bidezko izendapenean oinarritzen dela. Zeinuen eta zeinu-sistemaren inguruko teorizazio sakona eskaintzen du bere lanak. Hark bereizitako zeinu ezberdinen artean, konbentzionaletan zentratu zen gehienbat, hizkuntzako zeinu gehienak hitzarmenaren baitan gauzatzen direlako, arbitrarioki edo terminologiaren baitan araututa. Zeinu konbentzionalak formaren, egituraren, esanahiaren, aplikazioaren eta esanahiarekiko esleipenaren arabera sailkatu zituen. Talde balkoitzaren azpian sailkapen konplexuagoa burutu zuen, gainera. Teoria terminologikoa idazkeraz arretatsu azaltzen da arestian aipatu bezala. Hortaz, zeinu idatzien atal bat irakur daiteke bere obran.\nEsleipen linguistikoa.\nTerminologia esleipenaren baitako sistema da. Berak argi zioen esleipen linguistikoak biunibokoa izan behar zuela, hau da, bana-banakoa, elementu bat izendapen bakarrarekin lotuz. Ondorioz, ez luke denominazio anbiguorik egon beharko (homonimia edota polisemia), ezta denominazio multiplorik ere (sinonimia). Teorizazio hori, ordea, ezin da lagunartekoan edo hizkera formalean aplikatu. Terminologian unibokotasuna exijitzea, ostera, ilusio bat besterik ez dela argi zuen. Alor espezifiko batean, kontzeptu edota ideia kopurua beti da erro lexikalena baino askoz ere handiagoa: hitz bat kontzeptu baten baino gehiagoren izendapena da (homonimia). Gainera, bera kontziente zen eta onartzen zuen Saussurek egindako banaketa: \"langue\" (sistema) eta \"parole\" (erabilera). Unibokotasuna gora eta behera, sakonki aztertzen ditu teorialariak, alde batetik, monosemia, polisemia eta homonimia; bestetik, monobalentzia eta pluribalentzia; eta, hirugarrenik, bakartasun eta pluraltasun izendatzaileak.\nIldo beretik, uniformetasuna jorratu zuen, eta argi bereizi monobalentziatik. Esleipen edo izendapenaren uniformetasunak esleipen berak komunitate linguistiko bateko partaide guztientzat balio duela esan nahi du. Hortik jo eta batasun linguistikoaz aritu zen, betiere argi utziz: terminologiak uniformetasun handiena lortzeko intentzioa izan behar du hizkuntzaren erabileran. Batasun lingustikoari dagokionez, doi-doi teorizatzen du erabileraren, normalizazioaren, unitate lingustiko elebakar/internazional/interlinguaren, bariazioaren, hizkuntza globalen eta hizkuntzaren eboluzio eta aldaketaz.\nHiztegiak.\nHiztegigintzaren inguruko azalpen osoa ematen du Teoriak, baita hiztegien sailkapen doia ere.\nTeoriari egindako kritika.\nW\u00fcsterren teoriaren aurkako kritikak dio terminoen erabilera ez dela berak aditzera eman zuen bezain sinplea. Teoriak unitate terminologikoen inguruan dagoen konplexutasuna gutxiesten omen du, haien erabilera normalizatutakotik haratago doala kontuan hartu gabe. Unitate bat normalizatzen den momentutik, zaharkitu egiten da, erabilera beti arauaren aurretik doalako. Idealizazioan eroritako modeloa omen da, bariazioa eta aniztasuna benetan kontuan hartzen ez dituena. Gramatika eta pragmatika alde batera uztea hizkuntzaren alderdi garrantzitsuak alde batera uztea dela diote kritikoek. Halaber, terminologia profesional eta adituen eremura bakarrik mugatzen omen du W\u00fcsterrek, dimentsio soziala kontuan hartu gabe; denok darabilgu alabaina terminologia. Oinarrian dagoen pentsamendua (adituek egituratu ostean gainerako erabiltzaileak arau horretara egokitu behar dugu) ere kritikatu ohi izan da. Terminologiaren Teoria Orokorraz gain badira terminologiaz hausnartu duten beste teoriak ere: Terminologiaren Teoria Komunikatiboa, Sozioterminologia, Teoria Soziokognitiboa..."}
{"id": "734490", "revid": "6950", "url": "https://eu.wikipedia.org/wiki?curid=734490", "title": "Wordfast", "text": "Wordfast ordenagailuz lagundutako itzulpenerako (OLI) erreminta da, software jabeduna, Microsoft Worderako makro bildumatik sortua eta itzulpen-memorien erabilera ahalbidetzen du. Programaren sortzailea Yves Campollion frantsesa izan zen.\nHasiera batean, Wordfast Tradosen ordezko lehiakorra izateko garatu izan zen. Hala, badago bi produktuen arteko bateragarritasuna bi alderditan: itzulpen-memorien inportazio eta esportazioa berdina da, eta fitxategi elebidunen sorrera ahalbidetzen dute MicrosoftWorden.\nOrdenagailuz lagundutako itzulpenerako (OLI) erreminten erabiltzaileen artean, Wordfast, Tradosen lehiakide gogorra bihurtu izan da. Oso erakargarri egiten du dohainik eta era mugagabean erabili ahal izatea betiere itzulpen-memoriak 500 segmentu gehienez dituelarik.\n2006tik Very Large Translation Memory (VLTM) proiektua eskuragarri dago itzulpen-memoria partekatuak izateko.\nHistoria.\nYves Champollion Wordfasten lehen bertsioa hasi zen garatzen Parisen (Frantzia) 1999. urtean. Lehenengo bertsio hori Microsoft Word 97eta beste bertsio berriagoekin funtzionatzen zuten hainbat makroz osatuta zegoen. Momentu hartan bazeuden beste itzulpen-memoria batzuk MicrosoftWordekin funtzionatzen zutenak, Trados, kasurako.\nWorfast Classic (hala zen ezaguna MS-DOSen oinarritutako erreminta) software librea zen 2000 urtera arte. Ahoz aho ibiltzeari esker, asko hazi zen, hainbeste non memoriekin lan egiten duen bigarren itzulpen programa erabiliena den itzultzaileen artean.\nYves Campollionek Wordfast LLC konpainia sortu zuen 2006ean. 2009ko urtarrilean Wordfast Tralsation Studio kaleratu zuen, bertan \"Wordfast Classic\" eta \"Wordfast pro\"fesional zeudelarik. Horiek Javan oinarritutako itzulpen erremintak ziren, itzulpen-memoriak zituztelarik. Erreminta horiek batera nahiz banaka eros zitezkeen.\n2010eko maiatzean Wordfastek doakoa eta online zen. \"Wordfast Anywhere\" produktua atera zuen. Erremintak itzultzaileari internetera sarrera zuen edozein gailutik (smartphone, tableta...) eta beraz, edozein lekutik lan egitea ahalbidetzen zio.. Urte bereko ekainerako, bazeuden jada 50.000 erabiltzaile erregistratuta eta azarorako, berriz, 10.000.\nWordfast Pro 4, Java TMn oinarritutako erreminta independentea, 2016ko apirilean kaleratu zen. Itzulpenaren kudeaketarako hainbat funtzio aurreratu ditu, WYSIWYG editorea barne, zeinek itzulpen pakete eleanitzak sortzen dituen edizio eta itzulpen filtro bati esker kalitatea bermatuz.\nWordfast motak.\nWordfast Classic\nMicrosoft 97 edo berriago batekin, eta edozein sistema eragiletan dabilen makro sorta bat da. \"Wordfast Classic\"en itzulitako dokumentu bat dokumentu elebidun bihurtzen da era tenporalean (jatorri testua agertzen da, bai eta itzulpena ere segmentutan), azkenean formatu hobe bat emaitza izanik. Trados 5, WordFisher eta Logoporten funtzionamenduaren oso antzekoa da. Bertsio hori Yves Chapollionek sortu zuen eta 1999ean hasi zen banatzen.\n\"Wordfast Classic\"en bigarren bertsioa Linguex itzulpen agentziak erabili izan zuen, 9 hilabetez esklusiboki bere pertsonal eta afiliatu autonomoentzat izanik 1999 urtean. Denbora tarte hartan, funtzio gehiago garatu zituen, hala nola: glosarioak, arauetan oinarritutako kalitate kontrola eta abar. Linguexen desagerpenaren ondoren, erregistroa eskatzen zuen doako erreminta bihurtu zen.\nLogos itzulpen taldearekin sinatu zuten Wordfasteko garatzaileak asoziazio kontratu bat 2001ean, programaren distribuziorako, Champollion Wordfast Ltd. izena zuen enpresa britainiar baten eskutik. Urte berean, kontratua bertan behera geratu zen Logosek ezin baitzuen softwarearen iturri- kodea partekatu, nahiz eta Wordfasten iturri-kodera sarrera eman zitzaion. Gaur egunera arte, Logosek Wordfasten orduko bertsioa banatzen du, baina \u201cWordfast\u201d izenaren eskubidea bai eta haren bertsio berriak haien jabetza direla baieztatzen du.\nHasiera batean hirugarren bertsioa, erregistroa beharrezko zuen doako software bat izango zen. 2002Ko urrian, Wordfast merkataritzako produktu bat bihurtu zen, hiru urteko lizentziak 170 euroko prezioa zuelarik herrialde \u201caberatsetako\u201d erabiltzaileentzat eta 50 euro (beranduago 85 izango zirenak) bete herrialdeetako erabiltzaileentzat.\nWordfast Classicek honako fitxategi hauekin jardun dezake: edozein Microsoft Word fitxategirekin (formatua duten eta ez dutenak barne), Word dokumentuekin (DOC/DOCX), Microsoft Excel (XLS/XLSX), PowerPoint (PPT/PPTX) eta beste hainbatekin jardun dezake, baina ez da OpenDocumentekin bateragarri gaur egungo Microsoft Word bertsioek ez baitute OpenDocumenten inportazio filtrorik.\nWordfast anywhere\n\"Wordfast Anywhere\" doako web-orrialde bat da, Wordfasten bertsioa oinarrituta dagoena eta \"Wordfast Classic\"en lan eta erabiltzaile fluxu antzekoak dituena. 2010Eko maiatzean izan zen kaleratua, nahiz eta garapen prozesuan zeuden bertsioan publikora eman ziren 2009an. Produktua atera baino gutxi lehenagora arte ez zegoen argi doakoa izaten jarraituko zuen edo ez.\nNahiz eta doako zerbitzua izan ondorengo murrizketak ditu:\n\"Wordfast Anywhere\"n pribatutasun-politikaren arabera, igotako fitxategiak ezin dira partekatu eta konfidentzialak dira. Erabiltzaileen itzulpen automatikoa erabil dezakete eta irakurketarako dauden itzulpen-memoria publiko askotara sartzeko aukera dute.\nWindows Mobile, Android, Palm OS eta iPhonerako dago eskuragarri. 2011Ko apiriletik \"Wordfast Anywhere\"r karaktere-ezagutze aukera du PDF fitxategietarako.\nWordfast Anywherek Word dokumentuekin (DOC/DOCX), Microsoft Excel (XLS/XLSX), PowerPoint (PPT/PPTX) eta beste hainbatekin jardun dezake, baina ez da OpenDocumentekin bateragarri.\nWordfast Pro\n\"Wordfast Pro\" independentea den itzulpen-memoria multiplataforma (Windows, Mac, Linux) bat da, itzultzaileei egoera elebidun batean lan egitea ahalbidetzen diena. Gainera aurretik itzulitako edukia erabil daiteke eta datu-base terminologikoetara sarrera eskaintzen du. Proiektuen buruek \"Wordfast Pro\" erabil dezakete pre/post-itzulpenen prozedurarako, zeinek itzulpenaren aurreko fitxategiak eskaintzen dituen eta baita loteen analisia ere.\n\"Wordfast Pro\"k Word dokumentuekin (DOC/DOCX), Microsoft Excel (XLS/XLSX), PowerPoint (PPT/PPTX) eta beste hainbatekin jardun dezake, baina ez da OpenDocumentekin bateragarri."}
{"id": "734491", "revid": "512", "url": "https://eu.wikipedia.org/wiki?curid=734491", "title": "Trados", "text": "SDL Trados Studio ordenagailuz lagundutako itzulpenerako (OLI) software bat da. Trados GmbH enpresa alemanak garatu zuen eta SDL International (itzultzaileentzako edukien kudeaketara dedikatzen den enpresa bat) arduratzen da haren banaketaz.\nSoftware hau itzulpen-memoriak sortzeaz arduratzen da, testua segmentutan banatuz eta segmentu horien itzulpena gordez. Gainera itzulpen-memoriak hizkuntzen arabera, erabiltzailearen arabera eta beste hainbat eratara sailkatzea ahalbidetzen du.\nHistoria.\nJochen Hummel eta Iko Knyphausen izan ziren enpresa horren sortzaile 2004ean Stuttgarten. Hasieran Trados GmbH enpresak itzulpen zerbitzuak eskaintzen zituen, baina 80eko hamarkadaren amaieran, ordenagailu bidezko itzulpen automatikoa ematen zuten programak garatzen hasi ziren.\nTradosek MultiTerm izeneko terminologia kudeatzaile bat sgaratu zuen 1992an, Windows 3.1ekin lan egiten zuena. Bestalde, Translator's Workbench izeneko itzulpen memoria bat ere sortu zuten MS-DOSentzako. 1994rako bazebilen jada Workbench eta fuzzy match (kointzidentzia partzial) kontzeptua sartu zuten. Itzulpen-memorien, kudeatzaile terminologikoen eta sortu berria zen testu prosezadorearen itengrazioa zela eta, oso aldaketa garrantzitsua gertatu zen eta Tradosek IBM enpresak sortutako Translation Manager ordezkatu zuen. 1997an enpresak bere lekua egin zuen Microsoftek haren %20a erosi zuenean Tradosek zituen lokalizaziorako barne beharrak asetzeko. Jarraian etorri ziren urteak etengabeko lasterketa izan zen merkatua nork menderatuko zuen ikusteko eta baita globalizazioak ekarritako zergen aldaketetara ohitzeko.\nTrados bereganatua izan zen SDL International enpresagatik 2005ean. Beste hori SDLXen jabe zen, Tradosen konpetidore zen OLI bat.\nProduktuak.\nGaur egun, SDL Trados Studiok gama oso desberdinetako produktu anitz eskaintzen ditu. Honako hauen dira ezagunenetakoak:\nSDL Trados Studio\nPrograma honek testuen edizio eta berrikuspena ahalbidetzen du itzulpen memorien bidez. Itzulpen proiektuak kudeatzeko Tradosen tresna nagusia da, terminologia antolakuntza ahalbidetzeaz gain OLI batekin konexioa ere egin ahal delako.\nSDL MultiTerm\nTerminologia-kudeaketarako tresna bat da, SDL Tradosekin integratzen dena base terminologikoak sortu, garatu, editatu eta kudeatzeko.\nSDL Language Cloud\nHodeiko biltegiraketarako plataforma bat da, bai itzulpen automatiko eta eskuzkoetara sarrera ziurra ematen duena. SDL Tradosen eskutikako motore espezializatu batzuk ditu.\nIturburu-dokumentuen formatua.\nSDL Trados Studio 2017k 70 fitxategi formatu mota onartzen ditu, honako hauek horietako batzuk izanik: SGML, XML, HTML, XLIFF, SDLXLIFF (Studioren jatorrizko fitxategiak), OpenDocument fitxategiak, testu-fitxategiak, iturburu-kode fitxategiak (Java, Microsoft .NET...); Microsoft Word, Excel, Bilingua Excel elebiduna eta PowerPoint; eta Adobe, PDF, PDF eskaneatua (OCR barne), FrameMaker, InDesign eta InCopi bezalako fitxategi formatuak.\nItzulpen-memoria eta glosarioen kudeaketa.\nTradosen itzulpen-memoria formatua SDLTM da, SQLite databasek jasana. Fitxategi batean oinarritutako itzulpen-memoria sortzen denean, SDL Trados Studiok datu-base bat sortzen du non itzulpen-unitateak gordeko dituen (itzulpen-segmentuak, alegia). SDL Trados Studioko itzulpen-memoriak itzulitako segmentu guztien testuinguruko informazioa eta dokumentu barruan zuen kokapena gordeko ditu. Jokaera horrek momentuan egiten ari den itzulpenerako garrantzitsuenak diren itzulpenak eskaintzen ditu.\nSDL Trados Studiok SDL GroupSharen dauden zerbitzariekin lan egin dezake, hala itzulpenean dauden aktoreen kopurua handituz. Glosario elebidun eta eleaniztunen kudeaketa SDL Multitermen bidez egiten da.\nItzulpen automatikorako makinen eta post-edizioaren integrazioa.\nSDL Trados Studio 2015ek itzulpen automatikoa eta post-edizioa integratu ditu itzulpenen kudeaketa fluxuan. Itzulpen-automatikoaren aukera aktibatuz, SDL Trados Studiok segmentuaren itzulpen automatiko bat proposatuko du, ez baldin badago itzulpen-memorian aurretiaz baten bat gordeta. Gainera, jasotako itzulpen-automarikoaren post-ediziorako aukera ematen du, eta behin egokitua itzulpen-memoria pertsonalean gordeko da.\nDokumentazioa eta laguntza.\nSDL Tradosen eskuliburua online deskarga daiteke enpresaren web-orrialdean. Gainera, Webinar bideo-konferentzien bidez, ikas daiteke oinarrizkoena dohainik eta horien inguruko informazioa www.translationzone.com web-orrialdean topa daiteke.\nKritikak.\nHainbat retrobateragarritasun arazo zirela eta SDL Trados oso kritikatua izan zen 2008an.\nTrados fitxategi formatuen bertsio desberdinak erabili ahal izateko konponbide batzuk eman izan dira, baina oraindik ere hutsak ditu. SDLk erabiltzaileen kexei erantzuna eman zitzaien SDL Trados Studio 2011 Freelancen erabilitako lizentzia-sistema sinpletuz."}
{"id": "734493", "revid": "6333", "url": "https://eu.wikipedia.org/wiki?curid=734493", "title": "Lawrence Venuti", "text": "Lawrence Venuti (Filadelfia, 1953ko otsailaren 9a) itzulpengintzaren teorialari eta kritiko estatubatuarra da, itzulpenaren historialaria eta italiera, frantses eta katalanetik itzultzen du. Ingeles irakaslea Temple Unibertsitatean, Filadelfian.\nBiografia.\nFiladelfian jaio zen eta Templeko Unibertsitatean graduatu zen 1974an. Urte luzez bizi izan zen New Yorken. 1980. urtean ingeles ikasketetako doktoretza amaitu zuen Columbiako Unibertsitatean. Urte berean, \"Renato Poggioli Itzulpen Saria\" irabazi zuen Barbara Albertiren \"Delirium\" eleberriaren bere itzulpenari esker.\nGaur egun Venuti irakaslea da Temple Unibertsitatean. Beste zenbait unibertsitatetan ere eman ditu klaseak, hala nola Pennsylvaniako Unibertsitatean, Princetoneko Unibertsitatean, Columbiako Unibertsitatean, Trentoko Unibertsitatean, Mainzeko Unibertsitatean, Barnard Unibertsitatean, eta Belfasteko Queen\u00b4s Unibertsitatean.\nEgunkari hauetako editorialetako kide da: Reformation: The Journal of the Tindale Society, The Translator: Studies in Intercultural Communication, TTR: traduction, terminologie, r\u00e9daction, Translation Studies, Target: An International Journal of Translation Studies eta Palimpsestes. 1998an The Translator-eko ale berezi bat argitaratu zuen, beren-beregi itzulpengintza eta gutxiengoari eskainia. Bere itzulpen proiektuek honako erakunde hauek emandako sariak eta diru-laguntzak eskuratu dituzte: PEN American Center (1980), Italiako gobernua (1983), National Endowment for the Arts (1983,1999) eta National Endowment for the Humanities (1989). 1999an Vic-eko Unibertsitatean (Espainia) itzulpen ikasketei buruzko Fullbright Senior Lectureship bat eman zuen.\n2007an Giza Zientzietako Guggenheim Beka jaso zuen Giovanni Pascoliren poesia eta prosa itzultzeagatik.\n2008an Ernest Farr\u00e9sen Edward Hopper: Poemsen itzulpenagatik Robert Fagles itzulpen saria irabazi zuen.\nTeoria eta kritika.\nVenuti traduktologo ezaguna da, eta itzulpenaren teorian eta praktikan zentratu izan da. Itzulpengintza Teoria modernoaren figura kritikoena da, eta korronte/ ildo nagusitik nabarmen bereizten da. Askotan kritikatu izan du itzultzailea figura ikusezina dela. Itzulpen kritikan modu n jardun du itzultzen hasi zenetik.\nBere \"The Translator\u2019s Invisibility: A History of Translation\", argitaratu zenean, eztabaida askoren iturria izan zen.\nHor, Venutik itzulpengintza amerikarraren egoera aztertzen du hasieratik, eta bertatik konklusio bat ateratzen du: jatorrizko testuaren kultura ezabaketa nabaria da itzulpenetan. Venutik kritikatzen zuen jatorrizko testuko berezko ezaugarriak zein kultura ezabatzen direla, eta horrela bigarren \u201ctestu original\u201d bat, edo \u201ctestu berri\u201d bat egiten dela.\nHorrengatik, Venutik itzulpen etxekotuaren eta itzulpen arroztuaren kontzeptuak proposatzen ditu; bi estrategia horiek aditzera ematen dute zer-nolako joera duen itzulpenak xede-testuko kultura egokitzeko, eta beraz zenbaterainoko galera dakarkien jatorrizko testuaren ezaugarriei. Etxekotze-estrategiaren ordez, Venutik arrozte-estrategia aldarrikatzen du, aurretik Friedrich Schleiermacherrek aurkeztutakoa. Estrategia horren arabera, xede-testuaren irakurleak esfortzua egin behar du; izan ere, itzultzaileak kalkoak eta hitz eratorriak erabiltzen ditu jatorrizko testuko elementu eta ezaugarriak ez aldatzeko, eta irakurlearenk lana egin behar du ondorioz testura gerturatzeko. Binomio horren bitartez, Venutik itzultzailearen itzulpena bortxakeria etnozentrikoan oinarritzen dela salatzen du.\n\"The scandals of translation\" lanean aurreko saiakerako edukia berriz aztertu eta angloamerikarren itzulpengintzaren egoeran sakontzen du Venutik. Hainbat arlo korapilatsuetan muturra sartzen du, hala nola, copyrighta ezarri osteko arazoetan, itzultzailearen lanaren balorazio ezan, eta itzulpen politiketan."}
{"id": "734494", "revid": "46380", "url": "https://eu.wikipedia.org/wiki?curid=734494", "title": "Fulvia", "text": "Fulvia Flaka Banbalia (K.a. 77 - K.a. 40) I. mendean bizitako emakume erromatarra izan zen. Lehen emakumea izan zen txanpon erromatarretan azaltzen.\nBiografia.\nK.a. 77. urtean, Erroman edo Tusculumen, hurbil dauden bi hirietako batean jaio zen Fulvia Flaka Banbalia. Aita Marko Fulvio Banbalio senataria zuen eta ama Senpronia Graka, Grakoen familia boteretsukoa. Ondasunak amaren aldetik zetozkion, beraz, baina ez dirudi anbizio politikoa aitarengandik jaso zuenik, Banbalio izena zalantzatia eta ilauna izateagatik jarri baitzioten.\nFulviari buruz Plutarkok esan zuen, \u201c\"iruteko, josteko edo beste emakumeekin foroan berriketan aritzeko inolako interesik\"\u201d ez zeukala. Baina, emakumea izanik, boterera iristeko senar bat behar zen. Senarrek politikarako sarbidea jarriko zuten eta Fulviak, sestertzioak.\nEzkontza Publio Klodio Pulkerrekin.\nLehenengo, Publio Klodio Pulker politikari demagogo eta populistarekin ezkondu zen. Julio Zesarren aldean lerratuta, hura Galiara joan zenean hiriburuko boterea Klodioren eskuetan utzi zuen. Errepublikaren azken urte nahasi haietan erromatar boteretsuak oso zatituta zeuden eta Klodiok indarkeria erruz erabili zuen etsaien aurka, nagusiki Marko Tulio Zizeron eta haren jarraitzaileen aurka. Azkenean, indarrez hil zuten K.a. 57. urtean.\nEzkontza Kaio Eskribonio Kurionekin.\nAlarguna Kaio Eskribonio Kurionekin ezkondu zen orduan. Eta haren karrera politikoak nabarmen gora egin zuen handik aurrera. Berriro ere Julio Zesarren aldeko jarrera senar-emazteen mesederako izan zen eta Afrikako espedizioaren komandanteburu izendatu zuten Kurion. Parrandan iaioagoa omen zen estrategia militarrean baino, eta Utikan lehorreratu eta berehala hil zuten Fulviaren bigarren senarra.\nEzkontza Marko Antoniorekin.\nMarko Antonio hirugarren senarraren eskutik lortu zuen Fulviak eragin politikorik handiena, Oktavio \u2013gerora Augusto enperadorea izango zena\u2013 eta Lepidorekin batera triunbiro izendatu baitzuten ezkondu eta urte gutxira. Bien etsai nagusietako bat, Zizeron, hiltzeko agindua eman zuten Triunbiratua osatu eta berehala, K.a. 43. urtean. Diotenez, Fulviak hizlariaren buru moztuari tu egin zion, eta mihia ilean zeraman urezko urkila batez zulatu.\nBaina senarra Egiptora \u2013Kleopatra VII.aren albora\u2013 joan zenean, Erroman tirabirak piztu ziren eta Fulviak Oktavioren aurkako kanpaina abiatu zuen. Lau hilabete eskasean Oktaviok mendean hartu zuen eta Sizionera erbesteratu zuen. Han hil zen K.a. 40. urtean, itxuraz, bat-bateko gaixotasun batek jota.\nPlutarkok zioen Kleopatrak Fulviari eskertu behar ziola Marko Antoniok emakumeei obeditzen ikasi izana. Baina ez Plutarkok ez Fulvia hil eta gero hari buruz idatzi zutenek, ez zuten hura laudorio moduan bota. Fulvia \"impotentia muliebris\" zelakoaren paradigma zen: bere burua kontrolatzen ez zuen emakumea, neurririk ez zuena, pasioek menderatua, eta ez gizonezkoek, beharko lukeen bezala, moralki ahula eta makurra.\nEta, hala ere, haren eragina metalean grabatuta geratu zen betiko. Fulvia izan zen erromatar txanponetan agertu zen lehen emakume ez mitologikoa."}
{"id": "734495", "revid": "119347", "url": "https://eu.wikipedia.org/wiki?curid=734495", "title": "Kalkoak eta maileguak", "text": "Kalkoak eta maileguak itzulpengintzan erabiltzen den terminologia da. Askotan terminologia atzerritarra modu egokian erabili nahi dugunean arazo honekin egiten dugu topo: gure hizkuntzan ez dago termino horren itzulpen edo baliokiderik. Hori gertatzen denean, hainbat egoera gertatu daitezke:\nEgia esanda, maileguen, kalkoen eta neologismoen arteko ezberdintasunak txikiak eta nahasgarriak dira askotan; eta autore batentzat mailegu bezala izendatu beharko zena beste batentzat neologismo bat da.\nMaileguak.\nMaileguak hiru taldetan banatzen dira: mailegu puruak, hitz arrotzak eta barbarismoak (euskara eta gaztelaniaren kasuan erdarakada edo euskarakada izenez ezagunak).\nMailegu puruak.\nLehen esan bezala, mailegu puruak beste hizkuntza batetik eratorritako hitzak dira. Mailegu puruak hizkuntzen eta pertsonen arteko elkarbizitza sozial eta kulturalaren ondorioz sortzen dira, errealitate berriei aurre egiteak behar berriak sortzen baititu hizkuntzetan. Mailegu mota horiek beste hizkuntza batetik eratorriak direla nabaritzen da begi hutsez, baina nolabait hizkuntza hartzailera moldatu dira. Hitz hauen moldaketen artean moldaketa fonetikoa da ohikoena, izan ere moldaketa fonetikoa gertatzen denean, mailegua helburu hizkuntzaren arau ortografikoetara eta ahoskerara egokitu daiteke.\nGaztelaniaz \"mochila\", \"cococha\" eta \"izquierda\" bezalako hitzak euskarazko maileguak dira, hitzak erdarazko arau ortografikoetara moldatu diren arren.\nHitz arrotzak.\nHitz edo esapide arrotzak, bestalde, helburu hizkuntzara moldatu ez diren hitz mailegatuak dira. Hitz hauen errepresentazio grafikoa eta ahoskera helburu hizkuntzako arauetatik kanpo geratzen dira.\nAdibidez, \"ranking\", \"geisha\", eta \"software\" hitzak hitz arrotzak dira hitzaren forma ez delako aldatu.\nBarbarismoak.\nMaileguen artean, barbarismoak mailegu eta hitz arrotzen erabilera okerrak dira. Batzuetan oraindik onartu ez diren hitz arrotzak barbarismotzat jotzen dira, baina behin onartuak hitz arrotz edo mailegu puruak bihurtzen dira.\n\"Customizar\" gaztelerazko barbarismo bat da, \"customize\" aditz ingelesetik datorrena. \"Collapse\" aditzetik eratorritako \"colapsar\" aditza ere barbarismo bat zen hasieran, baina \"colapsar\" gaztelaniaz arrunt bilakatu zenez, gaur egun mailegu purua dela esan daiteke.\nKalkoak.\nMaileguak bakarrik modu partzialean egiten badira, kalkoak direla esaten dugu. Kalkoak, beraz, termino atzerritar baten morfemen itzulpena egiten dugunean gertatzen dira. Mailegu mota honek abantaila handi bat du: hizlari ez espezializatuek erraztasunez ulertu ditzakete termino berriak hauek haien ama-hizkuntzako morfemak erabiltzen dituztelako. Bi kalko mota daude: kalko semantikoak eta kalko lexikoak.\nKalko lexikoak.\nBeste hizkuntza bateko hitz baten egitura morfologikoa eta esanahia kontuan hartzen dira kalko bat sortzeko, eta hitz horren ezaugarri fonetikoak alde batera uzten dira.\nBi baldintza bete behar ditu atzerriko hitzak kalko bezala barneratu ahal izateko. Alde batetik, sorburu hitzaren egitura polimorfematikoa artikulatua izan behar da, unitate txikiagoetan erraztasunez zatitu ahal izateko. Bestalde, hitzak esanahi deskriptibo eta literala izan behar du, bere osagaien esanahien loturatik ondorioztatu daitekeena.\nSorburu hitzak aspektu formal eta semantiko argia ez badu, hizkuntza hartzaileak mailegu bezala barneratuko du hitz berria, bere adierazlea eta adierazia gehiegi aldatu gabe eta morfema originalak erabiliz.\nKalko lexikoetan hizkuntza hartzaileak bai sintesia bai hizkuntza hartzailean jadanik existitzen diren unitateak erabiliz kopiatzen ditu termino berriaren artikulazio estrukturala eta izaera semantikoa. Hau gertatzen denean, lehendik existitzen ez zen lexia konplexu bat osatzen da hizkuntza hartzailean, adierazle eta adierazi bereizgarriak dituena eta termino atzerritarraren erreprodukzio fidela izango dena.\nKalko lexikoek terminologia teknikoetan beharrezkoa den funtzio literal edo izendatzailea betetzen dute gehienetan. Bestalde, mailegu purua gutxitan erabiltzen duten hizkuntzek kalkoak erabili ditzakete haien hiztegia aberasteko, izan ere termino berriaren jatorri atzerritarra ezkutatuta geratzen da hizkuntza hartzailearen morfemak erabiltzen direnean.\nKalko lexikoaren barruan Werner Betz hizkuntzalariak beste hiru kalko mota berezitu zituen. Betzek termino originalaren alderdi formal eta kontzeptualen aldaketa mailaren arabera banatu zituen hiru kalko motak:\nKalko literala.\nSorburu hitzaren morfema bakoitza helburu hizkuntzaren morfemarik antzekoenarekin ordezkatzen da. Adibidez: basketball &gt; saski-baloia.\nHurbileko kalkoa.\nTermino originalaren kopia askeagoa da; batzuetan itzulpen askea egiten da, beste batzuetan termino originalaren zati bat bakarrik itzultzen da modu literalean, eta beste batzuetan hitz bakarreko termino bat hitz elkarketa baten bidez errepresentatzen da hizkuntza hartzailean. Hurbileko kalkoen barruan beste hiru kalko mota daude.\nKalko asimetrikoak.\nTermino originalaren zati bat modu literalean itzultzen da eta beste zati bat modu askean itzultzen da. Adibidez, iron \"curtain\" &gt; \"altzairuzko oihala\"\nKalko murriztuak.\nBatzuetan, itzulpen askearen ondorioz, hitz elkarketa bat hitz bakar baten bidez itzultzen da. Adibidez, love at first sight &gt; flechazo\nKalko luzatuak.\nAurreko motaren kontrako kasua da, hitz bakar bat hitz elkarketa bezala itzultzen da hizkuntza hartzailean. Adibidez, share &gt; entzule-indizea\nKalko kontzeptuala.\nKasu hauetan kalkoak termino originalaren entitate kontzeptuala errespetatzen du, baina formalki independentea da. Adibidez, \"think-tank\" &gt; \"comit\u00e9 de cabezas pensantes\"\nKalko semantikoak (edo mailegu semantikoak).\nKalko mota honetan ez da inolako hitz berririk sortzen hizkuntza hartzailean, hizkuntza hartzailean jadanik existitzen den hitz sinple bat hartzen da eta esanahi edo funtzio berri bat ematen zaio. Honetarako atzerriko terminoaren eta hautatutako hitzaren arteko antzekotasun kontzeptuala egon behar da, hau da, oinarrizko esanahia edo esanahi literala antzekoak izan behar dira.\nAdibidez, \"file\" &gt; \"fitxategia\" informatika arloan.\nAskotan mailegu mota hau ez da begi onez ikusten; bere izaera disimulatuak zaila egiten du jakitea hizkuntza hartzailearen hitzaren esanahi originala eta batzuetan gehitutako esanahiak ez du aberasten hizkuntza helburua.\nMailegu semantikoen barruan analogoak eta homologoak ditugu.\nAnalogoak.\nMailegu mota hauetan bi hizkuntzen terminoen arteko antzekotasun formal eta semantikoa dago. Antzekotasun formalak transferentzia semantikoa errazten du.\nAutore batzuek \"paronimo\" bezala ezagutzen dituzte kalko mota hauek, eta beste batzuek \"sasiadiskide\" bezala ezagutzen dituzte. Kalko hauek erraztasun handiz hedatzen dira helburu hizkuntzaren hizlarien artean, eta bi hitzek esanahi berdina baina konnotazio ezberdinak izatekotan, edo hitzen eremu semantikoak ez badira berdinak, kalkoek ondorio latzak izan ditzakete hizkuntza hartzailean.\nAdibide bezala \"severe\" &gt; \"severo\" edo \"dramatic\" &gt; \"dram\u00e1tico\" ditugu. Lehenengo adibidean kalko kaltegarria da, gaztelaniazko esanahia ez delako ingelesezko esanahiaren berdina; bigarren adibidean kalkoa ez da hain kaltegarria, bi hitzen esanahia oso antzekoa baitzen aurretik.\nHomonimoak.\nMailegu mota honetan antzekotasun kontzeptuala badago ere, ez dago antzekotasun formal edo etimologikorik bi hitzen artean. Bi hitzen artean ez dagoenez inolako lotura etimologikorik, arraroagoa da itzultzaileek edo hizlariek kalko semantiko mota hau sortzea, izan ere kasu haietan modu kontzientean eta hutsetik eman behar zaio esanahi berri bat hitzari.\nMailegu hauekin lortu nahi dena da hizkuntza hartzaileari \u201cberezko\u201d terminologia eskaintzea beste kultura batek menderatutako eremu tekniko batean. Kalko homonimoetan antzekotasun kontzeptuala oinarrizko esanahira edo esanahi literalera mugatzen da askotan.\nAdibide bezala \"izar\" &gt; \"star\" (pertsona famatua) edo \"sagua\" &gt; \"mouse\" dauzkagu."}
{"id": "734496", "revid": "336", "url": "https://eu.wikipedia.org/wiki?curid=734496", "title": "Hilbert (kraterra)", "text": "Hilbert kraterra meteorito baten eztandak sorturiko krater bat da, Ilargiaren alderdi ikusezinean kokaturik dagoena. Lur planetatik ezin da zuzenean ikusi.\u00a0\nHilbert kraterra, Pasteur kraterrarekin lotuta dago hegoaldetik. Bere diametroaren erdia du gutxi gorabehera aipatutako kraterrak. Hego ekialdean, Alden deitzen zaion krater bat du eta ipar mendebaldean, Backlund kraterra ikus daiteke.Hilbert kraterraren zatirik handiena esan daiteke berri berria dagoela, hau da inolako higadura edo eztandarik gabe, baina zonalde batzuetan, adibidez, hegoaldean oso higatutako tokiak aurki daitezke. Erdigunea zapala da, baditu, halere, hainbat krater txiki, beste meteoritoen eztandek eraginak. Hilbert izena duten beste hainbat krater ditu barnean edo ondoan, horien adibide ditugu, Hilbert W, Hilbert Y edo Hilbert H kraterrak, hirurak ere Hilbert krater nagusiaren barruan kokatuak daude. Bestalde, Hilbert E kraterra, adibidez, Hilbert krater nagusitik ekialdera kokaturik dago.\u00a0\nSatelite kraterrak.\nLehen esan bezala, Hilbertek alboan krater txiki asko ditu, krater satelite ere deitzen zaie aipatutako kraterrei. Krater hauetariko bakoitzak, bere kokapenaren arabera letra bat hartzen du izen gisa.\u00a0"}
{"id": "734497", "revid": "105290", "url": "https://eu.wikipedia.org/wiki?curid=734497", "title": "Prezesio", "text": "Prezesioa biraka dagoen gorputz baten biraketa-ardatzaren orientazio aldaketari deritzo. Erreferentzia sistema egoki batetik ikusita, Eulerren lehen angeluaren aldaketa bezala definitu daiteke, non Eulerren hirugarren angelua izango litzatekeen. Beste hitzetan, gorputzaren errotazio-ardatza bigarren ardatz baten inguruan biraka badabil, orduan gorputz horrek bigarren angeluaren inguruan prezesio-mugimendua egiten du."}
{"id": "734498", "revid": "512", "url": "https://eu.wikipedia.org/wiki?curid=734498", "title": "Z belaunaldia", "text": "Z belaunaldia 1990eko hamarkadaren erdian edo 2000. urtean hasitik gaur arte jaiotako pertsonek osatzen dute belaunaldi hori.\nEzaugarri nagusiak.\nBelaunaldi honen ezaugarririk adierazgarriena teknologiarekin duen harremana da. Izan ere, gehiengoa teknologiarekin bizi dira eta horren mendekotasuna badute. Mundu birtuala hobesten dute. Bestalde, intrapertsonalak diren abilezia eskasiaz hitz egiten da. Baita balioen eta familiari ematen zaion garrantziaz ere. Belaunaldi hori nahiko indibidualista da.\nKomunikatzeko formak.\nKomunikatzeko erabiltzen dituzten bideak oro har sare sozialak dira: Facebook, Instagram, Twitter, Flickr, Tumblr, Whatsapp, YouTube, etab. Harremanak ezartzeko bideak guztiz desberdinak dira belaunaldi honentzat, non feedback digitala garrantzi handia hartzen. "}
{"id": "734499", "revid": "336", "url": "https://eu.wikipedia.org/wiki?curid=734499", "title": "Plutongo geologia", "text": "Plutoneko geologia, planeta nanoaren\u00a0lurrazalak, mantuak eta nukleoak osatzen du. Plutonek, lurrarekiko duen distantziaren ondorioz, zaila da ikerketa zehatzak egitea aipatutako astroaren inguruan. Aipatzekoa da, 2015eko uztailaren 14ean\" New Horizons\" zunda, Plutonen gainetik igarotzerakoan, hainbat misterio argitu zituela. Datu hauek guztiak Lurrera iristeko denbora behar izan zuten, urruntasunaren ondorioz. Gaur egun dakigunez, Pluton, geologikoki planeta aktibo eta berezia da, bertako geologiak hainbat ezusteko eman baitizkigu. Lehenengo pertsona hau aipatzen, Jeff Moore \"New Horizons\" taldeko kidea izan zen, bere hitzetan, Plutoneko geologia, Marterena bezain aktiboa da.\u00a0\nGainazala.\nPlutoneko gainazalaren %98a nitrogenozko izotzez osaturik dago. Metanoaren eta Karbono monoxidoaren aztarnak ere aurkitu daitezke. Karonteren aldera dagoen aldeak, metanozko izotz gehiago du beste aldeak baino. Alde honek, nitorgeno gehiago eta karbono monoxido kantitate handiagoak ditu, betiere izoztuta.\nHubble espazioko teleskopioak ateratako argazkien arabera, Plutoneko gainazala oso aldakorra eta anitza da, bertan dauden kolore aldaketek adierazten digutenez. Pluton, gure eguzki sisteman kontraste gehien dituen astroetako bat da, Saturnoko Japeto satelitea bezala. Plutoneko kolorea, ikatzaren kolore beltzetik hasi eta zuriraino igaro daiteke, lurralde batzuetan kolore gorrizta eta laranjak daudela. \"New Horizons \"zundaren bidez jakin genuen, Plutoneko gainazalaren adina ere aldakorra dela leku batzuetan eta besteetan. Lurralde batzuetan, adibidez Cthulhu mendikatean lurrazala zaharra da eta beste batzuetan, adibide gisa Sputnik Planum bailaran, lurrazalaren adina askoz gazteagoa da.\u00a0\nPlutonen kolorea aldatu dela ere badakigu, 1994 eta 2003 urteen bitartean. Planeta nanoaren ipar hemisferioko gune polarra argitu egin da, berriz, hego hemisferioa ilundu egin da. Orokorrean, Plutoneko kolore gorrizta ere bizitu edo handitu egin da 2000 eta 2002 urteen bitartean. Aldaketa hauek, seguruenik, Plutoneko atmosferan gertatzen diren aldaketen ondorioak dira.\u00a0\nIzotzez eta glaziarrez osaturiko zabaldiak.\nDirudienez, Sputnik Planum bailara, izotz arinez osaturim dago, zehazki, izotz hori Nitrogeno, Karbono Monoxido eta Metanoz osaturik dago, uraz gain. Aipatutako gunean, ez da kraterrik aurkitu, beraz, lurrazal honek 10 mila urte baino gutxiago ditu. Glaziarrak, seguruenik, nitrogenozko izotzez osaturik egongo dira, frogatu da, glaziar hauek migitu egiten direla, inguruko bailara bereganatuz edota galduz. Tombaugh Regio zonaldean ere glaziar handiak dudela ikusi da.\nIzotzezko mendiak.\nSputnik Planum bailararen hego eta hego-ekialdean ere hainbat mendi aurkitu dira, kilometroetako altura dutenak. Mendi hauek, zein Plutongo medi gehienak,\u00a0 nitrogenozko izotzez osaturik egongo dira segurasko, aurkitu diren beste izotz motak baino gogorragoa eta altuera horietako presioa jasan dezakeen bakarra delako.\nKrater zaharrak dituzten lurraldeak.\nCthulhu Regionen eta beste hainbat gune ilunetan, krater zahar asko aurkitu dira,\u00a0 metanozko izotzeko hainbat orbanekin batera. Plutongo kolore gorrizta, bere atmosferatik erortzen diren tolinek eragiten dutela uste da.\nIparraldeko latitudeak.\nErdialdeko latitudeek hainbat lurrazal mota erakusten dizkigute, Tritonen antza dutenak. Plutongo mendebaldea aldiz, ipar hemisferioan, zabaldi eta medikate handiz osaturik dago, horien adibide dugu, Tartaro Dorsa mendikatea. Mendikate honen mendiek, zuhaitz baten azalaren itxura dute, hau da, hainbat marka dituzte. Mendikate honen sorrera ezjakina da momentuz, hainbat aldietan esan da ordea,\u00a0 eguzki sistemaren sorreran zegoen metanoa Plutonek berganatu zuela, hainbat mendikateen sorrerako material bihurtuz. Inguru hauetan, hainbat arroila ere badaude, horietatik 6 dira nagusiak, Sleipnir Fosa arroilak, 580 kilometroko luzera du.\nKriobulkanismoa.\n\"New Horizons \"zundak Plutongo lehen datuak igortzean, pentsatu zen Plutonek, Eguzkiari begira egotean, izpi ultramoreen ondorioz atmosferako osagai gehienak galduko zituela eta gero ezingo zituela berreskuratu. Bestalde, pentsatu izan da, Plutonen bulkanismoa egon ezkero, atmosferara nitorogenoa igorriko zutela jarduera hauek, geiserren bidez. Hipotesi honek indarra hartu zuen urteen poderioz eta ikerketa zientifiko berrien laguntzaz. Azkeneko ikerketek esaten dutenez, Plutonek atmosferako materia galtzearen inguruko hipotesia ez da oso sinesgarria eta beraz esan daiteke, ez duela material kantitate handirik galtzen izpi ultramoreen ondorioz. Bulkanismoaren beharra ere ez duela behar uste da gaur egun, Plutonek bere atmosfera mantentzeko.\nSputnik Planum bailararen hegoaldean, bi sumendi izan daitezken mendiak aurkitu dira, oringoz Wright Mons eta Piccard Mons izena hartu dutenak, izen hauek behin behinekoak dira. Bi mendiak, 150 km-ko zabalera eta 4km-ko altuera dute gutxinez. Gaur egun, Plutonen ezagutzen diren tontorrik altuenak hauek dira. Mendi hauek gazteak direla uste da, dituzten krater gutxiengatik.\nBarne-egitura.\nPlutongo dentsitatea 1.87g/cm3-koa da. Zientzialarien ustez, plutongo barene egitura berezia da, nukleo gogor eta handi bat duela uste dute, harri zein meineral gogorrez osaturikoa, bestalde, izotzezko mantu bat duela ere uste da, baina hau txikia dela pentsatzen da. Izotzezko mantu hau, urezko izotzezkoa izan daiteke, nahiz eta ez dagoen frogatuta.\nPlutongo nukleoaren diametroa, gutxi gorabehera, 1700 km-koa da, hau da, Plutongo guztizko diametroaren %70 ingurukoa. Badaude aukerak, hemendik milako urteetara, Plutongo berotze globalak jarraituz gero, ozeano bat osatzea, 100 eta 180 km bitarteko sakonera izango luke esandako ozeanoak. DLRak eginiko kalkuluek adierazten dutenez, Plutongo dentsitatea tratsizio une batean dago, Tritonen, Ion edo Uranoko satelite batzuetan gertatzen den bezala."}
{"id": "734500", "revid": "59723", "url": "https://eu.wikipedia.org/wiki?curid=734500", "title": "Eratorpena eta hitz-elkarketa", "text": "Eratorpena hitz sorkuntzarako prozesu bat da. Horren bidez, jatorrizko hitz batekin semantikoki erlazionatutako kontzeptuak izenda daitezke (\"hitz &gt; hiztun\", esaterako). Horrek, lexema edo erro kopuru txiki batetik, erlazionaturiko beste hitz ugari sortzeko aukera ematen du. Hizkuntza askotan, euskara barne, eratorpena hitz berriak sortzeko baliabide emankorrenetakoa da, baina eratorpenik gabeko hizkuntzak ere badaude; horiek hizkuntza isolatzaileak dira batez ere, hitz-elkarketa erabiltzeko joera handiagoa dutenak.\nEratorpenak flexioarekin kontrastatzen du: biek erroari gehitutako morfemak erabiltzen dituzte hitz berriak sortzeko, baina, flexioan, morfema horiek informazio gramatikala gehitzen dute bakarrik. Eratorpena gardena da sintaxirako; flexioa, berriz, ez. Bestalde, eratorpenak aldaketa gramatikala ekartzen du gehienetan (\"eman\" aditza &gt; \"emankor\" adjektiboa, adibidez); flexioa, aldiz, kategoria gramatikala mantentzen du (\"katua, katuak\u2026\" izenak izango dira beti, esaterako).\nBestalde, eratorpenak hitz-elkarketarekin zerikusi handia du esanahi aldaketari begira. Desberdintasun nagusia da eratorpenak esanahi gabeko morfemak erabiltzen dituela (-\"zale\" atzikia \"mendi\" izenari gehituta, \"mendizale\" izen-adjektiboa ematen du, adibidez) eta hitz-elkarketak esanahia daukaten morfemak lotzen dituela (\"egon\" izena \"+ gela\" izena \"= egongela\" izena, esaterako).\nHitz eratorriak.\nLexema bakar batetik eta eratorpen morfemekin sortutako termino multzoari hitz eratorrietako eremu semantikoa deritzo.\nBatzuetan, hitz eratorrietako eremu semantiko baten barruan, hitz bat beste baten eratorria dela esaten da, bigarren hitz hori atzizki eratorrietatik abiatuta sor badaiteke (eta, agian, atzizki flexiboren bat kenduta). Adibidez: \"abes-tu &gt; abes\" (atzizki flexiboa kendu) &gt; \"abes-lari\" (atziki eratorria gehitu).\nHala ere, batzuetan zaila da esatea zein den hitz eratorrien eremu semantiko bateko jatorrizko hitza, eremu semantiko horretan atzizki eratorri gabeko hitz bat baino gehiago agertu ahal baitira.\nAldaketak kontsonanteetan.\nHitzak eratortzerakoan, hainbat aldaketa kontsonantiko hartu behar dira kontuan:\nEratorpen egiturak.\nEratorpena (atzizkiak zein aurrizkiak) eta elkarketa kontuan hartuz, honako egiturak ditugu:\nHitz-elkarketa.\nHizkuntzalaritzan, hitz-elkarketa hizkuntzen prozesu morfologiko bat da neologismoak sortzeko; hau da, hitz berriak sortzeko. Hitz-elkarketa lexema edo erro (hau da, hitzen parte aldaezin) bi edo gehiago koordinatzean datza, unitate semantiko eta sintaktikoa osatzen duen hitz berri bat sortzeko. Lokuzio, lexia, enuntziatu fraseologiko edo kolokazio bezalako unitate fraseologikoetatik desberdindu behar dugu.\nHitz-elkarketa hitz sorkuntzarako prozesu unibertsal bat da, hizkuntza guztietan ematen dena neurri batean edo bestean. Aldiz, eratorpena edo flexioa hizkuntza flexibo eta eranskarietara murrizten da gehienbat. Hitz-elkartuen tipologia eta esanahia desberdintzen da ere hizkuntzatik hizkuntzara. Alde batetik, hitz-elkartu koordinatuak daude, zeinetan bi hitzek kategoria berekoak diren eta, bestetik, menpeko hitz-elkartuak daude, zeinetan hitz-elkartuaren kategoria formante nagusiaren berekoa izango dena.\nHitz elkartuen formakuntza.\nHitz-elkartuen sorkuntzarako arauak asko aldatzen dira hizkuntzatik hizkuntzara:\nHitz elkartuen osaera eta idazkera euskaraz.\nEuskaraz, hiru hitz elkartu motak bereiz ditzakegu, bereiz idazten direnak, marratxoarekin idazten direnak eta loturik idazten direnak. Honako\u00a0 hitz-elkarte\u00a0 modukoak bereiz idatziko dira:\nHonako hitz-elkartu hauek, berriz, marratxoz idatziko dira:\nAzkenik, honako hauek loturik idatziko dira:\nBestalde, elkarketako lehen osagaiak berezko -\"a\" duen kasuan, Euskaltzaindiak aukera bat baino gehiago utzi du. Halakoetan, hitz elkartua -\"a\" itsatsia kendu gabe eta marratxoz idaztea hobesten eta gomendatzen da ikasmaterialetan:"}
{"id": "734502", "revid": "448", "url": "https://eu.wikipedia.org/wiki?curid=734502", "title": "Plutoneko geologia", "text": ""}
{"id": "734503", "revid": "336", "url": "https://eu.wikipedia.org/wiki?curid=734503", "title": "Schr\u00f6dingerren Katua", "text": ""}
{"id": "734507", "revid": "105290", "url": "https://eu.wikipedia.org/wiki?curid=734507", "title": "Vissoie", "text": "Vissoie Suitzako udalerri ohi bat da, Sierre barrutian, Valais kantonamenduan. 2009ko urtarrilaren 1ean Ayer, Chandolin, Grimentz, Saint-Jean, eta Saint-Luc udalak Anniviers udal berrian batu ziren."}
{"id": "734508", "revid": "1491", "url": "https://eu.wikipedia.org/wiki?curid=734508", "title": "XX. mendeko euskararen corpus estatistikoa", "text": "XX. mendeko euskararen corpus estatistikoa XX. mendeko euskara jasotzen duen corpus estatistikoa da 4.658.036 testu-hitzez osatuta dagoena. Pasa den mendean erabili izan den euskararen lekuko eta erakusgarri izatea du egiteko nagusi eta ia bakarra, eta ez ereduzko hizkuntza proposatzea. Kontsultagarria da sarean.Egungo Euskararen Bilketa Sistematikoa (EEBS) UZEI eta Euskaltzaindiak Ixa Taldearen laguntzaz sorturiko testu-corpus lematizatu bat zen, baita horren inguruko ikerketa eta garatze lan guztia. EEBS proiektuak hiru milioi testu-hitz bildu zituen 1996rako eta 4.658.036 bukaeran 2002an. Euskara modernoaren benetako lexikoa eta erabilerak finkatzeko balio izan du. EEBS izena zuen corpusa guztiz bukatu zenean XX. mendeko euskararen corpus estatistikoa modua berrizendatu zen eta Euskaltzaindiaren webgunean kokatu zen kontsultagai.\nAntzera, XXI. mendean erabiltzen den euskarazko testuak biltzen dituen corpusa Lexikoaren Behatokia Corpusa da. Helburu berarekin ari da sortzen Euskaltzaindia baina kasu honetan 2000. urtetik aurrerako testuekin, kasu honetan aurretik inbentario oso bat eduki gabe, jakina. Corpus hau ezinbesteko tresna da Euskaltzaindiarentzat, hitz berri bat finkatu baino lehenago derrigorrezkoa baita hitzaren erabilera erreala zehazki ezagutzea.\nHistoria eta jatorria.\nTerminologia zientziaren, teknikaren, jakintza-alor edo giza-jardueraren esparru jakin bateko hizkera espezializatuan erabiltzen diren terminoen multzoa da, lehen adiera batean. Bigarren adiera batean, terminologia, terminoen biltze, aurkezpen eta deskribapen sistematikoari egiten die erreferentzia.\nXX. mendean Eugene W\u00fcsterrek terminologiaren teoria orokorraren hastapenak jarri zituen; diziplina autonomo bat dela aldarrikatuko zuen, lexikologiaz eta hizkuntzalaritzaz baliatu arren. Haren teoria zabalki kritikatuak izan arren, gaurko ikerketen abiapuntu eta oinarri izan da; besteak beste, terminologiaren barne, terminoen bilketa, aurkezpen eta deskribapen sistematikoari dagokionez.\nAurrekariak eta EEBSren inspirazioa.\nAurretik aipatutakoaren adibide da esate baterako, Quebec-eko Terminologia Bankua. Frantsesaren normalizazioa bultzatzeko, \u201cOffice de la langue fran\u00e7aise\" izeneko bulegoa sortu zuten 1961ean, bulego honen zeregina frantsesa lehenbailehen komunikabideetako, laneko, merkataritza eta administrazioko hizkuntza bihurtzen ahalegintzea zen. Bulegoa sortu eta handik zortzi urtetara, 1969an, honek \"Banque terminologique du Quebec\" izeneko terminologi zentroa eratu zuen. Hemen, hasiera batean 30.000 fitxako terminologi fitxategi bat antolatu zen. Sei fitxategik osatzen dute gaur egun Terminologi Bankua: bi terminologi fitxategik, erabilera-eremuen thesaurusaren fitxategiak, erreferentzia bibliografikoen fitxategiak, terminologiari buruzko dokumentazioaren fitxategiak eta erakunde, idazle, liburutegi eta enpresen fitxategiak.\nEEBSren jaiotza eta historia.\nEuskal Herri mailan, proiektua 1987an jarri zen martxan Andoni Sagarnaren gidaritzapean, eta lehen fase batean 1900-1987 urteetako corpusa osatu zen, corpus irekia zen, urtero eguneratzen zena, nahiz eta geroago corpus itxia izatera pasatu. Bestalde, euskara idatzia jaso da hor, ez ahozkoa. Ahozkoek badute haien lekua, baina transkribatu eta argitaratu diren neurrian jasotzen dira.\nBigarren fase batean (1987-2001), Euskaltzaindiaren Egungo Euskararen Bilketa-lan Sistematikoa izeneko batzordearen gidaritzapean UZEI Terminologia eta Lexikografia Zentroak corpusa garatzeko aholkularitza teknikoa, tratamendu informatikoa eta lan lexikografikoa burutu ditu. Kanadan egin zen antzeko lan bat betetzen du, hala ere Kanadan duten frantsesa laneko hizkuntza bihurtzeko legearen parekorik ez da Euskal Herrian.\nXX. mendeko euskara jasotzen duen corpus estatistikoa 4.658.036 testu-hitzez osatua da. Erabili izan den eta erabiltzen den euskararen lekuko eta erakusgarri izatea du egiteko nagusi eta ia bakarra, eta ez ereduzko hizkuntza proposatzea. Kontsultagarria da sarean.\nCorpus estatistikoaren oinarria, XX. mendeko euskal argitalpenen inbentario osoa da, \"Datu-base bibliografikoa\" atalean aipatzen diren irizpideen arabera sailkatua. Argitalpenek osatzen duten unibertsotik abiatuta, osotasun hori proportzionalki adieraziko duen lagina eskuratu da zozketa bidez, orotara jasotako 6.351 obra-zatik osatzen dutena. Laginketa-diseinuaren arduradunak Anjeles Iztueta eta Andoni Sagarna izan ziren.\nProiektua 1987an jarri zen martxan eta lehen fase batean 1900-1987 urteetako corpusa osatu zen, baina corpus irekia zen eta, beraz, urtero eguneratzen zen, nahiz mendea bukatzean corpus itxi izatera pasatu den, mende oso baten erakusgarri. Bestalde, euskara idatzia jaso da hor, ez ahozkoa. Ahozkoek badute bere lekua, baina transkribatu eta argitaratu diren neurrian jaso dira.\nXX. mendeko euskararen corpus estatistikoa bihurtzea.\nEEBS izena zuen corpusa guztiz bukatu zenean XX. mendeko euskararen corpus estatistikoa izeneko corpusa bihurtu zen Euskaltzaindiaren webgunean. 4.658.036 testu-hitzez osatua da. Erabili izan den eta erabiltzen den euskararen lekuko eta erakusgarri izatea zuen egiteko nagusi eta ia bakarra, eta ez ereduzko hizkuntza proposatzea. Kontsultagarria da sarean.\nCorpus estatistikoaren oinarria, XX. mendeko euskal argitalpenen inbentario osoa da, \"Datu-base bibliografikoa\" atalean aipatzen diren irizpideen arabera sailkatua. Argitalpenek osatzen duten unibertsotik abiatuta, osotasun hori proportzionalki adieraziko duen lagina eskuratu da zozketa bidez, orotara jasotako 6.351 obra-zatik osatzen dutena.\nTestuak sailkatzeko irizpideak.\nDokumentuak sailkatzeko irizpideak hauek dira:\nSailkapen horiek, unibertsoaren berri eman eta lagin erakusgarria aukeratzeko oinarri izateaz gain, lagungarri izan litezke oraingo kontsultetan. Alegia, forma bat euskalki, epe edo testu-mota batean (edo gehiagotan) nola erabili den ikus liteke, bilaketa murriztuz. Adibidez, pastoral lema begira dezakegu, baina zubererazko testuetara mugatua, edo erdu bizkaieraz ez bestekoetan. Autoreak eta izenburuak ere ageri dira, bai liburuen kasuan eta bai aldizkarietako artikuluetan ere, artikulua eta aldizkariaren fitxa jaso baita.\nTestu-zatiak XML formatu estandarrean ezarrita daude (hasieran SGMLz zegoenStandard Generalized Mark-up Language). Erabiltzaileak testuak kurtsibaz, lodiz edo azpimarratuak aurkituko ditu, testu originalean zegoen bezala. Baina, hauez gain, erdarak, aipamenak, metahizkuntza eta bestelakoak ere markatuta aurkitu daitezke, egilearen erabilera bereziak agerian utziz adibidez.\nCorpus lematizatua.\nHoriek dira corpusaren ezaugarriak; baina corpusak badu balio erantsi bat: lematizatua da. Alegia, testu-hitz bakoitzari forma estandar bat erantsi zaio, hiztegi-sarrera moduko bat, eta horrek, besteak beste, erraztu egingo du kontsulta. Adibide batekin esateko, forma deklinatuei eta aldaerei lema bakarra ezarri zaienez, helduleku erosoa dugu orain lema hori: \"etxe\". \"Etxe\", \"etxea\", \"etxien\", \"echeco\", \"etchetik\" bezalako testu-hitzak \"etxe\" galdetuz ikus daitezke, aldaeraren bat ahazteko arriskurik gabe. Lematizazio hau, bestalde, ez da hitz bakunetara mugatzen; hitz soilez gain, hitz elkartuak, eratorriak eta bestelako hitz anitzeko unitate lexikalak ere markatu dira: etxe lema soilaren ondoan, \"etxe orratz\", \"etxe-abere\", \"etxe-tresna\", \"etxeko\", \"etxeko jaun\", \"etxekoandre\", \"etxepe\", \"etxetxo\", \"etxe\u00f1o\", \"etxezain\" bezalako lemak ere adieraziz. Edo, \"hala soilaz gain\", \"hala ere\", \"hala eta guztiz ere\", \"hala... nola\", \"hala nola\" modukoak ere zehaztuz. Horiek horrela, 101.585 lema desberdin aurkituko ditu erabiltzaileak, bere kontsultak egiteko modu eroso eta batez ere segurua eskainiko diotenak.\nIxa taldeak garatutako EUSLEM prorama informatikoa eta EDBL datu-base lexikala erabili ziren EEBS corpusa lematizatzeko."}
{"id": "734509", "revid": "1545", "url": "https://eu.wikipedia.org/wiki?curid=734509", "title": "Whatsapp", "text": ""}
{"id": "734510", "revid": "15795", "url": "https://eu.wikipedia.org/wiki?curid=734510", "title": "EEBS", "text": ""}
{"id": "734511", "revid": "10891", "url": "https://eu.wikipedia.org/wiki?curid=734511", "title": "Juan Karlos Ioldi", "text": "Juan Karlos Ioldi Muxika (Ataun, 1963) gipuzkoar abokatu eta politikaria da. 1985ean atxilotu zuten ETArekin harreman zuelakoan. Behin-behineko espetxeratzean zegoela, 1986ko Eusko Legebiltzarrerako hauteskundeetan Herri Batasunako lehendakarigaia izan zen. 1987ko ekainean 25 urteko kartzela zigorra jaso zuen, ETAko kidetzat jota, eta 1988an Jose Luis Elkorok hartu zuen haren lekua legebiltzarrean, zigorra irmo bihurtutakoan. Espetxean zuzenbidea ikasi eta irtetxerakoan abokatu moduan lan egin du."}
{"id": "734512", "revid": "1545", "url": "https://eu.wikipedia.org/wiki?curid=734512", "title": "Juan Carlos Ioldi", "text": ""}
{"id": "734513", "revid": "46380", "url": "https://eu.wikipedia.org/wiki?curid=734513", "title": "Felipe Gonz\u00e1lez Vallejo", "text": "Felipe Gonz\u00e1lez Vallejo (Kanpezu, 1769 - Madril, ) arabar politikari eta lur-jabea izan zen. 1785ean gobernuan sartu eta estatu-idazkaria izan zen."}
{"id": "734514", "revid": "512", "url": "https://eu.wikipedia.org/wiki?curid=734514", "title": "Ione Dorronsoro", "text": "Ione Dorronsoro Zeberio (Ataun, 1939ko otsailaren 8a) gipuzkoar politikari ohia da. ETArekin harreman zuelakoan 1969an atxilotu eta Burgosko prozesuan 50 urteko kartzela zigorra jaso zuen. Bere neba Unai Dorronsoro ere bertan epaitu eta heriotz zigorra jaso zuen. 1977ko amnistia eta gero Norvegian erbesteratu zen. Itzultzean Euskadiko Mugimendu Komunistaren kidea izan zen."}
{"id": "734515", "revid": "10891", "url": "https://eu.wikipedia.org/wiki?curid=734515", "title": "Unai Dorronsoro", "text": "Jos\u00e9 Mar\u00eda \"Unai\" Dorronsoro Zeberio (Ataun, 1941eko azaroaren 4a) gipuzkoar politikari ohia da. ETArekin harreman zuelakoan 1968an atxilotu eta Burgosko prozesuan heriotza zigorra jaso zuen. Bere arreba Ione Dorronsoro ere bertan epaitu eta 50 urteko gartzela zigorra jaso zuen. 1977ko amnistia eta gero Norvegian erbesteratu zen. Itzultzean Euskadiko Ezkerra eta Euskadiko Mugimendu Komunistaren kidea izan zen."}
{"id": "734516", "revid": "1545", "url": "https://eu.wikipedia.org/wiki?curid=734516", "title": "Jos\u00e9 Mar\u00eda Dorronsoro", "text": ""}
{"id": "734517", "revid": "56334", "url": "https://eu.wikipedia.org/wiki?curid=734517", "title": "Benito P\u00e9rez Jauregi", "text": "Benito Manuel P\u00e9rez Jauregi (Zaldibia, - Arrasate, 1959) gipuzkoar futbolaria izan zen, atzelari moduan aritu zena."}
{"id": "734518", "revid": "1545", "url": "https://eu.wikipedia.org/wiki?curid=734518", "title": "Benito P\u00e9rez J\u00e1uregui", "text": ""}
{"id": "734519", "revid": "105290", "url": "https://eu.wikipedia.org/wiki?curid=734519", "title": "Interpretazioa Europar Batasunean", "text": "Europar Batasunean egiten den interpretazioaz hitz egitean, kontuan izan behar da Europar Batasunak, 28 estatu kide dituen arren, 24 hizkuntza ofizial eta lan hizkuntza dituela; honako hauek: Alemana, Bulgariera, Daniera, Eslovakiera, Esloveniera, Gaztelania, Ingelesa, Errumaniera, Estoniera, Finlandiera, Frantsesa, Greziera, Hungariera, Irlandera, Italiera, Kroaziera, Letoniera, Lituaniera, Maltera, Nederlandera, Poloniera, Portugesa, Suediera eta Txekiera. Horiez gain, badira nolabait ere erdi ofizialak diren bost hizkuntza: Eskoziera, Euskara, Galesa, Galiziera eta Katalana.\nGaur egun, mundu guztian interprete gehien kontratatzen dituen erakundea Europako Batzordea da. Europar Batasuneko hizkuntzekin lan egiten duten ehunka interprete ditu kontratatuta langile gisa edo freelance gisa.\nBere sorreratik, Europar Batasuneko estatu kide kopurua haziz joan da etengabe. Hori dela eta, interprete kopurua ere hazi egin da. Erakunde europarretan interprete gisa lan egiteko bi aukera nagusi daude: interprete independenteak (freelance), hau da, aldi baterako kontratatuak, eta interprete funtzionarioak, aldi iraunkorrerako kontratatuak.\nEskatzen den profilari dagokionez, lan egiten duen hizkuntzen guztizko ulermena izan behar duen profesionala izan behar interpretea, bere ama hizkuntza menperatu eta oinarrizko jakintza izan behar du. Horrez gain, mota guztietako egoeretara egokitzeko gai izan behar da, baita edozein motatako hitzaldia interpretatzeko ere.\nNazioarteko batzarren araudi linguistikoa ezberdina da modalitate batean edo bestean. Esaterako, bi hizkuntza ezberdinen arteko esan osteko interpretazioa interprete bakarrak egin dezake, baina 24 hizkuntza ezberdinen arteko esan osteko interpretazioa egiteko hainbat interprete behar dira.\nEuropar Batasuneko interpreteak hiru erakunde ezberdinetan aritzen dira lanean:\nInterpretazio eta Konferentzia Zuzendaritza Nagusiak (Europako Parlamentua) eta Interpretazio Zuzendaritza Nagusiak (SCIC) (Europako Batzordea) Europar Batasuneko beste erakundeez ere arduratzen dira."}
{"id": "734520", "revid": "16654", "url": "https://eu.wikipedia.org/wiki?curid=734520", "title": "Goio Soria", "text": "Gregorio \"Goyo\" Soria Arretxe (Gernika, ) bizkaitar futbolari ohia da, ezker atzelari moduan aritu zena. Bere anai gaztea Gorka futbolaria zen ere."}
{"id": "734521", "revid": "69477", "url": "https://eu.wikipedia.org/wiki?curid=734521", "title": "Gregorio Soria Arretxe", "text": ""}
{"id": "734522", "revid": "46380", "url": "https://eu.wikipedia.org/wiki?curid=734522", "title": "Jes\u00fas Felipe Armendaritz", "text": "Jes\u00fas Felipe Armendaritz Ormaetxea (Gernika-Lumo, 1945 - Bartzelona, 2012ko irailaren 12a) bizkaitar politikari eta sindikalista izan zen. Kataluniara joan eta SEATen lan egin zuen, non UGTren kide bilakatu zen. 1982ko hauteskunde orokorretan PSCren zerrendetan senatari hautatu zuten.\nBiografia.\nJes\u00fas Felipe Armendaritz Ormaetxea Gernika-Lumon jaio zen, 1945ean. Katalunian izan zuen egoitza eta SEATen zuen lan (1977-1980) metalgintza alorrean. Formazio idazkari izan zen UGTn Baix Llobregaten 1980an, Kataluniako UGTko komunikazio politikaren idazkari 1982an, Sants auzoko UGTren idazkari eta Kataluniako UGTren antolaketa eta administrazioko idazkari.\n1982ko Espainiako hauteskundeetan, 32. postuan joan zen Kataluniako Sozialisten Alderdiaren zerrendan eta 1983ko maiatzaren 3ko hauteskundeetan senatari hautatu zuten Bartzelonako hauteskunde-barrutian zendu zen Alexandre Ciriciren ordez.\n1983-1986 artean, Espainiako Senatuan parte hartu zuen Sozialisten taldeko Ekonomia eta Ogasuna, Aurrekontuak, Lana eta Lurraldeen arteko Konpentsazio Fondoaren Jarraipeneko komisioetan.\nBartzelonan hil zen, 66 urterekin, 2012ko irailaren 12an."}
{"id": "734523", "revid": "1545", "url": "https://eu.wikipedia.org/wiki?curid=734523", "title": "Jes\u00fas Felipe Armend\u00e1riz Ormaechea", "text": ""}
{"id": "734524", "revid": "10891", "url": "https://eu.wikipedia.org/wiki?curid=734524", "title": "Juan Carlos Herrero", "text": "Juan Carlos Herrero Duo (Gernika, ) bizkaitar futbolari ohia da, atzelari moduan aritu zena."}
{"id": "734525", "revid": "1545", "url": "https://eu.wikipedia.org/wiki?curid=734525", "title": "Juan Carlos Herrero Duo", "text": ""}
{"id": "734526", "revid": "336", "url": "https://eu.wikipedia.org/wiki?curid=734526", "title": "Juan Antonio L\u00f3pez", "text": "Juan Antonio L\u00f3pez Garc\u00eda (Irun, ) gipuzkoar futbolaria izan zen, atezain moduan aritu zena."}
{"id": "734527", "revid": "8904051", "url": "https://eu.wikipedia.org/wiki?curid=734527", "title": "Jaime Mancisidor", "text": "Jaime Mancisidor Lasa (Irun, - ?) gipuzkoar futbolaria izan zen, atzelari moduan aritu zena."}
{"id": "734528", "revid": "56334", "url": "https://eu.wikipedia.org/wiki?curid=734528", "title": "Jos\u00e9 Luis Piqu\u00edn", "text": "Jos\u00e9 Luis Piqu\u00edn Irastortza (Donostia, - ) gipuzkoar futbolaria izan zen, erdilari moduan aritu zena."}
{"id": "734529", "revid": "56334", "url": "https://eu.wikipedia.org/wiki?curid=734529", "title": "Sa\u00fal Cepeda", "text": "Sa\u00fal Cepeda Lezkano (Irun, ) gipuzkoar kazetari, abokatua, idazle eta gourmanda da."}
{"id": "734530", "revid": "1545", "url": "https://eu.wikipedia.org/wiki?curid=734530", "title": "Sa\u00fal Cepeda Lezcano", "text": ""}
{"id": "734532", "revid": "88969", "url": "https://eu.wikipedia.org/wiki?curid=734532", "title": "Iratxe Sorzabal", "text": "Iratxe Sorzabal D\u00edez (Irun, ) gipuzkoar militantea da. ETAren politika aparatuko arduraduna izatea egotzi dio Espainiak; hari eta David Plari egozten zaie, halaber, behin betiko armak uzteko ETAren azken komunikatua irakurri izana. ETArekin harremana zuelakoan, 1999an eta 2015ean atxilotu zuten, azken hori Baigorrin. \n2015eko irailean Baigorrin atxilotu eta Frantzian kartzelaturik egonik, estraditatzeko Espainiaren hiru euroagindu izan zituen, hiruretako batek ere aurrera egin ez bazuen ere, auzitegiko adituek ondutako txostenek Guardia Zibilaren eskuetan torturak jasan zituela egiaztatu eta bildu ondoren. \"P\u00fablico\" espainiar egunkariak hiru hilketa egotzi zizkion 2015ean, artikulu berean onartu arren 1999ko urrian Espainiako Auzitegi Nazionalak kargurik gabe aske utzi zuela. Harrezkero, Sorzabalek demanda bat jarri zuen Frantziaren kontra, 1999ko urrian torturatzeko arriskuz kanporatu zuelako Espainiara, baina 2005ean Torturaren Aurkako Komiteak ez zuen onartu Torturaren Aurkako Konbentzioko 3. artikulua urratu zela kasu horretan. \n2020ko otsailean, haren kontrako laugarren euroagindu bat aztertu zen. 2019an, IRCT Torturaren Biktimak Birgaitzeko Nazioarteko Batzordeak adierazpen bat argitaratu zuen, torturari ezikusia egiteak dakartzan arriskuez, Iratxe Sorzabalen kasu egiaztatua gogora ekarriz. 2020ko abenduaren 16an, oraingoan, Pariseko Dei Auzitegiak ukatu egin zuen Sorzabalen estradizio agindua, eta epaileak sinesgarritasuna eman zion haren tortura testigantzari. Hori izan zen Frantziako Justiziak euroagindu bati torturagatik uko egin zion lehen aldia. \nHargatik, geroago espainiar agintarien eskuetan geratu zen. 2022ko otsailaren 8an, Espainiako Auzitegi Nazionalean berretsi egin zuen torturapean deklaratu zuela bere buruaren kontra. Nazioarteko bakegintzako ordezkari talde batek, Brian Currin tartean, eskatu zuen epaileek ETAren indarkeria amaitzen egin ekarpena kontuan har zezala. 2022ko otsailaren 22an, Auzitegi Nazionalak 24 urteko espetxe zigorra ezarri zion torturapeko adierazpenetan oinarriturik, adieraziz \"ez d[el]a egiaztatu torturatu zutela\" eta Gijonen pertsona bat hil zuela 1996an, berberak ukatua. 2022ko irailaren 9an, Etxerat elkarteak jakinarazi zuen Frantziatik Iratxe Sorzabal Espainiaratu zutela, eta Estremera presondegian sartu zutela.\nTortura bizipenen inguruan eta, horri loturik, amarekin izan duen harremanean oinarriturik, \"Bi arnas\" dokumentala filmatu eta estreinatu zen Irunen 2022ko maiatzaren 22an. 2023ko martxoaren 14an Kataluniako TVE3 kateak \"Bi arnas\" dokumentala eman zuen. Torturari buruzko dokumental horren abiapuntua Iratxe Sorzabal presoak izandako torturak dira. "}
{"id": "734533", "revid": "10891", "url": "https://eu.wikipedia.org/wiki?curid=734533", "title": "David Pla", "text": "David Pla Mar\u00edn (Iru\u00f1ea, Nafarroa, 1975) abokatua eta aktibista da. ETArekin harremana zuelakoan 2015ean atxilotu zuten Baigorrin. ETAren politika aparatuaren arduradunetako bat izatea egotzi dio Espainiak."}
{"id": "734534", "revid": "105290", "url": "https://eu.wikipedia.org/wiki?curid=734534", "title": "Kimika industrial", "text": "Kimika industriala\u00a0molekula eta beste konposatu kimiko batzuk sortzen dituen jarduera ekonomikoa da, industria deitzen dena, ingeniaritza kimikoaren teknologiak ustiatzen dituena.\u00a0\nGehien erabiltzen diren produktu kimikoak merkaturatzen diren lehengaietatik , edo lehengai horiek ustiatzen dituzten tratamenduetatik eta bestelako prozesu industrialetatik datoz. Esate baterako, ongarriak erauzi ondoren ia tratamendurik gabe ematen direnak, edo, bestela, kimika industrialak nabarmen hobetuak haien eraginkortasuna edo merkatuaren balioa handitzeko.\nAitzitik, petrolioaren esplotazioa fintzeko instalazioetan teknologia kimiko jakin bat hedatzea eskatzen du beti."}
{"id": "734535", "revid": "336", "url": "https://eu.wikipedia.org/wiki?curid=734535", "title": "Urdaileko minbizia", "text": ""}
{"id": "734536", "revid": "2048", "url": "https://eu.wikipedia.org/wiki?curid=734536", "title": "San Andres eliza (Astigarribia)", "text": "San Andres eliza Mutrikuko Astigarribiako eliz katoliko txiki bat da. Gipuzkoako eliz zaharrenetariko bat da, arte prerromanikoaren aztarnak erakusten dituen bakarrenetarikoa. Eliz honetan ikus daitezkeen elementuak Gipuzkoako bakarrak dira. Elizaren ezaugarri handienetarikoa absidean kokatzen den ferra-arkuzko leiho bikoitza da. Donejakue bideko Ondare Kulturala bezala izendatuta dago. Luis Pedro Pe\u00f1a Santiagoren arabera eliza hau \"Euskal Herriko arkitekturako bitxietariko bat dugu\".\nDeskribapena.\nEliza txiki honek berezitasun bat erakusten du: eraikuntzaren barruan beste bat dago, biak 3,5 metro zabalerako pasilu perimetralez bananduta. Kuriositate arkitektoniko hau elizaren inguruan zegoen atariaren ixtearen ondorioa izan da. Kanpoko eraikuntzaren buruan ferra-arkuzko leiho bikoitza ikus daiteke; egitura hori prerromanikoa da eta batzutan ere bisigotikoa izan zitekeela esan da. Eraikuntza zaharreko leiho hori ondorengo eraikuntzan aprobetxatu zen.\nGaur egungo eraikuntzak solairu laukizuzena du. Teilatua bi isurkikoa da eta bi alturetan. Habearteak zurezko egituraz estalia dago eta haren gainean teilatua egin zen. Sarrera atari zabal batetik egiten da; haren eskuinean espazioa bat dago non eskolak ematen ziren garai batean. Gainean kanpandegia dago. Kanpandegia eraikutza laukidun txikia da, XVIII. mendearen amaieran kareharriz egina; XIX. mendean bertan erloju bat jarri zen.\nElizaren aldare nagusiaren aldean azpian kanpoko hilerria dago, Astigarribia auzoko biztanleek erabilia.\nLehen aipamena.\nEliza hau aipatzen duen lehenengo dokumentua 1080. urte ingurukoa da eta bertan Lope Enekoitz kondeak tenplu hori Donemiliaga-Kukulako monasterioari ematen dio. Dokumentuak honela dio: \"..monasterio S. Andree apostoli et vocato Stigarrivia, inter Vizcaya et Ipuzcua sito, qui est ex parte regis...\".Dena den, eliza zaharragoa da, aldarearen atzealdean ikusten den leihoetako bat prerromanikoa baita. Are gehiago, bada historialaririk erromatar idazleek aipatutako Tritium Tuboricum barduliarren herrixkarekin lotzen duenik.\nHiru maila.\n1968an lan handiak egin ziren eliza berreskuratzeko. Lan horietan, besteak beste, Manuel Lekuona, Manuel Urkola, Jose Luis Otegi, Luis Pedro Pe\u00f1a Santiago eta bertako parrokoa, Barrenetxea jauna ibili ziren. Lan haietan hiru maila bereizi zituzten:\nKanpo estekak.\n[[Kategoria:Arte prerromanikoa]]\n[[Kategoria:Mutrikuko elizak]]\n[[Kategoria:XI. mendeko arkitektura]]\n[[Kategoria:Gipuzkoako Kultura Ondasunak]]\n[[Kategoria:Euskal Herriko eliza barrokoak]]\n[[Kategoria:Done Jakue Bideko eraikinak Euskal Herrian]]\n[[Kategoria:Astigarribia]]"}
{"id": "734537", "revid": "58701", "url": "https://eu.wikipedia.org/wiki?curid=734537", "title": "San Andres eliza (Astigarrabia)", "text": ""}
{"id": "734538", "revid": "336", "url": "https://eu.wikipedia.org/wiki?curid=734538", "title": "Koilarakada", "text": "Koilarakada sukaldaritza-neurri arrunta da, sukaldaritzako edozein prestaketa egiteko erabilitako osagai-bolumena adierazten duena. Neurria zopa koilara batean jasotako bolumenari dagokio, eta normalean 7 eta 20 mililitroko ledukiera du. Gutxi gorabeherako unitatea da (hainbat interpretazio dauzka), beraz, beren baliokidetasunak esaten dituztenean, ez da zehaztasunik ezarri behar hamartarrak erabiliz. Mililitrotako neurketak anbiguotasuna ebazteko nahiago dira.\nErabileraren inguruko oharrak.\nKontuan izan behar da neurri-sistema hori kantitatean aldatzen dela, neurtzeko koilara betetzearen arabera. Honela sailkatzen dira:"}
{"id": "734539", "revid": "16654", "url": "https://eu.wikipedia.org/wiki?curid=734539", "title": "I\u00f1igo Mu\u00f1oz Cuevas", "text": "I\u00f1igo Mu\u00f1oz Cuevas (Bilbo, 1996ko abenduaren 16a) Euskal Herriko futbolaria da. Normalean hegaletan aritzen da."}
{"id": "734541", "revid": "512", "url": "https://eu.wikipedia.org/wiki?curid=734541", "title": "Ayana Tsubaki", "text": " (Tokio, Japonia, 1984ko uztailaren 15a) japoniar modelo eta telebistako pertsonaia transgeneroa da.\nAoyama Gakuin Unibertsitatean ikasten hasi zen, baina bigarren ikasturtean zegoenean ikasketak utzi zituen Tokioko Kabukich\u014d auzo gorriko transexualentzako taberna batean lan egiteko. 2006ko uztailean Thailandiako Phuket hirira joan zen sexua berresleitzeko ebakuntza egitera. Urte horretako abenduan sexua emakumezkora aldatu zuen \"koseki\" delako familia-erregistroan."}
{"id": "734542", "revid": "105290", "url": "https://eu.wikipedia.org/wiki?curid=734542", "title": "Cortes (Madril)", "text": "Cortes, ezagunagoa Huertas izenez, Espainiako Madril hiriburuko auzo bat da, Centro barrutian. Hiriko 13. auzoa da.\nGaur egungo izen ofiziala Espainiako Diputatuen Kongresuaren kokalekua izateagatik datorkio, aldiz, izen herrikoia, XVIII. mendean gaur egungo Prado pasealekuan zeuden \"huertas del prado\" (literalki \"zelaietako baratzak\") izendapenari zor dio."}
{"id": "734543", "revid": "96586", "url": "https://eu.wikipedia.org/wiki?curid=734543", "title": "Titica", "text": "Teca Miguel Garcia, ezagunagoa Titica izenaz, (Luanda, Angola, 1987ko ekainaren 26a) angolar abeslari transgeneroa da. Kuduro musika-estiloko abeslaririk nabarmenenetakoa da Angolan, 2011n Urteko Kuduro Artistarik Onenaren sarirako hautagaia izan zen."}
{"id": "734545", "revid": "105290", "url": "https://eu.wikipedia.org/wiki?curid=734545", "title": "Justicia (Madril)", "text": "Justicia, Espainiako Madril hiriburuko auzo bat da, Centro barrutian. Hiriko 14. auzoa da. Izena historikoki Espainiako Auzitegi Gorena eta Espainiako Kontu Auzitegiaren kokalekua izateagatik datorkio.\nBestalde, Chueca deritzon gunearen kokalekua ere bada, 1990eko hamarkadan erdialdetik gay komunitatearen bizilekua dena."}
{"id": "734546", "revid": "105290", "url": "https://eu.wikipedia.org/wiki?curid=734546", "title": "Universidad (Madril)", "text": "Universidad, jatorriz Maravillas auzoa, Espainiako Madril hiriburuko auzo bat da, Centro barrutian. Hiriko 15. auzoa da. XX. mendearen amaieraldetik Malasa\u00f1a gunearekin lotzen da, nahiz eta azken hau auzoaren eremu txiki bat izan.\n1970eko hamarkadaren amaieraldera eta 1980ko hamarkadaren lehen erdian Movida Madrile\u00f1a mugimenduaren festa eta gau giroaren lekuko izan zen, gehienbat Chueca eta Arg\u00fcelles eremuen artean duen kokaleku estrategikoa dela eta."}
{"id": "734547", "revid": "13403", "url": "https://eu.wikipedia.org/wiki?curid=734547", "title": "Malasa\u00f1a (auzoa)", "text": ""}
{"id": "734549", "revid": "105290", "url": "https://eu.wikipedia.org/wiki?curid=734549", "title": "Sol (Madril)", "text": "\"Artikulu hau Madrilgo auzoari buruzkoa da; beste esanahietarako, ikus \u00abSol\u00bb.\"\nSol, Espainiako Madril hiriburuko Centro barrutia osatzen duten sei auzoetako bat da. Hiriko 16. auzoa da. Izena auzo honetan dagoen Puerta del Sol plazari dagokio, hain zuzen ere, Espainiako errepide guztien 0 kilometroaren kokalekua dena."}
{"id": "734550", "revid": "1491", "url": "https://eu.wikipedia.org/wiki?curid=734550", "title": "Sautrela (saioa)", "text": "Sautrela ETB 1 telebistako katean literaturari buruz urtetan egon zen emankizun bakarra edo bakanetako bat izan zen. Lehen saioa 2000ko apirileko 10ean plazaratu zen.\nProgramaren sortzailea Hasier Etxeberria kazetari eta idazlea izan zen, eta izena hautatu zuen Bernart Etxeparek euskarazko lehen liburua inprimatua ixteko aukeratu zuen abestitik, Sautrela olerkitik. Urte gehienetan Hasier Etxeberria izan zen Sautrelako aurkezle eta zuzendaria, gaixotasunak apartatu zuen arte. Programaren azken fasean, 2016ko irailetik aurrera, Be\u00f1at Sarasola izan zen aurkezlea.\nAzken emanaldia 2017ko urrian izan zen. ETB1 literatura saiorik gabe geratu zen 2018ko otsailera arte, non Arte[faktua] programa estreinatu zen, Yolanda Mendiolak aurkeztua, lehenik, eta Ilaski Serranok, ondoren."}
{"id": "734551", "revid": "1545", "url": "https://eu.wikipedia.org/wiki?curid=734551", "title": "Elkano Errege Institutua", "text": "Elkano Errege Institutua, , Elkano Nazioarteko eta Estrategia Ikerketa Errege Institutua, Espainiako elkarte eta ideien laborategi bat da. 2001ean sortu zen eta Madril hiriburuan egoitza du.\nElkartearen estatutuen bere helburua \u00abespainiar, europar eta ikuspegi orokorretik nazioarteko politika analizatzea, eta hartaz mintzatzea eta eztabaidatze\u00bb omen da. Espainiar nazionalismoarekin lerrokatua dago eta bertako iritziak ideologia honetako pentsamoldearekin guztiz bat egiten dute."}
{"id": "734553", "revid": "512", "url": "https://eu.wikipedia.org/wiki?curid=734553", "title": "Ludologia", "text": "Ludologia gizate-zientzien, informatikaren eta humanitateen ikuspegitik jokoa aztertzen duen zientzia da. Bere etimologia hau da: latinetik \"ludus\" (jokoa) eta grekotik \"logos\" (ezaguera).\nLudologiak joko mota guztiak aztertzen dituen arren, azken urteetan, batez ere, bideo-jokoetan oinarritutako ikerketak egin dira.\nZientzia konputazionalen departamentuek ikuspuntu funtzionaletik egon dira bideo-jokoak aztertzen. Ikerketa horiek hasierako fasean daude; eta jokoak, jokalariak eta horien arteko interakzioa ulertu nahi dute.\nBideo-jokoen ikerketari dagokionez, ez dago joera bakarra. Bi ikuspuntu bereiz daitezke: ludologia eta narratologia.\nErreferentziak.\nAarseth, Espen J. (1997). Cybertext: Perspectives on Ergodic Literature. Johns Hopkins University Press. .\nMurray, Janet (1997). Hamlet on the Holodeck: The Future of Narrative in Cyberspace (en ingl\u00e9s). MIT Press. .\nJuul, Jesper (Noviembre de 1998). \u00abA clash between Game and Narrative\u00bb. Traducci\u00f3n al espa\u00f1ol de Miguel Olmedo Morell. Digital Arts and Culture.\nFrasca, Gonzalo (1999). \u00abLUDOLOGY MEETS NARRATOLOGY: Similitude and differences between (video)games and narrative.\u00bb. Parnasso#3"}
{"id": "734564", "revid": "336", "url": "https://eu.wikipedia.org/wiki?curid=734564", "title": "Gibeleko minbizi", "text": "Gibeleko minbizia, izenak dion bezala, gibelean hasten den minbizia da.\u00a0\nInpaktua gizartean.\n2017ko datuen arabera:\n1980tik minbizi hepatikoaen kasuen kopurua hiru aldiz handitu da. Hala eta guztiz ere, gazteen tasa nabarmenki gutxitzen hasi da. 2000. urtetik, gibeleko minbiziaren hilkortasun tasa %3a handitu egin da. Bestetik, gizonezkoetan ohikoagoa da emakumezkoetan baino.\nEra berean, minbizi hepatikoa ohikoagoa da Saharaz hegoaldeko Afrikan eta Asiako hego- ekialdean. Leku askotan, minbizi ohikoena da eta 70.000 pertsona diagnostikatuak izaten dira urtero. Aldi berean, minbizi hau heriotza kausa nagusia da mundo mailan (600.000 heriotza urtero)\nEtiologia.\nGibeleko minbizien eragile ohikoena kartzinoma hepatozelularra da, hau da, normalean tumore primario bezala garatzen da. Hala ere, metastasi bezala ere garatu daiteke. Azken hau, jatorrizko organo batetik zelula tumoralak gorputzeko beste \u00f3rgano batzuetara zabaltzen direnean sortzen da.\nKasu gehienetan, gibeleko minbiziaren eragilea zirrosia izan ohi da, hau da, \u00a0gibelaren\u00a0fibrosia\u00a0eta gutxiegitasuna dakarren\u00a0gaixotasun\u00a0kronikoa. Zirrosia, era berean, ondorengo arrazoiengatik garatzen da:\nKlinika.\nGibeleko minbiziaren s\u00edntoma bereizgarrienak honako hauek dira: min abdominala, pisu galera, astenia bortitza (nekea), jatean asetasun goiztiarra, aszitis (likidoaren metatzea barrunbe abdominalean), ikterizia (azalak kolore horixka hartzen du bilirrubinaren igoeragatik). Beste s\u00edntoma batzuk, metastasiaren ondorioz sortuak izan daitezke.\nHala ere, garrantzitsua da azpimarratzea gibeleko minbiziaren fase aurreratuan dauden pazienteen %25ak ez duela sintomarik nabaritzen.\nMinbizi honen sintomatolog\u00eda tumorearen garapenaren araberakoa izango da batez ere. Esate baterako, kasuen %80a nabarmendu gabe igaro daiteke hasierako faseetan. Horregatik, gaur egun diagnostiko goiztiarra areagotu da minbiziaren garapena saihesteko asmoz.\nBeraz, tumore hepatiko baten presentzia, seinale edo ezaugarri hauen bidez detektatuko da (kasu gehienetan):\nDiagnostikoa.\nDiagnostikoari dagokionez. esan dezakegu minbizi mota guztiak diagnostikatzeko froga asko egin behar direla. Gainera, behin minbizi bat identifikatuta, hau hedatu den edo ez jakiteko frogak ere egiten dira. Minbizi bat hedatzeari metastasi deritzo. Hau detektatzeko, esate baterako, irudien bidezko frogak erabil ditzakegu.\nMinbiziaren diagnostikoa ona izatea oso garrantzitsua da aplikatuko den tratamendua ondo aukeratu ahal izateko.\nMinbizi gehienak diagnostikatzeko modu bakarra biopsiak dira. Biopsietan gaixoaren ehun lagin bat hartu eta hau laborategian aztertzen da. Biopsia bat ezin bada egin, minbizia beste froga batzuen bidez diagnostikatu beharko da. Gibeleko minbizia, bere aldetik, biopsia baten beharrik gabe diagnostikatzen da gehienetan.\nMinbizia diagnostikatzeko froga bat aukeratzerako orduan, honako faktore hauek izan behar dira kontuan:\nGibeleko minbizia diagnostikatzeko honako froga hauek erabili ohi dira:\nDena den, azaldutako frogetaz gain, gehienetan beste hainbat froga behar izaten dira gibeleko minbizia diagnostikatzeko:\nAmaitzeko, esan behar da azaldutako froga guzti hauek diagnostikoa egiten laguntzen dutela, bai eta estadioaren determinazioa egiten ere.\nPronostikoa.\nMinbiziaren arabera pronostiko desberdinak aztertu dira:\nNormalean biziraupen tasak altuagoak dira zirugia jasan duten pazienteetan minbiziaren etapa garrantzia izan gabe. Izan ere, minbizi goiztiarra duten pazienteek eta zirugia jasan dutenen 5 urtetarako biziraupen tasa erlatiboa %50ekoa da, aldiz, gibeleko trasplantea aplikatu zaien pazienteen 5 urtetarako biziraupen tasa erlatiboa %60-%70ekoa da .\nTratamendua.\nSegun eta gaixotasunaren zein etapan ari garen, tratamenduak desberdinak izango dira, hala ere, azpimarratzeak eta gehien erabiltzen direnak hurrengoak dira: , , gibeleko trasplantea, eta .\nKasu hauetan gehien aplikatzen diren tratamenduak: ablazioa, enbolizazioa edo haurreko biak bateratazen dituen tratamendua dira baina badaude beste aukera batzuk, haien artean: , , kimioterapia eta radioterapia. Kasu batzuetam tratamentu hauek aplikatzerakoan, tumorearen tamaina txikitzea lortzen da eta modu honetan zirugia aplikatzea posible izango litzateke. Hala ere, kasu espezifikoetan, tratamentu hauek ez dute minbizia sendatuko baina bai honen sintomak murriztea eta gaixoaren bizi-kalitatea eta bizi-itxaropena handitzea.\nGarrantzitsua da jakitea minbizi berantiarrean hurrengo tratamentuak ere aplika daitezkeela (batez ere, sintomak murrizteko eta mina arintzeko): terapia zuzena, kimioterapia eta radioterapia.\nTratamendua hainbat faktoren menpe dago:\nPrebentzioa.\nFuntsean, gibeleko minbiziari dagozkien arrisku-faktoreak ekiditean datza patologiaren prebentzioa.\nMundu mailan, gibeleko-minbiziaren arrisku-faktorerik esanguratsuena B eta C hepatitisaren birusak, HBV eta HCV hurrenez hurren, eragindako infekzioa da. Birus horiek pertsona batetik bestera heda daitezke, esaterako, orratz kutsatuak elkarbanatuz edota metodo antisorgailuak erabiltzen ez badira. Beraz, bi ohitura desegoki horiek baztertu beharko genituzke.\nIldo beretik jarraituz, beste hainbat faktorek ere B hepatitisa eragin dezakete:\nHorregatik, AEBtan, gaixotasunen kontrol eta prebentzio-zentroek bertako gazte eta heldu guztiei HBV birusaren aurkako txertoa hartzea gomendatzen diete B hepatitisa eta gibeleko minbizia paraitzeko arriskua murrizteko helburuarekin. Tamalez, ez dago HCVren, C hepatitisa eragiten duen birusaren, aurkako txertorik.\nDena den, behin infekzioa diagnostikatuta, garrantzi bizikoa da hepatitisari aurre egitea. C hepatitisaren birusa organismotik ezabatzea norbanako askotan posible den arren, B hepatitis kronikoarekin ez da gauza bera gertatzen. Izan ere, horren aurkako farmakoek odoleko HBV kopurua murrizten dute soilik kalte hepatikoa txikiagotuz. Beraz, nahiz eta gaixotasuna ez sendatu, zirrosia eta gibeleko minbizia izateko aukerak murrizten dituzte.\nAlkoholaren eta tabakoaren kontsumoa ere gibeleko minbiziarekin lotuta egon daitezke. Izan ere, alkoholak zirrosi hepatikoa eragin dezake, zeinak gibeleko minbiziari bide eman diezaiokeen. Ondorioz, alkohola ekidin edota neurriz edan behar da. Tabakoari dagokionez, nahiz eta ez duen alkoholak hainako eragin kaltegarririk gibelean, ez erretzeak gibeleko minbizia eta beste hainbat patologia prebenitzen lagun dezake.\nHori gutxi balitz, obesitatea ere gibeleko minbiziaren arrisku-faktorea da. Obesitatea duten pertsonek gantz-gibelaren gaixotasuna eta diabetesa garatzeko arrisku gehiago dute eta gaitz horiek gibeleko minbiziarekin hertsiki lotuta daude. Hori horrela izaki, normopisu egoerara iristea eta hori mantentzea prebentzio-faktore garrantzitsua da.\nHorrez gain, zenbait substantzia kimiko kaltegarrik ere eragin dezakete gibeleko minbizia (baita beste minbizi mota asko ere). Hori dela-eta, garrantzitsua da gai horiekiko esposizioa mugatzea. Gaur egun, herrialde garatu gehienek bertako biztanleria zein gai kimiko kaltegarri jakinekin lan egiten duten langileak babesteko araudiak dituzte minbizia prebenitzeko helburuarekin.\nHalaber, zenbait gaixotasun genetikok zirrosi hepatikoa eragin dezakete gibeleko minbizia izateko arriskua handituz. Beraz, oso garrantzitsua da balizko gaixotasun hori ahalik eta azkarren antzeman eta artatzea. Adibidez, hemokromatosia duen familia bateko ume guztiei probak egin behar zaizkie gaixotasuna goizo hauteman eta tratamendu egokia esleitzeko. Tratamendu hori, funtsean, odol-lagin txikiak aldizka ateratzean datza gorputzeko burdinaren kontzentrazioa handiegia ez izateko."}
{"id": "734565", "revid": "1491", "url": "https://eu.wikipedia.org/wiki?curid=734565", "title": "Zenbaki osoen faktorizazio", "text": "Zenbaki osoen faktorizazioa, zenbakien teorian, zenbaki oso bat zenbaki lehenen biderketa bezala adieraztean datza.\nZenbakiak oso handiak badira ez dago arazo hau efizienteki konpondu dezakeen algoritmorik. Adibidez, 232ko digitu zenbaki bat faktorizatzeko, 100 konputagailuko kluster batek 2 urte behar izan zituen, 2009an.\nBaina digitu kopuruak ez du konplexutasunarekin zerukusirik; faktorizatzeko kasu zailenak, uste denez, bata bestearen gertu dauden bi zenbaki lehenen biderketa bezala faktorizatzen diren zenbakiak dira.\nMatematikako eta konputagailuen teknologiako arlo asko arazo hau konpontzeko sortu dira, hauen hartean konputazio kuantikoa, zenbakien teorema algebraikoa eta kurba eliptikoak.\nFaktorizazioa faktore lehenetan.\nAritmetikaren oinarrizko teoremaren arabera, edozein zenbaki oso zenbaki lehenen (faktore lehen) konbinazio bezala idatzi daiteke. Faktorizazioaren algoritmo gehienak helburu orokorrekoak dira, hau da, edozein zenbakirekin funtzionatzen dure, eta erreakzio denboran bakarrik bereizten dira.\nZenbaki osoen faktorizazioa denbora polinomikoan.\nZenbaki osoen faktorizazioa denbora polinomikoan ez da oraindik konpondua izan konputazio klasikoan, baina konputazio kuantikorako, Peter Shor-ek egindako algoritmoarekin %25 baino errore txikiagoarekin kalkulatu daiteke, horrek konputagailu kuantikoetan interesa piztu zuen. Konputazio klasikorako algoritmo azkar bat lortuko balitz, kriptografian aurrerapen handiak ekarriko lituzke.\nArazo honen garrantzia sistema kriptografiko inportanteen barnealdean aurkitzen da. Osoen faktorizaziorako algoritmo azkar bat aurkitzeak RSA klabe publikoaren segurtasuna ezeztatuko luke. Zenbait sistema kriptografikok, hala nola klabe publikorako Rabin algoritmoak eta Blum Blum Shub ausazko zenbakien sortzaileak, segurtasuna bermatu ahal izango lukete. Sistema hauek apurtuko lituzkeen edozein metodo, faktorizazio algoritmo azkarragoak egiteko erabili daiteke, eta hau azkarragoa egiten bada, sistemak gogorragoak bihurtuko lirateke. Aitzitik, RSA arazorako eraso metodo hobeak existitu daitezke, baina ez dira ezagunak.\nAntzeko arazo gogor bat aplikazio kriptografikoekin logaritmo diskretoen arazoa da.\nGaur egungo egoera.\n2005eko maiatzaren 9an Alemaniako Teknologiaren eta Informazioaren Segurtasunerako Agentzia Federalak RSA faktorizazio-lehian errekor bat lortu zuen RSA-200, 663 biteko zenbakia deszifratzen.\nHilabete batzuk geroago agentzia berdinak RSA-640-aren faktorizazioa lortu zuela esan zuen, zenbaki hau txikiagoa zen, 193 digitu dezimaletakoa.\nBi zenbaki hauek deszifratu ahal izateko, superkonputagailuak hilabete batzuz jardunarazi zituzten lanean, 80 AMD Opteronen konbinazioaren ahalmenari esker lortu zen.\nBi zenbaki lehen tamaina berdinekoen arteko biderkaduraren emaitza b biteko zenbaki handi bat bada, ez dago munduan eragiketa hori denbora polinomikoan deskonposatu dezakeen superkonputagailurik. Honek esan nahi duena da ez dagoela algoritmo ezagunik denbora tarte laburrean faktorizatu dezakeena O(bk), edozein k konstanterako. Algoritmo hauek existitzen dira, baina super-polinomikoak dira eta sub-esponentzialak. Espezifikoki, zenbaki handi hauek faktorizatzeko lor daitekeen denbora laburrena, Zenbakizko Behatze Orokorrean oinarrituta dago (Ingelesez: the General Number Field Sieve (GNFS) deritzona).\nKonputagailu normal batentzako ZBO algoritmoa soluzio onena da, baina 1994ean Peter Shor-ek konputagailu kuantiko batek denbora polinomikoan ebatzi dezakeen algoritmoa garatu zuen. Honek, kriptografian izugarrizko aldaketa ekarriko luke, zeren, algoritmo honek behar duen denbora faktorizazioa ebazteko O((\"log n\")3)-koa da eta gehienezko memoria O(\"log n\") behar du. 2001ean, 7 qubiteko konputagailu batek Shor algoritmoa erabiliz 15 zenbakia faktorizatu zuen.\nOsoen faktorizazioaren mailen konplexutasuna ez da ezaguna. Bere erabaki-problemaren formaren (\"N-k M baino faktore txikiagoa du?\") konplexutasuna NP eta co-NP dela jakina da, BAI eta EZ erantzunak egiaztatuak izan daitezkelako, baldin eta faktore lehenak eta hauen lehentasun agiria ematen badira. BQP-n (Algoritmo kuantiko mota bat) dagoela ezaguna da, Shor-en algoritmoari esker. Hiru konplexutasun mailen kanpoan dagoela uste da (P,\u00a0NP\u00a0osoa,\u00a0co-NP\u00a0osoa):\n\"N zenbaki konplexua da?\" edo, berdina dena, \"N zenbaki lehena da?\" aukeradun arazoa N-ren faktore lehenak aurkitzea baino problema errazagoa dirudi, interesgarriki. Konkretuki, lehen problema denbora polinomikoan ebatzi daiteke (N-ren n digituren oinarrian), artikulu baten arabera. Honez gainera, ausazko algoritmo oso azkarrak exititzen dira, akats tarte txikiarekin. Zenbaki bat lehena izatea probatzen duen algoritmoa RSA-ren parte garrantzitsua da, zenbaki lehen handiak aurkitzeko beharrezkoa baita.\nFaktorizazio algoritmoak.\nAsmo Orokorrekoak.\nAsmo orokorreko faktorizazio algoritmo baten gauzatze denbora zenbakiaren tamainari dagokio soilik. Algoritmo mota hau RSA zenbakiak faktorizatzeko erabiltzen da. Algoritmo mota honetako gehienak laukien kongruentzian oinarrituta daude. Hona hemen zenbait asmo orokorreko algoritmo ezagun:\nAsmo espezikikoak.\nAsmo espezifikoko faktorizazio algoritmo baten gauzatze denbora honen propietate ezezagunetan datza (tamaina. forma bereziak, etab). Faktoreak algoritmoz algoritmo aldatzen dira, hona hemen zenbait algoritmo espezifiko:"}
{"id": "734566", "revid": "336", "url": "https://eu.wikipedia.org/wiki?curid=734566", "title": "Muskulu-dismorfia", "text": "Muskulu-dismorfia edo bigorexia gaixoak bere burua gihartsu ikusteko obsesioan datzan osasun-arazoa da. Dismorfia muskularra duten pertsonek akats ugari ikusten dituzte haien gorputzetan, nahiz eta askotan akats horiek benetakoak ez izan. \"Adonis\"-en konplexua edota alderantzizko anorexia bezala ere ezagutzen da . Gaixotasun hau gorputzaren osasun arazo dismorfikoen taldearen barruan sartu egiten da, baina ez gaixotasun psikiatrikoen barruan. Batez ere gizonen artean gertatzen den arazo bat da, 18 eta 35 urte bitartekoetan, hain zuzen ere. Gorpuzgintzaren eta borroka librearen munduan dauden pertsonek jasaten dute gehien bat. Anorexia urduriaren aurkako gaitza da.\n1997an sortu zen muskulu-dismorfia izendapena, Harrison Pope psikiatrak McLean ospitalean (Belmont, AEB) gertakari hau aztertzen zuen bitartean. Gaur egun, oraindik ere ez dago ofizialki gaixotasun bat bezala aitortuta.\nEstatu Batuetan, gimnasiora doazen gizonen % 10 muskulu-dismorfia du. Beste era batera esanda, 9 milioi gizonetik, 900.000 bigorexia dute. Espainiaren kasuan, 700.000 pertsona daude egoera berean.\nEzaugarriak.\nMuskulu-dismorfia duen pertsona batek honako ezaugarriak ditu:\nGaixotasun hau jasaten duten pertsonek etengabe ispiluari begira daude eta ez dute bere burua ondo ikusten. Gaixotasun honek lobulu parietalean sortzen duen alterazioa dela eta, bigorexia duten pertsonek lortu nahi dituzten ezaugarri estetikoetara ez direla ailegatzen uste dute, beren gorputzaren pertzepzioa aldatu egiten baita. Horretaz gain, egunean zehar pisatu egiten dira, bai eta gorpuzgintzaren barruan dauden pertsonekin alderatu egiten dira. Ezaugarri hauen guztien ondorioz, bigorexia dutenek, jarrera negatibo bat garatzen dute, haien eguneroko jarduerak alde batera utzi eta ahalik eta denbora gehiena erabiltzen dute ariketa fisikoa egiteko.\nEsteroideen erabilpena ohikoa da dismorfia muskularra duten pertsonen artean. Substantzia horren erabilpenak holako ondorioak izan ditzake:\nKausak.\nNortasun obsesiboa duten pertsonek, hau da, haien buruengan presio handia jartzen dutenek, bai eta haien erlazio pertsonal nahiz profesionaletan arazo emozionalak dituztenek bigorexia izateko aukera gehiago dituzte. Haien gorputza dela eta zirikak edo bullying-a jasan dutenen artean ere ohikoa da gaixotasun hau. \u00a0Nahasmendu obsesibo-konpultsiboarekin erlazionatu egiten da ere, kausak nahiko berdinak baitira kasu honetan ere. Trastorno hauek arrisku faktore ugari dituzte:\nKomunikabideek eginkizun oso garrantzitsua dute pertsona batek bere burua nola ikusten duen baldintzatzeko. Iragarkietan, telebista programetan eta aldizkarietan ateratzen diren gizon-emakumeak ikusita, pertsonak pentsa dezake txikia eta ahula dela, nahiz eta errealitatean horrela ez izatea. Gainera, komunikabideek, gorputza modara moldatzea eragiten du eta ez alderantziz.\nInteres ekonomikoek ere bigorexia sorraraztea bultza dezakete. Edertasun produktuen laborategiak, produktu argalgarrien industria edo gimnasioak oso irabazi handiko negozioak \u00a0dira. Horregatik interesatu egiten zaie biztanleria argal eta gihartsu izateko nahia sustatzea, gaur egungo gizartearen edertasun kanonei hurbiltzeko aukera izateko. Honekin lotuta presio soziala ere faktore esanguratsua da. Bizitzan arrakasta izateko, gizarteak irudi zehatz bat izatera bultzatzen du. Presio honek kirolaz gozatzeari uztea eragiten du, eta perfekziora heltzeko borroka bat bihurtzen da, hau da, obsesio bat bilakatzen da.\nGizarteak sortutako gehiegizko pisua duten pertsonenganako errefusa, bai eta elikaduraren gehiegizko kezka, faktore nabarmenak dira dismorfia muskularra bezalako desorekak dituzten pertsonen kopurua handitzeko.\nPisu entrenamenduak eta jarduera fisikoak ere eragina izan dezake dismorfia muskularra garatzeko. Entrenatzeko momentuan sortu egiten den adrenalina bai eta beste pertsona batzuk mirestea haien entrenamendu ostean ere bigorexia garatzera bultza dezake. Baina desoreka guztiekin gertatzen den bezala, ez dago kausa bakarra pertsona batek bigorexia duen ala ez zehazten duena, baizik eta zenbait faktoreen konbinazioa, esaterako: ingurugiroaren egoera eta iraganean izandako erlazioak.\nTratamendua eta prebentzioa.\nAdonis-en konplexua duen gaixo batek tratamendua jasotzea onartzen badu, tratamendu hori diziplina anitzekoa izango da, desoreka psikiatriko gehienen kasuan bezala. Medikamentu ansiolitikoen eta depresioaren aurkako medikamentuen erabilpena, clomipramina adibidez, baliagarria izan daiteke, tratamenduaren hasierako etapetan batez ere. Terapia psikologikoa mesedegarria da ere, bai kognitiboa baita taldeko terapia. Era berean, nutrizionista baten laguntza beharrezkoa da, elikadurari buruz hezitzeko eta jarduera fisikoarekin izandako erlazioa aztertzeko. Oso garrantzitsua da familiakideen eta lagunen laguntza eta sostengua izatea.\nFitness-aren ingurugiroa duela oso gutxi antzematera eman du dismorfia muskularra, baina errekonozimendu honen ondorioz, kirol komunitate honek laguntza taldeak sortzea bultzatu egin du, gaixotasun hau jasaten duten pertsonak haien artean laguntzeko eta bigorexia ahalik eta azkarren diagnostikatzeko, modu honetan sendatze prozesua goiz hasteko.\nPrebentzioari dagokionez, dismorfia muskularra saihesteko oinarrizko jarraibideak eta gomendioak hauek dira:\nNahiz eta nerbio-igorleetan dauden hainbat hormonen desoreka gertatzen dela frogatu den, bigorexia eratzea sortzen dituzten faktoreak kulturalak, sozialak eta heziketa-faktoreak dira. Horregatik tratamendua portaera aldatzera bideratu behar da, haien gorputzari dagokion perspektiba aldatzeko. Ingurumen afektiboak funtzio oso garrantzi handia du sendatze prozesuan, jasotzen duten laguntza eragin positiboa duelako jarduera fisikoaren murrizketa ematen denean (gehiegizko jardueratik zentzuzko ariketa fisikora). Ezinbestekoa da ere entrenamenduak sorrarazten duen antsietatea murriztea baita gogoberotasuna ere, horrela kaltegarri ez diren jardueretan interesa izatea lortzen delako."}
{"id": "734567", "revid": "42829", "url": "https://eu.wikipedia.org/wiki?curid=734567", "title": "GIBELEKO MINBIZIA", "text": ""}
{"id": "734568", "revid": "42829", "url": "https://eu.wikipedia.org/wiki?curid=734568", "title": "Gibeleko Minbizia", "text": ""}
{"id": "734570", "revid": "42829", "url": "https://eu.wikipedia.org/wiki?curid=734570", "title": "Gibeleko minbizia", "text": ""}
{"id": "734572", "revid": "56334", "url": "https://eu.wikipedia.org/wiki?curid=734572", "title": "Blackberry", "text": ""}
{"id": "734573", "revid": "56334", "url": "https://eu.wikipedia.org/wiki?curid=734573", "title": "Juan Carlos Yoldi", "text": ""}
{"id": "734575", "revid": "512", "url": "https://eu.wikipedia.org/wiki?curid=734575", "title": "Mathieu de Costa", "text": "Mathieu de Costa, batzuetan d'Acosta ere deitua, Kanadako lehen pertsona beltz askea izan zen, Kanadako Ondarearen Institutuaren arabera.\nBiografia.\nXVII. mendean, lehen urtean, Ipar Amerikan, Mathieu da Costa egungo Kanadako ekialdeko kostaldera. Ez da jakin non eta noiz jaio eta hil zen Da Costa. Argi dago afrikar jatorrikoa zela, interpretea zela, eta Pierre Dugua de Bots eta Samuel de Champlain kolonizatzaile frantziarrentzat lanean aritu zela. Frantsesa, portugesa, nederlandera eta euskara \u2013zehazki, algonkin-euskara pidgina\u2013 menderatzen omen zituen eta, jakina, zena zelako ama-hizkuntza, horren berri inon jaso ez arren.\nHistorialarien arabera, afrikarrak XV. mendearen amaieran hasi ziren portugaldarrentzat interprete lanean, eta handik mende batera, europarrak Afrika geroz eta hegoalderago esploratu ahala, herbeheretarrentzat, frantsesentzat eta ingelesentzat. Beharbada, horregatik hitz egiten zuen Da Costak frantsesez, nederlanderaz eta portugesez.\nBaina ez da jakin nolatan menderatu zuen algonkin-euskara pidgina, San Laurendi ibaitik gorakoekin interprete lanak egiteko. Huraxe baitzen lurralde haietan europarren eta bertakoen arteko komunikazio-tresna nagusia. Euskal baleazaleak 1520ko hamarkada inguruan iritsi ziren Ternua eta Labrador inguruetara eta hango biztanleekiko harremanetan mikmakerako, innerako eta euskarazko hitzez osatutako pidgina sortu zen \u2013gaskoierazko ukitu batzuk ere ba omen zituen\u2013, gerora kolonizatzaile frantziarrek ere erabiliko zutena. Da Costak, beharbada, Europan ikasi zuen euskara edo, zuzenean, pidgina. Edo, agian, Amerika iparraldean bertan ikasiko zuen, jardunean zela.\n1607ko otsailean edo martxoan Europan zen berriro interprete afrikarra, dokumentu batek jaso baitzuen Pierre Dugua de Monsen idazkaria haren bila joan zela Amsterdamera. Itxuraz, herbeheretarrek frantziarren zenbait itsasontzi atzeman eta Da Costa bahitu zuten. Hortik ondorioztatu daiteke, ordurako Kanadako kosta atlantikoan lanean ibilia zela. 1608an Da Costak kontratu bat sinatu zuen Nicolas de Bauquemare normandiar merkatariarekin, hiru urtez \u201c\"Kanadako, Akadiako eta beste edonorako bidaietan\"\u201d itzultzaile lanak egiteko. Ez da jakin berriro ontziratu zen, baina kontratu osoa behintzat ez zuen bete. 1609ko abenduan Mathieu Da Costa Le Havren preso zegoen \u201c\"lotsagabekeria ekintza\"\u201d bat medio. Eta handik aurrera ez dago haren arrastorik."}
{"id": "734576", "revid": "336", "url": "https://eu.wikipedia.org/wiki?curid=734576", "title": "Oiloaren jokoa", "text": "Oiloaren jokoa () automobilismo edo motoziklismo lehiaketa bat da, non bi ibilgailuk kontrako norantzan gidatzen duten; bere ibilbidetik mugitzen den lehenengoak talka ekiditeko, galtzen du, eta \"oilo\" bat bezala kiklitzeagatik umiliazioa jasaten duen. Jokoaren helburua atzera botatzen denaren gaineko presio psikologikoa egitea da. Joku estatiko bat da, informazio osokoa.\nJoko honen adibide bat \"Rebel Without a Cause\" filmean agertzen da, nahiz eta kasu hartan bi gidariek labar baterantz doazen abiadura bizian, eta lehenengoa kotxetik aldentzen oiloa da. Kamikaze jarrera honetan bata bestearen aurka joaten den bertsioa ohikoagoa da. Praktikan ez da, hala ere, gertakari ohikoa, eta fikzioan erabiltzen den errekurtsoa da.\nJokoen teorian aztertzen den jokoetako bat da, eta gaur egun metafora gisa erabiltzen da ere, bi bandok ezer irabazteko ez duten egoera batean oldartzen direnean, inork atzera botatzeko asmorik gabe. Bertrand Russellen arabera Gerra Hotzan emandako armatze orokorra oiloaren jokoaren bertsio bat izango litzateke."}
{"id": "734577", "revid": "336", "url": "https://eu.wikipedia.org/wiki?curid=734577", "title": "Jokoen teoria", "text": ""}
{"id": "734578", "revid": "56334", "url": "https://eu.wikipedia.org/wiki?curid=734578", "title": "Paris Lees", "text": "Paris Lees (Hucknall, Nottinghamshire, Ingalaterra) ingeles kazetari, aurkezle eta pertsona transgeneroen aldeko ekintzailea da. 2012an LGBTentzako Pertsona Eredugarri Positiboaren saria eman zioten Erresuma Batuko The National Diversity Awards sarietan.\nLees britainiar komunitate transgenero eta transexualari zuzendutako \"META\" aldizkaria sortu zuen. \"Gay Times\" eta \"Diva\" aldizkarietako zutabegilea da ere. Gainera, \"Diva\" aldizkariaren azalerako posatu zuen lehen pertsona transgeneroa izan zen.\nHorrez gain ohiko aldizkari eta egunkarietan idatzi du, horien artean, \"The Independent\", \"The Guardian\", \"The Daily Telegraph\", \"The Sun\" eta \"Vice\".\nIrrati eta telebistan egin du lan ere, BBC Radio 1 irrati katean eta Channel 4 News telebista katean. Bietan lehen emakumezko aurkezle transgeneroa izan zen. 2018an \"Vogue\" aldizkariaren Erresuma Batuko edizioan nabarmendutako lehenengo emakume transgenero aitortua bihurtu zen."}
{"id": "734579", "revid": "56334", "url": "https://eu.wikipedia.org/wiki?curid=734579", "title": "Elektrogailu", "text": ""}
{"id": "734581", "revid": "105290", "url": "https://eu.wikipedia.org/wiki?curid=734581", "title": "Acacias (Madril)", "text": "Acacias, Espainiako Madril hiriburuko auzo bat da, Arganzuela barrutian. Hiriko 22. auzoa da."}
{"id": "734582", "revid": "105290", "url": "https://eu.wikipedia.org/wiki?curid=734582", "title": "Imperial (Madril)", "text": "Imperial, Espainiako Madril hiriburuko auzo bat da, Arganzuela barrutian. Hiriko 21. auzoa da.\nBere mugak honakoak dira: iparraldean Segoviako zubia eta Segovia kalea, ekialdean Segoviako erronda eta Segovia kalea, eta azkenik, mendebalde eta hegoaldean, Manzanares ibaia.\nIraganean, auzo honetan Inperial geltokia zegoen."}
{"id": "734584", "revid": "105290", "url": "https://eu.wikipedia.org/wiki?curid=734584", "title": "La Chopera", "text": "La Chopera, Espainiako Madril hiriburuko auzo bat da, Arganzuela barrutian. Hiriko 23. auzoa da."}
{"id": "734585", "revid": "105290", "url": "https://eu.wikipedia.org/wiki?curid=734585", "title": "Legazpi (Madril)", "text": "Legazpi, Espainiako Madril hiriburuko auzo bat da, Arganzuela barrutian. Hiriko 24. auzoa da.\nIzena Miguel Lopez Legazpi euskal militar, esploratzaile eta konkistatzaileari zor dio."}
{"id": "734586", "revid": "105290", "url": "https://eu.wikipedia.org/wiki?curid=734586", "title": "Delicias (Madril)", "text": "Delicias, Espainiako Madril hiriburuko auzo bat da, Arganzuela barrutian. Hiriko 25. auzoa da."}
{"id": "734587", "revid": "8737", "url": "https://eu.wikipedia.org/wiki?curid=734587", "title": "Palos de la Frontera (Madril)", "text": "Palos de la Frontera, Espainiako Madril hiriburuko auzo bat da, Arganzuela barrutiaren iparraldean dago. Hiriko 26. auzoa da."}
{"id": "734588", "revid": "512", "url": "https://eu.wikipedia.org/wiki?curid=734588", "title": "Ai Haruna", "text": "(Osaka, Japonia, 1972ko uztailaren 21a) japoniar abeslari transgeneroa da, bertako telebistan maiz agertzen dena.\n2009ko urrian, urtero Pattayan (Thailandia) egiten den emakume transgeneroentzako Miss International Queen edertasun-lehiaketa irabazi zuen. Horrela, sari hori eskuratu zuen lehen japoniarra bihurtu zen."}
{"id": "734589", "revid": "1545", "url": "https://eu.wikipedia.org/wiki?curid=734589", "title": "Atocha (Madril)", "text": "Atocha, Espainiako Madril hiriburuko auzo bat da, Arganzuela barrutian. Hiriko 27. auzoa da."}
{"id": "734594", "revid": "93890", "url": "https://eu.wikipedia.org/wiki?curid=734594", "title": "Ebaluazio orden", "text": ""}
{"id": "734595", "revid": "56334", "url": "https://eu.wikipedia.org/wiki?curid=734595", "title": "Antonio Arrillaga", "text": "Antonio Arrillaga Izagirre (Donostia, - \"ib.\", ) gipuzkoar futbolaria izan zen, atzelari moduan aritu zena. Gainera, 1935-36 denboraldian arbitroa izan zen."}
{"id": "734596", "revid": "46380", "url": "https://eu.wikipedia.org/wiki?curid=734596", "title": "Carlos Ruiz del Castillo", "text": "Carlos Ruiz del Castillo Catal\u00e1n de Oc\u00f3n (Donostia, - Madril, ) gipuzkoar legelari eta politikaria izan zen. Partido Social Popular alderdiko kidea, katedraduna izan zen Santiago de Compostelako Unibertsitatean. Gerra Zibilean atxilotua, ihes egin zuen. Frankismoaren garaian, hainbat kargu izan zituen."}
{"id": "734597", "revid": "128278", "url": "https://eu.wikipedia.org/wiki?curid=734597", "title": "Ana Ruiz Mitxelena", "text": "Ana Ruiz Mitxelena (Donostia, - Irurtzun, ) gipuzkoar futbolaria da. 1983an eman zituen lehen urratsak Oiartzun Kirol Elkartean, atezain postuan. Espainiako selekzioan parte hartzen zuen lehen jokalari gipuzkoarra eta lehen atezain euskalduna izan zen.\nBiografia.\nTxiki-txikitatik mota guztietako kirolak egiten zituen, baina bereziki futbola. Familiak lagunduta jardun zuen neskek oso gutxi praktikatzen zuten kirola egiten, gainera, gizartean onartzea kostatzen zen garian. Ibilbide laburra baina arrakastatsua egin zuen atezain gisa, eta teknika eta erreflexuak izan ziren bere ezaugarri nabarmenenak. Atezain bezala jokatu zuen, bai \"Futbol 11\"n eta baita areto futbolean ere.\n1993ko azaroaren 29an Irurtzunen izandako auto-istripu batean galdu zuen bizia, lanerako bidean zihoala. Geroztik, ekitaldi ugari egin dira haren omenez, tartean Oiartzun KE taldeak egindakoa 2015eko abenduaren 15ean, non berari bakarra ez, baizik eta familia osoari eskaini zitzaion omenaldi ekitaldia. Garai horretan bere anaia, Ander, futboleko atezainen entrenatzaile izaten jarraitzen zuen bertan, 2016ean Errealaren taldera pasa zen arte\nIbilbidea.\nEmakumezkoen futboleko 'Arkonada' edo 'Arko Ana' bezala ezagutzen zen, Luis Arconada Errealeko garai bereko atezainarekin zuen antzekotasunagatik. Espainiako Selekzioak deitu zion lehen gipuzkoarra izan zen, eta selekzioan atezain gisa jokatu zuen lehen euskalduna.\n1981ean hasi zen futbolaren munduan lehen urratsak ematen, 13 urte zituela. Santo Tomas Lizeo ikastetxeko taldeko atezain gisa jardun zuen, lehenengo mutilekin, eta ondoren emakumezkoen eskolarteko taldearekin Kontxako Hondartza Txapelketan.\nHondartzako txapelketan ongi aritu zen eta hortik fitxatu zuen Oiartzun K.E.k, Futbol 11n lehiatzeko lehen taldean sartuta. Berarekin batera beste lau lagun fitxatu zituzten, tartean Garbi\u00f1e Etxeberria. Garai honetan, probintzia eta estatu mailako hainbat titulu lortu zituen.\n\"'Arko Ana\"' hainbat taldetan lehiatu zen. Futbol lehiaketak \"Oiartzun K.E\". taldearekin eta areto futbola \"Amasorrain Uralde Sport\" edo \"Maxims\" taldearekin tartekatuz. Garai hartan, liga nazionalik ez zegoenez, urtero jokatzen zen lurraldeetako selekzioen Espainiako Txapelketa, eta Ana hautatua izan zen Gipuzkoako futbol selekzioarekin zenbait urtez.\n1986an \"Sampedrotarra\" areto futboleko taldeak fitxatu zuen.Talde horrekin hiru liga jarraian irabazi zituen 89, 90 eta 91 urteetan, baita bi Erreginaren Kopa eta Iberiar Kopa eta Superkopa bat ere. Garai hartan, nazioarteko beste deialdi batera itzuli zen, Espainiako Futbol Salako Selekzioaren eskutik.\n83-84 denboraldian, \"Amasorrain Uralde Sport\" taldearekin, bere taldekideekin batera Atotxako futbol zelai historikoan jokatu zuen Espainiako Txapelketako finaleko itzuliko partidan, Galiziako \"Karbo Deportivo\"ren aurka.\nFutbol profesionaleko taldeetan sartzeko atzerriko eskaintzak jaso zituen Espainiako eta Euskal Herriko lehen futbolarietako bat izan zen. Futbol 11 jokalari gisa eman zituen azken urteetan, Italiako futbol profesionalaren hainbat eskaintza izan zituen, baina ez zuen onartu, enpresa-karrera egiten ari baitzen eta laster hasi baitzen lanean.\nSelekzio Nazionala.\n1984an, 17 urterekin, Espainiako Selekziora deitu zuten lehen aldiz, Teodoro Nieto hautatzaile nazionalaren eskutik. Suitza-Espainia partida jokatu zuen Bernan, eta gainera, hasierako hamaikakoan. Horrela, Gipuzkoako lehen futbolaria eta Espainiako Selekzioak deitu duen lehen euskal atezaina izango da. Une horretatik aurrera eta bost denboraldietan jarraian, nazioartean jokatuko ziren partidu guztietarako deialdietan parte hartuko zuen.\n1988an, bere borondatez uko egin zion hautaketari, nahiz eta erabat finkatuta zegoen atezain titular gisa. \"Vicente Calderonen\" jokatu zuen bere azken partida, Real Madril eta Valladoliden arteko Errege Kopako finalaren aurretik.\nKanpo estekak.\n\"Atezaina bere bakardadean (III)\" Berria egunkaria (2020)"}
{"id": "734598", "revid": "1545", "url": "https://eu.wikipedia.org/wiki?curid=734598", "title": "Oiartzun KE", "text": ""}
{"id": "734599", "revid": "10891", "url": "https://eu.wikipedia.org/wiki?curid=734599", "title": "Jos\u00e9 Gabriel Sarasa", "text": "Jos\u00e9 Gabriel Sarasa Mikelez (Iru\u00f1ea, - \"ib.\", 1987ko maiatzaren 24a) gipuzkoar abokatu eta politikaria izan zen. Frankismoaren garaian gorteetako prokuradore izandakoa, 1977ko hauteskunde orokorretan senatari hautatu zuten UCDko zerrendetan."}
{"id": "734600", "revid": "1545", "url": "https://eu.wikipedia.org/wiki?curid=734600", "title": "Jos\u00e9 Gabriel Sarasa Miqu\u00e9lez", "text": ""}
{"id": "734602", "revid": "56334", "url": "https://eu.wikipedia.org/wiki?curid=734602", "title": "Ra\u00fal Iznata", "text": "Ra\u00fal Iznata Zabala (Iru\u00f1ea, ) andaluziar futbolari ohia da, atzelari moduan aritu zena. Antonio Iznataren semea, aita Osasunan zebilela jaio zen."}
{"id": "734603", "revid": "1545", "url": "https://eu.wikipedia.org/wiki?curid=734603", "title": "Ra\u00fal Iznata Zabala", "text": ""}
{"id": "734604", "revid": "512", "url": "https://eu.wikipedia.org/wiki?curid=734604", "title": "Kulminazio", "text": "Kulminazioa argizagi edo astro bat behatzailearen meridianotik igarotzeari deritzo astronomian.\nEgun sideral batean astro batek bi aldiz zeharkatzen du meridianoa; hau da, goi-kulminazioan (behatzailearekiko puntu gorena) eta behe-kulminazioan (behatzailearekiko puntu beherena). Hala ere, sarritan kulminazioaz hitz egiten denean goi-kulminazioari buruz ari da."}
{"id": "734605", "revid": "56334", "url": "https://eu.wikipedia.org/wiki?curid=734605", "title": "Aitor Fres\u00e1n", "text": "Aitor Fres\u00e1n Orotz (Iru\u00f1ea, ) nafar futbolari ohia da, atzelari moduan aritu zena."}
{"id": "734606", "revid": "1545", "url": "https://eu.wikipedia.org/wiki?curid=734606", "title": "Aitor Fres\u00e1n Oroz", "text": ""}
{"id": "734607", "revid": "56334", "url": "https://eu.wikipedia.org/wiki?curid=734607", "title": "Sabino Zubeldia", "text": "Sabino Zubeldia Carril (Donostia, ) gipuzkoar futbolari ohia da, atezain moduan aritu zena."}
{"id": "734608", "revid": "1545", "url": "https://eu.wikipedia.org/wiki?curid=734608", "title": "Sabino Zubeldia Carril", "text": ""}
{"id": "734610", "revid": "10891", "url": "https://eu.wikipedia.org/wiki?curid=734610", "title": "Eduardo Prieto Iglesias", "text": "Eduardo Prieto Iglesias (Iru\u00f1ea, ) nafar futbol arbitroa da. 2013 eta 2016 artean Espainiako futbol ligako lehen mailan aritu zen."}
{"id": "734611", "revid": "16654", "url": "https://eu.wikipedia.org/wiki?curid=734611", "title": "Ferm\u00edn de Luis", "text": "Ferm\u00edn de Luis Mar\u00edn (Iru\u00f1ea, ) nafar futbolari ohia da, atzelari moduan aritu zena."}
{"id": "734612", "revid": "1545", "url": "https://eu.wikipedia.org/wiki?curid=734612", "title": "Ferm\u00edn de Luis Mar\u00edn", "text": ""}
{"id": "734613", "revid": "10891", "url": "https://eu.wikipedia.org/wiki?curid=734613", "title": "Antton Morcillo", "text": "Antton Morcillo Torres (Hernani, 1965eko maiatzaren 23a) gipuzkoar politikaria da. HASIren kidea, Herri Batasunaren mahai nazionalean parte hartu zuen. 2001eko Eusko Legebiltzarrerako hauteskundeetan Arabako zerrendaburua izan zen."}
{"id": "734614", "revid": "105290", "url": "https://eu.wikipedia.org/wiki?curid=734614", "title": "Pac\u00edfico (Madril)", "text": "Pac\u00edfico, Espainiako Madril hiriburuko auzo bat da, Retiro barrutian. Hiriko 31. auzoa da. Bere izena Pac\u00edfico kaleari zor dio."}
{"id": "734615", "revid": "12788", "url": "https://eu.wikipedia.org/wiki?curid=734615", "title": "Philippe Bidab\u00e9", "text": "Philippe Bidab\u00e9 (Kanbo, ) lapurtar errugbilari ohia da, hegaleko eta erdiko postuetan aritzen zena. Biarritz Olympiquen egin zuen ibilbide profesional osoa (1995-2011) eta, besteak beste, hiru aldiz irabazi zuen Frantziako errugbi txapelketa. Bi partida jokatu zituen Frantziako selekzioarekin: Kanadaren aurka 2004an, eta Errumaniaren aurka 2006an."}
{"id": "734617", "revid": "1545", "url": "https://eu.wikipedia.org/wiki?curid=734617", "title": "Ricardo Irezabal", "text": "Ricardo Irezabal izan daiteke:"}
{"id": "734618", "revid": "105290", "url": "https://eu.wikipedia.org/wiki?curid=734618", "title": "Adelfas", "text": "Adelfas, Espainiako Madril hiriburuko auzo bat da, Retiro barrutiaren hegoaldean. Hiriko 32. auzoa da."}
{"id": "734619", "revid": "105290", "url": "https://eu.wikipedia.org/wiki?curid=734619", "title": "Estrella (Madril)", "text": "Estrella, Espainiako Madril hiriburuko auzo bat da, Retiro barrutiaren ekialdean. Hiriko 33. auzoa da."}
{"id": "734620", "revid": "46380", "url": "https://eu.wikipedia.org/wiki?curid=734620", "title": "Ricardo Irezabal Benguria", "text": "Ricardo Irezabal Benguria (Bilbo, - Madril, ) bizkaitar enpresaburua izan zen. Vicente Calder\u00f3n dimititu zuenean, Atl\u00e9tico de Madrideko behin behineko presidentea izan zen."}
{"id": "734621", "revid": "105290", "url": "https://eu.wikipedia.org/wiki?curid=734621", "title": "Ibiza (Madril)", "text": "Ibiza, Espainiako Madril hiriburuko auzo bat da, Retiro barrutian. Hiriko 34. auzoa da."}
{"id": "734623", "revid": "105290", "url": "https://eu.wikipedia.org/wiki?curid=734623", "title": "Jer\u00f3nimos (Madril)", "text": "Jer\u00f3nimos, Espainiako Madril hiriburuko auzo bat da, Retiro barrutian. Hiriko 35. auzoa da."}
{"id": "734624", "revid": "105290", "url": "https://eu.wikipedia.org/wiki?curid=734624", "title": "Ni\u00f1o Jes\u00fas (Madril)", "text": "Ni\u00f1o Jes\u00fas, Espainiako Madril hiriburuko auzo bat da, Retiro barrutian. Hiriko 36. auzoa da."}
{"id": "734625", "revid": "10891", "url": "https://eu.wikipedia.org/wiki?curid=734625", "title": "Ricardo Irezabal Goti", "text": "Ricardo Irezabal Goti (Bilbo, 1882- ?) bizkaitar enpresaburua izan zen. Bitan izan zen Athletic Clubeko presidentea (1919-1920 eta 1923-1926). Bigarren agintaldian Quint\u00edn de Torres eskultoreari Rafael Moreno \"Pitxitxi\" futbolariaren bustoa egiteko eskatu zion.\nGerra Zibilean Euskal Herriko futbol selekzioaren delegatua izan zen eta Mexikon erbesteratu zen."}
