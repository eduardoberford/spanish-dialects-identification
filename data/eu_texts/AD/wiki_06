{"id": "674400", "revid": "119347", "url": "https://eu.wikipedia.org/wiki?curid=674400", "title": "Stratego", "text": "Stratego bi jokalariek 10x10 laukidun taula batean jokatzen duten estrategiazko taula-joko bat da. Jokalari bakoitzak 40 pieza kontrolatzen ditu, horietako bakoitzak gudaroste bateko maila ezberdinetako soldaduak irudikatzen ditu. Jokoaren helburua arerioaren bandera topatu eta atzematea da, edota bestelakoan etsaiaren ahalik eta pieza gehien atzematea.\nJokalariek ezin ditzakete arerioaren piezen mailak ikusi, hortaz desinformazioa eta aurkikuntza joko honetako atal garrantzitsuak dira, jokalariek inguruaren ezapen partziala dutelarik, aldiz, xakea bezalako beste estrategiazko taula-jokoetan ezagupen hori beti erabatekoa da.\nPiezen mailak handitik txikira honakoak dira: mariskala (10), jenerala (9), koronela (8), komandantea (7), kapitaina (6), tenientea (5), sarjentua (4), minalaria (3), esploratzailea (2), espioia (1), bonba (B) eta bandera (F)."}
{"id": "674401", "revid": "105290", "url": "https://eu.wikipedia.org/wiki?curid=674401", "title": "Mean Streets", "text": "Mean Streets (euskaraz \"Kale Latzak\") 1973ko Martin Scorsesek zuzendutako drama film bat da. Robert De Niro, Harvey Keitel, David Proval, Amy Robinson, Richard Romanus eta Cesare Danova aktoreek antzeztu zuten. Martin Scorsese narratzailea izan zen.\nArgumentua.\n1972, New York. Charlie (Harvey Keitel), auzo gatazkatsu batean bizi den 27 urteko italiar-estatubatuar gazteak bertako alproja eta kankailuei aurre egin beharko die, horretarako Mafian sartuko da. Mafiako buruzagia den bere osaba Giovannirentzat (Cesare Danova) diru zorrak biltzen hasiko da. Mafian dagoela bere goranzko ibilbideak oztopo bat izango du, Johnny Boy (Robert De Niro), bera baina gazteagoa den lagunmin zuhurtziagabea, hareriko ardura duela sentitzen duen eta mailegariei dirua zor dien erdipurdiko apostularia. Piskanaka-piskanaka, bere bizitza ihes egitea zail egingo zaion otsozuloa bilakatzen hasiko da."}
{"id": "674402", "revid": "10891", "url": "https://eu.wikipedia.org/wiki?curid=674402", "title": "Martin McDonagh", "text": "Martin McDonagh (1970eko martxoaren 26a, Camberwell, Londres) irlandar-ingeles antzerkigile, zinema gidoilari eta zuzendari bat da. John Michael McDonagh zinema gidoilari eta zuzendariaren anaia da.\nLondres hirian jaio eta hazi arren, irlandar gurasoak izaki, udaldiak haien sorlekua den Galway konderriko Leitir Meall\u00e1in/Lettermullan udalerrian igarotzen zituen. Hortaz, bi herrialdetasunak ditu, bai ingelesa nahiz irlandarra."}
{"id": "674407", "revid": "105290", "url": "https://eu.wikipedia.org/wiki?curid=674407", "title": "I.Q. (filma)", "text": "I.Q. 1994ko Fred Schepisi australiar zinema zuzendari eta ekoizleak zuzendu eta ekoitzitako amodiozko komedia film bat da. Meg Ryan, Tim Robbins, Walter Matthau eta Charles Durning aktoreek antzeztu zuten.\nArgumentua.\nEd Waters (Tim Robbins) izaera jatorreko auto mekanikaria Catherine Boyd (Meg Ryan) neska gazte eder eta buruargiaz maitemindu da, Princenton Unibertsitatean matematika doktoretza lortzeko hautagaia izatez gain, Albert Einstein (Walter Matthau) zientzialari ospetsuaren hiloba dena; baina arazo bat du, neskak jada senargaia baduela: James Moreland (Stephen Fry), psikologia esperimentaleko irakasle erretxin eta harroputza. Baina Ed Albert Einsteinen gogoko izan, eta honek bere beste zientzialari eta adiskide bihurriekin batera, Nathan Liebknecht, Kurt G\u00f6del eta Boris Podolsky (Joseph Maher, Lou Jacobi eta Gene Saks), Edek Catherine maitemintzeko egitasmo bati prestatuko dute, bide batez, Catherini bizitzan adimenaz gain maitasuna ere oso garrantzitsua dela erakutsiz."}
{"id": "674410", "revid": "119347", "url": "https://eu.wikipedia.org/wiki?curid=674410", "title": "Fitzwilliam Museoa", "text": "Fitzwilliam Museoa Cambridge Unibertsitateko arte eta antzinako gauzakien museoa da. Trumpington Kalean kokatuta\u00a0 dago Cambridge-eko erdialdean, Ingalaterran. 470,000 bisitari inguru izaten ditu urtero (2011-12). Sarrera doakoa da.\nMuseo\u00a0 hau Cambridge Unibertsitateko museoen partzuergoko museo nagusia da. Egungo Zuzendaria (2016) Tim Knox da.\nBilduma.\nMuseoak bost sail ditu: Antzinako gauzakiak; Arte Aplikatuak; Txanponak eta Dominak; Eskuizkribuak eta Inprimatutako Liburuak; eta Pinturak, Marrazkiak eta Grabatuak.\n\u00a0Bildumako margoen maisulanen artean hauek dira aipagarrienak\u02d0 Simone Martini, Domenico Veneziano, Tiziano, Veronese, Rubens, Van Dyck, van Goyen, Frans Hals, Canaletto, Hogarth, Gainsborough, Constable, Monet, Degas, Renoir, C\u00e9zanne eta Picasso."}
{"id": "674413", "revid": "17", "url": "https://eu.wikipedia.org/wiki?curid=674413", "title": "Segapoto", "text": ""}
{"id": "674414", "revid": "1519", "url": "https://eu.wikipedia.org/wiki?curid=674414", "title": "Iron Man 2", "text": "Iron Man 2 superheroi filma da, Jon Favreau estatubatuar zinemagileak 2010ean zuzendu zuena. 2008ko \"Iron Man\"-en jarraipena da, eta Marvelen unibertso zinematografikoko hirugarren lana. Robert Downey Jr., Gwyneth Paltrow, Don Cheadle, Scarlett Johansson, Sam Rockwell, Mickey Rourke eta Samuel L. Jackson izan ziren antzezle nagusiak.\nFilmaren kritikak ez ziren batere onak izan, baina oso emaitza ona lortu zuen zinema aretoetan. Bi urte geroago, \"The Avengers\" filmean agertu zen berriz ere Iron Man superheroia, eta 2013an \"Iron Man 3\"-n.\nArgumentua.\nGuztiek dakite Tony Stark (Robert Downey, Jr.) enpresagizon aberatsa dela Iron Man. Gobernuak, prentsak eta iritzi publikoak estutuko dute bere teknologia AEBtako Armadarekin parteka dezan, baina Tonyk uko egingo dio, informazio baliotsu hori esku arriskutsuetara irits daitekela uste baitu. Pepper Potts (Gwyneth Paltrow) eta James \u201cRhodey\u201d Rhodes (Don Cheadle) lagun dituela, Tonyk aliantzak egin beharko ditu indar boteretsu berriei aurre egin ahal izateko."}
{"id": "674420", "revid": "15795", "url": "https://eu.wikipedia.org/wiki?curid=674420", "title": "Abiazioaren ingurugiro-inpaktu", "text": ""}
{"id": "674424", "revid": "105290", "url": "https://eu.wikipedia.org/wiki?curid=674424", "title": "Eklosio", "text": "Eklosioa hegazti, anfibio, narrasti, intsektu eta beste animalia batzuen arrautzatik umeak ateratzea da."}
{"id": "674425", "revid": "46380", "url": "https://eu.wikipedia.org/wiki?curid=674425", "title": "Fitzwilliam Museum", "text": ""}
{"id": "674428", "revid": "67932", "url": "https://eu.wikipedia.org/wiki?curid=674428", "title": "Ulialde elkartea", "text": "Ulialde Kultur eta Gastronomia Elkartea, Ulialde elkartea bezela ezagutua, 1935eko uztailaren 21ean sortu zen Donostiako Gros auzoan, Trueba kalea 15ean, eta bere lehen presidentea Inozentzio Tolaretxipi izan zen. 1936an, Arbitza jauna (ez dakigu izena) aukeratu zuten Ulialde Batzokiko presidente berri bezala.\nUlialde Batzokia bezala inauguratu zen, baina guda zibilean bere aktibitatea gelditu behar izan zuen eta diktaduran zehar ekintzak isilpean egin behar izan zituen. 1977an berriz ireki zen Ulialde Batzokia Jose Maria Soroako 10. zenbakian.\n1977 eta 1986 artean, aktibitate ezberdinak egin ziren bertan, besteak beste Ulialde Euskaltegia. 1986an, Ramon Maria Lili kalean zegoen behin behienko egoitza batera aldatzen da, eta 1996an Biteri enparantzako 1 zenbakira aldatzen da. 2009an, azkenik, Bermingham 28ko egoitza berria erosi zen.\nAipatutako lehen etapan kultur eta kirol ekintza asko egiten ziren, besteak beste, Euskal Dantza klaseak (ezpatadantza, dantzariak...), euskara klaseak, poxpolinak, sukaldaritza klaseak, mus eta tute txapelketak, pelotari taldeak, txirrindulari lasterketak, musika abesbatzak. Ulialde Batzokiaren barnean Eusko Gaztedi Indarrako gazteek beraien aktibitateak egiten zituzten, eta baita Emakume Abertzale Batzako emakumeek ere.\n2013an Ulialde Elkartea izenpean birfundatzen da, aipatutako Bermingham 28ko egoitzan, eta mota askotako aktibitateak egiten ditu Donostiako ekialdeko auzoetan (Gros, Egia, Ulia, Intxaurrondo eta Bidebieta).\n2013ko birfundazioarekin, 80 urte lehenago egiten ziren aktibitatea berpiztu zen, hauek bezalako aktibitateak eginez: Sukaldaritza klaseak, Agate Deuna abesbatza, futbol taldea, sukaldaritza ekitaldiak, San Inazio Danborrada eta Ramon Labayen Zinema sarien banaketa.\nSan Inazio danborrada.\n2014 urtetik Ulialde Elkarteak Groseko kaleetan zehar ateratzen den danborrada bat antolatzen du. San Inazio egunez ateratzen da, uztailaren 31ean, Gros auzoko eta Gipuzkoako patroia zein EAJ-PNVrena ere baden patroiaren eguna ospatzeko.\nGaur egun, 150 kidez osatua dago: 120 heldu eta 30 haur, eta mixtoa da.\nDanborradako danbor nagusia, elkarteko presidentea da, Josu Casal, eta barril nagusia, Uxue Iriondo da. Ibilbidea, Groseko auzoan barrena egiten du, elkarte gastronomiko nagusienetan geldialdia eginez, hala nola, Umore Ona, Kondarrak, Itsa Buru, Casa de Galicia edo Centro Burgal\u00e9s.\nRamon Labayen zinema saria.\nUlialde Elkartearen ekintzen artean, urtero ematen den Zinemako Ramon Labayen Saria dago, euskal aktore edo zinema zuzendariei, beraien ibilibideagatik ematen zaiena. Saria, Donostiako Zinemaldian zehar ematen da.\nSari hau, 2014ean sortu zen, Ramon Labayen, Ulialde Elkarteko kidea zendu zenean, Donostiako alkate izandakoa eta Donostiako Zinemaldiaren alde hainbeste egin zuen gizona gogoratzeko asmotan. Gogoratu beharra dago, Ramon Labayen Donostiako alkate izan zenean, Donostiako Zinemaldia egoera txar batean zegoela, eta berak, Pilar Mir\u00f3rekin batera, berriz ere goreneko mailara igotzea lortu zutela zinema ekitaldia.\nSari banaketaren ekitaldia izan aurretik, elkartean bertan saritu eta Gros auzoko bizilagun eta elkarteko kideekin afari bat egiten da.\nSaria bera, xumea da, Gros auzoko artista batek eginiko kuadro bat da, Kursaaleko jauregia ikusten delarik. Hala ere, sari ofizial honetaz gain, babesle ezberdinek, hainbat sari ematen dizkie sarituei, eta baita, afarira etortzen diren gonbidatuei.\nSarituak\n2014ean Martxelo Rubio aktorea izan zen saritua\n2014ean, sari banaketa ondoren, Martxelo Rubioren laburmetraia proiektatu zen.\n2015ean Karra Elejalde aktore eta zuzendaria\n2016an, Donostia Europako kultur hiri izateagatik (DSS2016), bi saritu izan ziren: Ane Gabarain eta Gorka Aginagalde aktoreak.\n2017an, Juanma Bajo Ulloa, zuzendari gasteiztarrari eman zitzaion saria.\n2017an, sari banaketa ondoren, Juanma Bajo Ulloaren \"Baby\" film berriaren \"teaser\" bat proiektatu zen.\n2018an, Jon Plazaola urretxuarrari eman zitzaion saria.\n2019an, Itziar Itu\u00f1o aktoreari eman zitzaion saria. Itziar Itu\u00f1o aktore ezaguna da, besteak veste Goenkale edo La Casa de Papel serietan parte hartu duelako.\n2020 eta 2021ean, Saria hutsik utzi zen, Covid-19aren pandemia dela eta, ezin izan zelako sari banaketa ekitaldia ospatu.\n2023an Loreto Mauleon donostiarra izan zen saritua. Loreto, Ulialde bezala Gros auzokoa da, eta Feroz saria jaso zuen Patrian egindako lanagatik.\n2022an, Moriarti produktorari eman zitzaion saria. Moriartik azken urteotan, arrakasta handiko filmak egin ditu, besteak beste Loreak, Handia eta La Trinchera Infinita. 2022an, Balenciagari buruzko telesaila egiten ari dira.\nUrtero ohi bezala, sari banaketaren aurreko afaria Aratz Erretegiak eta Gorrotxategi postre egileak egin zuten. Argazkian, sarituetako bat, Aitor Arregi eta sukaldariak agertzen dira.\nAgate Deuna abesbatza.\n1997 urtetik, Ulialde Elkarteak abesbatza bat antolatzen du, Agate Deuna den asteko larunbatean, Gros, Egia eta Intxaurrondoko zahar egoitzetara joateko, gure nagusiak alaitzeko asmoz.\nAbesbatza, elkarteko 30 bat kidek osatzen dute, eta besteak beste zahar egoitza hauetara joaten dira:\nSoccer Taldea.\nUlialde Elkartetik era guztietako kultura eta kirola sustatu nahi da, eta filosofia horren barnean, Soccer talde bat patrozinatzen du. Talde honek, Loiolako Erriberan jokatzen den Soccerworldeko ligan jokatzen du\nFutbol taldeak eboluzionatu egin du, eta azkenean, urte batzuz parte hartu ondoren, Socceren parte hartzeaz utzi du.\n2019an, torneo ezberdinetan parte hartu dute, besteak beste, Lezoko Imanol Artola memorialean, nahiz eta emaitza nahiko txikiak lortu.\nBestalde, 2019ko Groseko jaietako (Zipotz jaiak) txapelketan parte hartu dute, eta bigarren postua lortu dute."}
{"id": "674430", "revid": "105290", "url": "https://eu.wikipedia.org/wiki?curid=674430", "title": "Mark I (tankea)", "text": "Mark I Britainia Handiako armadak Lehen Mundu Gerran erabili zuen tankea izan zen, historiako lehena.\nHistoria.\nLehen Mundu Gerran britainiar armadak proiektu sekretua jarri zuen martxan lurreko lehen motordun ibilgailu korazatuak egiteko. Baina batetik bestera eramaten zituzten burdin pieza handiak gordetzea ez zen erraza eta, horregatik, erregai deposituak edo tangak (ingelesez, \"tank\") egiteko xaflak zirela zabaldu zuten, benetako helburua isilpean gordetzeko.\nIbilgailu korazatu hari Mark I izen propioa jarri zioten eta gudu zelaian erabili zuten lehena izan zen. Tramankuluaren izen generikoa, aldiz, lehenago asmatu zuten nahi gabe, proiektua estali nahi izan zutenean. Handik aurrera \"tank\", edo tanke, esan zitzaien."}
{"id": "674431", "revid": "1545", "url": "https://eu.wikipedia.org/wiki?curid=674431", "title": "Borgen (telesaila)", "text": "Borgen Danimarkan egindako telesaila politikoa da. Adam Pricek Jeppe Gjervigekin eta Tobias Lindholmekin batera sortu zuen eta lehen aldiz 2010eko irailaren 26an emititu zen DR1 daniar katean.\nTelesailak daniar politikaren barne intrigak agerian uzten ditu eta horretarako emakume politikari zentrista baten figuraz baliatzen da.\u00a0 Fikziozko telesaila izanagatik, pertsonai nagusiak, Birgitte Nyborgek, baditu zenbait antzekotasun Helle Thorning-Schmidtekin, 2011 eta 2015 bitarteko Danimarkako lehen ministroarekin: biek dituzte bi seme-alaba eta biak dira ildo politiko berekoak.\nHala ere, Margrethe Vestager da (Ekonomia eta Barne aferen ministro ohia, eta gaur egun, Europako Lehiakortasun Batzorde Burua, \"Danimarkako burdinazko dama\" ere deitua), Birgitte Nyborg pertsonaiaren inspiratzaile nagusia.\nSinopsia.\n\"Borgen\" (\"Gaztelua \") daniarrek parlamentuari eta lehen ministroaren egoitzari ematen dioten izena da, Kopenhageko Christiansborg gazteluan dagoena.\nBirgitte Nyborg, alderdi zentristako buruzagi neurritsua, ezustean, lehen ministro bilakatzen da. Baina behin gobernuan dagoela, boterea gordetzeko noraino iritsi behar ote den behin eta berriko galdetu beharko dio bere buruari. Telesailak agerian uzten du bizitza pertsona eta profesionala kontziliatzeko arazoa, baita idealen eta pragmatismoaren arteko auzia ere.\nHedapena eta harrera.\nAudientziak.\nDanimarkan.\nAstean 1,61 milioi ikusle biltzeaz gain, kritikaren oniritzia jaso zuen. Danimarkan, erabateko fenomenoa bihurtu zen, izan ere, populazioa 5,5 milioikoa baita."}
{"id": "674432", "revid": "512", "url": "https://eu.wikipedia.org/wiki?curid=674432", "title": "Gente menuda", "text": " Gente Menuda ABC egunkariaren haur gehigarri bat izan zen.\nArgitalpena.\nBere sortzaileak Torcuato Luca de Tena eta \u00c1lvarez Ossorio izan ziren. Hasiera batean Prensa Espa\u00f1ola argitaletxeak editatu zuen 1906 eta 1910 bitartean.\nBere bilakaeran denboraldi desberdinak bereiz daitezke: hasieran atal bat eta gero aldizkari autonomo bezala \"Blanco y negro\" edo \"Los Domingos de ABC\" argitalpenen barruan.\nBeti izan zituen protagonista komikia eta haurrari zuzendutako edukiak.\nBilakaera.\n1.go denboraldia (1906-1936).\nAldizkari autonomo bezala agertu baino lehen ABC egunkariaren eta Blanco y Negro aldizkariaren atala izan zen.\n1907an 10 orrialdeko gehigarri bihurtu zen. 1908an 24 orrialdetan argitaratzen zen couch\u00e9 paperean.\nErredaktoreen artean, besteak beste: Atiza, Joaquin Xaudar\u00f3, Cilla ,Atiza, Huertas\nIdiologikoki joera monarkikoa eta kontserbadorea izan zuen.\nBilakaera nabarmena izan zuen, XIX. mendean hain esanguratsua zen ikuspuntu didaktiko eta moralizatzaile batetik dibertsiorako eta ludikoa den beste ikuspuntu batera.\nHorrekin batera indartzen da irudiaren garrantzia. Jes\u00fas Cuadradoren esanetan \u201cgaraiko haur gehigarri funtsezkoena eta bikaina\u201d|| \nKomikilarien artean Atiza, nabarmentzen da bunbuloaren bultzaitzaile bezala, besteak beste istorio hauetan: \"Lo que vale un amigo\", \"El despertar de Arturito\" eta \"Un loro indiscreto\"\nKomikilarien artean Joaqu\u00edn Xaudar\u00f3. Bere istorioen artean, 1907an argitatatu ohi zituen zortzi orrialdeko batzuk.\nAzpimarratzekoa da agian zienzia fikzioko 1.go komiki espaniarra izenburu honekin: \"Un Viaje al planeta J\u00fapiter\" .\nMarrazkiak lortzen du bere helburua, testuak ez ordea, deskriptiboegia eta literarioegia delako.\nEdukiari dagokionez : ipuinak, narrazioak, antzerki-lanak, jokoak, eskulanak, marrazkia eta geografiaren atalak.\nArgitalpenen partaideei dagokienez, bereiz ditzakegu:\nBigarren denboraldia (1976-1978).\n\"Los Domingos de ABC\" gehigarri bezala argitaratu zen. Bildumen artean hauek aipa daitezke: Alfredo Grassiren eta Jos\u00e9 Luis Salinasen \"Dick, el artillero\", Alfonso Iglesiasen \"Flash Gordon\" edo \"Pin\u00edn\". Telesail batzuen egokitzapenak ere aipatzekoak dira, besteak beste: \"Heidi\" eta \"Vickie el vikingo\"."}
{"id": "674433", "revid": "58701", "url": "https://eu.wikipedia.org/wiki?curid=674433", "title": "Nemesio Manuel Sobrevilla", "text": ""}
{"id": "674436", "revid": "56334", "url": "https://eu.wikipedia.org/wiki?curid=674436", "title": "Engomez sendia", "text": ""}
{"id": "674437", "revid": "512", "url": "https://eu.wikipedia.org/wiki?curid=674437", "title": "Lae", "text": "Lae Papua Ginea Berriko hiria da, herrialdeko bigarren handiena, eta Morobe probintziaren hiriburua. Ginea Berria uhartearen ipar-ekialdeko itsasaldean dago, Markham ibaiaren deltan. 2012an 100.677 biztanle zituen.\nKlima.\nLaek klima ekuatoriala du, \"Af\" k\u00f6ppen klima sailkapenaren arabera."}
{"id": "674439", "revid": "105290", "url": "https://eu.wikipedia.org/wiki?curid=674439", "title": "Autofokus", "text": "Autofokusa edota AF automatikoki fokuratzea ahalbideratzen duen argazki kamera eta beste zenbait gailu optikoen automatismo bat da. Bi autofokus mota daude: parsiboa, argazkia aterat behar zaion gaiak islatzen duen argia erabiltzen du, eta aktiboa, erabateko iluntasunean funtzionatu dezakeena."}
{"id": "674440", "revid": "336", "url": "https://eu.wikipedia.org/wiki?curid=674440", "title": "Foku (optika)", "text": "Fokua ikusitako objektuko puntu batean sortutako argi izpiek bat egiten duten puntua da. Fokua kontzeptualki puntu bat den arren, fisikoki luzapen espaziala du, zirkulu lausoa delakoa. Fokuratze ez ideal hau irudian dauden aberrazioen ondorioz sortua izan liteke. Garrantzizko aberrazioak ez egonez gero, zirkulu lauso txikiena Airy zirkulua da, berau sistema optikoaren rekiduraren difrakzioaren eraginez sortua izan liteke. Aberrazioak irekiduraren diametroa gero eta gehiago handiagoatuz doan einean okertzera jotzen dute, Airy diskoa irekidura handietan txikiagoa den artean.\nIrudi bat edota irudi-puntu bat fokuratua dagoela esan ohi da, objektuaren puntuen argiak irudiarekin ahalik eta gehien bat egiten dutenean, eta fokuz kanpo dagoela, argiak ongi bat egiten ez baldin badu.\nFokuratzea.\nFokuratzea elementu garrantzitsua da bai argazkietan eta baita bideoetan ere. Irudiak ez digu balioko ongi enfokatuta ez badago, beraz garrantzitsua da argazki bat ateratzerako orduan edota bideo bat grabatzerako orduan, fokatzean arreta handia jartzea. Fokuratzea subjektu edo objektu baten eta kameraren arteko distantzia doitzean oinarritzen da, eta haren helburua objektu baten irudia argitasun osoz lortzea da.\nIrudia objektiboan sortzen da ondoren jadanik osaturik, kameraren barrualdera iristeko. Gizakiekin ere antzeko zerbait gertatzen da. Zerbait begiratzen dugunean irudia begian definitzen da, hau da, begiak fokuratzen du ikusten ari garena, eta ondoren gure garunera bidaltzen da eta honek itzuli egiten du.\nBi fokatze mota daude; automatikoa eta eskuz egiten dena. Gaur egungo kamera gehienek automatikoki fokatzeko aukera ematen duen botoi bat daramate, baina hala ere enfokatze automatikoa ez da beti aukerarik onena izaten. Izan ere, baliteke automatikoki egitean guk fokuratu nahi dugun objektu edo subjektua ez enfokatzea. Beraz, zerbait konkretua fokuratu nahi badugu, gehienetan aukera hobea izaten da eskuz egitea. Adibidez espazio batean dagoen objektu txiki bat fokuratu nahi badugu, aukera hobea da eskuz egitea.\nFOKURATZEAN ERAGITEN DUTEN ELEMENTUAK:\nFokuratzea ekintza oso sentsiblea da, eta hainbat faktorek eragina dute bertan. Jarraian aipatuko diren elementu hauek kontuan izaten ez badira, irudia ongi enfokatuta ez ateratzeko arriskua dago.\nNOIZ ERABILI ESKUZKO FOKURATZEA ETA NOIZ AUTOMATIKOA?\n\"Fokuratze manuala\" egokia izango da hainbat egoeretan:\n\"Fokuratze automatikoa\" erabilgarria izango da kasu hauetan:"}
{"id": "674441", "revid": "336", "url": "https://eu.wikipedia.org/wiki?curid=674441", "title": "Diafragma (optika)", "text": "Diafragma kamera batean argia erregulatzen duen pieza da. Zuzenki objektiboaren leiarren artean dagoen geruza fin sistema baten bidez osatutako estugune aldakorra da, bere bidez argazki makinan sartzen den argi kopurua erregulatzen da. Kameraren objektiboan ezarritako disko edo aleta sistema bat da, honek argiaren iragatea modu aldagarrian doitu dezake. Diafragmaren irekidura aldakor progresiboak f izenaren bidez zehazten dira, berau foku luzera eta irekidura eraginkorraren diametroaren arteko erlazioa da.\nDiafragma argazkigintzan.\nEboluzioa.\nDiafragma kameraren zati bat da, argi iturri batekiko irekiduraren tamaina zehazten duena. Bere formarik oinarrizkoenean, ganbera zaharrenetan ikusia, diametro finkoko plaka zulatu bat besterik ez zen. Irekiera mota hau, lehen argazki tresnetan aurkitzen dugu, \"Kamera estenopeikoak\" deituak. Zoritxarrez, sistema horrek lente erantsirik ez zuenez, irudi nahiko garbia lortzeko zuloaren diametroa ez zen 0,5 metrotik gorakoa izaten. Irekitzearen tamaina zela eta, kameraren esposizio-denbora askoz handiagoa zen, gutxienez 5 segundo eta gehienez egun oso bat.\nOndoren, disko biribil formako diametro ezberdineko plaka zulatu multzo bat zen sistema bat hartu zen, objektiboen aurrean aipaturiko diskoak aldatuz irekiera aldatzea ahalbidetzen zutenak. Azkenik, diafragmak bere egungo egiturarantz eboluzionatu zuen, oro har metalikoak diren hegats multzo bat, barrurantz edo kanporantz mugitzen direnak, bere muturrekin zulo poligonal bat osatuz, honen diametroak irekiera balioa definitzen duelarik; modernoenek, profil biribilduko hegatsak erabiltzen dituzte, honek, emaitza den irudiaren bokeh-ean efektu harmonikoagoa eragiten duelarik. Sistema berri honek argazkigintzaren mundua modelizatu zuen, baina aldi berean arazo batzuk ekarri zituen, lente baten existentziak sortutako nahasmen zirkuluak kasu, honela, irudiaren eremu sakonari eraginez.\n\"f\" zenbakia.\nHelburu batek argia pasatzen uzteko duen gaitasunari argitasuna deritzo. Argitasun hau adierazteko moduetako bat f letraren bidez da, hau da, objektiboaren eta irudiaren arteko distantziaren banaketa (objektiboaren foku-distantzia, infinitura fokatzen badugu) irekidura efektiboaren diametroaren bidez. Erlazio honek : 1 - 1,4 - 2 - 2,8 - 4 - 5,6 - 8 - 11 - 16 - 22 - 32 - 45 eta abarren progresioan eskala normalizatua sortzen du. F zenbakiak izan dezakeen gutxieneko balioa 0,3 da. Hala ere, praktikan ezin da balio hori lortu.\nHertsiki esanda, foku-distantzia, osatzen duen irudiaren erdigune optikoaren luzera da (objektiboaren potentzia bera duen leiar mehe baten nodo bakarra). Helburua \"infinitura\" bideratuta dagoenean, distantzia hori foku-distantzia da. Beraz, beste distantzia batzuetara bideratzean, argitasuna aldatu eta murriztu egiten da. Aldakuntza hori gutxiesgarritzat jo daiteke distantzia luzeetara bideratzen dugunean. Zineman bariazio hau kontuan hartzen da eta bi zenbaki erabiltzen dira argitasuna adierazteko: f eta t. F kalkulatua da eta eremuaren sakonera zehazteko balio du. T, teorikoki, neurtutako argitasun errealari dagokion f zenbakia da, non objektiboaren lenteek argia xurgatzea ere kontuan hartzen den. Zenbaki horiek ez dira diferenteak izaten pasabidearen herenean baino gehiagotan."}
{"id": "674442", "revid": "512", "url": "https://eu.wikipedia.org/wiki?curid=674442", "title": "Margrethe Vestager", "text": "Margrethe Vestager Hansen, (Glostrup, Danimarka, 1968ko apirilaren 13a) daniar politikaria da, Danimarkako Alderdi Sozio-Liberaleko kidea. Hainbat kargu bete ditu: Hezkuntza ministro; Eliz Aferen ministro (1998-2001) eta Ekonomia eta Barne aferen ministro (2011-2014). 2014an Lehiakortasun Batzorde Buru izendatu zuten Jean-Claude Junckeren agintepean. 2016an Apple konpainiari 13 mila milioi euro (gehi interesak) Irlandako gobernuari itzultzeko eskatu zion jasotako laguntzak Europako lehiakortasunaren inguruko zuzenbidearen aurkakoak zirelako."}
{"id": "674443", "revid": "1545", "url": "https://eu.wikipedia.org/wiki?curid=674443", "title": "Obturadore", "text": "Obturadorea argia gailu fotosentikorrera (filma ala sentsorea) zenbat denboran zehar iristen den kontrolatzen duen gailua da. Denbora hori obturazio abiadura bezala ezagutzen da, eta berarengandik izozketa eta ekorketa terminoak datoz. Obturazio abiadura elementu fotosentikorrera iristen den argi kopurua kontrolatzen duen gailu nagusia da"}
{"id": "674446", "revid": "116965", "url": "https://eu.wikipedia.org/wiki?curid=674446", "title": "Jesus Ari\u00f1o Maruri", "text": "Jesus Ari\u00f1o Maruri (Zalla, Bizkaia, 1900eko otsailaren 10 - Zalla, Bizkaia, 1976ko abenduaren 10a) EAJ-PNVren zerrendaren eskutik Zallako zinegotzia lehenik eta ondoren alkatea izan zen.\nPolitika.\nHastapenak.\n1931ko maiatzaren 31n Zallako Udalean EAJko zinegotzi izendatua izan zen . EAJko zinegotzi gisa 1937ko apirilaren 8ra arte jardun zen, egun horretan gauzatu zen ohiko udal batzan alkate izendatu zen arte.\nEAJko kide izateaz gain, ELAko kidea ere 1930-1976 tartean izan zen.\nGerra Zibila.\nZallako alkate gisa oso egoera zailetan jardun zen. Herriko hainbat guneen babesa antolaketan jardun zen, hala nola, Maristas ikastetxea, herriko eliza zein matxinatuen aldekoen etxeak babestuz. Herriko hainbat eskubitarrei ziurtagiriak eman zizkien matxinatuen zonaldera ihes egin zezaten. Gerra Zibilaren kontestuan izan zuen jardueraren berri, heriotz zigorrera kondenatu zuen gerra kontseiluan eman zen.\n1937ko udaberrian Zallako herrigunea Arratia, Morga, Gernika zein Bakiotik etorritako gerrako errefuxiatuz lepo betea zegoelarik, Jesus Ari\u00f1ok beraiei eta beraien ganadu haziendei herriko baserri eta etxeetan ostatu bilatzeko ardura hartu zuen. 1937ko ekainaren 21, 22 eta 23an Zallak jasandako bonbardaketetan hilik suertatutakoen gorpuzkinen ehorzketetan ere lagundu zuen.\nMatxinatuak Zallan 1937ko ekainaren 29an sartu ziren. Aurreko egunean herritik ihes egin zuelarik, Avellaneda Batailoiarekin bat egin zuen.\nAvellaneda batailoian gudari zegoela, Santo\u00f1an atxilotua eta heriotz zigorra ezarri zioten. 1939. urtean heriotz zigorra bertan behera utzi eta langileen batailoi batean bi urtez jardutea kondenatua izan zen. Han azalerazi zen baita ere gerran gudari izan aurretik hainbat herritarren alde egindakoa. Castejon-Zuera noranzkoaren bigarren trenbidearen eraikuntzan jardun zen, gerra-kontseiluan jarritako zigorra betetzeko, eta 1940ko irailean askatu zuten.\n2016ko omenaldia.\nJes\u00fas Ari\u00f1o Marurik Zallako alkate gisa izandako jarduna goraipatze aldera, 2016ko azaroaren 10ean Zallako Euzkotarrak Kultur Elkarteak eta Zallako EAJ-PNVk omenaldia antolatu zioten Zallako Batzokian.\nOmenaldirako Jes\u00fas Ari\u00f1o ezagutu zuten hainbat Zallako herritarren testigantzak jasotzen dituen bideo dokumentala prestatu zen."}
{"id": "674447", "revid": "512", "url": "https://eu.wikipedia.org/wiki?curid=674447", "title": "Heinrich Anton D\u00e4hling", "text": "Heinrich Anton D\u00e4hling (1773ko urtarrilaren 19a \u2013 1850eko irailaren 10a)\u00a0Hannoveren jaiotako margolaria izan zen. 1794. urtean Berlinera joan eta miniaturazko pinturari ekiteaz gain, marrazketa irakasle aritu zen. 1802. urtean Parisera joan eta olioz pintatzeko grina piztu zitzaion. 1811 urteaz geroztik eta bere heriotza egunera arte, Berlin Akademiako kide izan zen eta 1814. urtetik aurrera bertako irakasle ere. Potsdamen zendu zen 1850.\u00a0urteko irailak 10ean. Bera margolanik ezagunena\u00a0\"Gurutzetik jaitsiera\"\u00a0da\u00a0Potsdameko Garrison Elizako aldareko pieza bat hain zuzen ere.\u00a0Berlingo Altenational\u00a0museoan berak egindako \u00a0\"Estatuko Sarrera\" margolana dago ikusgai.\nErreferentziak.\n\"Artikulu hau \"DAEHLING, Heinrich Anton\" \"Bryan da Hiztegi Margolari eta Grabatzaile\" testutik atera da, Michael Bryan\"-ek idatzia,\" Robert Edmund-ek eta Sir Walter Armstrong-ek editatua, egun argitalpen publikoa.\""}
{"id": "674449", "revid": "105290", "url": "https://eu.wikipedia.org/wiki?curid=674449", "title": "Arawa", "text": "Arawa Papua Ginea Berriko hiria da, Bougainville uhartean dagoena. Probintziako hiriburua bazen ere, uharteko gerra zibilean (1988-1997) suntsitua izan zen eta, behin-behinean, Bukara eraman zuten hiriburutza. 2012an 38.134 biztanle zituen."}
{"id": "674450", "revid": "12788", "url": "https://eu.wikipedia.org/wiki?curid=674450", "title": "Iron Man 3", "text": "Iron Man 3 2013ko superheroi filma da, Shane Black estatubatuar zinemagileak zuzendu zuena. \"Iron Man\"-en sailaren hirugarren filma izan zen, eta Marvelen unibertso zinematografikoko zazpigarrena. Robert Downey Jr., Gwyneth Paltrow, Don Cheadle, Guy Pearce, Rebecca Hall, Stephanie Szostak, James Badge Dale, Jon Favreau eta Ben Kingsley izan ziren antzezle nagusiak.\nShane Black zuzendaria izan zen filmaren nobedade nagusia, aurreko biak, \"Iron Man\" eta \"Iron Man 2\", Jon Favreauk zuzendu baitzituen. Blacken bigarren film luzea izan zen, aurretik \"Kiss Kiss Bang Bang\" egina baitzuen, Robert Downey Jr.-en parte hartzearekin.\nArgumentua.\nTony Stark (Robert Downey Jr.) enpresari lotsagabe eta buruargiak mugarik gabeko boterea duen etsai bati egin beharko dio aurre. Etsai horrek Starken unibertso pertsonala suntsitu du, eta horrek ahalegin handia egin beharko du bere mundua berreraikitzeko. Bilaketa oso gogorra gertatuko da, Starken erresistentzia behin eta berriro mugaraino eramanen duena."}
{"id": "674451", "revid": "17", "url": "https://eu.wikipedia.org/wiki?curid=674451", "title": "Gurutze (argipena)", "text": "Gurutze hitzak adiera eta erabilera zenbait ditu:"}
{"id": "674452", "revid": "105290", "url": "https://eu.wikipedia.org/wiki?curid=674452", "title": "Mount Hagen", "text": "Mount Hagen Papua Ginea Berriko hiria da, Mendebaldeko Lur Garaiak probintziako hiriburua. Wahgi haranean dago, Ginea Berria uhartearen erdi-ekialdean, 1.677 metroko garaieran. Garrantzi handiko merkataritza eta garraio gunea da. 2013an 46.256 biztanle zituen."}
{"id": "674453", "revid": "512", "url": "https://eu.wikipedia.org/wiki?curid=674453", "title": "Mateo Pariskoa", "text": "Mateo Pariskoa (latinez \"Matth\u00e6us Parisiensis\", -1259) ingeles beneditar fraide eta historialari bat izan zen. St Albans udalerriko abadian bizi izan zen, Hertfordshire konderrian.\nBiografia.\nIngalaterran jaio zen, baina bere izena Parisen ikasi eta frantsesa zekielako jaso zuen.\n\"Chronica Majora\" lana idazten jarraitu zuen, errege politikaren ikuspegi ezkorra, eta 1253 inguruan \"Historia Anglorum\" idatzi zuen, haren pasarte kritikoak kendu zituztelarik. Elizgizon sekular eta eskeko fraideen aurrean monasterioko ordenen defendatzaile porrokatua izan zen. Aita Santuaren gortea ere modu argian kritikatu zuen."}
{"id": "674454", "revid": "512", "url": "https://eu.wikipedia.org/wiki?curid=674454", "title": "Niseo Sirakusakoa", "text": "Niseo (Sirakusa K.a. IV. mendea) Sirakusako tiranoa izan zen K.a. 351-347 artean.\nNiseo Dionisio I.aren eta Aristomakeren semea zen. Haren anaiak Hiparino eta Dionisio II.a ziren.\nDionisio I.a gaixotu zenean, Dionek, Aristomakeren nebak, agindu zion tiranoaren semeen ondorengotza erregulatuko zuela (Hiparino, Dionisio eta Niseo). Hala ere, ahalginak alferrikakoak izan ziren. Dionisio hil ondoren, K.a. 367an, Dionisio II.ak, 30 urte zituela, boterea hartu zuen eta urte bat beranduago, Filisto filosofoaren laguntzarekin, Dion osaba Sirakusatik egotzi zuen, diktadura ankerra ezarriz, aitaren antzekoa.\nDionisio II.a Caulonian zegoela, K.a. 357an, Dionisiok Sirakusako boterea berreskuratu ondoren, K.a. 354 arte tirania bat ezarri zuen. Urte horretan Kalipok hil zuen.\nAldi honetan, Hiparino eta Niseo Lentinin errefuxiatu ziren eta han egon ziren Hiparinok boterea hartu arte.\nDion hil ondoren, borrokaldi bat gertatu zen Kaliporen (Dionen hiltzailea) eta Hiparinoren artean.\nK.a. 352an, Hiparinok Sirakusako kontrola lortu zuen hiria ustekabean erasotzean, honela Dionisioren leinua berrezarri zuen. Hiparinok berak agindu zuen baina ez dago argi zeintzuk ziren Dionisio II.aren eskakizunak, jadanik Lokriko tiranoa zena. Hiparinok urte batez agindu zuen. Horren erailketaren ondoren, Niseo anaiak ordezkatu zuen.\nIturriek diotenez, Niseo gehiegi edaten zuen eta emakumeekin eskuzabala zen. Herriak maite ez zuen arren, lau urtez agindu zuen. K.a. 347an, Dionisio Gazteak ekarritako mertzenarioen armada egonkortasun politikoa berregin zuen Niseo erbestera bidaliz."}
{"id": "674456", "revid": "6327", "url": "https://eu.wikipedia.org/wiki?curid=674456", "title": "Guda Zibil", "text": ""}
{"id": "674457", "revid": "42829", "url": "https://eu.wikipedia.org/wiki?curid=674457", "title": "Euzko Gaztedi Indarra", "text": ""}
{"id": "674458", "revid": "42829", "url": "https://eu.wikipedia.org/wiki?curid=674458", "title": "Ramon Labayen", "text": ""}
{"id": "674459", "revid": "58427", "url": "https://eu.wikipedia.org/wiki?curid=674459", "title": "Hizkuntza eskubideen nazioarteko adierazpena", "text": ""}
{"id": "674461", "revid": "58427", "url": "https://eu.wikipedia.org/wiki?curid=674461", "title": "Bartzelonako Deklarazioa", "text": ""}
{"id": "674462", "revid": "119347", "url": "https://eu.wikipedia.org/wiki?curid=674462", "title": "Sareen konbergentzia", "text": "Sareen konbergentzia teknologikoa gailu bakar batean telekomunikazio zerbitzu ugari jasotzeko aukera ahalbidetzen du, hala nola, telefonia, Internet, telebista eta irratia, bestalde, hornitzaileek aukera daukate zerbitzu desberdinetara euren sareen bitartez bidalketak egiteko.\nKontsiderazio orokorrak.\nNGN (Next Generation Networks).\nPaketeen kommutazioan oinarritutako sareak dira, zerbitzuak hornitzeko eta sarbide eta garraio teknologia ugari erabiltzeko kapazak dira (Telekomunikazio zerbitzuak). NGNk erabiltzaileei zerbitzu hornitzaileetara limiterik gabeko sarbidea eskaintzen die. Mugikortasun orokortua jasaten du.\nHelburuak.\nNGNren helburu nagusia edozein motako zerbitzuak sortzea, sartzea eta kudeatzea posible egiten dituzten gaitasunak eskaintzea da. Horretarako bigarren mailako beste erronka batzuk gainditu beharko ditu esandakoa bermatzeko batez ere zerbitzuek ezaugarri ezberdinak dituztenean, esate baterako, kodifikazio eskema motak, datu motak, denbora errealeko eta ez errealekoak, atzerapena jasaten dutenak eta jasaten ez dutenak, banda zabalera\u2026\nPlanteatzen den beste erronka bat informazioaren babesa da. Hori dela eta, informazio sentikorraren elkarbanatzea babesteko, zerbitzuen erabilera okerrak eta kanpoko erasoen aurkako babesa eskaintzeko, NGNk segurtasun mekanismo ugari eskaintzen ditu.\nEzaugarriak:\nETSIren ikuspegia:.\nHurrengoak dira ETSIk NGNa definitzean bermatzen dituen baldintzak:\nEsandako baldintzak betetzeko ETSIk estandarizazio erakunde bat erabiltzen du, TISPAN (Telecommunication and Internet Converged Services and Protocols for Advanced Networks), hain zuzen ere. Bere helburua zirkuituen kommutazioan oinarritutako sareen eta paketeetan oinarritutakoen arteko konbergentzia ezartzean datza, hau da, sare finkoek eta mugikorrek bakar bat eratzea. Horretarako, TISPANek zenbait gaien inguruan erabakiak hartzen ditu, hala nola, zerbitzuak, arkitektura, protokoloak, zerbitzuen kalitate lanak, segurtasuna eta mugikortasuna.\nEstandarizazio erakundeak.\nUIT: FGNGN (Focus Group on Next Generation Networks) taldea eraiki zuten sare finko eta mugikorren inguruan lan egiteko. Horrez gain, DSL zerbitzuaren kalitatea, autentifikazioa, segurtasuna eta seinaleztapenaz arduratzen dira.\nATIS: Erakunde honek beharrezko definizioak eta NGNren arkitektura beste sare berri batzuek etendura barik konekta daitezen. Bigarren behar izanean, faseak eta sareen kapazitateen ezaugarriak erabakitzen dute, beraien zerbitzuak era koherente batean konekta daitezen NGN sareetara.\nIETF: Erakunde honetan dauden lan taldeek protokoloak sortu eta garatu behar dituzte. Honen bidez, NGN sareetan eskatzen diren baldintzak betetzen dituzte.\nKonbergentzia.\nFinko-mugikor konbergentzia.\nITU-T-k arau multzo bat dauka finko-mugikor konbergentziarako(FMC) betebeharrak azaltzen dituena (Q.1762/Y.2802).\nArau honen bitartez sare finkoak eta mugikorrak erabiliz, erabiltzailearen zein zerbitzu hornitzailearen ikuspuntutik, etengabeko zerbitzu bat emateko betekizunak azaltzen dira. Horretarako mugikortasuna orokortua izan behar da, hau da, gailuaren mugikortasuna bermatu behar da, zein erabiltzailearen mugikortasuna eta baita saioren mugikortasuna. Negozioaren ikuspuntutik, fijo-mugikor konbergentziak zerikusia du quadruple-play-rekin. Modu honetan, erabiltzaileei informazio zerbitzu desberdin eskaintzen dizkie, modu integratu batean eta faktura bakar batean. Erabiltzaileen ikuspuntutik konbergentzia mota hau banda zabaleko konexioa erabiltzailearen kokapenarekiko eta honen sarbide puntuarekiko modu independentean lortzeko plataforma bakarra da.\nMugikortasuna.\nMugikortasuna hainbat irizpideren arabera sailka daiteke, alde batetik mugitzen den elementua zein den, bestetik zerbitzuaren jarraitasuna, eta azkenik sarbide teknologia. Lehenengo irizpidearen arabera, lau bereizketa egiten dira:\nZerbitzuaren jarraitasunari dagokionez, jarraia eta etena bereizten dira:\nFMS.\nZerbitzu finkoa zerbitzu mugikor batengatik ORDEZKATU egiten du. Azkenean erabiltzaileak zerbitzu BAKARRA edukiko du. Erabiltzailea etxean egonda sare mugikorra sare finko baten portaera edukiko du, HomeZone izena hartzen dute horrelako sareetan erabiltzen diren produktuak.\nFMC.\nTeknologia honek, telekomunikazio sare kableatuen eta haririk gabeko sareen baliabideak BATERATU egiten ditu. Erabiltzaileak BI zerbitzuen KONBERGENTZIA edukiko du. Teknologia mota honek, komunikazio puntu bakarra eskaini behar du, telefonia finko zein mugikorrarentzako identitate bakarra eskainiz. FMC egiteko bi modu desberdin daude:\nModu honek lizentzia gabeko bandetan lan egiten du. Sare zelularren eta haririk gabeko sareen bateragarritasuna ahalbidetzen du, hala nola, 3G eta WIFI sareen artean. Handover egiterakoan sare mugikorretan, bi sare hauen arteko bateragarritasuna dela eta, ekipamendu desberdinen artean seinaleztapena bermatuta egon behar da.\nFemtogelaxka estazio base txikia da, bai tamainaz zein potentziaz. Diseinatuta dago etxeetan edo toki txikietan erabili ahal izateko. Normalean, zerbitzu hornitzailearen sarera konektatu daiteke kableaturiko banda zabaleko konexio baten bidez, hala nola, ADSL edo kablea.\nFemtogelaxken bitartez operadoreek beraien zerbitzuen estaldura toki itxietan zabaltzea ahalbidetzen du, hala nola, inguruko estazio baseetako komunikazio kanalak askatzea posible egiten du. Kontzeptu hau, batez ere, UMTS teknologian aplikatuko daiteke baina beste estandar batzuetan ere hedatu egin da: GSM, CDMA2000, TD-SCDMA, WIMAX, WIFI, \u2026Femtogelexka batek estazio base arrunt baten funtzionalitatea du baina funtzionalitate hauek zabaltzeko aukera du modu autonomo eta erraz batean.\n-Ikuspuntu desberdinak:\nErabiltzailearen ikuspuntutik: femtogeleaxka batek zerbitzu mugikorraren estaldura hobetzen du eta deien kalitatea hobetu egiten da.\nHornitzailearen ikuspuntutik: femtogelaxkek sarearen baliabideak askatzea ahalbidetzen du. Hori dela eta, erabiltzaileak nabaritzen duen zerbitzuaren kalitatea hobetu egiten da; ondorioz, ezeztatzen diren erabiltzaileen kopurua gutxitu egiten da.\nAzkenik esan daiteke, femtogelexkak aukera egokia direla finko-mugikor konbergentzia gauzatzeko. Finko mugikor konbergentziako sistema gehienek, gailu dualekin lan egiten dute, baina femtogelaxkek ez dute gailu dualaren beharrik. Bien arteko desberdintasuna honakoa da: gailu dualek lizentzia gabeko bandetan lan egiten dute eta jadanik existitzen diren sarbide puntuak erabiltzen dituzte. Femtogelaxkek ordez, sarbide puntu berri bat behar dute lizentziadun bandetan lan egin ahal izateko.\nZerbitzuen konbergentzia.\n Gaur egungo telekomunikazio-sare eskaintzen dituzten zerbitzuak askotarikoak dira, kalitate handiko ahots\u2011, bideo\u2011 eta datu-transmisioak eskaintzen dituztelarik. Zerbitzu guztientzat, konexioa IP datagrametan oinarritzen da, IP sare zentralizatu batean. Dagoeneko existitzen diren sare, sistema eta zerbitzuetatik abiatuz, eraikitako sare, sistema eta zerbitzuei egiten die erreferentzia konbergentzia terminoak, hornitzaileen teknologian oinarrituz.\nTelefoniaren maneiurako, \u201cIP telefoniako zentral publiko\u201d edo Softswitch bat erabiltzen da, honi, ADSL erabiliz zerbitzu anitzdun sare batera konektaturik dauden telefonoak erregistratzen dituena. Telefono analogikoak ADSL lerrora ATA/IAD bihurgailu bat erabiliz konektatzen dira. Softwsitchean erregistraturiko telefonoen arteko konektatzen dira. Softwsitchean erregistraturiko telefonoen arteko deia bada, bien artean VoIP dei bat ezarriko da. IP Gateway-a oinarrizko osagai bat da, Softswitchera loturik ez dauden IP telefonoen kanpoko deiak prozesatzeko. Bere helburua, kanpoko deientzat, VoIP sarea sare telefoniko analogikoarekin edo RDSIarekin lotzea da.\n Telebistari dagokionez, erabiltzailearekiko interakzio osoa duen kable baterantzako bilakaera izango du, \u201cnahierako\u201d telebista bat izanez.\nTriple Play.\n Triple Play kontzeptua eduki eta zerbitzu audiobisualen paketatzean datza (datuak, telebista eta ahotsa). Zerbitzu telefonikoak banda zabaleko sarbidearekin batera komertzializatzean oinarritzen da, gainontzeko zerbitzu audiobisualak plataforma berean banatzeko. Teknologia honen berrikuntza da zerbitzu guztiak lotura fisiko berberetik zerbitzatzen direla, hau edozein dela ere (kable ardazkidea, zuntz optikoa, kable pare bihurritua, sare elektrikoa edo mikrouhinak).\n Askotan Quadruple Play kontzeptua ere sartzen da, telefonia finkoaren eta mugikorraren arteko bereizketa eginez. Are gehiago, telekomunikazioetan azken aldian \"multiplay\" kontzeptuaz hitz egiten da, telekomunikazio merkatuaren garapenean erreferentzia berriei bidea zabalik utziz.\n Triple Play-ren osagai nagusiak hurrengoak dira: zerbitzariaren terminala, kanpoko Interneteko parekideak, IP nukleoa, Broadband Network Gateway (BNG), Ethernet eranste-sarea, DSLAM, loop lokala, eta bezeroaren etxea.\n Sarea MPLS gainean lanean ari bada, ertzeko bideragailuak Provider Edge (PE) deitzen dira, eta puntutik puntura (point-to-point) konektatuta daude GigabitEthernet, 10-GigabitEthernet edo SONET loturen bitartez Provider (P) bideragailuetara. Paketeak banda zabaleko harpidedunei bidaltzen bazaizkie, PE bideragailuak banda zabaleko sare gateway-aren (Broadband Network Gateway) lana egin behar du, zerbitzu-definizio funtzioak betetzen sarearen ertzean. BNGa oso sinplea izan daiteke, nukleoaren eta bezeroaren arteko paketeak birbidaltzeaz bakarrik arduratzeko beste. Baina router konplexuagoa ere izan daiteke, ondorengoak inplementatzeko: harpidedunentzako IP politika dinamikoak, Quality of Service (QoS), tasa limiteak, paketeen manipulatzea, helbideen esleitzea, sesioen amaitzeak, eta birbidalketak.\n BNGa DSLAMetara konektatzen da aldatutako eranste-sare baten bidez (metro Ethernet sare bezala ere ezaguna) edo zuzenean fibra iluna, CWDM (Coarse Wavelength Division Multiplexing), edo DWDM (Dense Wavelength Division Multiplexing) erabiliz. DSLAMak harpidedunen kobrezko loop lokalak amaitzen dituzte eta CPE ekipoei DSL modulazio zerbitzu bat eskaintzen die. DSLAMak, gainera, Layer 2-aware teknologia darabilte eta ATM AAL5 PDU edo Ethernet tramak bezeroaren aldetik hartu eta BNGra eramaten dituzte.\n Bezeroaren etxea PE eta bezeroaren artean dagoen sarearen atalari esaten zaio. Bezeroaren gateway-ari Residential Gateway (RG) esaten zaio, eta CPE ekipoa da.\n Ekipamendu konbergenteek lehen gailu konkretu batetik bakarrik lortu zitezkeen zerbitzu anitzetara sarbidea eskaintzen diete erabiltzaileei. Esate baterako, multimedia ekipamendudun eta telefono bateratudun ordenagailuak, finko/mugikor gailuak, Wi-Fidun gailu mugikorrak, edo telebista mugikorraren hartzailedun gailu mugikorrak.\nNGN arkitektura funtzionala.\nNGN (Next Generation Networks) sareek IP teknologia erabiliz paketeetan oinarrituriko azpiegitura batean emaniko sareen eta zerbitzuen konbergentzia errazten dute. UIT-T Y.2001 gomendioan oinarritua dago, honakoak izanik bere ezaugarriak:\n Garraio geruzak informazio digitala garraiatzen du. Zerbitzu geruzak, aldiz, eskatutako zerbitzu batekin lotutako funtzio guztiak hartzen ditu bere gain. Zerbitzuen eta garraioen arteko banaketak geruzak era banatuan eskaintzea posible egiten du eta baita independenteki garatzea malgutasun eta dinamismoa irabaziz. Bi funtzioak erakunde ezberdinek eskaini ditzakete, horrela lehiakortasuna irabaziz. Zerbitzuaren kontrolerako funtzioak zerbitzu geruzan daude. Garraio geruza zerbitzu bakoitzari kalitate egokia duen konektibitatea emateaz arduratzen da.\n Ikuspuntu tekniko eta funtzionaletik, era independentean maneiatua izan behar da geruza bakoitza. Erabiltzaile edo datuen maila bat, kontrolezko bat eta kudeaketarako bat du geruza bakoitzak. Erabiltzaileak datuak bidaliko ditu, kontrolak bidalketan parte hartzen duten entitateen arteko kontrol funtzioak beteko ditu eta kudeaketa sarearen barne-entitateen kudeaketa-funtzioez arduratuko da.\n Erabiltzaileen arteko konektibitatea, erabiltzailearen eta zerbitzu-plataformaren arteko konektibitatea eta zerbitzu-plataformen arteko konektibitatea dira garraio geruzaren funtzionalitateak. Zerbitzu geruzaren funtzionalitateak, aldiz, telefonia, datuak, multimedia, etab.\n ISO erakundearen OSI ereduarekin konparaketa bat eginez, lehen, bigarren eta hirugarren geruzak garraio funtzioari dagozkio. Horrela, laugarren geruzatik zazpigarrenera zerbitzu funtzioaren baliokideak izango dira.\nNGNren sare ekipamendua hurrengoa da:\nGarraio geruza.\n Garraio geruzaren barnean sarbide-sareko funtzioak, mugako funtzioak, nukleo garraiorako funtzioak eta pasabide funtzioak daude.\n Sarbide-sareko funtzioek informazioa sarera garraiatzen dute, eta baita, sarbide horietatik muin sarerako trafikoa jaso eta multzokatu.\n Mugako funtzioak sare desberdinetatik datorren trafikoa trafiko nukleoan multzokatzen denean prozesatzeko erabiltzen dira. QoS-arekin eta trafiko kontrolarekin erlazionatuak daude, nukleoaren garraioan ere erabiliko direlarik.\n Nukleo garraiorako funtzioak sarearen core-tik informazioaren garraioa bermatzeaz arduratzen dira. Sarearen nukleoan garraioaren kalitatea desberdintzeko medioak eskaintzen dituzte funtzio hauek.\n Pasabide funtzioak NGN sareen arteko interkomunikazioa eta NGN eta sare tradizionalen arteko interkomunikazioa bermatzen dute.\nZerbitzu geruza.\nZerbitzu geruza aplikazioaz eta zerbitzuez eratuta dago eta saio kontrola (erregistroa, autentifikazioa eta autorizazioa) eta baliabideen eta sareko zerbitzuen kudeaketa eskaintzen du. Gainera, zerbitzuekin, gaitasunekin eta interfazeekin erlazionaturiko sare funtzionaltasunak eskaini behar ditu eta APIak jasateko aukera ematen du. Geruza honetan, ez da sarbide motekin eta protokolo motekin murrizketarik egon behar.\nHorretaz gain, IP multimedia zerbitzu guztiak baimendu behar ditu. Multimedia zerbitzuak, denbora errealeko edo ez errealeko zerbitzuak izan daitezke, hala nola, ahots zerbitzuak, mezularitza zerbitzua etab. Kontutan hartu behar da, ahots zerbitzua IPren gainean eman nahi dela, beraz, zerbitzu geruza ISDN sarea emulatzeko edo simulatzeko zerbitzuak eskaintzen ditu. Ondorioz, teknologia desberdinak erabiltzen dituzten sareen arteko interkonexioa beharrezkoa da. Aipatutako zerbitzuez aparte, Internet eta VPN zerbitzua eskaintzen du.\nKudeaketa geruza.\nKudeaketa geruza NGN zerbitzuen eta garraioen baliabideak gainbegiratzea eta kontrolatzea baimentzen duten funtzioen multzoaz osatuta dago. Gainera sare operadoreek eta zerbitzu hornitzaileek plangintza egitea, administratzea, ustiatzea, mantentzea, instalatzea eta konfiguratzea posible egiten du. Geruza honek zenbait helburu ditu:\nKudeaketa geruzaren atazen barnean, OSIk FCAPS bezala definitzen dituen atazak eta ataza berri batzuk aurkitzen dira.\nBeste alde batetik, geruza honetan hainbat kudeaketa eredu daude:"}
{"id": "674463", "revid": "646", "url": "https://eu.wikipedia.org/wiki?curid=674463", "title": "Lactobacillus casei", "text": "Lactobacillus casei Lactobacillus generoko bakterioa da, gure mikrobiotaren partaidea dena (hesteetan dago). Bakterio laktikoen taldean sailkatzen da, hots, glukosa hartzitzen du azido laktikoa sortuz. Hartzidura laktiko horrek garrantzia handia du zenbait industri-prozesutan, jogurgintzan eta gaztagintzan, esaterako (Lactobacillus casei jogurt eta gazta askotan dago, beste mikrobioekin batera).\nProbiotiko naturaletan (jogurt, Yakult...) ez ezik, probiotiko artifizial (pilulak) askotan ere erabiltzen den mikrobioa da Lactobacillus casei, bere ustezko osasun-onurak direla eta. Hauen artean, honako hauek dira aipagarrienak:\nActimel markak Lactobacillus casei-ren andui berezi bat (DN-114001, \"immunitas\" izenekoa) erabiltzen du, immunitate-sistema sendotzen omen duena."}
{"id": "674464", "revid": "17", "url": "https://eu.wikipedia.org/wiki?curid=674464", "title": "Konkomitante (argipena)", "text": "Konkomitantea beste zerbaitekin batera agertzen dena da. Konkomitantearen nolakotasuna konkomitantzia da. Termino horiek erabilera zenbait dituzte:"}
{"id": "674465", "revid": "17", "url": "https://eu.wikipedia.org/wiki?curid=674465", "title": "Konkomitante", "text": ""}
{"id": "674466", "revid": "6327", "url": "https://eu.wikipedia.org/wiki?curid=674466", "title": "Konkomitantzia", "text": ""}
{"id": "674467", "revid": "336", "url": "https://eu.wikipedia.org/wiki?curid=674467", "title": "Catherine Dickens", "text": "Catherine Thomson \"Kate\" Dickens (Edinburgo, Eskozia, Erresuma Batua, 1815eko maiatzaren 19a - London, Ingalaterra, Erresuma Batua, 1879ko azaroaren 22a) Charles Dickens eleberrigilearen emaztea eta bere hamar haurren ama izan zen.\nBiografia.\n1836an ezkondu zen Charles Dickensekin eta hamar seme-alaba izan zituzten. Badirudi, ordea, liburuaren salmentek gora egiten zuten bitartean, senar-emazteen arteko harremana gainbehera zetorrela. Senarraren esanetan, Catherine ama eta etxekoandre ezgauza zen eta hainbeste haur izatea leporatzen zion, horrek buruhauste ekonomikoak eragin zizkiolako. Buruko arazoak zituela ere esan zuen.\n1851ean, Londonen, \"What shall we have for dinner?\" (Zer afalduko dugu?) izenburuko liburua argitaratu zen. Lady Maria Cuttlerbuck-ek sinatutako lanak afaltzeko 42 menu jasotzen zituen, askotarikoak, bi lagunentzako afari xumeetatik hasi eta hamazortzi afaltiarrentzako oturuntza oparoetaraino. Londres viktoriarrean gastronomiarekiko interesa gora ari zen, atzerriko sukaldaritza lantzen zuten jatetxe kopurua bezala. Errezeta bilduma hura best-seller bihurtu zen berehala. Liburuaren jatorrizko ediziorik ez da gorde eta, horregatik, ez da jakin zehazki urte hartako zein garaitan argitaratu zen. Baina urrirako agortua zegoen, bigarren edizioa orduan argitaratu baitzen. Gutxienez bost berrargitalpen egin zituzten 1860. urtea bitartean. Gerora jakin zen Lady Maria Cuttlerbuck izengoitia zela \u2013frantziar komedia bateko pertsonaia baten izena da\u2013 eta liburua Charles Dickens idazle ospetsuaren Devonshire Terraceko etxean idatzi zela. Adituek uste dute hitzaurrea nobelagileak berak idatzi zuela, baina zalantzarik ez dute edukia Catherine Dickens emazteak idatzi zuela.\n1858ko ekainean banandu ziren eta Catherinek etxea eta zaharrena ez beste seme-alaba guztiak utzi behar izan zituen. Eta hala ere, senarrarekiko leialtasuna agertu zuen hil arte.\nKomunikabideetan.\nAzken urteotan Catherine Dickens hizpide duten hainbat lan kaleratu dira. \"What shall we have for dinner?\" berrargitaratu zuten 2005ean, hari buruzko bi ikerlan argitaratu dira eta BBCk dokumental bat ekoiztu zuen 2011n."}
{"id": "674468", "revid": "17", "url": "https://eu.wikipedia.org/wiki?curid=674468", "title": "Donostia Europako kultur hiri", "text": ""}
{"id": "674469", "revid": "119347", "url": "https://eu.wikipedia.org/wiki?curid=674469", "title": "Judit Masc\u00f3", "text": "Judit Masc\u00f3 i Palau:\u00a0[\u0292u\u02c8\u00f0id m\u0259s\u02c8ko] (Bartzelona, 1969ko urriaren 12a) kataluniar modeloa, idazlea eta telebista aurkezlea da.\n1996an\u00a0Bartzelonan\u00a0Hizkuntza Eskubideen Deklarazio Unibertsala\u00a0babestu zuten pertsona ospetsuetako bat izan zen.[1]\nKanpo estekak.\nWebgune ofiziala\n IMDbn"}
{"id": "674470", "revid": "105290", "url": "https://eu.wikipedia.org/wiki?curid=674470", "title": "Papuako Lurraldea", "text": "Papuako Lurraldea australiar jabetza izan zen, Ginea Berria uhartearen hego-ekialdea hartzen zuena. 1883an, Queenslandeko gobernuak beretu zuen lurraldea Britainiar Inperioarentzat. Erresuma Batuko gobernuak uko egin zion anexioa berresteari, baina 1884an babes herri bat eratu zuen, Britainiar Ginea Berria izenarekin. 1905ean, Australiaren agindupean gelditu zen. Lehen Mundu Gerran, australiarrek uhartearen ipar-ekialdea (Alemaniar Ginea Berria) hartu zuten. Gerra ostean bi lurraldeak australiarren esku gelditu ziren, eta 1949an batu ziren, \"Papua eta Ginea Berriko Lurraldea\" eratuz. 1975ean, lurralde hori independizatu zen Australiatik, Papua Ginea Berria izenarekin."}
{"id": "674471", "revid": "119347", "url": "https://eu.wikipedia.org/wiki?curid=674471", "title": "Nerea Lizarralde", "text": "Nere Lizarralde (Donostia) \"Irutxuloko Hitza\" egunkariko zuzendaria da 2016tik. Ordura arte, kazetaria eta egunkari bereko kultura saileko arduraduna izan zen. Ikasketaz, kazetaritzan lizentziaduna da."}
{"id": "674473", "revid": "512", "url": "https://eu.wikipedia.org/wiki?curid=674473", "title": "Sirakusako tiranoen familia zuhaitza", "text": "Jarraian, K.a. 485-212 urteen arteko Sirakusako tiranoen familia zuhaitzak ikusgai daude, hau da, Erromatar dominazioa arte.\nZuhaitza hiru adar nagusitan banatuta dago:\nAdar hauetatik kanpo atenastar Kalipo geratu da (K.a. 354-353); Agatokles Sirakusakoa (K.a. 316-289), Karzino Regioko atzerriratuaren semea; Hizetas Sirakusakoa, honen jatorria ezezaguna da (K.a. 288-279); Tinion eta Sosistrato leinu bat eratu ez zutenak eta Sirakusako tiranoak (K.a. 279-277); azkenean Hipokrates eta Epizides anaiak, aita ezezaguna da, eta Sirakusako azken tiranoak (K.a. 354-353).\nHieron II.a eta tiraniaren amaiera (K.a. 270-212).\nAzken tiranoak, Hipokrates eta Epizide, anaiak ziren eta kartagotar eta sirakusar baten semeak. Sirakusan bi urtez agindu ondoren, haiekin amaitzen da hiri honen tirania erromatarrek zuzenean hiria gobertatu zutelako.\nIkus, gainera.\nSirakusako tiranoak"}
{"id": "674474", "revid": "336", "url": "https://eu.wikipedia.org/wiki?curid=674474", "title": "Nolito", "text": "Manuel Agudo Duran \"Nolito\" (Sanlucar de Barrameda, Andaluzia, 1986ko urriaren 15) espainiar futbolaria da. Sevilla futbol klubean dihardu.\nIbilbidea.\nBere ibilbidea Sanluque\u00f1o-n hasi zuen. Han denboraldi bakarrean 39 partida jokatu eta 24 gol sartu zituen. Ondoren, 2006an Ecija-ra joan zen eta bertan 2 denboralditan 71 partida jokatu eta 15 gol sartu zituen. 2008an, Bartzelona B-ra joan zen. Han 2011 arte egon zen eta jokatutako 106 partidetan 29 gol sartu zituen.\nBartzelonako 1. taldearekin 2 partida jokatu zituen. 2011n, jada 25 urterekin, Benficak fitxatu zuen eta han 2 denboralditan 35 partida jokatu eta 12 gol sartu zituen, 2013. urtea Granadan utzita eman zuen arren. Granadako etapa horretan 17 partida jokatu eta 3 gol erdietsi zituen eta urte horretan bertan, hau da 2013an, Celta de Vigo taldeak fitxatu zuen. Han 2016ko urrirarte, 100 partida jokatu eta 39 gol sartu zituen.\n2016an Celtan eman zuen maila ona zela eta Manchester Cityk fitxatu zuen, Guardiola zela entrenatzaile. Han ordea, ez zuen aukera handirik eduki, eta Cityk Sevillakoei uztea erabaki zuen. Denboraldi erdian emandako maila altuagatik erosi zuten. 2020an Celtara itzuli zen."}
{"id": "674477", "revid": "512", "url": "https://eu.wikipedia.org/wiki?curid=674477", "title": "El sexto sentido (Sobrevila)", "text": " El sexto sentido (euskaraz \"Seigarren zentzumena\") 1929ko Nemesio Manuel Sobrevila bilbotar zinema zuzendariaren zinema mutuko drama film bat da. Filma Madrilen egin zen, 1929ko apirilean eta maiatzean. Film abangoardista eta surrealista da, kostunbrismoaren eta foilletoien zenbait elementuez nahasturik.\nArgumentua.\nFilmak bi bikoteen historia narratzen du. Gizonezkoak bat baikorra eta bestea ezkorra dira. Lehenengoaren bikoteak bizitzaz disfrutatzen du, besteak, bitartean, beti daude aspertuta. Ezkorraren neska-lagunak bere aitari zezenketak ikusteko sarrera bat erosi dio. Bikotekideak susmo txarrak ditu: nondik atera du dirua? Egoera argitzeko Kamus doktorearengana joango dira. Kamus artista mozkortia eta filosofoa da. Haren ustez zinema seigarren zentzumena da.\nAktoreak.\nGehienak Soldevilaren lagunak ziren. Guztien artean Eusebio Fern\u00e1ndez Ardav\u00ednek 1949an Bilbon egin zen beste film batean hartu zuen parte, \"Neutralidad\". Hauek izan ziren aktoreak:\nFilmaren ibilbidea.\nFilma estreinatu zenean ez zuen arrakasta handirik izan. Donostiako Zinemaldiaren bigarren edizioan, aldiz, filma berreskuratua eta proiektatua izan zen. Une horretatik ezagutzera eman zen eta film gurtua bihurtu zen.\nKanpo estekak.\n[[Kategoria:Euskal Herriko filmak]]\n[[Kategoria:Euskal Herriko film mutuak]]\n[[Kategoria:Zuri-beltzeko filmak]]\n[[Kategoria:Film surrealistak]]\n[[Kategoria:Film esperimentalak]]"}
{"id": "674479", "revid": "336", "url": "https://eu.wikipedia.org/wiki?curid=674479", "title": "Ronald Harwood", "text": "Sir Ronald Harwood, jaiotzez\u00a0Ronald Horwitz; (Lurmutur Hiria, Hegoafrika, 1934ko azaroaren 9a - Sussex, Ingalaterra, 2020ko irailaren 8a) idazle, antzerkigile eta gidoilaria izan zen. Britainia Handian antzerkigintzan egindako ibilbideagatik da bereziki ezaguna; baita\u00a0\"Dresser\" (Oscar baterako izendatua) eta \"Pianista\u00a0(\"2003ko Oscar Saria gidoi onenari) filmen gidoiengatik\". Eskafandra eta Tximeleta\" (2007) filmagatik egokitutako gidoi onenaren Oscar sarirako izendatua izan zen.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen."}
{"id": "674480", "revid": "96586", "url": "https://eu.wikipedia.org/wiki?curid=674480", "title": "Homero Aridjis", "text": "Homero Aridjis\u00a0(Contepec,\u00a0Michoac\u00e1n, Mexiko,\u00a01940ko apirilaren 6a) mexikar poeta,\u00a0nobelagile,\u00a0ingurugiroaren aldeko ekintzaile eta diplomatikoa da; bere independentzia intelektuala, literatur sormena eta originaltasun poetikoagatik ezaguna.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen.[1]"}
{"id": "674481", "revid": "119347", "url": "https://eu.wikipedia.org/wiki?curid=674481", "title": "M. Aram", "text": "Muthkumaraswamy Aram Valarthanatan doktorea (1927ko urtarrilaren 14a - 1997ko maiatzaren 24a) Indiako hezitzaile eta abokatua izan zen.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen.[1]"}
{"id": "674482", "revid": "15795", "url": "https://eu.wikipedia.org/wiki?curid=674482", "title": "L\u00e1szl\u00f3 T\u0151k\u00e9s", "text": "L\u00e1szl\u00f3 T\u0151k\u00e9s\u00a0( ahoskatua; (Cluj-Napoca, 1952ko apirilaren 1a) Errumanian jaiotako politikaria, hungariar etniakoa. Gaur egun Europako Parlamentuko kidea da (2007tik). Europako Parlamentuko lehendakariordea izan zen (2010-2012) Hirugarrena izan zen Fidesz\u00a0zerrenda hungariarrean, 2014ko europar hauteskundeetan.\nTimi\u0219oarako apaiz baten laguntzaile postutik eta elizaren etxebizitza batetik bera kaleratzeko ahalegina Nicolae Ceau\u015fescuren botere gabetzea eta Errumanian komunismoaren aroaren amaiera ekarri zuen Errumaniako Iraultza leherrarazi zuten gertakizunak izan ziren.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen."}
{"id": "674483", "revid": "119347", "url": "https://eu.wikipedia.org/wiki?curid=674483", "title": "Ricardo Mar\u00eda Carles Gord\u00f3", "text": "Ricardo Mar\u00eda Carles Gord\u00f3\u00a0(Valentzia, 1926ko irailaren 24a \u2013 Tortosa, 2013ko abenduaren 17a) Eliza katolikoko kardinala eta Bartzelonako artzapezpiku emeritua. Valentzia jaio zen eta 1951n ordenatu zuten apaiz. 1969an Tortosako gotzain izendatu zuten eta 1990ean Bartzelonako artzapezpiku. 2004ra arte iraun zuen postu horretan. 1994ko Otsailaren 28an Juan Paulo II.a Aita Santuak kardinal izendatu zuen. 2005ean Benedikto XVI.a Aita Santua hautatu zuen konklabean parte hartu zuen.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen.[1]"}
{"id": "674484", "revid": "119347", "url": "https://eu.wikipedia.org/wiki?curid=674484", "title": "Ng\u0169g\u0129 wa Thiong'o", "text": "Ng\u0169g\u0129 wa Thiong'o\u00a0(AFI: /\u014b\u0261o\u0263e \"wa\" \u00f0i\u0254\u014b\u0254/; Limuru,\u00a0Kenya, 1938ko urtarrilaren 5a) kikuyu idazle, akademiko eta ekintzailea da. Mundu osoan ezaguna da bere arrakasta literario eta akademikoengatik: hogeita hamar lan baino gehiago argitaratu ditu ingelesez edota kikuyuz eta hamar doktoretza-titulu lortu ditu mundu osoko unibertsitateetan eta 2019an haren \"Gerra garaiko ametsak\" memoria liburua argitaratu zen euskaraz, Literatura Unibertsala bilduman (Olatz Prat itzultzaile).. Gainera, aktibista da, eta gogotsu aritzen da Afrikako kultura eta hizkuntzen eta giza eskubideen alde. Ipuinak, saiakerak, antzerki-lanak, nobelak eta haurrentzako liburuak ere idatzi izan ditu.\nKikuyu hizkuntzan\u00a0argitaratutako \"Mutiiri\"\u00a0egunkaria sortu zuen.\n\"Iraultza bertikala edo zergatik ibiltzen diren gizakiak zutik\" ipuina 90 hizkuntzatara itzulia izan da, euskaraz ere irakur daiteke 2019tik. Ahozko literaturako tradizioan idatzita dagoen alegia da, giza gorputzeko atalen arteko eztabaida bat kontatzen duena. Besoek eta hankek gorputzeko atal garrantzitsuenak direla erakutsi nahi dute lehiaketa baten bidez. Animaliek gorputzeko gainerako atalek ere parte hartzen dute eztabaida horretan. Lehiaketak gorputzaren eboluzioa eragingo du gero, eta lehiaketa zena atalen arteko lankidetza bihurtuko da bukaeran.\nBizitza.\nBigarren Mundu Gerraren (1939-1945) testuinguruan jaio eta hazi zen Ng\u0169g\u0129, gobernu inperialista britainiarraren eta Mau-Mau gerrillaren (1952-1960) arteko Kenyako independentziagatiko gatazka hasi eta gutxira. 1962an, herrialdearen independentziaren urtean, \"The Black Hermit\" (\u00abErmitau beltza\u00bb) antzezlanarekin hasiera eman zion bere literatura-karrerari.\n1962tik 1977ra bitartean, oihartzun handia jaso zuen Kenyan eta nazioartean, bere lanak \u00abKenya neokolonialaren\u00bb kultura- eta gizarte-arazoetan zentratzen baitziren ikuspuntu kritikoarekin; horregatik, Daniel arap Moiren gobernuak kargurik gabe kartzelatu zuen urtebetez.\nAmnistia Internazional-en bitartekotzari esker espetxetik irten ondoren, kontzientzia-preso deklaratu baitzuen, jazarpen politikoa izan zuen 1978tik 1982ra bitartean. Urte hartan, azkenean, herrialdetik erbesteratu behar izan zen, lehenik Britainia Handian 1989ra arte, eta gero Amerikako Estatu Batuetan 2002ra arte.\n2004an, Ng\u0169g\u0129k berak eta haren emazte Njeerik bisitaldi labur bat egin zuten Kenyan. Denboraldi horretan, sikarioz osatutako pelotoi batek hotelean eraso egin zien. Gaur egun Kalifornian bizi da, Irvine-n, Kaliforniako Unibertsitateaningelesa eta literatura konparatua irakasten.\nKaliforniako Irvine Unibertsitatearekin lankidetzan jardun du itzulpen- eta interpretazio-arloetan. M\u0169koma wa Ng\u0169g\u0129 idazlearen aita da.\n1996an Bartzelonan Hizkuntza Eskubideen Deklarazio Unibertsala babestu zuten pertsona ospetsuetako bat izan zen."}
{"id": "674486", "revid": "119347", "url": "https://eu.wikipedia.org/wiki?curid=674486", "title": "CIEMEN", "text": "Centre Internacional Escarr\u00e9 per a les Minories \u00c8tniques i les Nacions\u00a0(CIEMEN) Aureli Argemik 1974an sortutako gobernuz kanpoko erakundea da. Nazio katalanaren zein Europa eta munduko gutxiengo nazionalen ezagutza eta errekonozimendua sustatzen du. Gutxiengo nazional eta etnikoen dokumentazio gune funtzioa betetzen du eta hitzaldiak eta simposiumak antolatzen ditu, Katalunia mailan eta nazioartean.\nNazio Batuen Erakundean berezko hizkuntzarako eskubide unibertsala errekonozitzeko proposamena aurkeztu zuen[4]. Hizkuntza Eskubideen Munduko Konferentzia antolatu zuen, beste erakunde batzuekin batera, 1996an; bertan aurkeztu zen Hizkuntza Eskubideen Deklarazio Unibertsala. Europa Mendebaldeko Estaturik Gabeko Nazioen Konferentzia (CONSEU) ere antolatu zuen.\nMercator sareko kide da, bereziki legegintzaz eta hizkuntza eskubideez arduratzen delarik. Hizkuntza Berdintasunerako Europar Sareko (ELEN) kide ere bada.\nGaur egun David Minoves da bere lehendakaria."}
{"id": "674487", "revid": "56334", "url": "https://eu.wikipedia.org/wiki?curid=674487", "title": "Aureli Argemi", "text": "Aureli Argem\u00ed i Roca:\u00a0(Sabadell,\u00a01936) \"Centre Internacional Escarr\u00e9 per a les Minories \u00c8tniques i les Nacions (CIEMEN)\" erakundearen sortzaile eta lehendakari emeritua.\n1946 eta 1964 artean Montserrateko Abadian bizi izan zen; ikasle bezala, lehenik eta fraile bezala, ondoren. Erromako San Anselmo Unibertsitatean eta Parisko Institutu Katolikoan lizentziatu zen teologian. 1965 eta 1968 bitartea \u00a0Aureli Maria Escarr\u00e9 i Jan\u00e9 abadearen idazkaria izan zen Montserraten. Berekin batera deserriratu zen, frankismoko agintariak behartutakoan.\nFrankismoaren aurkako hainbat ekimenetan parte hartu zuen eta 1974an CIEMEN sortu zuen. 1985ean utzi zuen fraide-bizitza.\n1988an Europako Estaturik Gabeko Nazioen Konferentzia sustatu zuen.\n1993an\u00a0Herrien Eskubide Kolektiboen Fundazioa sortu zuen\n1996an Katalanaren Aldeko Elkarteen Koordinadoraren (CAL) sortzaileetako bat izan zen. Urte berean Hizkuntza Eskubideen Deklarazio Unibertsalaren sustatzaile eta idazleetako bat izan zen; ondoren bere Jarraipen Batzordeko kide izan zen.\n2005ean Erabakitzeko Eskubidearen Aldeko Plataformaren sorreran parte hartu zuen eta gaur egun, plataformaren lehendakaria da.\n\"Europa de les Nacions\" aldizkaria eta \"Nationalia\" egunkari digitalaren zuzendaria da.\nHizkuntza Katalanaren Gizarte Kontseiluko kide da.\nArgem\u00edk katalanarekin egin bezala, Ikuspuntu soziolinguistikotik antzeko ahaleginak egin dira beste hizkuntza batzuekin ere: Txillardegi euskararekin, Timo Riiho finlandierarekin, Ned Thomas Galesarekin, Kas Deprez flandrierarekin, Mar\u00eda Pilar Garc\u00eda Negro galizierarakin, Llu\u00eds Vicent Aracil, eta Joan Coromines katalanarekin, eta okzitanierarekin ere Coromines bera.\nWilliam McKey-rekin ere harremanetan egon ziren."}
{"id": "674488", "revid": "12788", "url": "https://eu.wikipedia.org/wiki?curid=674488", "title": "Babes herri", "text": ""}
{"id": "674491", "revid": "98220", "url": "https://eu.wikipedia.org/wiki?curid=674491", "title": "Tales of Terror", "text": "Tales of Terror (euskaraz \"Beldurrezko Ipuinak\") 1962ko Roger Corman estatubatuar zinema zuzendariak zuzendutako beldurrezko film bat da. Edgar Allan Poe idazlearen \"Morella\", \"Katu Beltza\" eta \"Valdemar jaunaren kasuaren egia\" ipuinetan oinarritutako antologia film bat da. Vincent Price, Peter Lorre, Basil Rathbone eta Debra Paget aktoreek antzeztu zuten.\nFilm honetako aktore askok ondorengo \"The Comedy of Terrors\" (1963) filmean antzeztu zuten.\nArgumentua.\nMorella.\nFortunato (Vincent Price) bere emaztearen (Leona Gage) heriotzaren erruduna bere alaba dela (Maggie Pierce) uste duen gizon obsesionatua da.\nKatu Beltza.\nAdarrak jarri dizkioten senar jeloskor batek (Peter Lorre) bere emaztea eta maitalea (Joyce Jameson eta Vincent Price) bizirik lurperatuko ditu, baina senarrak hainbeste gorrotatzen duen bere emaztearen katu beltzak krimena denon agerian utziko du.\nValdemar jaunaren kasuaren egia.\nDohakabe bati (Vincent Price) bakean hiltzen utzi beharrean bizitza benetazko infernu bat izatera kondenatu duen azti bati (Basil Rathbone) gauzak berak uste ez bezala aterako zaizkio.\nSaieko beste filmak.\n1960-1964 bitartean Roger Cormanek Edgar Allan Poeren istorioei buruz filmatutako gainontzeko filmak honako hauek dira:"}
{"id": "674494", "revid": "105290", "url": "https://eu.wikipedia.org/wiki?curid=674494", "title": "Klaketa", "text": "Klaketa zineman erabiltzen den arbela sofistikatua da. Datu erregistro multzo bat apuntatzeko balio du. Produkzio bakoitzaren filmazioak banatzen ditu.\nKlaketa batean egon behar dira, besteak beste:\nEre ahal izango du, besteak beste, kontzeptu gehiago, hala nola, kameraren zenbakia (kamera bat baino gehiagorekin filmatzen denean), argiaren efektua (egun edo gau), fotograma kopurua segundoko, eta abar.\nFilmazio batzuetan, erregistratu soinua, egurrezko hagaxka, ahalbidetzen du, irudia eta soinua sinkronizatzea.\nKlaketaren bertsio sinpleenak, hala nola gisa erabiltzen direnak lehen egunetan film mutu, sinpleak dira arbel beltza egur non idatzi informazio klarion batekin. Eredu praktiko eta modernoa egin dira, hainbat material plastiko eta bertan idatzi dituzten markatzaileak ez dira iraunkorrak."}
{"id": "674497", "revid": "105290", "url": "https://eu.wikipedia.org/wiki?curid=674497", "title": "Protreptiko", "text": "Protreptikoa bereziki Antzinako Grezian landutako literatura-generoa izan zen, ikasleei aholkuak edo erreguak egiten dizkiena, gehienetan jarrera moral edo etiko bati buruz."}
{"id": "674498", "revid": "42829", "url": "https://eu.wikipedia.org/wiki?curid=674498", "title": "Soccer", "text": ""}
{"id": "674499", "revid": "120962", "url": "https://eu.wikipedia.org/wiki?curid=674499", "title": "Potentziometro", "text": "Potentziometroa hiru terminaleko erresistentzia da, tentsio-zatitzaile doigarria eratzen duen kontaktu lerragarri edo birakaria duena. Bi terminal bakarrik erabiltzen badira (mutur bat eta kurtsorea), erreostato edo erreostato aldakor gisa jokatzen du.\nPotentziometro izeneko neurketa-tresna potentzial elektrikoa (tentsioa) neurtzeko erabiltzen den tentsio-zatitzaile bat da funtsean; osagaia printzipio beraren inplementazio bat da, eta hortik datorkio bere izena.\nPotentziometroak gailu elektrikoak kontrolatzeko erabili ohi dira, audio-ekipoen bolumen-kontrolak, esaterako. Mekanismo batek eragindako potentziometroak posizio-transduktore gisa erabil daitezke, adibidez, joystick batean. Potentziometroak gutxitan erabiltzen dira potentzia esanguratsu bat (watt bat baino gehiago) zuzenean kontrolatzeko, potentziometroan disipatutako potentzia karga kontrolatuko potentziarekin aldera baitaiteke.\nEraikuntza.\nPotentziometroek honako atalak dituzte: elementu erresistibo bat; kontaktu irristakor bat (kurtsorea), elementuaren zati batekin kontaktu elektriko ona egiten duena; elementuaren muturretan terminal elektrikoak; kurtsorea mutur batetik bestera mugitzen duen mekanismo bat; eta elementua eta kurtsorea lotzen dituen karkasa.\nPotentziometro gisa erabiltzeko aldaketa mekanikoko erresistentzia motak:\nPotentziometro inprimatuetan, erresistentzia pistaren zabalera aldatuz, erresistentzia-legea lortzen da. Potentziometro harilkatuetan, berriz, kurba tarteetara doitzen da, lodiera desberdineko hariekin.\nMotak.\nAplikazioaren arabera, mota ezberdinak bereizten dira:\nGainera, potentziometro mota batzuk ere bereiz daitezke erresistentziaren aldaketaren arabera: \nBira anitzeko potentziometroek ere ardatz baten errotazioaren bidez funtzionatzen dute, baina bira oso bat baino gutxiago egin beharrean hainbat bira ematen dituzte. Bira anitzeko potentziometro batzuek elementu erresistibo lineal bat dute, torloju batek mugitutako kontaktu irristakor batekin; beste batzuek, elementu erresistibo helikoidal bat dute, eta kurtsore bat 10, 20 bira edo gehiago ematen dituena, helizean zehar mugitzen dena bira egiten duen bitartean. Bira anitzeko potentziometroek, bai erabiltzailearentzat eskuragarri daudenek bai aurredoituek, doikuntza finagoak egiteko aukera ematen dute; angelu beraren bidezko biraketak, oro har, potentziometro birakari baten kasuan baino hamarren bat gehiago aldatzen du doikuntza.\nAginte potentziometro motak.\nPotentziometro mota hauetako bakoitzak, funtzionamendu-mekanismo desberdinak izan arren, edozein harguneren potentzia elektrikoa neurtu ahal izateko balio du, erabiliko den kokapena eta mota kontuan hartu gabe.\nPotentziometro digitalak.\nPotentziometro digital deritzo potentziometro analogiko baten simulazioa egiten duen zirkuitu integratu bati. \"n+1\" erresistentziako zatitzaile erresistibo batez osatuta daude, \"n\" tarteko puntuak irteera hautatzen duen multiplexadore analogiko batera konektatuta daude. Serieko interfaze bat erabiliz kontrolatzen dira (SPI, I2C, \"Microwire\" edo antzekoa). % 20 inguruko tolerantzia izaten dute, eta barneko \"switch\"ek (etengailuek) eragindako erresistentzia gehitu behar zaie, Rwiper izenekoa. Balio ohikoenak 10K eta 100K dira, baina fabrikatzailearen arabera aldatzen dira, 32, 64, 128, 512 eta 1024 posiziotan eskala logaritmikoan edo linealean. Gailu horiek DAC (bihurgailu zuzen-analogikoa) bihurgailuen muga berberak dituzte, hala nola, drainatu dezaketen korronte maximoa, mA, INL eta DNL-en maila inguruetan dago, nahiz eta, normalean monotonikoak izan.\nNomenklatura.\nPotentziometroaren balioa eta kurba aurkitzeko hainbat modu daude. Normalean, fabrikatzaileen eta eskualdeen arabera aldatu daiteke.\nAdibidez, Amerikako edo Asiako potentziometroetan ohikoa da B10K edo B103 nomenklaturak aurkitzea. Kasu hauetan, B letrak kurba adierazten du eta letrari jarraitzen dioten zenbakiek erresistentzia balioa zehazten dute (10 mila ohm).\nOperazioaren teoria.\nPotentziometroa tentsio-zatitzaile gisa erabil daiteke irristagailuan (kurtsorean) eskuz doitu daitekeen irteera-tentsio bat lortzeko, potentziometroaren bi muturretan aplikatutako sarrera-tentsio finkotik abiatuta. Hau da erabilerarik ohikoena.\nRLko tentsioa honela kalkula daiteke:\nformula_1\nRL handia bada gainerako erresistentziekin konparatuz (anplifikadore operatibo baterako sarrera bezala), irteerako tentsioa ekuazio sinpleagoaren bidez hurbil daiteke:\nformula_2\nAdibidez, datu hauek hartuta: VS = 10 V, R1 = 1k\u03a9, R2 = 2k\u03a9 eta RL = 100k\u03a9.\nKargaren erresistentzia beste erresistentzien aldean handia denez, irteerako VL tentsioa gutxi gorabehera hau izango da:\nformula_3\nKargaren erresistentziagatik, ordea, txikiagoa izango da: \u2248 6.623 V.\nZatitzaile potentzialaren abantailetako bat, iturriarekiko serieko erresistentzia aldakor baten aldean, hauxe da: erresistentzia aldakorrek erresistentzia maximoa duten bitartean (non korrontea beti jariatuko den) zatitzaileak irteerako tentsioa maximotik (VS) lurrera (0 voltio) aldatzeko gai dira, kurtsorea potentziometroaren mutur batetik bestera mugitzen den bitartean. Hala ere, beti dago ukipen-erresistentzia txiki bat. Gainera, kargarekiko erresistentzia askotan ez da ezagutzen eta, beraz, kargarekiko erresistentzia aldakor bat seriean jartzeak eragin hutsala edo gehiegizkoa izan lezake, kargaren arabera."}
{"id": "674500", "revid": "56334", "url": "https://eu.wikipedia.org/wiki?curid=674500", "title": "Julio Villar", "text": "Julio Villar Gurrutxaga (Donostia, 1943ko maiatzaren 26a) bidaiari, mendizale eta idazle donostiarra. Bakarrik bidaiatzea da bere mendiko edo itsasoko ibilbideen ezaugarri nagusia. \"Alde egiten bizi naiz\" esaldiarekin azaldu izan du bere filosofia eta isiltasuna nahiz paisaia elementu sakratu gisa aldarrikatzen ditu.\nBiografia.\nHastapena.\nDonostian jaio zen, 1943an, sei senideko familia batean. 1962an hasi zen eskaladan eta ikasketak erabat utzi zituen bere denbora mendizaletasunari eta bidaiei emateko. Bere familiak bere erabakia babestu zuen.\nAlpeetan eta Pirinioetan mendi-gidari gisa jardun zuen. 1966an istripu larria izan zuen Aiguille Blanche de Peuterey mendira igoera integrala saiatzerakoan. Zaurietatik errekuperatzen zegoen bitartean lau urteko itsas-bidaia planifikatu zuen.\nMunduari bira belauntzian.\n25 urterekin, 1968an, Bartzelonatik abiatu zen 7 metro eslorako Mistral belaontzian. Magrebiar kostaldea zeharkatuz Atlantiar Ozeanoa zeharkatu zuen; Antilletan eta Karibean geldialdiak egin zituen eta Panamako kanala gurutzatu. Galapagoak, Markesak, Tahiti, Hebrida Berriak eta Fiji irletan ibili zen. Ozeaniara heldu eta Zeelanda Berria, Australia eta Koral itsasoaren ertzetik pasa zen. Indiar Ozeanorantz zuzendu ostean, Madagaskar eta Mozambikeko kostaldeak igaro zituen. Lurmutur Hiriaren paretik pasa ostean Santa Helena irla eta Brasilgo kostaldetik iparralderuntz egin zuen. Handik Euskal Herrirako bidea hartu zuen eta Lekeitioko portuan lurreratu zen 1972an. Lau urte eta erdiko bidaian 38 000 miliako ibilbidea egin zuen, inoiz munduari buelta eman dioten untzi arinenetako batekin. Bidaiaren kontakizuna, egunerokoa, \"\u00a1Eh, Petrel! Cuaderno de un navegante solitario\" liburuan jasota utzi zuen; itsas abenturako liburu klasiko bat bihurtu da.\nHurrengo bidaiak.\n1974an Everest igotzeko helburua zuen Tximist espedizioaren kide izan zen. Honek aukera eman zion Nepal, India, Pakistan eta Afganistanen zeharreko bidaia bakarti eta noraezekoa burutzeko.\n1986an \"Viaje a pie\" liburua argitaratu zuen. Bertan Karrika auzotik mediterranear kostara oinez egindako bidaia kontatu zuen. Euskal Herriko, Aragoiko eta Kataluniako mendiak zeharkatu zituen bakarka eta inguruari erreparatuz, \"Bash\u014dren ikasle umila bezala\".\nBere bizitza antzeztokietara.\n2015ean, Astrolabium Teatroa taldeak Julio Villarren \"E, Petrel! Cuaderno de un navegante solitario\" liburua oinarri hartuta, \"E, petrel! Julio Villarrekin solasean\" antzerki obra aurkeztu zuen euskaraz eta gaztelaniaz (\"Eh, Petrel! Conversando con Julio Villar\")."}
{"id": "674501", "revid": "98220", "url": "https://eu.wikipedia.org/wiki?curid=674501", "title": "Aiguille Blanche de Peuterey", "text": "Aiguille Blanche de Peuterey Alpeetako mendia da, Mont Blanc mendigunean (Alpe Graioak) kokatua. Peuterey multzoan, Peuterey ertzaren gainean, Aiguille Noire de Peuterey eta Grand Pilier d'Angle artean."}
{"id": "674502", "revid": "58701", "url": "https://eu.wikipedia.org/wiki?curid=674502", "title": "Baserritar neskato krabelin gorriduna", "text": "Baserritar neskato krabelin gorriduna () margolana Adolfo Guiard artistaten lan ezaguna da. Margolari honek marrazkiari garrantzi handia eman zion baina lan honetan margoak difuminatzen ikusten ditu.\nDeskribapena.\nLan honetan ez dago irudia inguratzen duen marrazkia eta plastikotasuna koloreekin lotuta dator. Margolanean kolore deigarriena krabelinena da, zalantzarik gabe: gorria eztanda egiten du lanaren erdian. Kolore nagusiak, bestetik, urdinak eta arreak dira. Irudi nagusia hamar urte baino gutxiago izango dituen neskatxarena da, buruan esneontzi handia bat daramana. Goizeko orduak dirudite eta protagonistak etxetik kanpo daude. Atzealdean itxura kostunbrista duen eszena ikus daiteke: haur batzuk jolasten, emakume zahar bat etxearen kanpoaldean eserita lanean, fondoan itsasontzi baten belak, zuhaitz bat... Irudi horiek difuminatuagoak daude. Krabelinak sentsualitate kutsu bat ematen dio neskatxari; hala ere, bere begietan melankolia, agian nekea, da nagusi, haren pentsamenduak eszena horretatik kanpo egongo balira bezala."}
{"id": "674505", "revid": "6327", "url": "https://eu.wikipedia.org/wiki?curid=674505", "title": "Aldeanita del clavel rojo", "text": ""}
{"id": "674506", "revid": "58427", "url": "https://eu.wikipedia.org/wiki?curid=674506", "title": "Peuterey", "text": ""}
{"id": "674507", "revid": "336", "url": "https://eu.wikipedia.org/wiki?curid=674507", "title": "Gilemina Prusiakoa, Herbeheretako Erregina", "text": "Federika Luisa Gilemina Prusiakoa (; 1774ko azaroaren 18a \u2013 1837ko urriaren 12a).\u00a0Gilen I.a Herbehereetakoaren lehendabiziko emaztea izan zen. Hortaz,\u00a0Herbehereetako Erregina.\nBiografia.\nWilhelmine printzesa\u00a0Potsdam-en jaio zen. Zortzi seme alabetatik laugarrena, gurasoak\u00a0Frederiko Gilen II.a Prusiakoa erregea eta\u00a0Frederika Luisa Hesse-Darmstadtekoa\u00a0erregina izaki.\u00a0Frederick Handia\u00a0osabak heziketa zorrotza eman zion baina oro har gutxi dakigu haren gaztaroaz.\n1791ko urriaren 1ean, \u00a0Berlinen ezkondu zen Herbereetako Gilen I.a\u00a0lehengusuarekin, Stadtholder William V, \u00a0Orange Printzearen semea bera. Ezkontza Prusiako Orange Etxearekin aliantza modura antolatu izan zen baina maitasuna ere tartean izan zen, hala bada, zoriontsu ezkondu omen ziren. Ezkonberriak Hagako\u00a0Noordeinde Jauregiara joan ziren bizitzera.\u00a01795 urtean \u00a0Frantziak Holandako Errepublika inbaditu zuen eta sendia erbestera joan behar izan zuen. Lehendabizi Ingalaterran izan ziren eta 1796 urteaz geroztik Berlinen. 1806 urtean, berriro ere, frantziako armadak derrigortuta ihes egin behar izan zuen eta Poloniara egoera ekonomiko latzetan joan zen. 1814 urtean printzesa Hagara itzuli zen.\n1815 urtean Herbeeretako Erregina bihurtu zen. Garai hartan Herbeerak gaur eguneko Belgikaren lur eremua ere hartzen zuen. Erreginak xume aritu zen eta ez zuen nabarmekin gobernatu. Ez zen erregin ospetsua izan eta errege familia gehiegi bakartzeagatik kritikatua izan zen baita alemaniar janzkerak motak erabiltzen zituelako ere.\nMargolaritza gustoko zuen eta erakusketa askotan parte hartu izan zuen, baita museo eta artistei laguntza eman ere. Arteari buruzkoak ikastea gustoko zuen eta Arte Ederrek Errege Akademiako ohorezko kide izendatu zuten.\n1820 urte aldera bera osasuna okerrera jo zuen eta 1829 urtez geroztik gutxitan agertu zen jauregitik kanpoko ekitaldietan. 62 urte zituela, 1837 urtean Hagako Noordeinde Jauregian zendu zen eta \u00a0Delfteko Eliza Berrian hobiratu zuten."}
{"id": "674509", "revid": "12788", "url": "https://eu.wikipedia.org/wiki?curid=674509", "title": "Britainiar Ginea Berria", "text": ""}
{"id": "674510", "revid": "46380", "url": "https://eu.wikipedia.org/wiki?curid=674510", "title": "Ordoki alubiala", "text": ""}
{"id": "674516", "revid": "105290", "url": "https://eu.wikipedia.org/wiki?curid=674516", "title": "Gengis Khanen hilobia", "text": "Gengis Khanen hilobiaren kokalekua oraindik ezezaguna da, nahiz eta espekulazio eta ikerketa asko egin diren.\nGengis Khanen heriotza.\n1227ko abuztuaren 18an, Xi Xia inperioan (egungo Txina), Gengis Khan Mongoliar Inperioaren sortzailea, erregeen erregea, hil zen, 65 urte inguru zituela, historiako inperiorik zabal eta iraunkorrenetakoaren oinarriak jarri ondoren. Baina heriotzaren kausak ez daude garbi.\nKronika batzuek diote zalditik erorita hil zela, beste batzuek mendebaldeko xiatarren aurkako guduan hil zutela eta, Marko Poloren arabera, \u201c\"Caaju izeneko gazteluari eraso zion, geziz belaunean zauritu zuten eta zaurien ondorioz hil zen. Tamalgarria izan zen, gizon ausarta eta jakintsua baitzen\"\u201d.\nHilobiari buruzko kondaira.\nGengis Khan Tem\u00fcjin \u2013hori zuen jatorrizko izena\u2013 Borjigin tribukoa zen eta tribu horretan hildakoak leku sekretuetan ehorztea zen ohitura. Mongoliarren erregeak ere ohitura zaharrari eutsi nahi izan zion. Kondairak dio haren gorpua Mongoliara eraman zutela, Khentii Aimag jaioterri ingurura. Prozesioak bidean aurkitzen zuen pertsona oro hil omen zuten. Hilobia eraiki zuten esklaboak, amaitutakoan, sarraskitu omen zituzten, eta haiek hil zituzten soldaduek ere amaiera bera izan zuten. Ibai baten bidea aldatu omen zuten kokalekua are sekretuago egiteko. Ondoren zaldi batzuk ere ehortzi omen zituzten, hilobiaren zigilu modura, eta hainbat zuhaitz landatu, kokalekua hobeto ezkutatzeko asmoz.\nHilobiaren kokalekuaren inguruko hipotesiak.\nBada haren omenezko mausoleo bat, baina Khan ez zuten han ehortzi. Txutxu-mutxuek diote 1937an sobietarrek haren hilobirako bidea erakuts zezaketen zantzuak aurkitu zituztela monasterio budista batean, edota bi arkeologo frantziar bilaketan hil zirela, hilobia madarikatuta dagoelako. Baina hilobiaren zantzurik ez dago oraindik.\n2004an Genghis Khanen jauregia aurkitu zuten, eta horrek hilobia aurkitzeko itxaropenak eta grina piztu zituen. Maury Kravitz arkeologo amateurrak berrogei urte eman zituen horretan, eta azken urteetan ahalegin berezia egin arren, 2012an hil zen ezer lortu gabe. Bere ondoren, Kaliforniako Unibertsitateko Albert Yu-Min Lin arkeologoa hasi zen hilobiaren bila, teknologia berriak eta ingurua kaltetzen ez duten metodoak erabiliz. 2015eko urtarrilean proiektu bat jarri zuten martxan, espaziotik ateratako argazkien bidez hilobiaren kokalekua aurkitzea xede duena."}
{"id": "674518", "revid": "88969", "url": "https://eu.wikipedia.org/wiki?curid=674518", "title": "Anna Freixas", "text": "Anna Freixas Farr\u00e9 (Bartzelona 1946ko uztailaren 21a, ) Kataluniako idazle feminista eta unibertsitateko irakasle ohia da. Aipatzekoa da \"Mujer y envejecimiento. Aspectos psicosociales\" entsegua, La Caixa Fundazioak ematen duen Rogeli Duocastella Gizarte Zientzietan saria jaso zuena 1993an."}
{"id": "674519", "revid": "46380", "url": "https://eu.wikipedia.org/wiki?curid=674519", "title": "Anna Freixas Farr\u00e9", "text": ""}
{"id": "674520", "revid": "336", "url": "https://eu.wikipedia.org/wiki?curid=674520", "title": "Ate birakari (politika)", "text": "Ate birakaria sektore publikoko kargu altu batean dagoen langilea enpresa pribatu batera joatean datza. Honek, enpresa pribatuak emandako etekinekin batera, bere aurreko lanbideko etekinak jasotzen jarraituko du, sektore publikoari kaltetuz.\nEkintza horrek etengabeko liskarrak sortu izan ditu eta sortzen jarraitzen du gaur egun, hori dela eta herrialde askotan delitu gisa hartzen hasi dira."}
{"id": "674521", "revid": "105290", "url": "https://eu.wikipedia.org/wiki?curid=674521", "title": "Las maravillosas curas del Doctor Asuero", "text": " Las maravillosas curas del Doctor Asuero () 1929an Nemesio Manuel Sobrevila bilbotar zinema zuzendariaren zinema mutuko dokumental bat da. Filma Donostian egin zen, 1929ko maiatzean, baina bere garaian debekatua izan zen eta urte asko igaro behar izan ziren lehen aldiz pantailaratzeko. Debekuaren arrazoia Asuero doktorearen kontsultara joateko bil zitekeen jendetza izan zen, dokumentalak Donostiako Fernando Asuero medikuak egiten zituen sendaketa harrigarriak azaltzen baitzituen. Dena dela, ez dago oso garbi, zeren eta debekatzeko agindua Asuerok berak eskatu baitzuen.\nAsuero kasua.\nFernando Asuero oso ospetsu egin zen 1929. urtearen inguruan berak gaixotasun asko sendatzeko metodo berri bat asmatzeagatik. Metodo horren bidez mina kentzen zuen eta, horrela, ibili ezin zutenak, esaterako, gai ziren berriro ere ibiltzeko. Teknikaren oinarria nerbio trigeminoaren manipulazioan zetzan. Askoren ustez ideiak ez zuen inongo oinarririk baina oraindik ere badira planteamendu horren defendatzaileak. 1929an Fernando Asuerok Donostiako hotel batean. Hotel del Pr\u00edncipe zelakoan, Ramon Maria Lili pasealekuan, klinika bat antolatu zuen eta haren aurrean egunero mundu bat biltzen zen, sarritan histeria gertaerak eta iskanbilak izanik. Filmak, bere laburtasunean, fenomenoa ondo erakusten du.\nFilmaren ibilbidea.\nDebekatua izan ondoren, filma Espainiako Filmotekan gordea izan zen eta urtetan erabat baztertuta gelditu zen. Azkenik, berreskuratua izan zen eta Donostiako Zinemaldiaren 42. edizioan estreinatu zen, 1994ko irailaren 18an. Estreinatu aurretik, aurkitutako filmaren jatorriaren bila ikertzen aritu behar izan zuten, ezen filmean bertan informaziorik ez zen agertzen. Azkenik, prentsaren bidez dokumentatu ahal izan zen lanaren egilea Sobrevila zela."}
{"id": "674522", "revid": "119347", "url": "https://eu.wikipedia.org/wiki?curid=674522", "title": "Erreostato", "text": "Erreostatoa erresistentzia aldakor gisa erabiltzen den aparatua da, zirkuitua ireki eta erresistentziaren balioa aldatzeko aukera ematen duena."}
{"id": "674523", "revid": "119347", "url": "https://eu.wikipedia.org/wiki?curid=674523", "title": "Potentziometro (neurtzeko tresna)", "text": "Potentziometroa korronte zuzeneko potentzial-diferentzia doitasun handiz neurtzeko tresna da, galvanometro batez eta errerresistentzia aldagarri batez osatua."}
{"id": "674524", "revid": "1340", "url": "https://eu.wikipedia.org/wiki?curid=674524", "title": "Ate Birakaria", "text": ""}
{"id": "674525", "revid": "98220", "url": "https://eu.wikipedia.org/wiki?curid=674525", "title": "Doctor Strange (filma)", "text": "Doctor Strange 2016ko Scott Derrickson estatubatuar zinema zuzendariak zuzendutako superheroi film bat da. Steve Ditko komikigilearen \"Doctor Strange\" komikian oinarritua dago. Benedict Cumberbatch, Chiwetel Ejiofor, Rachel McAdams, Benedict Wong, Michael Stuhlbarg, Benjamin Bratt, Scott Adkins, Mads Mikkelsen eta Tilda Swinton aktoreek antzeztu zuten.\nArgumentua.\nStephen Strange (Benedict Cumberbatch), munduko neurozirujau onenak, auto istripu latz bat jasan eta bere osaketaldian Agurea (Tilda Swinton) izeneko azti batek ezkutuko munduko dimentsio magikoak erakutsi eta arte mistikoak irakatsiko dizkio."}
{"id": "674527", "revid": "98220", "url": "https://eu.wikipedia.org/wiki?curid=674527", "title": "City of Joy (filma)", "text": "City of Joy (euskaraz \"Alaitasunaren Hiria\") 1992ko Roland Joff\u00e9 frantziar zinema zuzendariak zuzendutako drama film bat da. 1985eko Dominique Lapierre idazlearen \"izenburu berdineko best-seller eleberrian\" oinarritua dago. Patrick Swayze, Pauline Collins, Om Puri, Shabana Azmi eta Art Malik aktoreek antzeztu zuten.\nArgumentua.\nMax Lowe (Patrick Swayze) estatubatuar zirujauak gaixo bat galdu, heriotz horren ondorioz erabat lurjota gelditu eta Indiara bake espiritualaren bila abiatuko da. Jada, Kalkuta hirian dagoela, jipoitua eta lapurtua izango da, orduan Hazari Pal (Om Puri) nekazariak lagundu eta hiriko gune txiroenetako bat den \"Alaitasunaren Hiria\" deritzon eremuko ospitalera eramango du."}
{"id": "674528", "revid": "336", "url": "https://eu.wikipedia.org/wiki?curid=674528", "title": "Thor (komikia)", "text": "Thor Marvel Comics estatubatuar komiki argitaletxeko superheroi bat da. Stan Lee eta Jack Kirby komikigileek sortu zuten eta lehenbiziko aldiz 1962ko \"Journey into Mystery #83\" komiki alean agertu zen, berehala Avengers superheroi taldeko kide bilakatu zen. Berez, eskandinaviar mitologiako Thor jainkoak oinarritua dago.\nEskandinaviar mitologiako Thor jainkoaren antzera, Thor superheroia ere Odin eta Freyja jainko-jainkosen semea da, Mj\u00f6lnir mailu magikoaren jabea da, Asgarden jaio eta hezitua izan zen, bere haurtzaroko jolaskide eta lagunik onena Loki anaiordea izan zuen, baina laisterrera arerio eta etsaio porrokatuak bilakatu ziren.\nBaina mitologiako jainkoa ez bezala, Thor superheroia gizakien munduan bizitzen jarri eta New York hirian Donald Blake mediku mainguaren nortasunarekin bizi da.\nZinema.\nZineman Chris Hemsworth aktoreak antzeztu du."}
{"id": "674530", "revid": "103793", "url": "https://eu.wikipedia.org/wiki?curid=674530", "title": "Burgiko arroila", "text": "Burgiko arroila Nafarroa Garaiko Pirinioak eskualdean kokatutako arroila bat da, Ezka ibaiak zeharkatutakoa. Burgi eta Obelba herrien artean dago, 3,30 kilometroko luzerarekin eta 6,20 kilometro koadroko azalerarekin. Zatirik sakonenetan, 600 metroko aldea dago ibaiaren mailaren eta gailurrik altuenen artean, eta azpimarratzekoak dira eskuinaldeko Belbun eta ezkerraldeko Virchen de Penya mendiak.\nNatura 2000 sarekoa da, Natura Erreserba gisa.\nIzena.\nIzen ofiziala \"Burgiko arroila\" da, Burgi udalerriko toponimia txikia ofizialtzen duen apirilaren 18ko 149/1991 Foru Dekretuaren arabera. Izen hori Geografia Institutuak ere jasotzen du. Ez da nahastu behar Zigozeko arroilarekin; Salbaterra Escak ere parte hartzen du, eta, kasu honetan, Zigoze herrian dago.\n2020ko ekainaren 10ean, Aragoiko Gobernuak turismo-informazioko seinaleak jarri zituen A-137 errepidean, arroilaren hegoaldetik eta Euskal Herria eta Aragoi arteko mugan sartzeko, \"Salbaterra Ezkako iparraldeko arroila\" izenarekin. Hala ere, izen ez-ofiziala da, eta, gainera, ez du erabilera historikorik, ezta egungoik ere. Hainbat adituk erantzun diote, besteak beste, Mikel Belaskok, toponimia helburu kulturalekin manipulatzea dela iritzita. Filologoak frogatu zuen bezala, urte horretara arte erregistrorik ez duen izena da, eta \"Burgiko arroila\" formarekin kontrastatzen du, ofiziala izateaz gain, XIX. mendean eta gaur egun kartografia ofizialetan erabiltzen zena, izen zehatzagoa izateaz gain, nahasmendura bultzatzen ez duena.\nEraketa.\nIbaia honako material hauen gainean sartu da: kareharrizko dolomiak, goi-kretazikoko kareharrizko eta dolomitikako hareharriak, eta beheko Paleozeno-Eozenoko tuparriak, dolomiak eta kareharriak. Antiklinal bikoitzeko egitura osatzen dute, hegoalderantz zamalkatuta.\nEzaugarriak.\nLandaredi naturalak erreserba estaltzen du: artea, erkametza, pinu gorria eta pago arruntak, ezpel arruntak, ipurua, feniziar sabina, gurbitza eta gogortxua.\nFauna ugariaren multzoan, hegazti harkaiztarrek habia egiten dute labarretan, Pirinioetako sai arreen bigarren koloniarekin, 1984. urtean 90 bikoteko erroldarekin, arrano beltza, belatz handia, sai zuria, ugatza, belatz gorria, erroia, belatxinga mokogorria, beletxikia, malkar-sorbeltza, haitz-enara, txoloma eta harkaitz-zozo urdina."}
{"id": "674535", "revid": "1545", "url": "https://eu.wikipedia.org/wiki?curid=674535", "title": "1936ko Hernaniko fusilamenduak", "text": "1936ko urrian, Espainiako Gerra Zibilean, Gipuzkoako Hernani udalerrian kolpista frankistek burututako egindako fusilamenduak izan ziren.\nFusilatuak.\nHernaniko hilerriko horman frankistek 200 lagun inguru fusilatu zituzten, eta beste asko Galarretan (hernaniarrak, 13). Gehienak Ondarretako kartzelatik aterata hil zituzten, eta erail ondoren, gurdian ekarrita Hernaniko hilerrian lurperatu.\nFusilatuen artean elizgizon eta apaizak, emakume haurdunak, alderdi abertzale eta ezkertiarretako kideak eta sindikalistak zeuden, haietako ia inork ez zuen Bigarren Errepublika garaian inongo ardura edo kargu politikorik izan, baina horrek ez zituen militar frankistak, falangistak eta erreketeak geldiarazi eta ez zuten gupidarik izan. Ekintza odoltsu honekin Errepublikaren alde agertu zen biztanleriari eskarmentua eta zigorra eman nahi izan zioten, baita mendekua bilatu ere.\nFusilatuen artean Jose Adarraga, Gervasio Albisu, Jos\u00e9 Ariztimu\u00f1o \u2018Aitzol\u2019, Martin Lekuona, Zelestino Onaindia eta Jose Ota\u00f1o elizgizonak zeuden, baita Jos\u00e9 Maria Elizalde donostiarra, edota Aiako alkatea zen Gabino Alustiza.\nEraildako emakumeak bederatzi lirateke, tartean Gatzaga udalerriko Emeteria Aranburuzabala, bederatzi seme-alaben ama eta politikatik guztiz kanpo; Arrasate udalerriko Maria Bengoa, 17 urteko neska gaztea eta Emakume Abertzale Batzako kidea, eraildako emakume guztietan gazteena; edota Dominika Artola, \u00abseme komunista bat izateagatik\u00bb fusilatua.\n1943ko omenaldi ekintza.\n1943ko Santu Guztien Egunez, Hernaniko hilerrian ikurrinaren koloreekiko lore sorta bat eta honako idazkia agertu ziren:\nAgintari frankistak jakinaren gainean jartzean, bere onetatik atera eta guztiz sumindu ziren, ondorioz atxiloketak egon ziren, tartean baita Hernaniko hilerriko atezaina bera ere, honekin batere zer ikusirik izan ez arren, espetxean bi hilabete preso sartu zuten.\nGerora, omenaldi ekintza eta balentria horren atzean Elbira Zipitria donostiar maistra izan zela jakin zen, erbestetik etorri ondoren bere eskuz eta arriskuz omenaldi hura egitea erabaki baitzuen.\nGaur egun.\nAsko dira oraindik euren familiartekoen arrastorik ez dutenak, eta ikertzeko eskatzen ari direnak: non desagertu eta nora eraman zituzten. Hernanin fusilatutako 200 pertsona haiek ez dira agertu. 2003an, Hernaniko Udalaren eskariz, Aranzadi Zientzia Elkarteak hilerriko hobia zabaldu zuen, baina kripta hutsik aurkitu zuten, beste hainbat lekutan bezala. Ez dago garbi non dauden gorputzak, baina aditu batzuk eta testiguek diotenez, 1960an atera, eta beste norabait eramanak dira, arrastoak ezkutatu asmoz-edo."}
{"id": "674537", "revid": "201", "url": "https://eu.wikipedia.org/wiki?curid=674537", "title": "Ildaska", "text": "Arkitekturan ildaskak goitik behera egindako\u00a0zirrikituak\u00a0dira, gehienetan bertikalak eta erdi-zirkular sekziokoak. Harrizko zutabe batean landutakoak izan ohi dira, baita pilastra edo triglifo batean egindakoak izan daitezke. Ildasken arteko tarteari listela deritzo.\nDoriar\u00a0zutabeetan ildaskak ertz zorrotz batez banatuta daude; joniar\u00a0eta korintioar\u00a0ordenetan ordea, nerbiodurak deritzo ildasken arteko tarteei.\u00a0Toskanar ordenak ez du ildaskarik eta beste orden batzuetan aukerakoak dira.\u00a0"}
{"id": "674542", "revid": "336", "url": "https://eu.wikipedia.org/wiki?curid=674542", "title": "Euri erradiaktibo", "text": "Euri erradiaktiboa leherketa edo istripu nuklear baten ondorioz atmosferara jaurtikiak izan diren partikula erradioaktiboen erorketa edo jalkitzea da. Leherketaren ondoren hondakin-erradioazioaren arriskua suposatzen du, honela deitua, leherketa edo istripu nuklearraren eraginez atmosferan hedatu eta bertatik erortzen delako.\nArma nuklear bat lehertzean sortzen den hauts erradioaktiboa izendatzeko erabiltzen den izendapena ere bada. Hauts erradioaktibo hau, partikula beroez osatua dago, eta kutsadura erradioaktibo mota bat da. Animali nahiz gizakien elikatze-kateari ere eragin dakioke."}
{"id": "674543", "revid": "336", "url": "https://eu.wikipedia.org/wiki?curid=674543", "title": "Babesleku nuklear", "text": "Babesleku nuklearra leherketa, istripu edo eraso nuklear batetik jendea babesteko bereziki diseinatua dagoen gune itxi eta isolatua da. Babesleku nuklear hauetako asko Gerra Hotzaren garaian defentsa zibil modura eraikiak izan ziren.\nMotak.\nFuntzioaren arabera hiru babesleku nuklear mota sailkatu daitezke:"}
{"id": "674544", "revid": "12788", "url": "https://eu.wikipedia.org/wiki?curid=674544", "title": "Bunker", "text": "Bunkerra eraikin militar gotortua da, gerra garaian jendea edota hornigaiak hegazkinen aire bonbardaketa eta lurreko artilleriaren lehergaien erasoetatik babesteko bereziki diseinatutakoa. Nagusiki lurpeko eraikinak dira, burdin eta hormigoiz eginak.\nEuskal Herrian.\nEuskal Herrian nagusiki bi arotan eraiki ziren:"}
{"id": "674549", "revid": "512", "url": "https://eu.wikipedia.org/wiki?curid=674549", "title": "Partikula aske", "text": "Fisikan, partikula askea inolako kanpo-indarrik nabaritzen ez duen partikula da. Beste hitzetan, ingurunearekin inolako elkarrekintzarik ez duen partikula da. Fisika klasikoaren arabera, partikula eremu-gabeko zonaldean mugitzen dela kontsideratzen da. Fisika kuantikoan, ordea, potentzial konstantean mugitzen da partikula, normalean nulua dela kontsideratzen delarik. formula_1\nPartikula aske klasikoa.\nPartikula aske klasikoa finkatutako v abiadurarengatik karakterizatuta dago. Momentua ondorengo ekuazioak ematen du\neta energia zinetikoa (kasu honetan energia totala) ondorengoa da:\n\"m\" partikularen masa eta v bere abiadura bektorea direlarik.\nPartikula aske kuantiko ez-erlatibista.\nDimentsio bakarreko kasua.\nProblemaren Planteamendua.\nDemagun partikula bat aske mugitzen dela espazioko dimentsio batean, x ardatzean, hurrenez hurren. Aske mugitzen denez, ez du inolako eraginik jasotzen ingurunetik. Teoria Kuantikoaren arabera, partikula honen informazio guztia bere uhin-funtzioan dago, eta hau ezagututa, informazioa lor dezakegu. Uhin-funtzioa lortzeko modua sistema honi dagokion Schr\u00f6dingerren ekuazioa ebaztea da:\nformula_4\nnon formula_5 hamiltondar operadorea den, eta formula_6 partikularen uhin funtzioa x posizioan \"t\" denboran. Orokorrean, formula_7 moduan idatz dezakegu, formula_8 energia zinetikoaren operadorea eta formula_9 energia potentzialaren operadoreak direlarik.\nEgoera geldikorren kasuan, Schr\u00f6dingerren denborarekiko independientea den ekuazioa ebatzi behar da:\nformula_10\nPartikula askea izanik, formula_11 da, eta kasu honetan ebatzi beharreko ekuazioak sinplifikatzen dira. Horrela, denborarekiko dependientea den ekuazioa horrela gelditzen zaigu:\nformula_12\nDenborarekiko independientea den ekuazioa, aldiz, horrela gelditzen da:\nformula_13\nEkuazioen ebazpena eta emaitzak.\nDenborarekiko independientea den kasuan, ekuazioa ondorengo moduan berridatziko dugu:\nformula_14\nKonstante berri bat definituko dugu, formula_15, ondorengo moduan.\nformula_16\nHorrela, ebatzi beharreko ekuazioa ondorengo ekuazio diferentziala da:\nformula_17\nEkuazio diferentzial honen emaitzak ezagunak dira, eta forma hau hartzen dute:\nformula_18\nformula_19\nenergia delarik.\nAntzeko moduan, denborarekiko dependientea den kasuko ekuazioa ebatziz, ondorengo soluzioa lortzen dugu, ondoko irudian ikus daitekeelarik.\nformula_20\nHiru Dimentsiozko Kasua.\nProblemaren Planteamendua.\nLehenik eta behin, denborarekiko independientea den kasuan zentratuko gara. Kasu honetan, erresolbatu beharreko ekuazioa\nformula_21\nizanen da, r bektoreak x, y eta z koordinatuak barne hartzen dituelarik. formula_11 izanik, kasu honetan formula_23 da, eta kasu honetan ebatzi beharreko ekuazioa horrela gelditzen zaigu.\nformula_24\nOperadorea banangarria denez, goiko ekuazioa hiru ekuazio sinpleagoetan bana daiteke:\nformula_25\nformula_26\nformula_27\nEkuazioen ebazpena eta emaitzak.\nGoiko hiru ekuazioen emaitzak ezagunak dira, dimentsio bakarreko problemaren baliokideak direlako. Horrela, 3Dko problema ebazteko, 1Dko hiru problema sinpleago erresolbatu behar dira. Horrela, 3Dko soluzioak ondorengoak dira.\nformula_28\nformula_29\nPartikularen denborarekiko eboluzioa kontutan hartuta, ondorengoa lortzen da; p momentua ala k uhin bektorea duen partikularen egoera \u03c9 frekuentzia angeluarran ala \"E\" energiarekin, uhin-plano konplexuaren bidez ematen da:\n\"A\" anplitudea delarik. Lotutako zein aske den edozein partikula kuantikorako, Heisenbergen ziurgabetasun printzipioaren arabera\nbetetzen da (\"y\" eta \"z\" ardatzetan ere), eta De Broglieren erlazioak aplikagarriak dira:\nEnergia potentziala zero denez, \"E\" energia totala eta energia zinetikoa berdinak dira. Azken honek fisika klasikoan duen forma berdina du."}
{"id": "674550", "revid": "42829", "url": "https://eu.wikipedia.org/wiki?curid=674550", "title": "Oxford unibertsitatea", "text": ""}
{"id": "674551", "revid": "42829", "url": "https://eu.wikipedia.org/wiki?curid=674551", "title": "Tanganyka laku", "text": ""}
{"id": "674556", "revid": "336", "url": "https://eu.wikipedia.org/wiki?curid=674556", "title": "Zirkulazio-noranzkoaren arau", "text": "Zirkulazio-noranzkoaren araua bi noranzkoko trafikoa duten bideetan zirkulazioa antolatzeko beharrezko arau bat da, bidearen eskuinaldetik ala ezkerraldetik zirkulatu behar den ezartzen duena. Herrialde batzuetan, arauak dio bidearen ezkerraldetik zirkulatu behar dela; eta besteetan, eskuinaldetik.\nHistoria.\nAntzinaroa.\n1998an, Swindonen (Ingalaterra), Blunsdon Ridge erromatar bidean, gurdien joan-etorriak galtzadan utzitako erreiak alde batean bestean baino askoz sakonagoak zirela aurkitu zuten arkeologoek. Bideak harrobi batera zeramanez eta, beraz, gurdiak bertara hutsik joan eta handik zamatuta itzultzen zirenez, ibilgailuek ezkerretik zirkulatzen zutela ondorioztatu zuten.\nAntzinaroan, Egipton, Grezian eta Erroman behintzat, zaldizkoek eta gurdiek bideen ezkerreko aldetik joateko joera zutela uste izan dute adituek, hala nola Cyril Northcote Parkinson (1909-1993) historialari britainiarrak.\nZaldizko eta gurdi gidari gehienak eskuinak zirenez, bridei ezkerrarekin heldu eta eskurik trebeena libre uzten zuten, behar izanez gero, ezpata erabiltzeko adibidez. Gurdi gidariek ere eskuinean eraman ohi zuten usta edo zigorra, eta ezkerretik gidatzeak bide bazterreko oinezkoei nahi gabe jotzea saihesten zuen.\nErroma.\n1300. urtean Bonifazio VIII.ak zirkulazio dekretu bat jarri zuen indarrean lehenengoz, San Petri basilikara joateko San Angelo zubiko arazoak konpondu nahian. Erromako puntu jakin horretan eskuinetik joan beharko zen handik aurrera.\nFrantzia.\nBaina Europan ez zegoen arau finkorik. Iraultza aurreko Frantzian, esaterako, estamentuen arabera, alde batetik edo bestetik zirkulatzen omen zuten: eskuinetik joateko ohitura nahiko zabaldua zegoen, baina nobleziak nahiago zuen ezkerretik joan. 1792an gobernu iraultzaileak eskuinetik gidatzeko dekretua onartu zuen, baina Napoleonen armadak lortuk zuen arau hura, ez soilik Frantzian, baizik eta konkistatutako lurraldeetan ere, indarrean jartzea, esaterako, Herbehereetan, Polonian, Suitzan eta Espainian.\nBatzuek diote Bonaparteren apeta hutsa izan zela, edo frantziar armadaren nagusitasuna adierazteko keinua. Beste batzuen ustez, garai hartan tropen zirkulazioa oso sarria zenez, eta askotan bideetan topo egiten zutenez, eskuinetik joateak eta armak kanpoaldean eramateak barne liskarrak saihesten laguntzen zuen. Horregatik eutsi omen diote uharteetan \u2013Erresuma Batuan, Japonian eta Australian, esaterako\u2013 ezkerretik gidatzeari, tropak itsasoz mugitu ohi zituztelako.\nKolonizazioaren garaian, kolonizatzaileen arabera arautu zen zer alde erabili, eta XX. mendearen lehen erdialdean araudiak bateratzeko joera eta, hortaz, eskuinetik gidatzeko ohitura zabaldu zen.\nSuedia.\n1967ko irailaren 3an gidatzeko aldea ezkerretik eskuinera aldatu zuten Suedian. Erabakiak ez zuen herritarren babesik; hainbat urtetan egindako galdeketetan herritarren %80 inguruk neurriaren aurka bozkatu zuten. Egun bakarrean modu efizientean egin zuten aldaketa, eta hurrengo urtean istripu kopuruak behera egin zuen."}
{"id": "674558", "revid": "6327", "url": "https://eu.wikipedia.org/wiki?curid=674558", "title": "Zirkulazio-zentzu", "text": ""}
{"id": "674560", "revid": "448", "url": "https://eu.wikipedia.org/wiki?curid=674560", "title": "Gizona", "text": ""}
{"id": "674562", "revid": "94547", "url": "https://eu.wikipedia.org/wiki?curid=674562", "title": "Samnitak", "text": "Samnitak antzinako Italiako tribu bat izan ziren, Samnion bizi izan ziren, K.a. VII-III artean. Haiei buruzko lehen idazkiak K.a. 354. urtekoak dira, eta herri honen eta Erromatar Errepublikaren arteko iruzkin batean agertzen dira.\nGizarte antolaketa.\nTribu honek Oskoen hizkuntza hitz egiten zuten. Samniten herria lau tribuk osatzen zuten:\nHistoria.\nSamnitak Samnio eskualdean kokatu ziren, gutxi gorabehera, K.a. 800 urtean.\nLatindar Gerren ondoren, Samnitak Erromatarren aurka zeuden, haien boterea hazten ari baitzen eta arrisku bat bihurtzen ari zirelako. Honek gatazka sortu zuen, gaur egun gerra samnitak deritzogunak. Gerra hauek Tito Liviok dokumentatu zituen."}
{"id": "674563", "revid": "56334", "url": "https://eu.wikipedia.org/wiki?curid=674563", "title": "Ildaxka", "text": ""}
{"id": "674565", "revid": "512", "url": "https://eu.wikipedia.org/wiki?curid=674565", "title": "Formak hazkuntzan (eskultura)", "text": "Formak hazkuntzan Koldobika Jauregi eskultoreak 1994an sortutako haitzurdin grisezko eskultura bat da, zortzi metro garai eta 120 tonatik gorako pisua dena. Donostiako Intxaurrondo auzoan dago Sagastieder plazan.\nKutsu totemikoa duen eskultura da, eta zaldi buruak gainjartzean oinarritzen da. Lasturko haranetik ekarritako marmol grisa erabili zuen Jauregik, bere lanetan sarritan erabili du zaldia eskultore honek."}
{"id": "674566", "revid": "105290", "url": "https://eu.wikipedia.org/wiki?curid=674566", "title": "Ume jolas (eskultura)", "text": "Ume jolas Agustin Ibarrola eskultoreak 1991an sortutako egurrezko eskultura bat da. Donostia hiriko Intxaurrondo auzoan dago Be\u00f1at Etxepare plazan. 1991eko azaroaren 29an inauguratu zen, Eusko Jaurlaritzak enkargatuta. Trenbideko trabesez egindako hainbat karratuz osatuta dago. Karratu horiek, bata bestearen atzetik eta apur bat jiratuta, tunel berezi bat eratzen dute."}
{"id": "674567", "revid": "512", "url": "https://eu.wikipedia.org/wiki?curid=674567", "title": "Siluetak (eskultura)", "text": "Siluetak Agustin Ibarrola eskultoreak 1992an sortutako metalezko eskultura bat da. Donostia hiriko Intxaurrondo auzoan dago Zarategi pasealekuan, aspaldian Altza herriko Zarategi baserria zegoen tokian. Erdoildutako metalezko sei xafla handik osatzen dute. Zutik daude xafla horiek, giza-siluetak moztuta dituzte behealdean eta moztutako zati horiek bertan daude apur bat jiratuta."}
{"id": "674569", "revid": "105290", "url": "https://eu.wikipedia.org/wiki?curid=674569", "title": "Zamako gudua", "text": "Zamako gudua K.a. 202. urtean eta Bigarren Gerra Punikoaren amaieran jazotako gudu bat izan zen, Kartagotik hurbil Zama hiriaren inguruan, Eszipion Afrikarra buru zuen erromatar gudaroste batek Hanibal buru zuen kartagotar gudaroste bat garaitu zuen, honenbestez gudu honek Bigarren Gerra Punikoaren amaiera adierazi zuen. Nahiz eta kartagotarrek sekulako porrota jasan izan, Hanibalek bertatik bizirik atera eta Kartagora ihes egitea lortu zuen."}
{"id": "674571", "revid": "59723", "url": "https://eu.wikipedia.org/wiki?curid=674571", "title": "Quebeceko frantses", "text": "Quebeceko frantsesa edota quebecera (frantsesez \"fran\u00e7ais du Qu\u00e9bec\", \"fran\u00e7ais qu\u00e9b\u00e9cois\" edo \"qu\u00e9b\u00e9cois\") Kanadako frantses hiztun eremua gehien mintzatzen den hizkuntz horretako aldaera da, berez oraindik zabalagoa den eta beste hainbat azpialdaera ere barne hartzen dituen Kanadako frantsesaren aldaeraren barnean dago. Nagusiki Quebec probintzian mintzatzen da, hortik bere izena, baina baita Brunswick Berria, Ontario, Manitoba, Saskatchewan eta Alberta probintzietako eta AEBtako Ingalaterra Berria eskualdeko frantses hiztun komunitateetan ere. Dena den, 1977az geroztik Quebecen bakarrik dauka hizkuntza ofizial estatusa. Kanadan mintzatzen den frantsesaren aldaera mintzatuena eta ezagunena den arren, ez da bakarra.\nAldaera horren erakunde araugilea Office qu\u00e9b\u00e9cois de la langue fran\u00e7aise da. Gaur egun Quebecen 7 milioi hiztun ditu, eta gainontzeko Kanadan eta AEBetako ipar-ekialdean sakabanatuak 700.000 hiztun inguru.\nHistoria.\nXVI. mendea eta XVIII. mendearen artean Frantziako Erresumaren ipar eta mendebaldetik etorritako kolono eta itsasgizonek ekarrik zuten, hortik O\u00efl hizkuntzaren aldaera izatea eta Frantziako ipar eta mendebaldean mintzazen diren normandiera, poitevin, galo eta saintongeais dialektoen ezaugarriak izatea. XVIII. mendean Parisen mintzatzen zen frantsesaren ezaugarriak ere baditu. Denboraldi honetan zehar eremu honetako hizkuntza nagusia izan zen.\nBaina Frantsesen eta Indiarren Gerren ondoren Frantziar Inperioak Frantzia Berria galdu eta Britainiar Inperioaren eskuetara igarotzean egoera guztiz aldatu zen, frantsesaak bere nagusitasuna galdu eta ingeles hizkuntzak bereganatu zuenean. Gainera, garai honetan ere Akadiako frantses hiztun gaur egungo AEBtako Louisiana estatuko eremura bizitzera lekualdatu ziren, alegia, gaur egungo cajun frantses hiztunen arbasoak.\nDenbora luzez Kanadako frantses hiztunek hasieran batean britainiarren eta 1867tik aurrera kandar ingeles hiztunen nagusitasuna jasan ondoren, 1977an Quebecen frantsesa ere hizkuntz ofiziala izendatzea lortu zuten.\nEzaugarriak.\nBerez Kanadako quebecera hiztunek eta Frantziako frantses hiztunek elkar ulertzen dute, baina hizkuntza gehienetako hizkuntza ofiziala eta dialektoen artean jazotzen den bezala, frantses ofiziala eta quebeceraren artean ere ezberdintasunak daude, bai hiztegi aldetik nahiz ahoskera aldetik ere. Handiena quebecerak gaurdaino mantendu izan dituen antzinako frantsesaren hainbat hitz eta esamolde nahiz ahoskera dira, bai eta quebecera egunerokotasunean ingelesarekin egunerokotasunean elkarbizitzen den hizkuntza izanik, azken hizkuntza horrek quebeceran duen eragin handia dela eta, ingelesetik hartutako mailegu eta zenbait ahoskera ere. Izan ere, quebecera mintzatzen diren ia hiztun gutiak elebidunak dira, alegia, quebeceraz gain, ingelesez ere hitz egiten dute, bai bigarren hizkuntza gisan nahiz ama hizkuntza gisan.\nQuebeceraren barnean ere eskualde bakoitzeko hizkera eta ahoskera ezberdinak ere baudade, bai eta \"joual\" izeneko quebeceraren argot hizkera ere.\nLexiko ezberdintasunak:\nHitz beraren esanahi ezberdintasunak:\nEsamoldeak.\nQuebeceraren beste berezko esaldi edo esamolde batzuk:"}
{"id": "674572", "revid": "13403", "url": "https://eu.wikipedia.org/wiki?curid=674572", "title": "Quebecera", "text": ""}
{"id": "674574", "revid": "98220", "url": "https://eu.wikipedia.org/wiki?curid=674574", "title": "Gazta-krema", "text": "Gazta-krema esneki hartzituez mamitutako esne eta esnegain nahasketa batez osatutako gazta mota bat da. Gazta mota hau normalki ogiz lagundua jaten da, batez ere ogi-txigortuan igurtzia.\nKrema zuri bat da, gurin eta margarina merkaturatzen diren antzeko edukiontzietan saldua. Gosari eta askarietan jaten da, eta AEBetan gazta-tarten osagai nagusia da.\nNagusiki bere jatorrizko aurkezpenaz jaten da, baina beste hainbat gazta-krema mota ere badaude: light (kalori murritzekoa) edota zaporeduna (baratxuria, tipula, xingarra, piper mina, gazta urdina, eta abar)."}
{"id": "674576", "revid": "512", "url": "https://eu.wikipedia.org/wiki?curid=674576", "title": "Stefan Lochner", "text": "Stefan Lochner (baita Dombild Master edo Master Stefan) ( - 1451) alemaniar margolaria izan zen. Margolaritzan\u00a0Nazioarteko Gotiko estiloa landu zuen, hau da, haren pinturak garai hartan zituen ezaugarriak dituzte, hots, lerro luzeak, kolore argitsuak, errealismo kutsua eta Iparraldeko Errenazimenduko ikonografia berritzailea.\nKolonian bizi izan zen,\u00a0 Europa iparraldeko merkataritza eta artistiko gunean eta Albrecht D\u00fcrer margolariaren aurrekiko alemaniar margolari garrantzitsuena izan zen. Bere lan mota\u00a0ugariak izan ziren, hala nola\u00a0panel olio-pinturak, deboziozko poliptikoak eta eskuizkribu argiztatuak. Gaur egun hogeita hamazazpi banakako panel berak egin zitutela ziurtatu daiteke.\nGutxi dakigu haren bizitzaz,\u00a0arte historialarien\u00a0ustetan, Stefan Lochner Alemaniako hego-mendebaldeko Meersburg herrian jaio zen 1410 urte inguruan. Bere karrera azkar garatu zuela adierazten dute erregistroak baina gazte zendu zen.\u00a0 1442\u00a0urte inguruan Koloniako kontseiluak Frederick III. aren hiriaren bisitarako apaingarriak egiteko agindu zioten. Ondorengo\u00a0urteetan dokumentuen arabera dirutza egin zuen eta hiriko hainbat propietateen jabe egin zen baina hortik aurrera zorretan ibili zen.1451\u00a0urtean izurriteak Kolonia jo zuen eta ustez urte horretan bertan hil egin zen, 40 urte zituela.\u00a0"}
{"id": "674581", "revid": "105290", "url": "https://eu.wikipedia.org/wiki?curid=674581", "title": "Listel", "text": "Listel\u00a0hitza\u00a0Latineko \"lista\"\u00a0hitzetik eratorria da eta frantsezeko \"listel\" hitzetik.\u00a0Zutabe bateko ildasken arteko guneari esaten zaio eta halaber izan daiteke\u02d0"}
{"id": "674583", "revid": "15795", "url": "https://eu.wikipedia.org/wiki?curid=674583", "title": "Maria Lopez de Haro", "text": ""}
{"id": "674588", "revid": "96586", "url": "https://eu.wikipedia.org/wiki?curid=674588", "title": "Drapetomania", "text": "Drapetomania XIX. mendean esklaboek ustez zuten buruko gaitza zen. Samuel A. Cartwrightek \"ihesaren gaitza\" moduan deskribatu zuen. Gaur egun, pseudozientziatzat hartzen da eta arrazismo zientifikoaren baitan kokatzen da.\nSamuel A. Cartwright.\nOndo trebatutako sendagilea zen Cartwright. John Brewer doktorearen aprendiz gisa hasi zen lanbidea ikasten. Ondoren Filadelfiako Benjamin Rush medikuaren apopilo izan zen eta, azkenik, Pennsylvaniako Unibertsitateko Medikuntza Eskolan osatu zituen ikasketak. Gerora AEBetako presidente izango zen Andrew Jacksonen zirujau ere aritu zen. Bestetik, konfederatu porrokatua zen; beltzak zuriak baino gutxiago zirela uste zuen eta hori zientifikoki frogatzen ahalegindu zen, abolizionisten aurka egiteko.\nDeskribapena.\n1851ean, New Orleansen (AEB), Samuel A. Cartwright medikuak idatzitako \"Diseases and Peculiarities of the Negro Race\" (Arraza beltzaren gaixotasunak eta berezitasunak) artikulua argitaratu zen \"New Orleans Medical and Surgical Journal\" aldizkarian. Bertan, berak izendatutako gaixotasun baten berri jaso zuen: drapetomania edo gatibutzatik ihes egiteko gogoa. Ustezko gaitza esklabo beltzen artean oso zabalduta zegoela zioen, eta prebenitu eta sendatzeko aholkuak ematen zituen.\n\u201c\"Gizon zuria\"\u201d, zioen artikuluan, \u201c\"Jainkoaren borondatearen aurka, menpeko beltza bere mailara jasotzen saiatzen bada, edo Jainkoak beste gizakiarengan eman dion botereaz abusatzen badu [...] beltzak ihes egingo du; baina jabeak esklaboa Bibliak esaten digun tokian atxikitzen badu, hau da, mendekotasunean; eta jabea bihozbera eta errukitsua bada, haren nahietara egokitu gabe, eta haren behar fisikoak ase eta gehiegikerietatik babesten badu, beltza liluratuta geratzen da eta ezin du ihes egin\"\u201d.\nBeraz, errua ez zien esklaboei egozten, haiei \u201c\"tratu xumeegia ematen dieten eta berdintzat dituzten\"\u201d jabeei baizik. \u201c\"Haurrak bailiran jokatu behar da haiekin, iheserako grina prebenitzeko eta sendatzeko\"\u201d. Esklaboren baten ihesa hurbil sumatuz gero, \u201c\"barruko deabrua zigorradez ateratzeko\"\u201d gomendatzen zuen \u201c\"prebentzio neurri\"\u201d gisa. Baina batzuetan prebentzioa ez zen nahikoa, eta behatz lodien anputazioa gomendatzen zuen kasu larrietan, esklaboa lasterka ihes egiteko gai izan ez zedin.\nEsklaboen \u201c\"alferkeria\"\u201d ere patologia mentaltzat zuen Cartwrightek, eta izena jarri zion: Dysaesthesia aethiopica.\nErreakzioak.\nAEBetako hegoaldeko estatuetan zabalkunde handia izan arren, iparraldean barregarri utzi zituzten haren teoriak. Frederick Law Olmsted arkitektoak 1856an idatzi zuen langile zuriek ere iheserako joera zutela eta gaitza ziurrenik europar merkatariek eraman zutela Afrikara."}
{"id": "674589", "revid": "56334", "url": "https://eu.wikipedia.org/wiki?curid=674589", "title": "Diafragma (argazkigintza)", "text": ""}
{"id": "674590", "revid": "56334", "url": "https://eu.wikipedia.org/wiki?curid=674590", "title": "Aureli Argem\u00ed i Roca", "text": ""}
{"id": "674591", "revid": "336", "url": "https://eu.wikipedia.org/wiki?curid=674591", "title": "Najat Vallaud-Belkacem", "text": "Najat Vallaud-Belkacem (Najat Belkacem jaioa; Beni Chiker, Rif, Maroko, ), marokoar jatorriko frantses politikaria da.\n2007ko presidentetzarako hauteskundeetan S\u00e9gol\u00e8ne Royalen bozeramailea izan zen eta Fran\u00e7ois Hollandena 2011n. 2004 eta 2008 bitarte, Rh\u00f4ne-Alpeak eskualdeko kontseilaria eta lehendakariordea ordea izan zen, kulturaren arloan ardura zuena. 2008tik 2013ra, Lyoneko zinegotzia izan zen eta ekitaldi handien, gazteriaren eta gizarte gaien sailaren ardura izan zuen.\n2012tik 2014ra Emakumeen eskubideen ministro eta Frantziako gobernuaren bozeramailea izan zen Jean-Marc Ayraulten gorbernuaren barruan. Manuel Vallsek 2014an ordura arteko ministro lanetan berresteaz gain, Hiriaren, gazteriaren eta kirolaren ministro ere izendatu zuen. Hala ere, 2014ko abuztuan ministerio horiek utzi eta Hezkuntza nazional, goi hezkuntza eta ikerketa ministro izendatzen zuten lehen emakumea bilakatu zen."}
{"id": "674593", "revid": "12788", "url": "https://eu.wikipedia.org/wiki?curid=674593", "title": "Khivako khanerria", "text": ""}
{"id": "674594", "revid": "336", "url": "https://eu.wikipedia.org/wiki?curid=674594", "title": "Eba Blanco", "text": "Eva Blanco de Angulo (1973, Amurrio, Araba) EH Bilduko politikaria eta lanbidez zinema eta telebista gidoien itzultzaile eta egokitzailea da.\n2015eko udal eta foru hauteskundeetan Amurrioko EH Bilduren alkategaia izan zen. 2016ko urriaren 21etik aurrera Eusko Legebiltzarreko mahaiburu-ordea eta legebiltzarkidea da.\nEusko Alkatasuna alderdiko kidea da, eta Pello Urizarrek kargua utzi ondoren, alderdiko lehendakari izateko aurkeztu zen 2019an."}
{"id": "674596", "revid": "119753", "url": "https://eu.wikipedia.org/wiki?curid=674596", "title": "Elkarrekin Podemos", "text": "Elkarrekin Podemos 2016ko abuztuaren 11an Euskal Autonomia Erkidegoan sortu eta Ahal Dugu, Ezker Anitza eta Equo alderdiak biltzen dituen ezkerreko koalizio bat da. 2016ko Eusko Legebiltzarrerako hauteskundeetan Pili Zabala lehendakarigai zutela aurkeztu eta 11 eserleku bereganatu zituzten, Euskal Autonomia Erkidegoko hirugarren alderdi bozkatuena bilakatuz. 2020ko Eusko Legebiltzarrerako hauteskundeetan Equo koaliziotik kanpo geratu zen, eta Ahal Dugu eta Ezker Anitzaren arteko aliantzak Elkarrekin Podemos-IU izena hartu zuen."}
{"id": "674600", "revid": "1545", "url": "https://eu.wikipedia.org/wiki?curid=674600", "title": "Jon Hern\u00e1ndez", "text": "Jon Hern\u00e1ndez Hidalgo (Irun, ) gipuzkoar politikari eta historialaria da. Historia ikasi zuen Deustuko Unibertsitatean. Euskadiko Partidu Komunistaren kidea, gaztetan Gazte Komunistak erakundean izan zen. 2011ko eta 2012ko hauteskundeetarako hautagaia izan zen Ezker Anitzaren zerrendetan. 2013an Euskadiko Partidu Komunistaren idazkari nagusi hautatu zuten. 2016ko Eusko Legebiltzarreko hauteskundeetarako Elkarrekin Podemosen zerrendetan hautatu zuten."}
{"id": "674602", "revid": "1545", "url": "https://eu.wikipedia.org/wiki?curid=674602", "title": "Zirkulazio-noranzkoaren araua", "text": ""}
{"id": "674603", "revid": "119347", "url": "https://eu.wikipedia.org/wiki?curid=674603", "title": "Hotel Berdejo (Donostia)", "text": "Hotel Berdejo 1857-1918 bitartean jardun zuen Donostiako hotela izan zen. \nHasieran (1879-1894) 1. denboraldia: Hernani Kalean; eta (1895-1918) urtetan 2. denboraldian Getaria kalea, 7an. Lehenago kokapen honetan Francisco de Ari\u00f1oren Continental hotela zegoen. 1916 urtean berritze lana ondoren Hotel Suisse sortu zen hemen, Xabier Lafitten eskutik..\nFamiliak eta saltzaileak ziren hango bezero arruntenak. Bere erakargarritasunen artean: kokapena eta prezioa.\nIruditegia.\nHotela garaiko iragarkietan agertzen zen. Adibidez: "}
{"id": "674605", "revid": "8882970", "url": "https://eu.wikipedia.org/wiki?curid=674605", "title": "Space Jam", "text": "Space Jam 1996ko Joe Pytka estatubatuar zinema zuzendariak zuzendutako komedia, kirol eta marrazki bizidun film bat da. Michael Jordan saskibaloilariak eta Billy West, Wayne Knight, Theresa Randle eta Danny DeVito aktoreek antzeztu zuten.\nEstreinatu eta berehala sekulako arraskata izan zuen, 1990eko hamarkadaren bigarren erdialdeko film ikusienetakoa bilakatuz, honetan agertzen diren Looney Tunes marrazki bizidunek haurrak erakartzeaz gain, garai hartan bere kirol ibilbidearen gailurrean zegoen eta lehen erretiroaldia hartu berri zuen Michael Jordan saskibaloi jokalaria protagonista izateak, ikusle helduak ere erakarri baizituen. Guzti honek inoiz etekin ekonomiko gehien bereganatu izan duen inoizko saskibaloi filma bihurtu zuen.\nArgumentua.\n1993, Michael Jordan saskibaloi jokalariak bere erretiroa iragarri du.\nBienbitartean, Bugs Bunny eta bere adiskideek Nerdlucks (estralurtar txiki batzuz osatutako taldea) izeneko taldekideei saskibaloi partidu bateko erronka luzatuko diete, honen emaitzaren arabera Looney Tunes taldeko adiskideak Lur planetan jarraitu edota urruneko galaxia batean dagoen Ergelalde Mendiko jolas-parkeko ikuskizun handiena bilakatuko diren erabakiko da.\nHasiera batean, Looney Tunes taldekoek Nerdlucks ipotxak aisa garaituko dituztela usteko dute, baina Nerlucks taldekoek beren alde ezkutuko arma sekretua dute: NBAko jokalari onenen trebeziak bereganatuko (Charles Barkley, Patrick Ewing, Shawn Bradley, Larry Johnson eta Muggsy Bogues), ondorioz saskibaloian ia garaitezinak diren super monstruo erraldoiak bilakatuko dira.\nLooney Tunes taldekoak guztiz kikildurik geldituko dira, baina berehala eurek ere Nerdluck taldekoei saskibaloi partiduan aurre egiteko beste arma sekretu batez baliatuko dira: Michael Jordan, inoizko saskibaloi jokalaririk onena. Horretarako, berau, Larry Bird saskibaloilari erretiratua eta Bill Murray aktorea golfean jokatzen ari direla baliatuz, Michael Jordan bahituko dute."}
{"id": "674607", "revid": "512", "url": "https://eu.wikipedia.org/wiki?curid=674607", "title": "Dirk Bouts", "text": "Dirk Bouts, baita,\u00a0Dieric, Dierick eta Dirck idatzita\u00a0(Haarlem, 1410/1420 - Lovaina,\u00a01475eko\u00a0maiatzaren 6a). Lovainako\u00a0margolari holandarra izan zen. \u00a0\nKarel van Mander-en arabera (\"Het Schilderboeck\", 1604) Bouts\u00a0Haarlem-en jaio baina\u00a0Leuven-en bizi eta hiri honetako margolaria izan zen\u00a01472 urteaz geroztik. \u00a0Oso datu gutxi daude bere bizitzaren inguruan baina \u00a0Jan van Eyck-ek eta Rogier van der Weyden-ek eragin handia izan zuten bere lanean eta ziurrenik azken honen ikaslea izan zen.\nBouts iparraldeko margolarien artean, ihes-puntu bakarra erabiltzen hasi zen lehenetarikoa izan zen. Bere lanak irudiaren antzinako zurruntasunaren kutsua dute baina bere margoak ondo diseinatuta daude, oso adierazkorrak dira eta kolore aberatsekin hornituak.\nBoutsen lehen lan ezaguna \"Ama \u00a0Birjinaren bizitzaren triptikoa\u00a0\"\u00a0da, egun\u00a0Prado Museoan, eta 1445 urtekoa da. Granadako \u00a0(Errege Kaperan)\u00a0\"Deposizio Erretaula\" dago, ziurrenik garai berekoa da, hots, 1450-60\u00a0urte ingurukoa.\u00a0Louvren dagoen \"Pietatea\"\u00a0ordea,bere hastapenetako lana da.\nDieric eta Aelbrecht semeak.\nBouts birritan ezkondu zen eta lau seme-alaba izan zituen. Alabak komentuan sartu ziren eta semeak margolari izan ziren. Dirudienez Dieric seme nagusia aitaren estilo bera jarraitu zuen baina gazte hil zen, 1491\u00a0urtean. Seme gaztea ordea, Albercht, estilo pertsonalagoa garatu zuen."}
{"id": "674609", "revid": "105290", "url": "https://eu.wikipedia.org/wiki?curid=674609", "title": "Ginger ale", "text": "Ginger ale jengibredun gaseosa edari bat da. Britainiar jatorriko edaria da, XIX. mendearen amaieraldera sortua eta Ingalaterrako pub tabernetan hedatua. Jengibreaz gain (ingelesez \"ginger\"), limoi, azukre eta urez ere osatua dago. Koktel ugariren osagaia den edaria da.\nNagusiki bi ginger edari mota daude:"}
{"id": "674610", "revid": "336", "url": "https://eu.wikipedia.org/wiki?curid=674610", "title": "Parisko Kluba", "text": "Parisko Kluba () hartzekodun ofizial eta herrialde zordunez osatutako foro ofizial bat da. Bere funtzioa herrialdeen kanpo zorrak birnegoziatu eta mailegu erakundeen ordainketa motak koordinatzea da. 1956an sortu zen, hain zuzen ere taldea bildu zen lehenengoz bildu zenean, eta Argentina bere hartzekodun publikoekin biltzeko ados agertu zenean. Akordioa maiatzaren 16ean lortu zen.\nBilera edo topaketak urtero Paris hirian 10-11 aldiz ospatzen dira, bertan birnegoziazio ekitaldiak, zorren analisia eta ikuspegi metodologikoak aztertzen dira. Bilera hauetako presidentea Frantziako Diruzaintzako goi funtzionari bat izaten da, bai eta presidente ordeak ere.\n2009. urterarte 86 herrialde zordunekin 408 akordio lortu dira.\nKlubeko herrialde hartzekodunen artean honakoak daude: Alemania, Australia, Austria, Belgika, Kanada, Danimarka, AEB, Espainia, Finlandia, Frantzia, Irlandako Errepublika, Italia, Japonia, Norvegia, Errusia, Herbehereak, Erresuma Batua, Suedia, Suitza eta Israel.\nAldiz, orain arte herrialde zordun gisa bileretan parte hartu dutenen artean honakoak daude: Argentina, Brasil, Txile, Peru, Hego Korea, Arabiar Emirerri Batuak, Israel, Angola, Kuwait, Maroko, Mexiko, Zeelanda Berria, Portugal, Trinidad eta Tobago, Turkia eta Tuvalu."}
{"id": "674611", "revid": "56334", "url": "https://eu.wikipedia.org/wiki?curid=674611", "title": "Dieric Bouts", "text": ""}
{"id": "674612", "revid": "56334", "url": "https://eu.wikipedia.org/wiki?curid=674612", "title": "Dierick Bouts", "text": ""}
{"id": "674613", "revid": "105290", "url": "https://eu.wikipedia.org/wiki?curid=674613", "title": "Injekzio hilgarri", "text": "Injekzio hilgarria eragin azkarreko barbituriko kopuru hilgarria eta produktu kimiko paralizatzailea elkar konbinatzen dituen zain barneko injekzio batean oinarritzen den exekuzio mota bat da. Prozedura ospitaletan anestesia orokorra jartzeko erabiltzen dutenaren antzekoa da, baina honakoan produktuak kopuru hilgarrietan injektatzen dira.\nAEBetan garatu zen eta erabilia den exekuzio mota izan arren, gaur egun Txina, Tailandia eta Vietnamen ere erabiltzen da. Aldiz, 2006ean Filipinetan heriotz zigorra kentzearekin batera erabiltzeaz utzi zen.\nGaur egun oraindik ere, AEBetan 19 estatuk erabiltzen dute, horietako bat Texas da, honetan injekzio hilgarriaren exekuzioa hiru substantzia batera erabiliz gauzatzen da:"}
{"id": "674614", "revid": "105290", "url": "https://eu.wikipedia.org/wiki?curid=674614", "title": "Les Aventures de Rabbi Jacob", "text": "Les Aventures de Rabbi Jacob (euskaraz \"Jakue Errabinoaren Abenturak\") 1973ko G\u00e9rard Oury frantziar zinema zuzendariak zuzendutako film komikoa da. Louis de Fun\u00e8s, Suzy Delair, Marcel Dalio, Claude Giraud, Claude Pi\u00e9plu, Renzo Montagnani, Henri Guybet eta Miou-Miou aktoreek antzeztu zuten.\nArgumentua.\nNew York hiriko Jacob errabinoa (Marcel Dalio) Parisera bere familia bisitatzera joan eta hainbat pertsonaia neurotikoekin batera katramilatuz sekulako abentura txoroak biziko ditu."}
{"id": "674616", "revid": "105290", "url": "https://eu.wikipedia.org/wiki?curid=674616", "title": "Frantziako zinema", "text": "Frantziako zinema herrialde horretako zinematografia-industriak sortzen du. Frantzia herrialde inportantea izan da zinemaren garapenean, bai entretenimendu arloan eta baita arte arloan ere.\nHistoria.\nXIX. mendearen amaiera eta XX. mendearen hasiera.\nXIX. mendearen amaieran, zinemaren historiaren hastapenetan, Frantzia aitzindaria izan zen. Lumi\u00e8retarrak zinematografoaren asmatzaileak izan ziren eta 1895ean Parisen \"L'Arriv\u00e9e d'un train en gare de La Ciotat\" proiektatu zutenean, historialari askoren aburuz, zinemagintza jaio zen. Hurrengo urteetan, mundu osoko zinemagileek baliabide berria erabiltzeari ekin zioten. Georges M\u00e9li\u00e8s frantziarrak oso eraginkorra izan zen eta egungo zinema-teknika asko asmatu zituen. Gainera, zientzia-fikziozko lehendabiziko filma egin zuen: 1902ko \"Le Voyage dans la Lune\" .\nL\u00e9on Gaumont eta Path\u00e9 oso inportanteak ere izan ziren garai haietan. Alice Guy Blach\u00e9 zinemaren aitzindaria izan zen. 1896an \"La F\u00e9e aux Choux\" filma egin zuenetik, Gaumonten ekoizle nagusi bilakatu zen eta 400 film baino gehiago egin zituen. Gero, Estatu Batuetara joan zen, Maurice Tourneur edo Max Linderrek egin zuten moduan.\nGerrarteko garaian herrialdeko ekoiztetxe nagusiak behea jo arren, izar berriak agertu ziren: Jacques Feyder errealismo poetikoaren aitzindari bilakatu zen, mugimenduaren bide-urratzailea izan zen Sacha Guitry 1935ean egin zuen bere lehen lana, Jean Renoirrek \"La Grande Illusion\" (1937) edo \"La R\u00e8gle du Jeu\" (1939) zuzendu zituen, eta abar.\nBigarren Mundu Gerran, Marcel Carn\u00e9k \"Les Enfants du paradis\" grabatu zuen, 1945ean estreinatu zuena. Okupaziopean grabaturik, 1990eko hamarkadaren amaieran 600 kritikari eta zinemagilek \"mendeko frantziar filmik onena\" hautatu zuten.\nIV. Errepublika.\nAndr\u00e9 Bazinek sortutako \"Cahiers du cin\u00e9ma\" aldizkariari esker, kritikari eta zinemazalek zinemagintzari buruz eztabaidatu eta zinema-teoria modernoa sortu zuten. Bertan idazten zuten kritikari askok- Jean-Luc Godard, Fran\u00e7ois Leront, Fran\u00e7ois Truffaut, Claude Chabrol, eta abar- filmak egiteari ekin eta \"Nouvelle vague\" izeneko mugimendua sortu zen. 1960ko \"\u00c0 bout de souffle\" (Godardek zuzendua eta Jean-Paul Belmondok antzeztua) edo 1959ko \"Les Quatre Cents Coups\" (Truffautek zuzendua eta Jean-Pierre L\u00e9audek antzeztua) ospetsu bilakatu ziren. 1959tik 1979ra Truffautek L\u00e9auden pertsonaia, Antoine Doinel, garatu zituen hainbat filmetan: \"Baisers vol\u00e9s\" filmean Christine Darbonez (Claude Jade) maitemindu, \"Domicile conjugal\" filmean ezkondu eta \"L'amour en fuite\" filmean banatu zen.\n1980ko eta 1990eko hamarkadak.\n1981ean Jean-Jacques Beineixek \"Diva\" grabatu zuenean, Frantziako zinemaren aro berria irteteko pistola-tiroa eman zuen. 1986an Beineixek berak \"37\u00b02 le matin\", 1988an Luc Bessonek \"Le Grand bleu\" eta 1991n L\u00e9os Caraxek \"Les Amants du Pont-Neuf\" grabatu zituzten.\nJean-Pierre Jeunetek 1991n \"Delicatessen\" eta 1995ean \"La Cit\u00e9 des enfants perdus\" grabatu eta fantasia-zinema berria sortu zuen.\n1990eko hamarkadaren erdialdean, Krzysztof Kie\u015blowskik Frantziako goiburua (\u00abLibert\u00e9, \u00e9galit\u00e9, fraternit\u00e9\u00bb) ardatz duen \"Trois couleurs\" trilogia grabatu zuen: ', ' eta \"\".\n1995ean Mathieu Kassovitzen \"La Haine\" filmak Vincent Cassel izar bilakatu zen. 1997an Luc Bessonek \"Le Cinqui\u00e8me \u00c9l\u00e9ment\" kultuzko film grabatu zuen.\nXXI. mendea.\n2001ean, Hollywooden lan egin ondoren, Jeunetek jaioterrira itzuli eta \"Am\u00e9lie\" (Audrey Tautouk eta Mathieu Kassovitzek antzeztua) grabatu zuen.\nXavier Beauvoisek 2010ean \"Des hommes et des dieux\", hurrengo urtean Olivier Nakachek eta \u00c9ric Toledanok \"Intouchables\", 2013an Abdellatif Kechichek \"La Vie d'Ad\u00e8le\" (Ad\u00e8le Exarchopoulosek eta L\u00e9a Seydouxek antzeztua) eta 2014an \u00c9ric Lartigauk \"La Famille B\u00e9lier\" filmak grabatu eta arrakasta handiak lortu zituzten."}
{"id": "674617", "revid": "336", "url": "https://eu.wikipedia.org/wiki?curid=674617", "title": "Sasiadiskide", "text": "Sasiadiskidea hizkuntz ezberdinetan agertzen den baina esanahi ezberdina hartzen duen hitza da. \"Sasiadiskide\" izendapena frantsesezko izendapenetik eratorria da, hau aldi berean \"itzultzailearen lagun faltsua\" () izendapenaren laburdura da, 1928an Maxime K\u0153ssler eta Jules Derocquigny frantziar hizkuntzalariek idatzitako \"Les Faux Amis ou les trahisons du vocabulaire anglais\" (\"Lagun faltsuak edo ingeles hiztegiaren traizioak\") liburuaren izenburuan jatorria du.\nEuskaraz honen adibide argia \"bizarra\" hitza litzateke, beste hainbat hizkuntzetan ere badagoen baina esanahi ezberdina duen hitza: gaskoiera, frantses eta ingelesez \"bizarre\" (\"ausart\"); eta gaztelaniaz \"bizarro\" (\"bitxi\"). Beste adibide bat \"zelebre\" (\"bitxi\") litzateke, gaztelaniaz \"c\u00e9lebre\" (\"ospetsu\")."}
{"id": "674618", "revid": "1545", "url": "https://eu.wikipedia.org/wiki?curid=674618", "title": "Frantziar zinema", "text": ""}
{"id": "674619", "revid": "1545", "url": "https://eu.wikipedia.org/wiki?curid=674619", "title": "Le Grand bleu", "text": ""}
{"id": "674620", "revid": "1545", "url": "https://eu.wikipedia.org/wiki?curid=674620", "title": "Am\u00e9lie (filma)", "text": ""}
{"id": "674621", "revid": "1545", "url": "https://eu.wikipedia.org/wiki?curid=674621", "title": "Lonely Planet", "text": "Lonely Planet () Australiako bidai-gida argitaletxe bat da. 1972an Tony Wheeler eta Maureen Wheeler ingeles-irlandar-australiar senar-emazteek Lonely Planet Publications izenez sortu zuten. Gaur egun BBC britainiar telebista kate taldearen jabetzakoa da.\nGaur egun bere bidai-gida liburuak hizkuntza ugaritan argitaratzen ditu eta egoitza nagusia Melbourne hirian du. Gainera munduan barna ia herrialde guztietan burututako bidaiei buruzko bere erreportaje telesailak ere ekoitzi izan ditu: Lonely Planet Six Degrees, The Sport Traveller, Going Bush eta Vintage New Zealand."}
{"id": "674623", "revid": "105290", "url": "https://eu.wikipedia.org/wiki?curid=674623", "title": "L'Arriv\u00e9e d'un train en gare de La Ciotat", "text": "L'Arriv\u00e9e d'un train en gare de La Ciotat 1896ko film dokumental mutua da, Lumi\u00e8re anaiek egina. Nahiz eta askotan 1895eko abenduaren 28an proiektatu zutela esan, ez dago programan. 1896ko urtarrilean estreinatu zuten.\nHellmuth Karasek alemaniarrak Der Spiegel egunkarian filmak \"beldurra, ikara eta baita izua zabaldu ere\" egin zuela esan arren, aditu askoren ustez hau mito bat besterik ez da.\nArgumentua.\nLurrunezko tren-makina bat La Ciotateko geltokira ailegatzen da. 50 segundoko film mutua da, kamera mugimendurik gabekoa."}
{"id": "674626", "revid": "105290", "url": "https://eu.wikipedia.org/wiki?curid=674626", "title": "Les Amants du Pont-Neuf", "text": "Les Amants du Pont-Neuf ( ahoskatua) 1991ko Leos Carax frantziar zinema zuzendariaren amodiozko drama filma bat da.\nArgumentua.\nParisko Pont Neuf zubiaren inguruan bi behartsu- Alex (Denis Lavant) artista alkoholiko eta Mich\u00e8le (Juliette Binoche)- kalean bizi den margolari ohia- ezagutu eta amodioa ezagutuko dute."}
{"id": "674628", "revid": "105290", "url": "https://eu.wikipedia.org/wiki?curid=674628", "title": "La Cit\u00e9 des enfants perdus", "text": "La Cit\u00e9 des enfants perdus 1995eko Marc Caro eta Jean-Pierre Jeunet frantziar zinema zuzendarien fantasiazko drama filma bat da.\nArgumentua.\nSteampunk gizarte batean, Krank (Daniel Emilfork) zientzialari eroak umeak bahitzen ditu bere ametsak bereganatzeko. Behin Denree (Joseph Lucien) bahitu eta One (Ron Perlman) bere bila arituko da."}
{"id": "674629", "revid": "1545", "url": "https://eu.wikipedia.org/wiki?curid=674629", "title": "The City of Lost Children", "text": ""}
{"id": "674630", "revid": "1545", "url": "https://eu.wikipedia.org/wiki?curid=674630", "title": "La Cit\u00e9 des Enfants Perdus", "text": ""}
{"id": "674631", "revid": "1545", "url": "https://eu.wikipedia.org/wiki?curid=674631", "title": "La cit\u00e9 des enfants perdus", "text": ""}
{"id": "674632", "revid": "61255", "url": "https://eu.wikipedia.org/wiki?curid=674632", "title": "Concepci\u00f3n Lopez de Arroiabe Lejarreta", "text": "Mar\u00eda Concepci\u00f3n Lopez de Arroiabe Lejarreta (Gasteiz, Araba, 1872ko urtarrilaren 15a-XX. mendea) Gasteizko Institutuan ikasketak egin zituen aurreneko emakumea izan zen. 1881 eta 1886 urte bitartean egin zituen bost ikasturteak, oso nota bikainekin.\nBizitza.\n1881-82 ikasturtean sari berezia eskuratu zuen Geografian, eta ikasle garaian hainbat ohorezko matrikula lortu zituen (bat 1882-83 urtean, ikastetxeanguztira sei matrikula izan zirenean; Historia Unibertsalean, 1883-84 ikasturtean; Psikologia, Logika eta Etika ikasgaian, 1884-85 ikasturtean; eta Frantses Hizkuntzako 2.enean, guztira hamaika izan zirenean, 1885-86 ikasturtean). Ikastetxeko txostenean aipatzen zen nola \u201cikasketak bukatu ditu, eta kalifikazio bikainak eskuratu ditu\u201d.\n1886. urtean, Ramiro de Maeztuk, Institutuko ikaslea hura ere, ohorezko matrikula eskuratu zuen bi ikasgaitan: Psikologia, Logika eta Etikan, eta Geometria eta Trigonometrian. Baina izan zuen arazoren bat Geografiako ikasgaian, aurreneko ikasturtean, bai baitziren bi \u201cikaskide, arinkeria une batean, laguntasunaren betebeharrei jaramonik egin gabe, errespetua galdu ziotenak Lopez de Arroyabe andere\u00f1oari, nola jokatu behar den ikaskideekin ahaztuta, are gehiago sexu ederrekoak direnean\u201d. Hutsegite horiek zigortzeko Dizplina Batzordea elkartu zen, haren aktakoa baita aurreko testua, eta, hutsegite arintzat hartuta, zigor txikia ezarri zien ikasleei.\nLanak.\n1885-86 ikasturteko inaugurazio zeremonia handiaren oroitza txostenean, neska honen ikasketa ibilbide bikaina azpimarratu zen, hitz hauekin: "}
{"id": "674633", "revid": "1519", "url": "https://eu.wikipedia.org/wiki?curid=674633", "title": "Quimperko Saint-Corentin katedrala", "text": "Quimperko Saint-Corentin katedrala () Bretainiako Quimper hiriko katedral katolikoa da. 1862an Frantziako monumento historiko izendatu zuten.\nHistoria.\nXI mendeko eliza erromaniko bat zegoen tokian katedral handi bat eraikitzea erabaki zuen Rainaud apezpikuak. 1239an hasi zituzten lanak eta 1287an koroa sagaratu zuten. Hurrengo mendeetan eraikitzen jarraitu zuten baina tartean etenaldi asko izan zituen diru razoak edo arazo politikoak zirela eta. Aurrealdearen lehen harria 1424an ezarri zen eta habearteko kupulak 1486 eta 1493 artean eraiki ziren.\nFrantziako Iraultza gertatu zenean altzariak eta objetu sakratu guztiak erre egin ziren eta \"Arrazoiaren tenplu\" bihurtua izan zen. 1801eko konkordatoak aurreko erlijio erabilera itzuli zion. Graveran apezpikuak dorreen txapitel edo orratzak eraiki zituen eta 1854an bukatu zituzten. Horretarako eliztarrei \"soldata\" bat eskatu zien bost urtetan zehar."}
{"id": "674636", "revid": "105290", "url": "https://eu.wikipedia.org/wiki?curid=674636", "title": "Chlef", "text": "Chlef () Aljeriako hiria da, izen bereko probintziako hiriburua dena. 1843an sortu zutenenan Orl\u00e9ansville izena hartu zuen eta Castellum Tingitanum erromatar hiria ordezkatu zuen. 1962an Al-Asnam izendatu zuten. Egungo izena 1980koa da eta Xelif ibaitik datorkio."}
{"id": "674637", "revid": "1545", "url": "https://eu.wikipedia.org/wiki?curid=674637", "title": "Chlef (Aljeria)", "text": ""}
{"id": "674638", "revid": "1545", "url": "https://eu.wikipedia.org/wiki?curid=674638", "title": "Orl\u00e9ansville", "text": ""}
{"id": "674639", "revid": "1545", "url": "https://eu.wikipedia.org/wiki?curid=674639", "title": "Castellum Tingitanum", "text": ""}
{"id": "674640", "revid": "1545", "url": "https://eu.wikipedia.org/wiki?curid=674640", "title": "Al-Asnam", "text": ""}
{"id": "674641", "revid": "119347", "url": "https://eu.wikipedia.org/wiki?curid=674641", "title": "Linfozitosi", "text": "Linfozitosia odoleko linfozito kopuruaren handiagotzearen ondorioz sortutako asaldura da.\nLinfozitoen ohiko kopurua odolean leukozito guztien %20-%40 artean dago. Kopuru hori %40tik gora dagoenean linfozitosi diagnostikatzen da (4.500 linfozito/ml baino gehiago). Umeengan linfozitoen ohiko kopurua altuagoa dela kontuan hartu behar da linfozitosia diagnostikatu aurretik .\nLinfozitosiak hiru iturburu izan dezake:\nInfekzioek edo gaitz autoimmuneek linfozitosi poliklonala sortu ohi dute, hots, linfozito klon ezberdinen gehiegizko kopurua. Prozesu tumoralek, aldiz, linfozitosi monoklonala eragin ohi dute, linfozitoen klon baten gehiegizko kopurua.\nLinfozitoen kopurua ez ezik, beren morfologia aztertzea ere (behaketa mikroskopikoaren bidez) garrantzitsua da, zantzu asko ematen baitu linfozitosiaren jatorriaz."}
{"id": "674643", "revid": "90204", "url": "https://eu.wikipedia.org/wiki?curid=674643", "title": "Quimperko Arte Ederren Museoa", "text": "Quimperko Arte Ederren Museoa () Bretainiako Quimper hirian dagoen arte museoa nagusia da. Frantzia mendebaldeko arte museo garrantzitsuenetako bat da.\nHistoria.\nJean-Marie de Silguy (1785-1864) jaunak bere ondarea utzi zion Quimperreko hiriari, museo bat eraikitzeko baldintzapean. Ondare honek 1.200 margolan eta 2.000 marrazki zituen. Udaletxeak Quimperko katedralaren aurrean zituen lurrak utzi zituen horretarako. Joseph Bigot arkitektoak diseinatu zuen eta 1867 eta 1872 artean eraiki zen.\nLanak.\nFrantziako margolaritzaren erakusketa aberatsa dauka, baina Herbehereetako eta Italiako artista ugariren lanak ere badaude ikusgai. Margolanik zaharrenak XIV mendekoak dira baina XXI mendekoak ere aurkitzen dira.\nBilduma nagusiak:"}
{"id": "674645", "revid": "119347", "url": "https://eu.wikipedia.org/wiki?curid=674645", "title": "Albeniz Hotela (Donostia)", "text": "Albeniz hotela, Donostiako hotel bat izan zen. Donostiako erdialdean eraikia, garaiko Vergara kalea, 16 zenbakian. 1908 urtean. Indarrean 1830 hamarkadaren erdira arte.\nKokapena.\nAlbeniz hotela Donostiako erdialdean zegoen, Bergara kalea, 16an.\nIbilaldi historikoa.\nBere sortzailea eta jabea Victor Erro izan zen.\nZerbitzuen artean 88 logela eta jangela aretoa zituen.. Logelak bainuekin eta igogailua aipatzen ziren 1915 urtearen iragarki batean"}
{"id": "674646", "revid": "119347", "url": "https://eu.wikipedia.org/wiki?curid=674646", "title": "Biskra", "text": "Biskra (; ) Aljeriako hiria da, izen bereko probintziako hiriburua dena. Vescera erromatar hirian kokaturik, bere biztanle asko Banu Hilal eta Chaoui leinuko berbereak dira."}
{"id": "674647", "revid": "1545", "url": "https://eu.wikipedia.org/wiki?curid=674647", "title": "Vescera", "text": ""}
{"id": "674648", "revid": "119347", "url": "https://eu.wikipedia.org/wiki?curid=674648", "title": "Bou Sa\u00e2da", "text": "Bou Sa\u00e2da () Aljeriako hiria da, M'Silako probintzian dagoena. Arena erromatar hirian kokaturik, Hodna eskualdearen hego-mendebaldean dago.\nUdalerrian, Ben Srour herrixkatik gertu, zenbait petroglifo topatu dituzte."}
{"id": "674649", "revid": "1545", "url": "https://eu.wikipedia.org/wiki?curid=674649", "title": "Bou Saada", "text": ""}
{"id": "674650", "revid": "1545", "url": "https://eu.wikipedia.org/wiki?curid=674650", "title": "Tebessa", "text": "Tebessa (; ) Aljeriako hiria da, izen bereko probintziako hiriburua dena. Oso hiri zaharra da, arkeologia-monumentu asko dituena. Greziarren garaian Theveste () edo Hekatompyle () zuen izena eta erromatarrean Theveste."}
{"id": "674652", "revid": "119347", "url": "https://eu.wikipedia.org/wiki?curid=674652", "title": "Mostaganem", "text": "Mostaganem (, \"Musta\u0121\u0101nam\" edo \"Musta\u0121\u0101nim\"; ) Aljeriako hiria da, izen bereko probintziako hiriburua dena. XI. mendean sortu eta \"Murustage\" izena eman zioten nahiz eta sustrai puniko eta erromatarrak izan."}
{"id": "674653", "revid": "90204", "url": "https://eu.wikipedia.org/wiki?curid=674653", "title": "Rennesko Arte Ederren Museoa", "text": "Rennesko Arte Ederren Museoa () Bretainiako Rennes hirian dagoen arte museoa nagusia da. Frantziako arte museo garrantzitsuenetako bat da.\nHistoria.\nFrantziako Iraultzaren ondorioz eratu zen, Frantziako museo nagusiak bezala. Bildutako lehenengo artelanak Rennesko eliza eta eraikin publikoetan zeudenak izan ziren, dena dela multzorik handiena Bretainiako parlamentuko presidenetea izan zen Christophe-Paul de Robien-en (1698\u20131756) ondare pribatuak osatzen du. Honek margolanak, grabatuak, marrazkiak, eskulturak eta aintzinako objetuak zituen. XIX eta XX emdneetan bildumak gehituz joan zen.\nEraikina 1847 eta 1855 artean altxatu zuten. Hasieran erabilera anitzekoa izan zen baina 1911an museoak hartu zuen eraikin guztia.\nBildumak.\nXIV eta XX mende arteko margolanak ditu ikusgai."}
{"id": "674654", "revid": "105290", "url": "https://eu.wikipedia.org/wiki?curid=674654", "title": "Odet", "text": "Odet () Bretainia mendebaldeko ibai bat da, Finist\u00e8re departamendua zeharkatu eta Bizkaiko golkoan itsasoratzen dena.\nIbilbidea.\nSaint-Goazec inguruan sortzen da Montagne Noires (\"Mendi beltzak\") izeneko mendilerroan, 175 metrotako altueran.\nQuimper da zeharkatzen duen hiri bakarra eta bertan Steir ibaiarekin elkartzen da. Hortik hegoalderantz jotzen du eta nabigagarria bihurtzen da Combrit eta B\u00e9nodet herrien artean Bizkaiko golkoan itsasoratzen den arte."}
{"id": "674655", "revid": "105290", "url": "https://eu.wikipedia.org/wiki?curid=674655", "title": "Tr\u00e9varez gaztelua", "text": "Tr\u00e9varez gaztelua (, ) Bretainiako Saint-Goazec udalerrian dagoen gaztelu bat da, Finist\u00e8re departamentuan. Frantziako monumentu historikoa izendaturik dago.\nHistoria.\nXVI eta XVII mendeetan jauregi bat izan zen bertan baina gaur egungo eraikina 1893an altxatu zuen Finis\u00e8re departamentuko burua zen James de Kerj\u00e9guk. Walter-Andr\u00e9 Destailleur arkitekto frantziarrak diseinatu zuen.\n1941 urtean alemaniarrek hartu zuten eta 1944an hegazkin britainiarrek bonbakatu zuten."}
{"id": "674656", "revid": "56334", "url": "https://eu.wikipedia.org/wiki?curid=674656", "title": "Foro Soziala", "text": "Foro Soziala edo Foro Sozial Iraunkorra edo Bake Prozesua Indartzeko Foro Soziala Euskal Herriko hainbat norbanakok eta erakunde anitz eta pluralek batera nazioarteko erakundeekin elkarlanean burututako ekimen bat zen. Haren xedea bake prozesua bultzatze arren euskal gizartearen parte-hartzea sustatzea izan zen. 2023ko martxoan VI kongresua antolatu zuten eta hor bukatu zen taldearen ibilbidea, euskal preso politiko guztiak Euskal Herriratu ondoren.\nBi helburu nagusi zituen: batetik, bakea eraikitzeko prozesua babestea, eta bestetik, azken urteetan bizi izandako indarkeria zikloaren ondorioen konponbidea errazten laguntzea.\nPartaideak.\n2022an, gizarte zibileko 17 eragile hauek hartzen zuten bertan parte:\nHistoria.\nDinamika hau 2016ko ekainean jarri zen martxan, abiapuntuko erreferentzia izan ziren 2013an Iru\u00f1ean eta Bilbon antolatu zen lehen Foro Sozialetik ondorioztaturiko 12 gomendioak, honako bost ardatzetan laburbildu daitezkeenak:\nOrduz geroztik, Foro Sozial Iraunkorra erreferente garrantzitsua izan da euskal bake prozesuan emandako aurrerapausoei dagokienez, hala nola, bi hauek:\n2023ko martxoan VI kongresua antolatu zuten eta hor bukatu zen dinamikaren ibilbidea, euskal preso politiko guztiak Euskal Herriratuta. Foro Sozial Iraunkorrak berretsi egiten du aurrerantzean lanean jarraitzeko konpromisoa, korapilo horiek askatzen laguntzeko eta bizitakoa etorkizunean berriro ez errepikatzeko."}
{"id": "674660", "revid": "119347", "url": "https://eu.wikipedia.org/wiki?curid=674660", "title": "Concarneauko herri harresitua", "text": "Concarneauko herri harresitua () Bretainiako Concarneau udalerrian dagoen gotorleku ezaguna da, Finist\u00e8re departamentuan.\nHistoria.\nConcarneau herria bartan sortu zen Erdi Aroan. Badian dagoen uharte hau itsasaldien menpe dago, itsabeheran kontinentearekin lotzen baita. Toki estrategikoa eta babestua izanik garapen handia izan zuen eta Erdi Arotik hona guarnizio militarra izan da bertan. Vauban planari esker harresiak gotortu egin zituzten 1680 eta 1694 artean.\nArkitektura.\nHarresiek 980 metrotako luzera dute eta uharte guztia inguratzen dute. Hainbat dorre ere badituzte:\nAipagarriak diren beste egitura batzuk:"}
{"id": "674661", "revid": "512", "url": "https://eu.wikipedia.org/wiki?curid=674661", "title": "Mediku baten erretratua", "text": "Mediku baten erretratua () 1585 eta 1588 artean El Grecok egindako erretratua da, bere \"Toledoko garaian\" alegia. Margolana Madrilgo Pradoko Museoan erakusten da baina hasiera batean Madrilgo Errege Alkazarrean egon zen. Erretratuaren protagonista zein den ez dago garbi: ikerlari batzuentzat Filipe II.a Espainiakoaren kamera-medikua izan zen Luis de Mercado izan daiteke; beste batuzentzat Rodrigo de la Fuente izan zitekeen, El Grecoren laguna eta garaiko Toledoan pertsona ezaguratsua.\nAzterketa.\nErretratu honek El Grecoren eskutik sortutako erretratuen ezaugarri beretsuak erakusten ditu: kolore ilunak, aurpegi zurbila, arropa formala eta beltza... Erretratu honen kasuan protagonistak ezkerreko eskuan eraztun bat darama, medikuek eramaten zutena; horregatik ezagutzen dugu haren lanbidea. Ezkerreko esku hori liburu baten gainean dago, modu batez, ikasteko eta erakusteko grina azaltzeko. Liburutik gorago artistaren sinadura ikus daiteke. Margolariak bere interes guztia protegonistarengan zentratu da, haren izaera eta pertsonalitatea azaltzeko asmoz. Espezialisten arabera, El Grecok Tiziano eta Tintorettoren erretratuen tradizioa jarraitu zuen."}
{"id": "674663", "revid": "512", "url": "https://eu.wikipedia.org/wiki?curid=674663", "title": "Jaun zaharraren erretratua", "text": "Jaun zaharraren erretratua (gaztelaniaz, \"Retrato de caballero anciano\") 1597 eta 1600 artean El Grecok egindako erretratua da, bere \"Toledoko garaia\"ren amaieran, alegia. Margolana Madrilgo Pradoko Museoan erakusten da baina hasiera batean Madrilgo Errege Alkazarrean egon zen. Ez dakigu nor den erretratuan agertzen den gizona.\nAzterketa.\nErretratu honek El Grecoren eskutik sortutako erretratuen ezaugarri beretsuak erakusten ditu: kolore ilunak, aurpegi zurbila, arropa formala eta beltza... Gizonak gorleta zuria jazten du fondo neutro baten gainean. Espezialisten ustez, hauxe izan daiteke El Grecoren erretratu onenetariko bat: trazaketa finen eta lodien bidez pertsonaiaren konplexutasun guztia adierazten du."}
{"id": "674664", "revid": "105290", "url": "https://eu.wikipedia.org/wiki?curid=674664", "title": "Junior (1994ko filma)", "text": "Junior 1994ko Ivan Reitman estatubatuar zinema zuzendariak zuzendutako komedia film bat da. Arnold Schwarzenegger, Danny DeVito, Emma Thompson, Frank Langella eta Pamela Reed aktoreek antzeztu zuten.\nArgumentua.\nAlex Hesse (Arnold Schwarzenegger) doktore genetista eta zientzialari prestigiotsuak eta bere lankidean Larry Arbogast (Danny DeVito) doktore ginekologoak Espectane izeneko botika berri bat ikertzen ari dira, haren bidez edozein emakumek haurdunaldi osasuntsua eta arrakastatsua izateko segurtasuna bermatzen duela uste baidute. Gizakiekin esperimentatzen hasi behar direnean, unibertsitateak beren proiektua ezeztatu eta laborategiaren ardura Reddin (Emma Thompson) doktore genetistari emango diote, hortaz zientzialariek esperimentua Alex berarekin burutzea erabakiko dute."}
{"id": "674665", "revid": "90204", "url": "https://eu.wikipedia.org/wiki?curid=674665", "title": "Nikolai Noskov", "text": "Nikolai Ivanovitx Noskov (, 1956ko urtarrilaren 12a, Gzhatsk, Smolensk) errusiar rock-pop-folk abeslari eta musikari bat da. Nagusiki 1987-1991 artean Gorky Park hard-rock taldeko abeslaria izateagatik ezaguna da."}
{"id": "674666", "revid": "96586", "url": "https://eu.wikipedia.org/wiki?curid=674666", "title": "Filipp Kirkorov", "text": "Filipp Bedrosovitx Kirkorov (, ; 1967ko apirilaren 30a, Varna, Bulgaria) bulgariar-armeniar jatorriko errusiar pop abeslari bat da."}
{"id": "674669", "revid": "512", "url": "https://eu.wikipedia.org/wiki?curid=674669", "title": "Jorge Manuel Theotoc\u00f3puliren erretratua", "text": "Jorge Manuel Theotoc\u00f3puliren erretratua () 1597 eta 1603 bitartean Grekoak bere semeari egindako erretratua da, bere Toledoko garaiaren amaieran, alegia. Jorge Manuel Theotoc\u00f3pulik, Grekoaren semeak, bere aitarekin sarritan kolaboratu zuen. Horrela izan zen, esaterako, Illescasen Karitatearen Ospitalearen Kaperan. Margolana Sevillako Arte Ederren Museoan erakusten da.\nAzterketa.\nMargolan honek Grekoaren ohiko estetika jarraitzen dio: iluntasuna, seriotasuna, goleta handiak... Semeak eskuetan margolariaren tresnak erakusten ditu; hauen erreprodukzioak garrantzi handia du lanean ezen, fondo beltzaren gainean, eskuak eta tresnak batetik, Jorge Manuel Theotoc\u00f3puli aurpegia bestetik, margolanaren elementu nagusiak baitira. Protagonistaren goleta zehaztasun handiz margotuta dago. Margolariaren aurpegiak azkartasuna eta gaztetasuna azaltzen du. Eskuek mugimendu sentzazioa igortzen dute. Orokorrean, margolanak Veneziako eskolaren planteamenduak zaintzen ditu."}
{"id": "674670", "revid": "105290", "url": "https://eu.wikipedia.org/wiki?curid=674670", "title": "Espainiako zinema", "text": "Espainiako zinema herrialde horretako zinematografia-industriak sortzen du.\nHistoria.\nHastapenak.\nEspainian izandako lehendabiziko zinema-ekitaldiak Madrilen izan ziren 1896ko maiatzean: Edwin Rousby hungariarrak hilaren 11n animatografo eta maiatzaren 13an Jean Busseretek Lumi\u00e8retarren zinematografo erakutsi zituzten.\nHurrengo urtean lehenengo espainiar filmak egin zituzten: Joseph Sellierrek \"El Entierro del General S\u00e1nchez Bregua\" (1897) eta Eduardo Jimeno Correasek \"Salida de la misa de doce de la Iglesia del Pilar de Zaragoza\" (1899) grabatu zituzten.\n Nazioartean ezaguna izan zen lehenengo espainiar zuzendari Segundo de Chom\u00f3n izan zen, efektu berezietan aitzindaria izan zena.\n1910eko hamarkadan \u00abespa\u00f1olada\u00bb izeneko generoa sortu zen, 1980ko hamarkadaraino heldu zena. Hastapen haietan \"Nobleza baturra\" (1925), \"Vida de Crist\u00f3bal Col\u00f3n y su descubrimiento de Am\u00e9rica\" (1917) edo \"Los misterios de Barcelona\" (1916) nabarmendu zen.\nFlori\u00e1n Reyren \"La aldea maldita\" (1930) filmak Parisen ospea lortu zuen, Bu\u00f1uel eta Dal\u00ed \"Un chien andalou\" estreinatu zuten bitartean.\nEspainiako Bigarren Errepublikarekin batera, soinudun zinema heldu zen eta 1935erako 24 film grabatu zituzten, tartean \"La hermana San Sulpicio\" (1934) ospetsua.\nGerra Zibila eta gerra osteko zinema.\nEspainiako Gerra Zibila piztu zenean, espainiar zinemaren loraldia amatatu zen. Gerran, bando biek propaganda-zinemari ekin zioten eta gerra ostean, profesional asko erbesteratu ziren.\nFrankismoak zentsura eta gaztelaniarako bikoizketa inposatu zituen. Hala ere, Ignacio F. Iquino (\"El difunto es un vivo\", 1941), Rafael Gil (\"Huella de luz\", 1941), Juan de Ordu\u00f1a (\"Locura de amor\", 1948), Arturo Rom\u00e1n, Jos\u00e9 Luis S\u00e1enz de Heredia (\"Raza\", 1942) edo Edgar Neville (\"La torre de los siete jorobados\", 1944) bezalako zuzendariak sortu ziren.\n1950eko hamarkadan zinemaldiak sortu zituzten: 1953an Donostiako Zinemaldia eta 1956an Valladolideko Seminci. Ladislao Vajdaren \"Marcelino pan y vino\" (1955) nazioartean arrakastatsua izateko lehenengo espainiar filma izan zen.\nNeorrealismoren eragina nabarmena izan zen orduko zuzendariengan: Antonio del Amo, Jos\u00e9 Antonio Nieves Conde (\"Surcos\", 1951), Juan Antonio Bardem (\"Muerte de un ciclista\", 1955, eta \"Calle Mayor\", 1956), Marco Ferreri (\"Los chicos\", 1958, \"El pisito\", 1959, eta \"El cochecito\", 1960), Jos\u00e9 Mar\u00eda Zabalza (\"Tambien hay cielo sobre el mar\", 1956) eta Luis Garc\u00eda Berlanga (\"Bienvenido, Mister Marshall\", 1952, \"Calabuch\", 1956, \"Los jueves, milagro\", 1957, \"Pl\u00e1cido\", 1961, eta \"El verdugo\", 1963).\n1960ko hamarkadan, ezkertiar zuzendariek lana lortu eta zenbait film egin zituzten: Mario Camus (\"Young S\u00e1nchez\", 1964); Miguel Picazo (\"La t\u00eda Tula\", 1964); Francisco Regueiro (\"El buen amor\", 1963); Manuel Summers (\"Del rosa al amarillo\", 1963) eta Carlos Saura (\"La caza\", 1965).\nTransitzioaren zinema.\n1970eko hamarkadan zentsura kendu eta eta \"landismo\" bezalako generoak sortu zituzten. Gerra eta frankismoa ere berrikusi zituzten: \"Canciones para despu\u00e9s de una guerra\" (Basilio Mart\u00edn Patino, 1976), \"El esp\u00edritu de la colmena\" (V\u00edctor Erice, 1973), \"Pim, pam, pum... \u00a1fuego!\" (Pedro Olea, 1975) edo \"La escopeta nacional\" (Luis Garc\u00eda Berlanga, 1978) film nabarmenak izan ziren.\nJos\u00e9 Luis Garcik 1982an espainiar zinemagile batek lortutako lehenengo Oscar Saria lortu zuen, \"Volver a empezar\" filmari esker. Filmen ekoizpena zeharo handitu zen eta ikus-entzuleek Fernando Colomo edo Fernando Truebaren \u00abcomedia madrile\u00f1a\u00bb, \u00c1lex de la Iglesia eta Santiago Seguraren umore beltza eta Pedro Almod\u00f3varren melodramak ikusi zituzten. Gero Alejandro Amen\u00e1bar edo Julio M\u00e9dem bezalako zuzendariak sortu ziren.\n1987an AACCEk urtero lan onenak saritzeko Goya Sariak sortu zituen."}
{"id": "674671", "revid": "1545", "url": "https://eu.wikipedia.org/wiki?curid=674671", "title": "Espainiar zinema", "text": ""}
{"id": "674672", "revid": "512", "url": "https://eu.wikipedia.org/wiki?curid=674672", "title": "Andreas Achenbach", "text": "Andreas Achenbach (Kassel,\u00a0Alemania, 1815eko irailaren 29a\u00a0\u2013 D\u00fcsseldorf,\u00a0Alemania, 1910ko apirilaren 1a) margolaria izan zen.\nBizitza.\nKassel\u00a0herrian jaio zen. 1827\u00a0urtean D\u00fcsseldorf hirian arte ikasketak hasi zituen bertako Pintura Akademian, irakaslea\u00a0Friedrich Wilhelm Schadow\u00a0izaki. Hasiera batean bere lanek alemaniar idealismo erromantiko\u00a0estiloa zuten baina 1835\u00a0urtean, Munichera joan ostean,\u00a0Louis Gurlitt\u00a0margolariaren eraginak beste bide batzuetatik joanarazi zion eta horrela bada, alemaniako eskola\u00a0errealistaren sortzailea izan zen.\nHaren lanak hainbat museotan daude ikusgai, besteak beste ondorengo hauetan: Berlineko Galeria Nazionalean, Municheko Pinakoteka Berrian eta Dresden, Darmstadt, Kolonia, D\u00fcsseldorf, Leipzig eta Hanburgoko galerietan."}
{"id": "674674", "revid": "105290", "url": "https://eu.wikipedia.org/wiki?curid=674674", "title": "Ipar Irlandako bandera", "text": "Ipar Irlandako bandera, gaur egun, Union Flag edota Erresuma Batuko bandera da, alegia, 1971an ordurarte eta 1953-1973 artean Ipar Irlandako bandera ofiziala izan zena odezkatu zuena, hain zuzen ere, Britainiar Gobernuak Ipar Irlandako parlamentua desegin zuen arteraino. Ordudanik oso erabilera mugatua duen bandera da, batez ere Commonwealth erakundeko ospakizunetan Ipar Irlanda ordezkatzeko garaian, bereziki kirol ospakizunetan. Gaur egun modu ez ofizialean erabiltzen den arren, giro loialista eta unionistara mugatua dago.\nMaiz eta modu okerrean \"Ulstergo bandera\" izendapena ere erabili izan da, baina Ulster probintzia Ipar Irlandako konderriez gain Irlandako Errepublikako hiru konderri ere barne hartzen ditu, eta bere bere berezko bandera Ulstergo armarria, ondo horia eta gurutze gorria dituen Ulstergo bandera edo zutoihala da, aldiz Ipar Irlandako bandera antzekoa izan arren koroadun Ulstergo armarria, ondo zuria eta gurutze gorria ditu, bai eta britainiar inperioa eta monarkiaren adierazle den sei puntadun izar zuria ere."}
{"id": "674676", "revid": "105290", "url": "https://eu.wikipedia.org/wiki?curid=674676", "title": "Espainolkeria", "text": "Espainolkeria () espainiar izaera handizkatu edo faltsutzen duten artelanei buruz esaten da. Estereotipo hau espainiar topiko kulturaletara baino andaluziar topikoetara igortzen du.\nJatorria.\nEspainiako irudiaren itxuragabetze hau erromantizismo garaian hasi zen, noiz europar egile asko Espainia izan zuten bere lanen eszenario, hala nola Alexandre Dumas, Th\u00e9ophile Gautier, Victor Hugo edo Prosper M\u00e9rim\u00e9e. Orduko europar ilustratzaile, margolari eta grabatzailek ikonografia osoa sortu zuten (bidelapurrak, ijitoak, toreatzaileak, flamenko-dantzariak, abeslariak, eta abar).\nZinema.\nEspainolkeria Espainiako zinemaren genero ere bada, 1930eko hamarkadan sortu eta frankismoan garatu zena. \"El turismo es un gran invento\", \"Amor a la espa\u00f1ola\", \"40 grados a la sombra\" edo \"Vente a Alemania, Pepe\" generoaren film nabarmenak izan ziren. Paco Mart\u00ednez Soria, Antonio Ozores, Alfredo Landa edo Jos\u00e9 Luis L\u00f3pez V\u00e1zquez aktoreak ere nabarmendu ziren."}
{"id": "674677", "revid": "1545", "url": "https://eu.wikipedia.org/wiki?curid=674677", "title": "Espa\u00f1olada", "text": ""}
{"id": "674681", "revid": "1545", "url": "https://eu.wikipedia.org/wiki?curid=674681", "title": "Calle Mayor (filma)", "text": ""}
{"id": "674682", "revid": "1545", "url": "https://eu.wikipedia.org/wiki?curid=674682", "title": "El d\u00eda de la bestia", "text": ""}
{"id": "674683", "revid": "1545", "url": "https://eu.wikipedia.org/wiki?curid=674683", "title": "La comunidad (filma)", "text": ""}
{"id": "674684", "revid": "1545", "url": "https://eu.wikipedia.org/wiki?curid=674684", "title": "Los otros (filma)", "text": ""}
{"id": "674685", "revid": "1545", "url": "https://eu.wikipedia.org/wiki?curid=674685", "title": "\u00c1gora (filma)", "text": ""}
{"id": "674686", "revid": "1545", "url": "https://eu.wikipedia.org/wiki?curid=674686", "title": "Tres metros sobre el cielo (filma)", "text": ""}
{"id": "674687", "revid": "105290", "url": "https://eu.wikipedia.org/wiki?curid=674687", "title": "Landismo", "text": "Landismo Espainiako zinemaren genero bat da, komedia erraza eta erotismo arina biltzen dituena.\nIzena Alfredo Landa nafar aktoretik datorkio, bera baitzen generoaren ikur. Zentsurak Landak 1969 eta 1978 artean egindako film hauek \"S\" sailkatu zuten eta garai haietako espainiar gizartea erakusten zuten. Landak beraz gain, Mariano Ozores, Pedro Lazaga, Luis Mar\u00eda Delgado eta Fernando Merino zuzendariek eta Jos\u00e9 Luis L\u00f3pez V\u00e1zquez edo Jos\u00e9 Sacrist\u00e1n aktoreek ere genero honetako film asko egin zuten."}
{"id": "674688", "revid": "59723", "url": "https://eu.wikipedia.org/wiki?curid=674688", "title": "La Cumbre jauregia", "text": "La Cumbre jauregia Gipuzkoako Donostia hiriburuko jauregi bat da, Aiete auzoko Baenako Dukea pasealekuan. Nagusiki, 1983an GALek Lasa eta Zabala tolosar gazteak torturatuak izan ziren lekua izateagatik ezaguna da.\nGaur egun oraindik ere Baenako Dukearen pasealekutik jauregirako sarbidean zaintza garita bat ikusgai dago.\nEraikina.\nEuskal estiloko arkitektura du eta ia 12.000 metro koadroko lursailak ditu.\nHistoria.\n1862an eraiki zuen Jose Maria Arbulu ingeniari bergararrak: San Antonioko Algodoneraren jabearen iloba izaki, diruduna zen. 1877an ehungintzaren nagusia hil zen Martina Maiz alargunak erosi zion, bertan bizitzeko. 1891an hil eta oinordekorik ez izanik, Tovarreko Dukeak erosi zuen, 1892an. 1944an Tovarreko dukearen ondorengo baten eskuetan geratu zen baina hura, Marokon militarra izanda, ez zen bertaratzen. 1953an, hil zenean, jabegoa oinordekotza gisa Tanger hiriaren eskuetan geratu zen. Tangerrek Espainiako estatuari saldu zion 1957an.\nDiktadura frankistan, jauregia Franko diktadoreak Donostiara udaldia igarotzera bertaratzean harekin batera zetorren Barne Ministroaren bizileku zen, Franko Aieteko jauregian bizi zen bitartean. 1973an, Joan Karlos Espainiakoa eta Sofia Greziakoa printze-printzesen bisitaldi ofizialean haien egoitza izan zen. 1981ean Donostiara egindako gau bateko bisitaldian ere bertan lo egin zuten. Ordutik, Miramar jauregiko altzariak bertan daude. 1987tik Espainiako Gobernuaren Gipuzkoako ordezkariordearen bizitokia da. \n1983an, Lasa eta Zabalaren bahiketa eta hilketa jazo zen garaian, Espainiako Barne Ministerioaren jabetzako eraikina izan zen. Ondoren, Gipuzkoako Espainiar Gobernadore Zibilaren egoitza izatera igaro zen\nZinema.\n2014an Pablo Malok zuzendutako \"Lasa eta Zabala\" filmaren eszena batzuk jauregi horretan filmatu nahi izan ziren, baina Espainiako Gobernuaren Gipuzkoako azpiordezkaritzak ez zuen baimenik eman."}
{"id": "674689", "revid": "58701", "url": "https://eu.wikipedia.org/wiki?curid=674689", "title": "Fernando Colomo", "text": "Fernando Colomo G\u00f3mez (Madril, 1946ko otsailaren 2a - ) espainiar arkitekto, zinema zuzendari, gidoigile eta ekoizlea da.\nBizitza.\n\u201cMadrilgo komedia berria\u201d izeneko joeraren bultzatzaileetakoa izan zen 1970eko hamarkadan. Garai hartakoak ditu \"Tigres de papel\" (\"Paperezko tigreak\", 1977) eta \"\u00bfQu\u00e9 hace una chica como t\u00fa en un sitio como \u00e9ste?\" (\"Zertan dabil zu bezalako neska paraje hauetan\", 1978) filmak. Beste pelikula batzuk: \"El caballero del drag\u00f3n\" (\"Dragoiaren zalduna\", 1985), \"La vida alegre\" (\"Bizimodu alaia\", 1987). Telebistarako lanik egin izan du, baita zinema produktore gisara ere."}
{"id": "674690", "revid": "6327", "url": "https://eu.wikipedia.org/wiki?curid=674690", "title": "Alderdi Demokrata Katalana", "text": ""}
{"id": "674691", "revid": "336", "url": "https://eu.wikipedia.org/wiki?curid=674691", "title": "Schiaparelli EDM", "text": "Schiaparelli EDM (ingelesezko \"Entry, Descent and Landing Demonstrator Module\" hitzen laburdura, \"Sarrera, Jaitsiera eta Lurrartze Modu Erakuslea\") ExoMars programako jaitsiera modulu bat da, Europako Espazio Agentzia eta Errusiako Espazio Agentzia Federalari Marten lurrartzeko teknologia ahalbideratzen die.\nIzena Giovanni Schiaparelli (1835-1910) italiar astronomoaren omenez darama. Italian eraiki zen eta etorkizunean Marten lurrartze gozoak burutzeko probaldian dago.\n2016ko martxoaren 14ean ExoMars Trace Gas Orbiter zundarekin batera Errusiako Baikonurreko kosmodromoan jaurtiki zen Proton-M suziriak espazioan ezarri zuen, eta zazpi hilabeteko espazio-bidaiaren ondoren, urriaren 14ean Marten lurrartzeko saiakera burutu zuen. Baina lurrartu behar zuen unean Lurrera seinalea igortzetik utzi zuen, horregatik lurrartze maniobra gaizki burutu, Marteren kontra amildu eta txikitu zela ondorioeztatu da."}
{"id": "674701", "revid": "119347", "url": "https://eu.wikipedia.org/wiki?curid=674701", "title": "Free State of Jones", "text": "Free State of Jones (euskaraz \"Jonesen Estatu Askea\") 2016ko Gary Ross estatubatuar zinema zuzendariak zuzendutako gerra film bat da. Matthew McConaughey, Gugu Mbatha-Raw, Mahershala Ali eta Keri Russell aktoreek antzeztu zuten.\nAEBetako Gerra Zibil garaiko Mississippi estatuko Jones konderriaren historia eta Newton Knight (1827-1922) pertsonaia historikoaren bizitza azaltzen du.\nArgumentua.\n1862, Corintheko gudutik bizirik ateratzea lortu ondoren, sortzez Mississippi estatuko Jones konderrikoa den Newton Knight (Matthew McConaughey) nekazari txiroa Gudaroste Konfederatutik matxinatu eta esklabotzaren aurka dagoen desertore talde baten buruzagia bilakatuko da. Ondoren, Rachel Knight (Gugu Mbatha-Raw) emakume esklabo ohiarekin ezkondu eta bere estatuko arraza ezberdinetako kideez osatutako lehenbiziko komunitatea ezarriko du."}
{"id": "674703", "revid": "105290", "url": "https://eu.wikipedia.org/wiki?curid=674703", "title": "Salida de misa de doce del Pilar de Zaragoza", "text": "Salida de misa de doce del Pilar de Zaragoza 1897ko film dokumental mutua da, Eduardo Jimeno Correasek egina. Espainiar zuzendari batek egindako lehendabiziko filma izan zen.\nLehen 1896ko urriaren 11n grabatu zuela uste arren, 1996an Jon Letamendik Jimenok Lumi\u00e8re kamera 1897ko uztailean erosi zuela jakin zuen. Beraz, filmaketa 1897ko urrian egin zuen.\n2004ko uztailean Londresen grabatzeko-ekipamendua enkantean jarri zuten eta Lumi\u00e8re enpresarekin loturiko erosle batek 129.000 \u20ac ordaindu zuen.\nArgumentua.\nZaragozako San Salvador katedraleko hamabiko mezatik jendea irten da. Minutu bat baino gutxiagoko film mutua da."}
{"id": "674704", "revid": "1545", "url": "https://eu.wikipedia.org/wiki?curid=674704", "title": "Salida de la misa de doce de la Iglesia del Pilar de Zaragoza", "text": ""}
{"id": "674707", "revid": "105290", "url": "https://eu.wikipedia.org/wiki?curid=674707", "title": "Un chien andalou", "text": "Un Chien Andalou ( ahoskatua; ) 1929ko film labur surrealista mutua da, Luis Bu\u00f1uelek egina. Generoaren filmik nabarmenena da, Salvador Dal\u00ed gidoigilea zuena.\nSinopsia.\nFilma lotura logikorik gabeko eszena-segida da, non pertsonaiak dekoratu baten barruan daude."}
{"id": "674708", "revid": "1545", "url": "https://eu.wikipedia.org/wiki?curid=674708", "title": "Un perro andaluz", "text": ""}
{"id": "674709", "revid": "1545", "url": "https://eu.wikipedia.org/wiki?curid=674709", "title": "Un Chien Andalou", "text": ""}
{"id": "674710", "revid": "119347", "url": "https://eu.wikipedia.org/wiki?curid=674710", "title": "Sits pirata", "text": "Sits pirata (\"Acherontia atropos\") \"Acherontia\" generoko sitsik ezagunena. Euskal Herrian aurki daitekeen lepidoptero bat da.\n13 cm inguru izaten da luze. Gaineko hegoak marroi ilunak, eta azpikoak horiak, zerrenda beltzekikoak, izaten ditu. Toraxaren gaineko aldean burezurraren antzeko irudi bat du, hori-beltza. Asian, Europan, Afrikan eta Ameriketan bizi da.\nErle arrunten koloniak erasotzen ditu elikadura lortzeko.\nSits pirata kulturan.\nEspeziaren izena heriotzarekin lotutako kontzeptuekin erlazionatzen dira. Greziar mitologian Atropos bizitzaren haria mozteaz arduratzen den moiretako bat zen.\n1846ko urtarrilean \"Arthur's Ladies' Magazine\" aldizkariak Edgar Allan Poe idazle estatubatuarraren \"Esfingea\" (\"The Sphinx\") ipuina argitaratu zuen. \"Acherontia atropos\" ipuinaren amaieran aipatzen da, bigarren mailako pertsonaiak, protagonistaren senideak, historia naturalaren sinopsia erabiliz, deskribapen hau irakurtzen duenean:\nEdgar Allan Poek, Thomas Wyattek itzuli zuen liburuaren aurreko deskribapena partzialki kopiatu zuen, \"A synopsis of natural history\" (1839), C. Lemmonnier historia naturaleko irakaslearena.\n\"Acherontia atropos\" ospetsu egin zen \"The Silence of the Lambs\" filmaren ondorioz. Bere marrazkiak ospe negatiboa irabazi du, naturaz gaindiko indar gaiztoekin lotuz, eta, beraz, aurretik aipatutako pelikulan eta \"Un perro andaluz\" filmetan aurkeztu da. Sineskeria ugarik diote lepidoptero honek zorte txarra ekartzen diela sartzen diren etxeei.\nBram Stokerren \"Drakula\" eleberrian, XXI. kapituluan izendatzen da:\nDaniel Calparsororen \"El aviso\" filmean, Paul Penen izen bereko eleberrian oinarritua, sits-pirata agertzen zen behin eta berriz, protagonistaren eskizofrenia gertaerak irudikatuz. Film horren lehen kartelak tximeletaren ale bat erakusten zuen, izenburuan aipatutako abisua zeraman gutunazalerako lakre gisa."}
{"id": "674711", "revid": "1545", "url": "https://eu.wikipedia.org/wiki?curid=674711", "title": "Acherontia atropos", "text": ""}
{"id": "674716", "revid": "336", "url": "https://eu.wikipedia.org/wiki?curid=674716", "title": "Daphnis nerii", "text": "Daphnis nerii (lehen \"Deilephila nerii\") Sphingidae familiako sitsa da. Euskal Herrian udan aurki daitekeen lepidoptero bat da.\nHego berdeak dituen tximeleta handi iletsua, 10 cm inguru luze dena. Afrikako eta Mediterraneo inguruko lurraldeak ditu ohiko bizileku, baina urte beroetan Danimarkaraino eta Suediaraino ere igotzen da."}
{"id": "674717", "revid": "1545", "url": "https://eu.wikipedia.org/wiki?curid=674717", "title": "Deilephila nerii", "text": ""}
{"id": "674720", "revid": "512", "url": "https://eu.wikipedia.org/wiki?curid=674720", "title": "K\u00e9riolet jauregia", "text": "K\u00e9riolet jauregia (, ) Bretainiako Concarneau hirian dagoen jauregi bat da. Eraikin pribatua den arren 1984an Frantziako monumento historiko izendatu zuten bere aurrealdea dela eta.\nHistoria.\nFrantziako Bigarren Inperioaren garaian, 1850 hamarkadan, Charles Chauveau Z\u00e9na\u00efde Narichkine-Ioussoupov printzesa errusiarrarekin elkartu zen eta Chauveauko konde titulua eskuratu zuen. Z\u00e9na\u00efde printzesak jauregi bat eraiki zuen eta Joseph Bigot arkitekto frantziarrak diseinatu zuen K\u00e9riolet jauregia. 1882an Chauveau hil egin zen eta honek arrebari eman bazion ere Z\u00e9na\u00efdek berriz erosi eta Finist\u00e8re departamenduari erabiltzen utzi zion.\n1956an Z\u00e9na\u00efderen biloba zen Feliks Jusupov printzeak jaso zuen eta honek berarentzat hartu zuen. Hau 1967an hil zen eta ondorengoek 1971 urtean Concarneauko udalari saldu zioten. 1984an Frantziako monumento historiko izendatu zuten, baina egoera eskasean zegoen dagoeneko. 1988an Christophe L\u00e9v\u00e8que-k erosi zuen eta berriztu egin zuen. Pribatua izan arren publikoari irekita dago."}
{"id": "674721", "revid": "105290", "url": "https://eu.wikipedia.org/wiki?curid=674721", "title": "Nobleza baturra", "text": "Nobleza baturra 1935eko film musikala da, Flori\u00e1n Reyk egina. Espainiako Bigarren Errepublika garaiko, filmik arrakastatsuenetariko bat izan zen.\nArgumentua.\nXX. mendearen hasieran, Aragoiko herrixka batean, Mar\u00eda del Pilar neska zuzena bizi da. Baztertutako ezkongai batek, hisiaz, sexu-harremanak izan zituztela esan eta gezur beltza eskualdetik zabaltzen da."}
{"id": "674722", "revid": "512", "url": "https://eu.wikipedia.org/wiki?curid=674722", "title": "Vauban dorrea", "text": "Vauban dorrea ( Bretainiako Camaret-sur-Mer herrian dagoen dorre bat da. 1983an Vaubanen gotorlekuak Gizateriaren Ondare izendatu zituen UNESCOk, eta hau da Frantzia guztiko 12 gotorlekuan artean Bretainian dagoen bakarra.\nHistoria.\nJean-Pierre Traverse injeniari militarraren begiradapean altxatu zen 1693 eta 1696 artean, baina dagoeneko 1694an erabili behar izan zen Camareteko borrokan. Vauban bera buru zela frantsesek atzera bota zuten ingeles eta herbeheretarren erasoa.\nArkitektura.\n18 metrotako altuera duen dorre poligonala da. Hiru solairu ditu eta inguruan harresia, guardiaren etxea eta 11 ainoi dituen gotorlekua ditu."}
{"id": "674723", "revid": "105290", "url": "https://eu.wikipedia.org/wiki?curid=674723", "title": "El turismo es un gran invento", "text": "El turismo es un gran invento 1968ko umorezko filma da, Pedro Lazagak egina.\nEspainolkeria izeneko generoaren adibiderik nabarmenetako bat da. Frankismoaren garaian bultzaturiko goraipatzen du.\nArgumentua.\nValdemorillo del Moncayo Aragoiko herrixkaren garapena bultzatzeko, Benito Requejo (Paco Mart\u00ednez Soria) bere alkateak turismo-gune bat eraikitzea erabaki du. Horretarako Basilio (Jos\u00e9 Luis L\u00f3pez V\u00e1zquez) udal-idazkariarekin batera Costa del Solera joango da, bertan egindakoa ezagutzeko. Baina behin bertoko jaiak eta ospakizunak ezagututa, proiektua ahaztu eta dirua gastatuko dute."}
{"id": "674724", "revid": "1545", "url": "https://eu.wikipedia.org/wiki?curid=674724", "title": "Calabuch (filma)", "text": ""}
{"id": "674725", "revid": "12788", "url": "https://eu.wikipedia.org/wiki?curid=674725", "title": "Kika (filma)", "text": "Kika komedia film bat da, Pedro Almod\u00f3var espainiar zinemagileak 1993an zuzendutakoa.\nArgumentua.\nKika (Ver\u00f3nica Forqu\u00e9) makillatzaile baikor eta positiboa da. Ram\u00f3n (\u00c0lex Casanovas) izeneko argazkilari batekin bizi da. Elkar maite badute ere, ez dute elkar ulertzen. Kikak adiskide ileapantzaile bat dauka eta, lagun izan arren, ahal duen guztietan engainatzen du."}
{"id": "674726", "revid": "1545", "url": "https://eu.wikipedia.org/wiki?curid=674726", "title": "Kika", "text": ""}
{"id": "674727", "revid": "1545", "url": "https://eu.wikipedia.org/wiki?curid=674727", "title": "Kika (1993ko filma)", "text": ""}
{"id": "674737", "revid": "59723", "url": "https://eu.wikipedia.org/wiki?curid=674737", "title": "Alatriste", "text": "Alatriste 2006ko Agust\u00edn D\u00edaz Yanes espainiar zinema zuzendariaren filma da, Arturo P\u00e9rez-Reverteren \"Las aventuras del capit\u00e1n Alatriste\" eleberrian oinarrituta.\nArgumentua.\nEspainiako Urrezko Mendean, Diego Alatriste Hogeita Hamar Urteko Gerran borrokatzen den espainiar soldadua da. Lope Balboa lagunak hala eskatuta, I\u00f1igo Balboa bere semeaz arduratu da."}
{"id": "674738", "revid": "1545", "url": "https://eu.wikipedia.org/wiki?curid=674738", "title": "Alatriste (filma)", "text": ""}
{"id": "674740", "revid": "15795", "url": "https://eu.wikipedia.org/wiki?curid=674740", "title": "Urraka Gartzea (Gartzea II.aren alaba)", "text": ""}
{"id": "674745", "revid": "58701", "url": "https://eu.wikipedia.org/wiki?curid=674745", "title": "Jorge Manuel Theotoc\u00f3puli El Grecoren erretratua", "text": ""}
{"id": "674748", "revid": "512", "url": "https://eu.wikipedia.org/wiki?curid=674748", "title": "Aingeruen kontzertua", "text": "Aingeruen kontzertua 1608an El Grecok egindako margolan ezaguna da. Lan hau Toledoko garaiaren amaieran egin zuen eta, berez, beste lan baten zatia da, Toledoko Taverako Ospitalerako egin zuen \"Deikundea\" oihal handia. Atenasen Pinakoteka Nazionalean erakusten da.\nAzterketa.\nIrudi honetan aingeru musikari talde bat ikus daiteke. Buruak eta gorputzak luzatuak agertzen dira, espezialisten ustez Miguel Angelen herentzia. Ikus daitezke, bestetik, El Grekoren semea zen Jorge Manuel Theotoc\u00f3puliren ukituak. Aingeru batzuk bizkarrez ikusten ditugu; hauxe manierismoko eta barrokoko errekurtsoa zen. Irudiak ez daude oso modu garbiaz marraztuta eta horrek sentzazio guztiz mehea ematen dio mulzoari. Hiru musika tresnak ikusten dira: xirula, harpa eta txelo; beste aingeru batek musika liburua begira ikusten dugu."}
{"id": "674754", "revid": "512", "url": "https://eu.wikipedia.org/wiki?curid=674754", "title": "San Benito (Grekoa)", "text": "San Benito 1577 eta 1579 artean Grekoak egindako margolan bat da. Espainiara heldu zenean egin zuen lehendabizietariko enkargua izan zen hau, bere lehen mezenas izan zen Diego de Castillari esker lortuta. Lana Toledoko Santo Domingo Zaharra monasterioaren elizarako zen. Madrilgo Pradoko Museoan (Espainian) erakusten da gaur egun.\nAzterketa.\nLan honetan Benedikto Nursiakoa, beneditar ordenaren sortzailea, agertzen da, XI. mendetik Santo Domingo Zaharra elizako monjeak, alegia. Fondo arre-gris baten gainean protagonista ikus daiteke, abitu beltz batez jantzita. Ezkerreko eskuan urrez eta zillarrez ornitutako makulu aberats bat du. Haren buruaren inguruan argi koroa antzeko mantxa dago. Santuaren gorputza ez da ikusten, abituaz, estalia; bakarrik burua eta eskuak."}
{"id": "674755", "revid": "336", "url": "https://eu.wikipedia.org/wiki?curid=674755", "title": "ExoMars", "text": "ExoMars (errusieraz \u042d\u043a\u0437\u043e\u041c\u0430\u0440\u0441; \"Exobiology on Mars\", \"Exobiologia Marten\") Marte bizi motaren bat bilatzeko exobiologia espazio misio bat da. Europako Espazio Agentziak (ESA) eta Errusiako Espazio Agentzia Federalak (Roskomos) elkarlanean burututako proiektua da eta helburu hauek ditu: Marten iraganeko edota gaur egungo bizi arrastoak topatzea, Marteko ura eta ingurumen geokimikoa denborarekin nola aldatzen diren ikertzea, atmosferako gases osaketa eta jatorria ikertzea, eta era berean, planeta gorrian etorkizunean jazo litekeen joan-itzuliko misio bat ahalbideratuko duen teknologia proban jartzea. Misioa bi ataletan banatua dago, bata 2016ean gauzatuko da eta bestea 2020ean.\n2016ko martxoaren 14an ExoMars Trace Gas Orbiter (TGO) zunda eta Schiaparelli EDM modulua espaziora jaurtiki ziren. 2016ko urriaren 19an zundak Schiaparelli EDM modulua Marteren gainalazean ipintzeko helburua zuen, baina gainazaleratze unean seinalea ematetik laga, eta maniobra gaizki egin eta modulua talkaren ondorioz txikitu egin zela uste da.\n2020ean ExoMars 2020 surface platform deritzon jaitsiera modulu errobotikoak ExoMars rover ibilgailua Marteren gainazalean ezartzeko egitasmoa dago."}
{"id": "674758", "revid": "105290", "url": "https://eu.wikipedia.org/wiki?curid=674758", "title": "Gipuzkoako Herriarteko Eskuzko Txapelketa", "text": "Gipuzkoako Herriarteko Esku Pilota Txapelketa Gipuzkoako herrien artean jokatzen den esku-huskako pilota txapelketa da. Azkoitia da garaipen gehien lortu dituen herria. Txapeldunak Euskal Herriko Herriarteko Eskuzko Txapelketa jokatzen du.\nHistoria eta egitura.\n1968an antolatu zen lehenengo aldiz. Finala Azkoitiko Udal Pilotalekuan izan zen eta Bergarak irabazi zuen aurreneko ekitaldi hura. Urtez urte txapelketa frontoi desberdinetan jokatu izan zen arren 1996tik aurrerako ia final guztiak Donostiako Atano III.a pilotalekuan jokatu dira.\nHerri bakoitzak hiru bikote aurkezten ditu, seniorrak, juniorrak eta kadeteak eta hiru partida jokatu ondoren erabakitzen da kanporaetetako eta finaleko emaitza. 1984 arte kadeteek 16 tantotara jokatzen zuten, juniorrek 18ra eta seniorrek 22ra, 1985an aldatu egin zen eta kadeteek 18ra jokatzen zuten eta beste bi mailatan 22ra. 1999tik aurrera denak 22 tantotara aritzen dira."}
{"id": "674760", "revid": "336", "url": "https://eu.wikipedia.org/wiki?curid=674760", "title": "ExoMars Trace Gas Orbiter", "text": "ExoMars Trace Gas Orbiter edota TGO Europako Espazio Agentziak eta Errusiako Espazio Agentzia Federalak elkarlanean gauzatutako ExoMars misioaren barnean dagoen orbitatzaile bat da. Bere helburuak bi dira: Marte planeta orbitatzea eta bertan Schiaparelli EDM modulua eta ExoMars rover ibilgailua ipintzea da, bai eta planeta gorriaren metano eta beste zenbait gasen iturburuak erregistratzea ere.\n2016ko urriaren 19an Schiaparelli EDM modulua Marteren gainazalera jaurtiki zuen, baina gainazaleratze maniobra gaizki irten eta moduluak Marteren aurka talka eginez suntsitua izan zela uste da.\n2020ean Marteren gainazalean ExoMars rover ibilgailua ipintzea ere aurreikusten da."}
{"id": "674762", "revid": "1545", "url": "https://eu.wikipedia.org/wiki?curid=674762", "title": "Kakahuete-gurin", "text": "Kakahuete-gurina kakahuete erretxigortuz egindako eta gehienetan gatzatu edo gozotutako ore itxurako elikagai bat da. AEBetako gastronomiako osagai ezagun eta hedatuenetako bat da, gaur egun supermerkatu edo janari-dendetan salgai egoten da edota etxean egin ohi da. Herrialde honetan herri kulturan duen ospea handiaren ondorioz, urtero urtarrilaren 24ean, \"Kakahuete-gurinaren Eguna\" ospatu ohi da.\nJada maiek eta aztekek jaten zuten elikagaia izan arren, 1884an Marcellus Gilmore Edson ingeles-kanadarra izan zen bere ekoizpena patentatu zuen lehenbizikoa. John Harvey Kellogg gosari zerealgile ospetsuak ere bere hedapenari bultzada handia eman zion.\nAEBetaz gain, eta batez ere estatubatuar kulturaren eraginaren ondorioz, beste herrialde batzuetara ere hedatu den elikagaia da, tartean Australia, Erresuma Batua, Kanada, Dominikar Errepublika, Filipinak, Japonia, Papua Ginea Berria, Zeelanda Berria eta Herbehereak."}
{"id": "674763", "revid": "56334", "url": "https://eu.wikipedia.org/wiki?curid=674763", "title": "Kakahuete gurin", "text": ""}
{"id": "674764", "revid": "56334", "url": "https://eu.wikipedia.org/wiki?curid=674764", "title": "Kakao gurin", "text": ""}
{"id": "674766", "revid": "1545", "url": "https://eu.wikipedia.org/wiki?curid=674766", "title": "Esne kondentsatu", "text": "Esne kondentsatua esnea kontzentratu eta duen ur kopurua lurrundu eta azukrea gehituz lortutako zapore gozoko esneki likatsu bat da. Ondorioz berau dagoen edukiontzia ez baldin bada irekitzen, pare bat urtez hozketarik gabe kontserbatu liteke, aldiz, azukrerik gabeko esne lurrunduaren bertsioa oso erraz galtzen da eta ez da esne kondentsatua bezain ohikoa.\n1820ean Nicolas Appert gozogile eta sukaldariak asmatu zuen, esne arrunta hozketarik gabe oso denbora gutxian galtzen baitzen.\nEsne kondentsatua azkenburu ugarien osagai gisa erabiltzen da eta munduko hainbat lekutan oso hedatua dagoen elikagaia da, tartean Hego Euskal Herria, Argentina, Brasil, Errusia, Espainia, Hong Kong eta Katalan Herriak."}
{"id": "674767", "revid": "9022852", "url": "https://eu.wikipedia.org/wiki?curid=674767", "title": "Gazta fresko", "text": "Gazta fresko edo gazta berria ore biguneko gazta da, alegia, esne-gazur kopuru handia eta ontze prozesurik ez duen gazta. Nagusiki denboraldi hasierako gazta izaten da.\nGazta mota honen ekoizpena oso sinplea da. Mamitzeak 14 ordu inguru irauten du, batzuetan baita gehiago ere. Esne-gatzur kentzea mamia presioa eginez haustean eragiten da, ez da gehiegizkoa izan behar eta gainera gazta berriak beti hezeak mantendu behar dira (%-60-80ko uraz), honek kontserbatzeko nahiz urrutira garraiatzeko oso zailak izatea dakar.\nBere izenak ongi adierazten duen bezala ondu gabe jaten dira, baina maiz baita ogi, azukrea, gatza, baratxuria, tipula eta abarrez lagundua ere."}
{"id": "674769", "revid": "15795", "url": "https://eu.wikipedia.org/wiki?curid=674769", "title": "Donostialdeko metro", "text": ""}
{"id": "674771", "revid": "1519", "url": "https://eu.wikipedia.org/wiki?curid=674771", "title": "Tinian", "text": "Tinian Mariana uharteetan kokatutako uharte txikia da. 101 km2ko azalera du, eta San Jose da bertako herririk garrantzitsuena. Bertatik 8 kilometro ipar-mendebaldera Saipan uhartea dago, artxipelagoko hiriburua.\n2000. urteko erroldak 3.540 biztanle zenbatzen zituen. Txamorroa eta ingelesa bertako hizkuntza ofizialak dira.\nHistoria.\nTinian, beste Mariana uharteak bezala, 1667an, Espainiaren soberaniapean geratu zen, 1899an Alemaniar Inperioari saldu arte.\nAlemaniarrek uharteari erabilerarik ematen ez ziotela ikusirik, japoniarrek Lehen Mundu Gerraren ostean okupatu egin zuten, baina AEBk 1944. urtean konkistatu zuten Tiniango guduan. Estatubatuarrek irla hegazkin-base bihurtu zuten, eta bertatik aireratu ziren Hiroshima eta Nagasaki herrietan jaurti zituzten bonba atomikoak garraiatu zituzten Enola Gay eta Bockscar hegazkinak, hurrenez hurren."}
{"id": "674774", "revid": "512", "url": "https://eu.wikipedia.org/wiki?curid=674774", "title": "Salbatzailea (Grekoa, 1592-1596)", "text": "Salbatzailea () 1592 eta 1596 artean Grekoak egindako margolan bat da. Donostiako San Telmo Museoan (Gipuzkoan) erakusten da gaur egun. Grekoak ideia horren bertsio asko egin zituen, esaterako Madrilgo Pradoko Museoan gordetzen dena. Margolana 1972an Pedro Irastortza enpresaburuak egindako emaitza izan zen. 2014ean Toledora eraman zuten, Grekoari buruzko erakusketa berezi batean erakusteko.\nAzterketa.\nMargolan honetan Jesus estasian ikus daiteke, horregatik begiak goruntz begira dauden. Aldi berean, begi horiek argi berezia erakusten dute. Margolanaren kolore nagusiak marroiak eta arreak dira; horiekin batera, aurpegiaren kolore horiztuak berotasun handia ematen dio osotasunari. Jesusen buruaren inguruan argi koroa antzeko mantxa dago."}
{"id": "674780", "revid": "98444", "url": "https://eu.wikipedia.org/wiki?curid=674780", "title": "Napalm Death", "text": "Napalm Death grindcore talde ingelesa da, 1981ean eratua."}
{"id": "674781", "revid": "1545", "url": "https://eu.wikipedia.org/wiki?curid=674781", "title": "Ahotsa", "text": ""}
{"id": "674782", "revid": "512", "url": "https://eu.wikipedia.org/wiki?curid=674782", "title": "John Lydon", "text": "John Joseph Lydon, (Londres, ), Johnny Rotten bezala hobeto ezagutua, punk musikari ingelesa izan zen, Sex Pistols taldeko abeslaria. Ingalaterrako punk mugimenduaren ikurretako bat izan da John Simon Ritchierekin batera (Sid Vicious, Sex Pistolseko baxu-jotzailea). Sex Pistols desegin ondoren, Public Image Limited taldean izan zen."}
{"id": "674783", "revid": "1545", "url": "https://eu.wikipedia.org/wiki?curid=674783", "title": "Johnny Rotten", "text": ""}
{"id": "674785", "revid": "119347", "url": "https://eu.wikipedia.org/wiki?curid=674785", "title": "Never Mind the Bollocks, Here's the Sex Pistols", "text": "Never Mind the Bollocks, Here's the Sex Pistols Sex Pistols punk rock taldearen albuma da, taldeak egin zuen estudio-album bakarra, hain zuzen ere.\nHistoria.\nVirgin Records ekoiztetxeak argitaratu zuen 1977ko urriaren 28an eta liskar bat baino gehiago sortu zuen berehala; \"Bollocks\" hitza izenburuan (barrabilak, ingelesez) probokazio ikaragarria zen garai hartan. Legez zentsuratu nahi izan zuten izena eta albuma diska-dendetan erakustea debekatu. 1977ko azaroaren 24an, John Mortimer defentsak \"bollocks\" hitzak \"apaiza\" ere esan nahi zuela frogatu zuen zinpekoen aurrean. Mortimerrek zinpekoak berera ekarri zituen eta hau izan zen sententzia:\nOraindik larriagoa izan zen \"Anarchy in the U.K.\" eta \"God Save the Queen\" abestien letrek ekarri zuten haserrea, Jamie Reidek azken honen singleari egin zion portadak bezala. Abesti hauek gizarte zibila eta monarkia iraintzen zuten eta \"God Save the Queen\" abestian Elisabet II.a Ingalaterrakoaren aurka zihoazen. Johnny Rotten bokalista eta Steve Jones gitarrak ez ziotela erreginari eraso nahi esan zuten, britainiar gobernuari baizik. Hala ere, gora-behera hauek ez zuten albumaren salmentak hazten lagundu besterik egin.\n\"Pretty Vacant\" izan zen beste abesti polemiko bat; letra baino gehiago Johnny Rottenek nola ahoskatzen zuen \"vacant\" izan zen. Asko markatzen zuen \"cant\" silaba eta fonetikoki \"cunt\" bezala geratzen zitzaion (\"bagina\" esateko ingelerako bulgarismo bat. Rottenek ez zuen sekula nahita egiten zuenik onartu.\n\"Never Mind the Bollocks\" inflexio puntu bat izan zen punk rocka musika ekoizpenean sartzean. Chris Thomas ekoizlea soinua bereziki lantzen saiatu zen; garaiko estilo bereko taldeetan ohikoa zen zaindu gabeko musika zuen albuma eskaini beharrean, soinua garbitzen ahalegindu zen eta hasierako grabazioei gitarrak erantsi zizkion. Ez zuten denek onartu aldaketa hori, baina ate gehiago ireki zizkion musika honi.\nZerrendak eta eragina.\nBerehala iritsi zen \"Never Mind the Bollocks\" lehen postura Erresuma Batuan gehien saldu ziren albumen artean, baina AEBetako Billboard zerrendan, 106.a izan zen.\n1987an, Rolling Stone aldizkariak azken 20 urteetako albumen artean bigarrena ezarri zuen garrantzian, The Beatles bandaren \"Sgt. Pepper's Lonely Hearts Club Band\" lanaren ondoren eta 41. postua eman zion 2003az geroztik izandako 500 album hoberenen artean.\n\"Kerrang!\" aldizkariaren irakurleek, berriz, punkaren historian izandako albumik hoberena izendatu zuten.\nOrokorrean, kritiko eta musiko askoren arabera, \"Never Mind the Bollocks, Here's the Sex Pistols\" punk rockaren historian izandako diskarik garrantzitsuenetakoa izan dela esan daiteke."}
{"id": "674789", "revid": "1519", "url": "https://eu.wikipedia.org/wiki?curid=674789", "title": "Anarchy in the U.K.", "text": "Anarchy in the U.K. Sex Pistols punk rock talde ingelesaren abestia da. Bere album bakarreko, \"Never Mind the Bollocks, Here's the Sex Pistols\", lehenengo singlea da. Rolling Stone aldizkariak bere 500 abesti onenen zerrendan 56. sailkatu zuen.\nCoverrak.\nAbestiak hainbat cover izan ditu, ezagunenak Megadeth, Green Jell\u00ff, M\u00f6tley Cr\u00fce taldearenak izanik."}
{"id": "674790", "revid": "6327", "url": "https://eu.wikipedia.org/wiki?curid=674790", "title": "Salbatzailea (San Telmo)", "text": ""}
{"id": "674792", "revid": "336", "url": "https://eu.wikipedia.org/wiki?curid=674792", "title": "Frantziako Asanblada Nazionala", "text": ""}
{"id": "674793", "revid": "512", "url": "https://eu.wikipedia.org/wiki?curid=674793", "title": "Rosalind Franklin (roverra)", "text": "Rosalind Franklin \u2014lehenago \"ExoMars\" roverra izenez ezaguna\u2014 Marte esploratzeko asamoarekin egin duten astromobil edo rover bat da. Europako Espazio Agentziak eta Errusiako Espazio Agentzia Federalak elkarlanean darabilten ExoMars misioaren barnean dago. 2020ko uztailean Marterantz jaurtitzea zen asmoa; gero, 2022. urtera atzeratu zuten proiektua.\nGaurko egungo egitasmoaren arabera, errusiar anezka eta jaitsiera moduluak ibilgailua Marteren gainazalean ipiniko du. Behin gainazalean onik eta seguru dagoela, eguzki-energiaz dabilen ibilgailuak Marten sei hilabete iraungo lituzke, bizi arrastoen bila. 2016tik Marte orbitatzen duen \"ExoMars Trace Gas Orbiter\" sateliteak \"Rosalind Franklin\" ibilgailuak bidalitako datuak Lurrera igorriko lituzke.\nIzena Rosalind Franklin kimikari eta DNA ikertzailearen omenez jarri zioten.\nDiseinua.\nRosalind Franklin sei gurpileko ibilgailu autonomoa da, 300 kg inguruko masa duena, nasaren 2004ko Mars Exploration Rovers misioko Spirit eta Opportunity baino % 60 gehiago pisatzen du, baina 2011n jaurtitako nasaren Curiosity roverreko heren bat gutxi gorabehera. Rosalind Franklin roverrak Marteko gainazalean 2 metro zulatu beharko ditu.\nTresna zientifikoak.\nExoMars ibilgailu esploratzaileak hiru tresna mota daramatza ontzian: panoramikoak, inguruko giroa ikustea ahalbidetuko duten kamerak barne. Ondoren, gerturatzeko tresnak daude, kamera mikroskopikoak adibidez, eta horiekin objektu zehatzak ikusiko dira. Nagusiki, \"Pasteur\" laborategi analitikoa erabiliko du, eta bertan egingo dira lortutako laginen analisi molekularrak.\nIngurumen-tresnak.\nGiro martzianoa aztertzeko erabiliko dira.\nLurreratzeko lekua.\nESAk izendatutako panel batek egindako berrikuspen baten ondoren, lau lekuren zerrenda labur bat formalki gomendatu zen 2014ko urrian, azterketa zehatzagoa egiteko. Lurreratze gune hauek iraganeko historia urtsu konplexu baten ebidentzia erakusten dute.\n2015eko urriaren 21ean, Oxia Planum aukeratu zuten roverrerako lurreratze tokirik gogokoena bezala, Aram Dorsum eta Mawrth Vallis babes aukeratzat hartuz. 2017ko martxoan, lurreratzeko guneak hautatzeko lantaldeak Oxia Planum eta Mawrth Vallis hautatu zituen, eta 2018ko azaroan Oxia Planum aukeratu zuten beste behin, Europako herrialdeetako buruzagien eta Errusiako Espazio Agentziaren onespenaren zain."}
{"id": "674796", "revid": "105290", "url": "https://eu.wikipedia.org/wiki?curid=674796", "title": "Dunyadad", "text": "Dunyadad () Mila gau eta bat gehiago ipuin bildumako pertsonaia, Xerezaderen ahizpa.\nIpuin bilduma horren arabera, Xariar shahanshah-k (; \u00aberrege handia\u00bb) emaztea hilarazi zuen desleiala zitzaiolako. Harrezkero, egunero emakume birjin batekin ezkontzen zen, baina biharamun goizean emazteari burua ebakitzeko agintzen zuen. Era horretan, Xariarrek 1.000 emakume baino gehiago hilarazi zituen.\nXerezadek azkena eman nahi zion sarraski horri eta, aitaren erreguei kasurik egin gabe, bere burua eskaini zuen erregearekin gau bat pasatzeko. Errege ganberetara iritsi zirenean, Dunyadad azken aldiz agurtzeko baimena galdegin zuen. Dunyadadek, Xerezaderekin adostuta zegoen bezala, ipuin bat kontatzeko eskatu zion. Xerezadek gau osoa igaro zuen ipuina kontatzen Dunyadadi. Xariar esna egon zen istorio hura interes handiz entzuten. Egunsentian Xerezadek kontaketari utzi zion, ipuina amaitu gabe utziz. Orduan Xariarrek, ipuinaren amaiera jakiteko irrikitan baitzegoen, bizia barkatu zion biharamun arte."}
{"id": "674797", "revid": "105290", "url": "https://eu.wikipedia.org/wiki?curid=674797", "title": "Xariar", "text": "Xariar ( \u00aberrege handia\u00bb) Mila gau eta bat gehiago ipuin bildumako pertsonaia da.\nIpuin bilduma horren arabera, Xariar shahanshah-k emaztea hilarazi zuen desleiala zitzaiolako. Harrezkero, egunero emakume birjin batekin ezkontzen zen, baina biharamun goizean emazteari burua ebakitzeko agintzen zuen. Era horretan, Xariarrek 1.000 emakume baino gehiago hilarazi zituen, Xerezade ezagutu arte."}
{"id": "674798", "revid": "105290", "url": "https://eu.wikipedia.org/wiki?curid=674798", "title": "Gazta birrindu", "text": "Gazta birrindua (italieraz \"formaggio gratugiatto\") arinki birrindua eta hezetasun gutxikota izateagatik egitura gogorra duen gaztatik ateratako produktu edo elikagaia da. Italiako gastronomian normalki Reggiano, Reggianito eta Parmigiano gaztak erabiltzen dira, beste gastronomietan adibidez, Cheddar gazta eta Edam gazta ere birrindu ohi dira. Fabrikan birrindua erosia edota norberak etxean birringailuz egin dezake. Batzutan gazta errazago urtu eta likido moduan janaria estal dezan birrintzen da,"}
{"id": "674800", "revid": "1545", "url": "https://eu.wikipedia.org/wiki?curid=674800", "title": "Esne lurrundu", "text": "Esne lurrundua biltegiratze denboraldi luzeak jasan ditzakeen poteko esneki bat da, esne gordinak duen berezko uraren %60a lurrundu baitzaio. Bere benetazko izen teknikoa partzialki lurrundutako esnea edota erdi-lurrundutako esnea da, bere ur kopuruaren zati bat kendu baitzaio, eta ez ur guztia esne-hautsean bezala, horregatik bi esne mota hauek elkar nahasten duenik bada, baina esne-hautsak oraindik biltegiratze denbora luzeagoan iraun dezakeenez, esne lurrundua ia guztiz ordezkatu du."}
{"id": "674801", "revid": "1545", "url": "https://eu.wikipedia.org/wiki?curid=674801", "title": "Esne-hauts", "text": "Esne-hautsa edota esne deshidratatua esne pasteurizatua deshidratatuz lortzen den produktua da. Prozesu hau atomizazio dorre berezien bidez burutzen da, hauetan esneak duen ura lurrundu egiten da, oraindik esnearen ezaugarri naturalak mantentzen dituen hauts zuri-horixka bat lortuz.\nProduktu honek garrantzi handia du, esne likidoak ez bezala, ez baitu kontserbatzeko hozketaren beharrik, ondorioz denbora luzeagoan iraun dezake. Esne arrunta baina merkeagoa eta biltegiratzeko errazagoa izateko abantailak ditu; aldiz, esnearen ezaugarri naturalak mantendu arren, ez du inolaz ere esne freskoaren zapore berbera.\nLau motatako esne-hautsak daude: osoa, erdi-gaingabetua, gaingabetua eta laktosagabetua, bai eta A eta D bitaminaduna."}
{"id": "674802", "revid": "1545", "url": "https://eu.wikipedia.org/wiki?curid=674802", "title": "Tartariar xerra", "text": "Tartariar xerra (frantsesezko \"Steak Tartare\" izenez ere ezaguna) zaldiki edo behiki gordin eta xehetuz sukaldutako plater bat da. Oso fin xehetutako tipula, kaparrondo eta osagaiez lagundurik zerbitzatzen da, antzinatik piperbeltza eta Worcestershire saltsa ere gehitzen zaizkio, eta batzuetan arrautza gorringo bat ere ipintzen zaio.\nTartariarren jakia.\nUstez, tartariarren usadiozko jakia da, beren ohiko zaldi ibilbide luzeetan jateko jaki ezin egokiagoa baitzen: zaldiren bat zahartu edo ibilaldiaren ondorioz nekatua edo guztiz akitua gelditzen zenean, berau sakrifikatu, bere okela odolgabetu eta bi hatz lodierako xerretan ebakitzen zuten. Xerrei alde batetik gatza eman ondoren beren zaldien zelapean sartu eta bi orduko ibilaldia egin ondoren, bertatik atera eta xerren beste aldeari gatza ematen zioten, berriz ere xerrak zelapean gordetzeko. Beste bi ordu igaro ostean, azkenean xerrak garbitu, eta jada lau orduz ondutako eta odolgabetutako xerrak jateko prest zeuden.\nAipamena.\nZiurrenik, Mendebaldean jaki honen izatearen lehen aipamena egin zuen pertsona Marko Polo italiar bidaiaria izan zen, \"Marko Poloren bidaiak\" liburuko Karagian probintziari eskainitako CXIX atalean:"}
{"id": "674803", "revid": "105290", "url": "https://eu.wikipedia.org/wiki?curid=674803", "title": "Marmite", "text": "Marmite gerezi eta legamia estraktudun pasta igurtzigarri bat da. Zeelanda Berrian egoitza duen Sanitarium Health and Wellbeing Company konpainiak ekoizten du. Itxura itsaskor, marroi ilun kolore, usain handi eta zapore bereizgarria dituen produktua da, horregatik berarekiko iritzi kontrajarriak daude. Ingelesak lelo ospetsu honen iritziaren arabera banatzen dira: \"love it or hate it\" (\"maita ala gorrota ezazu\").\nCommonwealth erakundea osatzen duten herrialdeetan aski ezaguna eta jana den produktua da, bereziki Erresuma Batua, Australia eta Zeelanda Berrian. Australia eta Zeelanda Berrian jatorrizkoa baina oraindik gozoagoa den bertsio bat ere salgai badago. Gosarietan ogi-xigorkiekin batera jan ohi da."}
{"id": "674805", "revid": "336", "url": "https://eu.wikipedia.org/wiki?curid=674805", "title": "Atlantikoko Harresia", "text": "Atlantikoko Harresia (alemanez, \"Atlantikwall\") Bigarren Mundu Gerran zehar Alemania naziak Mendebaldeko Europako Atlantiko kostaldean zehar etengabe eraiki zuen bunker eta gotorlekuz osatutako defentsa lerro bat izan zen, hasi Norvegiako Ipar lurmuturretik eta Hendaia udalerriraino. Aliatuek Britainiar Uharteetatik abiatuta Europa itsasoz inbaditu ez zezaten saihesteko helburua zuen; hortaz, eraikuntzak luze jo zuen.\n1942an Todt erakundeari proiektu erraldoi hori gauzatzeko ardura eman zitzaion. Kostu handi batez Mantxako kanaleko kostaldea eremua bunker, lubaki, gotorleku eta beste hainbat defentsa elementuz bete zen, denera 15.000 eraikin; horretarako, 11 milioi tona hormigoi eta miloi bat tona altzairu behar izan ziren.\n1942-1944 artean eraiki eta 1942-1945 artean martxan egon zen. Dena den, haren funtzioa betetzea ia ezinezkoa zen, batez ere barne hartzen zuen kostalde osoaren erraldoitasuna zela eta. Hori 1944ean argi eta garbi zen, ez baitzen Normandiako lehorreratzea saihesteko gai izan.\nEuskal Herrian harresi horretako atalik hegoaldekoena zegoen, zehazki Lapurdiko kostalde osoa barne hartzen zuena."}
{"id": "674806", "revid": "201", "url": "https://eu.wikipedia.org/wiki?curid=674806", "title": "Holandar saltsa", "text": "Holandar saltsa gurin, limoi zuku eta ozpinez egindako eta emultsionatzaile gisa arrautz gorringoa duen saltsa bat da, arrunki gatz eta piperbeltz pitin bat ere gehitzen zaizkio, bai eta kaiena hautsa ere. Nahiz eta herbeherear izena izan, frantziar jatorria duen saltsa bat da. Hilandar saltsa Benedict arrautzen osagai nagusia da. Zailtasun handiko saltsa da.\nErrezeta.\nLitro inguru saltsa lortzeko.\nOsagaiak:\nPrestaketa.\nGurina gardentzeko maria bainuan urtu eta jaso goian dagoen koipea edo gantza eta azpiko esne-gazura bereiziz.\nPertz bat jarri maria bainuan eta bertan gorringoak, limoi zukua, gatza eta piperbeltza jarri.\nHagatxoarekin irabiatu zuritu arte.\nAtera maria bainutik eta gehitu gurin gardendua poliki-poliki hagatxoarekin irabiatzen dugun bitartean.\nMaionesa baten moduan osagai guztiak bateratuko eta saltsa lodituko da.\nAholkuak.\nSaltsa hau prestatzeko garrantzitsua da gorringoak eta gurina antzeko tenperaturan egotea.\nSaltsa moztuko balitz, moztutako saltsa pitin bat jarriko genuke pertz azpian, izotz kozkor bat gehitu eta gainerako saltsa moztua gehitzen joango ginateke, hagatxoarekin irabiatzen dugun bitartean.\nSaltsa hau ezin da egun batetik bestera gorde.\nMaria bainuan edukiko dugu erabili bitartean."}
{"id": "674807", "revid": "13403", "url": "https://eu.wikipedia.org/wiki?curid=674807", "title": "Andia mendilerroa", "text": ""}
{"id": "674809", "revid": "35875", "url": "https://eu.wikipedia.org/wiki?curid=674809", "title": "Danimarkako Alderdi Sozio-Liberala", "text": "Danimarkako Alderdi Sozio-Liberala (, \"Ezker Erradikala\", edo \"Alderdi Erradikal Liberala\") Danimarkako alderdi politikoa da, ideologia sozio-liberala duena. Europako Parlamentuan, Europarako Liberalen eta Demokraten Aliantza taldearen barruan dago eta Internazional Liberaleko kide da."}
{"id": "674811", "revid": "46380", "url": "https://eu.wikipedia.org/wiki?curid=674811", "title": "Radikale Venstre", "text": ""}
{"id": "674812", "revid": "336", "url": "https://eu.wikipedia.org/wiki?curid=674812", "title": "Synchiropus splendidus", "text": "Mandarin arraina edota mandarin eiherazaina (\"Synchiropus splendidus\") eiherazainen familiako espezie txiki eta koloretsua da, bere ikusgarritasuna dela eta, ur-gaziko arrainontzietan oso estimatua den arraina. Berez Ozeano Barean jatorria duen arraina da, Ryukyu uharteen hegoaldetik Australiara doan eremu guztian topatzen da."}
{"id": "674815", "revid": "336", "url": "https://eu.wikipedia.org/wiki?curid=674815", "title": "Juan de la Cosa (ontzia)", "text": "Juan de la Cosa ospitale-ontzia Espainiako Itsas Institutu Sozialaren itsasontzi bat da, erakunde hori Espainiako Lan eta Gizarte Segurantzako Ministerioaren barnean dagoen Gizarte Segurantzako Estatu Idazkaritzari atxikia dago. Juan de La Cosa kantabriar itsasgizon eta kartografoaren omenezko izena darama.\nEgoitza Las Palmasko portuan du.\nZerbitzuak.\nEspainiar Arrantza Flotari tokian-tokiko osasun zerbitzua eskeintzea helburu duen ontzia da, horretaz gain arrainontziei larrialdietarako logistika ere eskeintzen die (arrantza sareen konponketa eta ordezkatzeak, itsaspekaritza zerbitzua, elektrizitate konponketak, eta beste hainbat itsas zerbitzu eta laguntza). Erreskate lanak ere burutzen ditu.\nOntzia.\n2006ean Asturiasko Gij\u00f3n hiriko Juliana ontziolan eraiki zen. 75 metro luze, 14 metro zabal eta 4,5 metroko zingoa ditu. Gehienezko 14,2 / 13,1 korapiloko abiadura har dezake.\nBarnealdeak naufragoentzako bereziki prestatutako gunea du, baita gune amankomunak, zerbitzu guneak eta gaixoentzako gelak ere. Ebakuntza gela, ebakuntzetan kanpoko laguntza behar baldin bada medikuntza erabilpenerako bideokonferentzia ekipoak ere baditu. Analisi laborategia, tratamendu gela eta isolatutako x-izpien gela bat du. Era berean, babes-potin azkarra eta erreskate txalupa bat ere baditu.\nMantentze eta konponketa lanak.\n2016an Pasaiako portuan dagoen Zamakona Yards ontziolan mantentze eta konponketa lanak egin zitzaizkion."}
{"id": "674817", "revid": "512", "url": "https://eu.wikipedia.org/wiki?curid=674817", "title": "Adam Elsheimer", "text": "Adam Elsheimer (Frankfurt am Main, 1578ko martxoaren 18a - Erroma,\u00a01610ko abenduaren 11) alemaniar margolaria izan zen. Erroman zendu zen, 32 urte besterik ez zituela, baina XVII. mendeko Barroko pinturan eragin handia izan zuen. Margo gutxi eta neurri txikikoak egin zituen, gehienak kobrezko xafletan marraztuak. Haietan argi efektu anitz ageri dira eta paisaiarekiko trataera berriztatzailea. Hainbat artistarengan eragina izan zuen,\u00a0Rembrandt eta Peter Paul Rubens\u00a0barne.\nBizitza eta lana.\nFrankfurt am Mainen jaio zen,\u00a0hamar seme-alabako sendi batean. Aitaren etxea Albrecht D\u00fcrerren\u00a0\"Heller Erretaula \"zegoen tokitik metro gutxira zegoen.\u00a0Philipp Uffenbachen ikaslea izan zen eta ziur asko 1596an\u00a0Estrasburgon izan zen. 1598an, hogei urte zituela, Italiara joan zen, aldez aurretik Munichetik igaro ondoren, hala dokumentatuta baitago.\nUstez, Elsheimerrek Venezian lan esanguratsu batzuk egin zituen, besteak beste,\u00a0\"Kristoren Bataioa\u00a0\"(National Gallery, Londres), eta \"Familia Santua\" (Gem\u00e4ldegalerie, Berlin). Azken horrek Veneziako\u00a0Tintoretto eta Paolo Veroneserengan eragina izan zuen, baita\u00a0Rottenhammerrengan ere.\nOspetsua eta margolaritzako dohainak bazituen ere, antza, diru eskasean eta larri bizi eta hil egin zen.\nElsheimerrek margotzen zituen gaiak bitxiak edo originalak izan ziren, bai mitologiari ingurukoak bai erlijioari lotutakoak. \"Jupiter eta Merkurio,\u00a0Philemon eta Baucisen etxean\u00a0\"(1608,\u00a0Dresden)\u00a0Ovidioren pasarte batean oinarritua da, eta ordur arte ez zen sekula margotua izan; \"Ceresen txantxa \"(Kingston, Ontario, baita\u00a0Prado\u00a0Museoan kopia bat); \"Apolo eta Coronis\" (Liverpool); eta \"Il Contento\" (Edinburgh) gaiak ere ordu arte sekula ez ziren margotu. Erlijioari lotutako irudiak ohikoagoak ziren baina, esaterako,\u00a0\"St Lawrence\u00a0Martiriorako prestatzen\"\u00a0(Londres) ezohiko irudi bat da."}
{"id": "674826", "revid": "10891", "url": "https://eu.wikipedia.org/wiki?curid=674826", "title": "Jean Etxeberri-Aintxart", "text": "Jean Etxeberri-Aintxart (Baigorri, Nafarroa Beherea, 1914ko urtarrilaren 21a \u2013 ) euskal herritar politikaria eta notarioa izan zen, Ipar Euskal Herriko lehen diputatu eta kontseilari nagusi abertzalea.\nEtxeberri-Aintxart ezaguna zen bere herrian, notario lanetan lehenik, eta hautetsi gisa ondoren. 1945ean, Bigarren Mundu Gerraren bukaeran, Frantziako Nazio Biltzar eratu berriko diputatu hautatu zuten. 1946an, biltzar hartan Ipar Euskal Herriarentzat autonomia eskatu zuen, lurralde horren departamendua sortzeko legearen proiektua aurkezturik; proiektu horrek ofizialtasuna ematen zion euskarari. Proiektua ez zen aurrera atera. 1945ean berean, Baigorriko kantonamenduko kontseilari nagusi bihurtu zen, eta kargu horretan jardun zuen hamabi urtez, 1976 arte. 1964an, jadanik kontseilari nagusi zela, Enbataren izenean aurkeztu zen. Alderdi abertzale baten babespean aurkeztuz, bere kargua galtzeko arriskua hartu zuen; hala ere, Baigorri eskualdeko hautesleen %\u00a090ek bozkatu zuten haren alde. 1990ean, Sabino Arana Fundazioak saritu zuen."}
{"id": "674828", "revid": "512", "url": "https://eu.wikipedia.org/wiki?curid=674828", "title": "Salbatzailea (Grekoa, 1608-1614)", "text": "Salbatzailea () 1608 eta 1614 artean Grekoak egindako margolan bat da. Madrilgo Pradoko Museoan erakusten da gaur egun. Grekoak ideia horren bertsio asko egin zituen, esaterako Donostiako San Telmo Museoan gordetzen dena.\nAzterketa.\nEstetikoki margolanak Bizantzioko tradizioa jarraitzen du nahiz eta Kontrarreformaren ezaugarriak erakutsi ere bai. Dena dela, \"Salbatzaile\" hau Guadalajaran dagoen Almadrones herriaren elizarako prestatu zuen.\nJesukristo aurrez ikusita dago, eskuineko eskuaz bedeinkapena eginez; aldi berean, ezkerreko eskua kristalezko lur-globo baten gainean jarrita dago. Burua, erronbo forma duen argi koroa baten erdian, eskuineruntz okertuta dago ere bai. Tunika gorri batez jantzita, protagonistaren aurpegia, Grekoaren tradizioari jarraituz, luzea da, begirada indartsuaz. Ilea eta bizarra zehaztasun handiz margotuta dago."}
{"id": "674829", "revid": "6327", "url": "https://eu.wikipedia.org/wiki?curid=674829", "title": "Salbatzailea (San Telmo Museoa)", "text": ""}
{"id": "674831", "revid": "6327", "url": "https://eu.wikipedia.org/wiki?curid=674831", "title": "Salbatzailea (Pradoko Museoa)", "text": ""}
{"id": "674832", "revid": "17", "url": "https://eu.wikipedia.org/wiki?curid=674832", "title": "Salbatzailea (argipena)", "text": "Salbatzailea izenak adiera zenbait ditu:"}
{"id": "674833", "revid": "17", "url": "https://eu.wikipedia.org/wiki?curid=674833", "title": "Salbatzailea", "text": ""}
{"id": "674834", "revid": "105290", "url": "https://eu.wikipedia.org/wiki?curid=674834", "title": "Pentroak", "text": "Pentroak () Samniten sortzaileen tribu bat izan ziren.\nKokapena.\nBere hiriburua Bovianum izan zen Samniten herriaren erdian kokatuta zeuden.\nHistoria.\nPosible da gerra Samnitetan, pentroak gerra horien liderrak izatea \u00a0\u00a0Bakarrik bigarren gerra punikoan, ohartarazi zen portaera independientea gainerako tribuengatik, \u00a0Liviok dio tribu guztiak Pentroak izan ezik aliantza bat Anibalekin egiteari adoz egon zirela. (216 K.a)\nPunto honetatik aurrera ez dago datu geihago eta pentsatzen da beste tribuekin nahasi egin zirela"}
{"id": "674835", "revid": "448", "url": "https://eu.wikipedia.org/wiki?curid=674835", "title": "Baigorriko kantonamendu", "text": ""}
{"id": "674836", "revid": "512", "url": "https://eu.wikipedia.org/wiki?curid=674836", "title": "Hirpinoak", "text": "Hirpinoak () Samnitar etniako herri bat izan ziren, baina askotan herri aparte hartu zieten\nEtimologia.\nBeren izena\u00a0\u00abhirpus\u00bbetik dator, hitz samnita bat otsoa esan nahi zuena\nGeografia.\nHerria \"Via Appia\"tik zeharkatuta zegoen, Aekulanumera zihoazena.\nLaku bat zeukan, Virgiliok famatua egin zuena.\nHistoria.\nBere izena agertzen da historian zehar gerra saminitetan. Malaventum (geroago Beneventum), Hirpinoen hiria, behin eta berriz aipatzen da gisa. Garai hartan, hirpinoak Samniten ligaren parte ziren.\n268 K.an , erromatar kolonia ezarri zen at Beneventum, jadanik gaia Erromako.\nBigarren gerra punikoan, hirpinoak samnitetatik banatutako herri bat bezala agertzen dira, Anibalen aldekoak.\nAgertzen dira berriro historian\u00a0Gizarte-Gerran (90 .K.a), Erromatarren kontra matxinatu ziren, baina 89 K.an Silak Aeculanum konkistatu zuen eta hirpinoak errenditu ziren.\nAugusto, Italia banatzean Hiripinoak Samnitetatik banatu zituen\u00a0Zatiketa horrek \u00a0Inperio osoan zehar mantendu zen .\nHiriak.\nHiripinoen hiriak hauek izan ziren:"}
{"id": "674838", "revid": "448", "url": "https://eu.wikipedia.org/wiki?curid=674838", "title": "Atlantikoko harresia", "text": ""}
{"id": "674839", "revid": "448", "url": "https://eu.wikipedia.org/wiki?curid=674839", "title": "Atlantiar Harresia", "text": ""}
{"id": "674840", "revid": "512", "url": "https://eu.wikipedia.org/wiki?curid=674840", "title": "San Frantziskoren estigmak", "text": "San Frantziskoren estigmak (), Grekoak XVI. mendearen amaieran, Toledoko garaian alegia, egindako margolan bat da. Donostiako San Telmo Museoan (Gipuzkoan) erakusten da gaur egun.\nAzterketa.\nMargolan honetan protagonismo osoa Frantzisko Asiskoak du. Margolanak bere hagiografiaren gertaera kondatzen digu: Asiskoa, 1224an, otoitz egiteko bakardadean mendira joan zen. Irailaren 14an jainkoari bi gauza eskatu omen zizkion: Jesusen Pasioa bere gorputzean bizitzea eta gaixotasun luze baten ondorioz hiltzea. Otoitz intentsuak egin ondoren estasian sartu zen eta, Bonaventura Bagnoregiokoak idatzi zuen arabera, Jesus bera agertu zitzaion eskuekin gurutzean pairatutako estigmak berdinak Frantziskoren gorputzean egiteko. Asiskoak horrela sortutako zauriak hil arte gorde omen zituen baina ez zituen erakusten.\nMargolanean Frantzisko otoitz egiteko jarreran ikusten dugu, zeruari begira, frantziskotar fraideen abituz jantzita. Erretratu honetan inguruak Grekoaren bestetan baino inguru gehiago ikus daiteke: santua arroken artean dago jarrita, arroka arreak eta marroiak, begetaziorik gabekoak. Ezkerrean zeru puska bat ikus daiteke baina ez da zeru urdina, horia baizik; horren arrazoia gurutzearen eta Jesusen inguruan sortzen den argiaz bilatu behar dugu. Frantzisko eskuak zabalik ditu eta haien artean burezur bat, heriotzaren sinbolo nabarmena dakusagu. Eskuetan estigmen markak txikiak dira. Argia, bestetik, santuaren aurpegia, buruezur eta gurutzea argitzen ditu batez ere."}
{"id": "674843", "revid": "3591", "url": "https://eu.wikipedia.org/wiki?curid=674843", "title": "Limusin (behia)", "text": "Limusin, Limousingo eta Marcheko bertako behi arraza bat da. Kolore gorriko behi hauek haragitarako erabiltzen dute, bere haragiak koipe gutxi duelako eta kalitate onekoa delako..\nArraza oso hedatuta dago Euskal Herrian barrena okelaren ekoizpenerako, eta bertako zenbait behi arrazen tokia hartuz joan da."}
{"id": "674844", "revid": "1545", "url": "https://eu.wikipedia.org/wiki?curid=674844", "title": "Limusin behia", "text": ""}
{"id": "674845", "revid": "1545", "url": "https://eu.wikipedia.org/wiki?curid=674845", "title": "Limousin (behia)", "text": ""}
{"id": "674846", "revid": "105290", "url": "https://eu.wikipedia.org/wiki?curid=674846", "title": "Xaroles", "text": "Xaroles (, ahoskatua) Borgoinako bertako behi arraza bat da, Charolais eskualdean jatorria duena. Kolore zuriko behi hauek haragitarako erabiltzen dute. Haragitarako behirik zabalduena da Frantzian, 2014an 4,22 milioi abelburu izanik."}
{"id": "674847", "revid": "1545", "url": "https://eu.wikipedia.org/wiki?curid=674847", "title": "Charolaise", "text": ""}
{"id": "674849", "revid": "119347", "url": "https://eu.wikipedia.org/wiki?curid=674849", "title": "Akitaniako blonda", "text": "Akitaniako blonda (; ) Akitaniako bertako behi arraza bat da, Garona eta Pirinio artean jatorria duena. Kolore zuriko behi hauek bertoko hiri arrazen bat-egitearen ondorioak dira: Garonnais, Quercy eta herriko behi gorri hain zuzen ere."}
{"id": "674850", "revid": "6327", "url": "https://eu.wikipedia.org/wiki?curid=674850", "title": "Herriko behi gorri", "text": ""}
{"id": "674854", "revid": "1545", "url": "https://eu.wikipedia.org/wiki?curid=674854", "title": "Mandarin arrain", "text": ""}
{"id": "674865", "revid": "336", "url": "https://eu.wikipedia.org/wiki?curid=674865", "title": "K-141 Kursk", "text": "K-141 \"Kursk\" Errusiako Itsas Armadaren Oscar II klaseko itsaspeko nuklear bat izan zen. 1990an Severodvinsk hiriko (Arkhangelsk hiritik hurbil) ontziolan eraikitzen hasia, 1994an ureratu zuten.\nErrusiako Kursk hiriaren omenez jarri zioten izena. Izan ere, han izan zen, Bigarren Mundu Gerran, Kurskeko gudu latza eta sobietarren garaipen garrantzitsua.\n154 metroko luzera, 18,2 metroko zabalera eta 9 metroko zingoa zuen, bai eta 4 solairuko garaiera ere.\nTragedia.\n2000ko abuztuaren 12an, Barents itsasoan lehergailurik gabeko bi torpedo jaurtitzeko ariketa bat burutzen ari zela, torpedoen propelente gisa erabiltzen den hidrogeno peroxido (HTP) kontzentratua torpedo karkasaren herdoilaren bitartez filtratu zen. HTPak hobiaren kobre eta latoiarekin erreakzionatu eta itsaspekoan leherketa-kate hilgarri bat eragin zuen.\nLehen leherketaren uhin hedakorrak itsaspekoaren gela ugaritara hedatu zen, besteak beste aginte gelara bertara. Azken horretan, ke eta sugar handiak sortarazi zituen. Leherketa horrek lehenbiziko gelan jada 7 gizon hil eta bigarren gelan berriz gutxienez 36 gizon zauritu edota konorterik gabe laga zituen. Ustez, kapitainak larrialdi putzada bat agintzen saiatu omen zen, honen arabera itsaspekoa abiadura bizian itsas gainazalera irtengo omen zen, baina keak kapitaina gainditu omen zuen.\nLehen leherketa jazo eta bi minutu eta hamabost segundora oraindik eta leherketa handiagoa jazo zen. Bigarren leherketa honen suntsitze indarra 5-7 tona TNT kopuruaren parekoa izan, Richter eskalan 3,5eko balioa eduki eta kroskan 2 m\u00b2-ko zuloa egin zuen. Ura itsaspekoan 90.000 litro segundura sartu zen, barnean zeuden gizon guztiak itoz.\nBosgarren gelan 13 cm lodierako altzairuz babestutako erreaktore nuklearrak zeuden. Zorionez, bosgarren gelako holtzak bigarren leherketa hautsi gabe jasan zuen, kontrol nuklear barrak bere lekuan mantentzea ahalbideratuz eta sekulako hondamendi nuklearra izango zena ekidinez. Mendebaldeko adituek horrenbeste jasatea lortu zuen itsaspekoa diseinatu zuen errusiar ingeniaritzarekiko miresmena adierazi zuten.\nErreskate saiakerak eta ikerketak.\nHasiera batean Errusiako Itsas Armadak erreskatea burutzen eta istripua sekretupean gordetzen ahalegindu zen, baina egunak igaro hala itsasgizon eta ofizialen familia eta senideek haien berririk ez izan eta publikoki Errusiako agintariei haietaz galdetzean, azkenean larrialdi egoerak Errusiako Itsas Armada gainditu eta atzerritarren laguntza eskatzera derrigortu zuen, ordurako jada istripua gertatu zenetik 16 egun paseak ziren.\nErresuma Batua eta Norvegiatik etorritako erreskate taldeak bertaratu ziren, baina jada norbait bizirik ateratzeko beranduegi eta ezinezkoa izan zen.\nLehen ikerketen arabera eskifaia osoa leherketak jazo eta oso denbora gutxira hil omen zen. Baina beste ikerketa batzuen arabera istripua jazo eta 4 ordutara eskifaiako kide asko itsaspekoaren atzealdeko gelan babes hartu zuela azaleratu zuten. Behin 2001eko urriaren 8an itsaspekoa lehorreratu ondoren, eskifaiak zenbait kideek idatzitako azken 3 ohar topatu ziren, baina Errusiako Itsas Armadak haietako bi bakarrik jakitera eman zituen, eta ez osotasunean: Oharren arabera, gutxienez eskifaiako 16 kidek itsaspekoaren atzealdeko gelan babes hartu zutela adierazten da, baina uraren maila goruntz zihoan heinean, barnealdea sutea sortu eta guztiak keak itota hil ziren. Oharretako batean honakoa idatzia zegoen: \u201c13.15. Seigarren, zazpigarren eta zortzigarren gelako eskifaia osoa bederatzigarren gelara igaro zen. Hemen 23 lagun gaude. Erabaki hau istripuaren ondorioz hartu genuen. gutako inor ezin da gainalazarea igo, Itsu-itsuan eta iluntasunean idazten ari naiz\". Eskifaiako kide hauek istripua jazo eta handik 6 egunez bizirik iraun ondoren hil ziren."}
{"id": "674867", "revid": "1545", "url": "https://eu.wikipedia.org/wiki?curid=674867", "title": "Todt erakundea", "text": "Todt erakundea () Hirugarren Reichean eraikuntza eta ingeniaritza azpiegituren lanak burutzeko ardura izan zuen nazi erakunde bat izan zen. Horretarako \"Wehrmacht\" gudarosteak okupatutako herrialdeetako 1,4 milioi preso inguru esklabotza baldintzetan lan egitera derrigortu zituen. 1933an nazi errejimeneko armagintza eta ekoizpen ministroa izan zen Fritz Todt alemaniar militar eta ingeniariak sortu zuen.\nZiurrenik, erakunde honek burututako eraikuntza lan ezagun eta erraldoienak Autobahn errepideak (gaur egungo autobideen aitzindariak) eta Atlantiar Harresia izango dira."}
{"id": "674868", "revid": "105290", "url": "https://eu.wikipedia.org/wiki?curid=674868", "title": "San Quentin Estatu Presondegia", "text": "San Quentin Estatu Presondegia (ingeles \"San Quentin State Prison\" edota \"SQ\") AEBtako Kalifornia estatuko San Quentin hirian dagoen gizonezkoentzako espetxea da, Marin konderrian eta San Frantzisko hiriaren iparraldean. Estatu osoan heriotz korridorea duen espetxe bakarra da, gas ganbera bat ere badu. 1852an ireki zen eta ordudanik bertatik AEBtako gaizkile eta preso arriskutsu asko igaro dira.\nZiurrenik, eta batez ere zinemari esker, Alcatrazeko kartzela eta Sing Sing espetxearekin batera herrialde honetako hiru presondegi ospetsuenak izango dira. Beste askoren artean, 1969an Johnny Cash kantautore ezagunak espetxe honetan zuzeneko kontzertu bat jotzeaz gain, 2003an Metallica heavy metal talde ospetsuak ere \"St. Anger\" abestiaren bideoklipa hementxe grabatu zuen."}
{"id": "674869", "revid": "13403", "url": "https://eu.wikipedia.org/wiki?curid=674869", "title": "San Quentin espetxea", "text": ""}
{"id": "674870", "revid": "336", "url": "https://eu.wikipedia.org/wiki?curid=674870", "title": "Heriotz korridore", "text": "Heriotz korridorea, herrialde anglosaxoietan eta bereziki AEBetan, heriotza zigorraren gauzatzearen zain dauden presoen gelak egoten diren espetxearen sail edo atalak jasotzen duen izena da. Leku fisikoaz gain, izendapena presoen heriotz zigorraren esperoaldia izendatzeko ere erabiltzen da.\nEpealdi hau zehaztugabea da, berehalakoa edota urte luzez luzatu liteke, hain zuzen ere, bere kritikariek heriotz zigorrera kondenatua dagoen presoari gehitutako beharrezkoa ez den ankerkeria dela aipatu ohi dute. Heriotz korridorean egoteak ez du ezn nahi halabeharrez presoa ziurtasun osoz hilko dutela, batzutan urte luzez heriotz korridorean egon diren presoei zigorra barkatu, heriotz korridoretik atera eta bizialdi osorako zigorraz edota zigorraldi txikiagoez ordezkatuak baidira."}
{"id": "674872", "revid": "512", "url": "https://eu.wikipedia.org/wiki?curid=674872", "title": "Frans Pietersz", "text": "Frans Pietersz\u00a0(Haarlem, 1573- Haarlem, 1649ko martxoaren 6a) Holandako\u00a0Barroko garaiko margolaria izan zen.\nKarel van Manderen arabera,\u00a0Jacob Savery\u00a0margolariaren ikasle izan zen, nahiz eta Frans Pietersz erretratuK eta talde-erretratuak egiteari emango zion. 1594.\u00a0urtetik 1597.\u00a0urtera, San Adrian guardia zibikoaren kide izan zen, eta behin baino gehiagotan taldearen erretratuak egin zituen. 1600.\u00a0urtetik aurrera San Lucas taldean agintaritza lanetan aritu izan zen. 1599.\u00a0urte inguruan Hillegont van Lijnhoven-ekin ezkondu zen eta hamar seme-alaba izan zituzten; hauetatik Pieter, Maria eta Albert margolari izango ziren. 1618.\u00a0urtean Pieter seme nagusiarekin Anberesa elkarrekin joan ziren Rubens\u00a0margolariarekin egoteko, Hagako ingeles enbaxadoreak horrela aginduta.\u00a0\nLan ofizialak egiten zituenez, diru aldetik ederto bizi izan zen, eta hainbat jabetza izan zituen, Hillegom\u00a0finka barne. 1649ko martxoaren 6an zendu eta Haarlemgo San Bavon elizan lurperatua izan zen.\nBesteak beste, margolari hauen irakasle izan zen\u02d0 Peter Lely, Judith Leyster, Pieter Saenredam eta bere seme-alabak Pieter eta Maria."}
{"id": "674875", "revid": "96586", "url": "https://eu.wikipedia.org/wiki?curid=674875", "title": "Jule Goikoetxea Mentxaka", "text": "Jule Goikoetxea Mentxaka (Donostia, Gipuzkoa, ) filosofo politikoa eta irakaslea da. Donostian jaio zen, hiria utzi zuen 15 urte zituela, eta azken hamarkadan ikertzaile gisa ibilia da Europako eta Kanadako unibertsitateetan. Bere azken ikerketak\u00a0Cambridgeko Unibertsitatean egin ditu. Ezaguna da bere ekoizpen teoriko eta literarioengatik eta hedabideetan egiten dituen kolaborazioengatik, esaterako \"Berrian,\" \"Diagonal\"en, eta EITBn. Gaur egun, ikertzaile eta irakaslea da\u00a0Euskal Herriko Unibertsitatean.\nBizitza.\nPrestakuntza eta ibilbide profesionala.\nCambridge Unibertsitatean eta Euskal Herriko Unibertsitatean (UPV-EHU) hezita,\u00a0filosofian doktoregoa lortu zuen 2009. urtean. Ikertzaile elkartua izan da Londres, Edinburgoko eta Lancasterko unibertsitateetan. 2010-2013 urte bitartean doktorego osteko ikertzaile gisa lan egin du Cambridgeko Unibertsitatean (Erresuma Batua) eta Queen's-eko Unibertsitatean (Kanada).\nIrakasle gisa aritu izan da hainbat unibetsitatetan: UPV-EHU, Oxford, Pompeu Fabra eta Bartzelonako Unibertsitatean.\nPolitika.\nAralar alderdiko kidea izan zen. Aralarren Gipuzkoako exekutibako kidea izan zen. 2008ko hauteskunde orokorretan Senaturako hautagaia izan zen, eta 2011ko udal hauteskundeetan Donostiako hautagaitzan hirugarren postuan aurkeztu zen. 2011ko Espainiako hauteskunde orokorretan, aldiz, Amaiur koalizioaren hautagaia izan zen Diputatuen Kongresurako.\nIkerketak.\n2019an Emakunderen beka batekin Goikoetxeak gidatuta, Lore Etxeberria, Estitxu Garai, Zuri\u00f1e Rodriguez eta Nora Mirallesekin \"EAEko demokrazia patriarkala\" azterlana argitaratu du. Bertan, Araba, Bizkai eta Gipuzkoakoak ongizate sistemarik \u00absexistenen\u00bb artean dagoela ondorioztatzeaz gain, despatriarkalizazio-prozesua martxan jartzeko hainbat proposamen bildu dituzte, adibidez, estatu federal feminista bat sortzea, eta egitura publikoa federalki antolatzea, emakumeek botere handiagoa izan dezaten.\nParte Hartuz taldearen barruan egiten du ikerketa."}
{"id": "674876", "revid": "105290", "url": "https://eu.wikipedia.org/wiki?curid=674876", "title": "Destilazio-matraze", "text": "Destilazio-matrazea hodi-formako estugune batez amaitzen den ontzi esferikoa da, kimika-laborategietan erabiltzen dena."}
{"id": "674877", "revid": "105290", "url": "https://eu.wikipedia.org/wiki?curid=674877", "title": "Kjeldahl matraze", "text": "Kjeldahl matrazea hodi-formako estugune batez amaitzen den madari itxurako ontzia da, kimika-laborategietan erabiltzen dena."}
{"id": "674878", "revid": "1659", "url": "https://eu.wikipedia.org/wiki?curid=674878", "title": "Ulsterko Esku Gorria", "text": "Ulsterko Esku Gorria (irlanderaz \"L\u00e1mh Dhearg Uladh\" eta ingelesez \"Red Hand of Ulster\") Irlandako heraldika ikur bat da, gaur egun Ulster probintziaren ikur ezaguna. Goranzko norabidea duen bost hatzdun esku gorri batez osatua dago. Ulsterko errege familietako bat izan zen O'Neill leinuaren ikur heraldikoa ere bada, ondorioz \"O'Neilldarren Esku Gorria\" izendapena ere jasotzen du.\nGaur egun, Ipar Irlandan bai irlandar errepublikarrek nahiz loialistek batera erabiltzen duten ikur bakarrenetakoa da.\nJatorri mitologikoa.\nIrlanda gaelikoan jatorria duen ikurra da, kristautasuna iritsi aurretik Irlandako uhartea jentil edo paganoa zen garaikoa. Hain zuzen ere, irlandar mitologiako Fenian zikloan eta Ulstergo zikloaren kontakizun eta ipuinetan aipatua da.\nIrlandan, eta bereziki Ulsterren, oso hedatua dagoen kondaira baten arabera, bere jatorria honakoa omen da: Behinola, Ulsterko Erresumaren tronurako oinordekorik ez zegoen garaian, haren jabetza nork eskuratuko zuen jakiteko txalupa estropada norgehiagoka bat ospatu omen zen, irabazlea izateko baldintza bakarra: Ulsterko kostaldea ukitzen zuen lehenbiziko arraunlaria errege bilakatuko zen. Honela bada, erregegaiek estropadari ekin zioten, eta haietako erregegai batek hain zuen Ulsterko errege izateko irrika eta desira, ezen, estropadaren burutik urruti gelditzen ari zela eta galtzear zegoela ikusirik, bere eskua aiztoaz ebaki eta Ulsterko kostaldera jaurtitzeko inongo zalantzarik izan ez baitzuen. Honela, Ulsterko kostaldea ukitu zuen lehenbiziko arraunlaria eta errege berria bilakatu zen. Horregatik, esku gorriak odolez bustitako eskua irudikatzen du."}
{"id": "674879", "revid": "42829", "url": "https://eu.wikipedia.org/wiki?curid=674879", "title": "Feminismoa", "text": ""}
{"id": "674881", "revid": "42829", "url": "https://eu.wikipedia.org/wiki?curid=674881", "title": "Italiar Inperio Koloniala", "text": ""}
{"id": "674882", "revid": "42829", "url": "https://eu.wikipedia.org/wiki?curid=674882", "title": "Parisko Bake Konferentzia", "text": ""}
{"id": "674883", "revid": "42829", "url": "https://eu.wikipedia.org/wiki?curid=674883", "title": "Saint-Germaineko Ituna", "text": ""}
{"id": "674884", "revid": "56334", "url": "https://eu.wikipedia.org/wiki?curid=674884", "title": "Soiuz 1", "text": "Soiuz 1 (errusieraz \u0421\u043e\u044e\u0437 1, euskaraz \"Batasuna 1\") Sobietar Batasunaren Soiuz programaren lehenbiziko eskifaidun proba heladia izan zen. 1967ko apirilaren 23an Soiuz suziriarekin batera Baikonurreko kosmodromoan jaurtikia izan zen, bere bidaiari bakarra Vladimir Komarov komandantea izan zen.\nTragedia.\nMisioaren helburua oso konplexua zen, hegaldi guztia akats etengabe ugariz betea egon baitzen, azkenean amaiera esplorazio espazialaren atal dramatikoenatko batean amaituz. Kapsularen itzulerako jaitsieran paraxutak gaizki ireki eta 200 kilometro orduko abiaduran atmosferak eragindako marruskaduraren ondorioz sunsitu eta Lurran aurka talka egin zuen. Hori gutxi balitz, jada kapsula guztiz suntsitua lurgainalzalean zegoela, aurrez kapsula gediarazteko piztu ez ziren retrosuziriak piztu eta kapsulak su hartu zuen. Egoera dramatikoena, jada Komarev kapsula Lurraren aurka abiadura bizian talka egitera eta inongo itxaropen edo aukerarik gabe hiltzera zihoala ohartu eta irrati bidez azken emazteari ezken agurra eman zioenekoa da. Esamesen arabera, bere egoera etsigarriaren ondorioz sobietar agintarien aurkako biraoak ere aipatu omen zituen.\nKomavoven gorpuaren hondakin zatiak erraustu eta Kremlingo mausoleoan heroi nazional gisa ehortziak izan ziren. Sobietar Batasuneko agintaritzak istripuaren inguruko xehetasunak ezkutatu nahi izan arren, polemika piztu zuen hegaldi eta heriotza izan zen. Gainera, gertakari hau sekretupean gordetzea ezinezkoa egin zitzaien, Turkian zeuden AEBetako irrati kontrolatzaileek Komarov eta sobietar irrati kontrolatzaileen arteko azken solasaldiak zur eta lur entzun baizituzten."}
{"id": "674885", "revid": "23317", "url": "https://eu.wikipedia.org/wiki?curid=674885", "title": "Haragi txikitu", "text": "Haragi txikitua edo okela txikitua sukaldaritzan erabiltzeko helburu duen haragia da. \nPrestaketa.\nHaragi-xehetzaile makina edo labanaz aberearen gihar, koipe eta nerbioak finki ebakiz edo txikituz burutzen da. Xehetutako haragiak txerri, behi, arkume, oilasko edo hegaztienak izan daitezke. Orokorrean, gaur egungo kontsumitzaileen artean onarpen handia duen produktua da, haragia finkiro ebakia edo xehetua dagoenez, haragi arruntak baina azalera handiagoa bete eta zapore nabarmenagoa baitu.\nGomendagarria da xehetu denetik sukaldatzen den bitartean denbora laburra igarotzea, bakteriek erraz erasotzen baitute eta erraz oxidatzen baita.\nErabilera sukaldaritzan.\nBere erabilpen hedatuena haragi-bolak eta hanburgesak dira. \nHestebeteak egiteko ere erabiltzen da, eta haragiaren kalitatearen eta tratamenduaren araberakoa izango da hestebetea ere. Horrela egiten dira txorizoa, odolkia, saltxitxa eta saltxitoia, besteak beste.\nPasta (adibidez bolo\u00f1esa erara, rabioliak, lasagna), enpanadak eta kroketak ere haragi txiituz bete daitezke."}
{"id": "674886", "revid": "56334", "url": "https://eu.wikipedia.org/wiki?curid=674886", "title": "Haragi-bola", "text": "Haragi-bola (Hego Euskal Herrian \"albondiga\") haragi xehetuz egindako bolak dira, orokorrean behi haragiz eta batzuetan baita arrainez ere, hauei arrautza eta hainbat osagarri gehitzen zaizkie, tartean perrexila, kuminoa eta abar."}
{"id": "674889", "revid": "1545", "url": "https://eu.wikipedia.org/wiki?curid=674889", "title": "Mince and tatties", "text": "Mince and tatties () Eskoziako usadiozko plater bat da. Haragi xehetu eta patata-pureaz osatua dago, batzutan barazkiak ere gehitzen zaizkio. Prestaketa sotila duenez, ikastetxeetako jangeletan ikasleei maiz zerbitzatzen zaien platera da, baina gaur egun sukaldari askok platera modernizatu edo sofistikazeko saiakerak burutu dituzte."}
{"id": "674891", "revid": "105290", "url": "https://eu.wikipedia.org/wiki?curid=674891", "title": "Albret", "text": "Albret Gaskoniako eskualdea da, egungo Gironda, Landes, Gers eta Lot eta Garona departamenduetako lurrak hartzen zituena. Hiriburua, Labrit da (antzinako Albret, Landak). 1.000 biztanle inguru ditu.\nHistoria.\nXIII. mendean halako garrantzia ez bazuen ere, ezkontza, dohaintza eta oinordekotzak medio, Gaskoniako familia nagusi bihurtu zen Albreteko leinua XIV. mende erdialdetik aurrera. XV. mendearen bukaeran Nafarroako erregetza lortu zuen (Joan III.a Albretekoa Margarita Nafarroako erreginarekin ezkondu zen, 1483) eta handik aurrera Nafarroako errege-erreginak Albreteko jaun-andreak ere izan ziren. Henrike IV.a Joana III.a Albreteko semearen erreinaldian lotu zen Nafarroa Frantziako Erresumari, aurrerantzean Frantziako erregeak Nafarroakoak ere izanik. Albreteko leinua, bestalde, Cesar Febus azken kondearen heriotzaz batera iraungi zen."}
{"id": "674893", "revid": "105290", "url": "https://eu.wikipedia.org/wiki?curid=674893", "title": "Auverniako Occitanoa", "text": "Auverniakoa (okzitaniarrez: \"auvernhat\", frantsesez: \"auvergnat\") hizkuntza literario bat da.\nKonparaketa.\nAtal honetan aurkezten da testu bera hainbat aldaeraz:"}
{"id": "674894", "revid": "105290", "url": "https://eu.wikipedia.org/wiki?curid=674894", "title": "Po pojas v nebe", "text": "Po poyas v nebe (idazkera zirilikoz: \"\u041f\u043e \u043f\u043e\u044f\u0441 \u0432 \u043d\u0435\u0431\u0435\", euskaraz: \"Zeruan Aldiz\") Nikolai Noskov musikariaren laugarren musika albuma da. 2006ko martxoaren 7an argitaratua izan zen.. Abesti batzuk izan ziren txirula Kurai."}
{"id": "674895", "revid": "105290", "url": "https://eu.wikipedia.org/wiki?curid=674895", "title": "Kaudinoak", "text": "Kaudinoak Samniten tribu bat ziren. Kanpania inguruko mendietan bizi ziren, baita\u00a0Isclero eta Volturno\u00a0ibaien haranetan ere. Bere hiriburua Caudium\u00a0hiria zen.\nHistoria eta iturriak.\nTito Liviok Kaudinoak tribu bezala definitu zituen eta Niebuhr historialariak Samnitengandik sortu zituen lau tribuen parte zirela esan zuen. Samnitak, mendebaldekoenak zirenez, Kanpaniako grekoekin harremanak izan zituzten.\nSamnita gerretan kaudinoak ez ziren aipatu tribu aparte bat bezala. Kaudinoen lurraldeak hainbat alditan borroka askoen\u00a0eszenatokia izan zen. K. a. 275ean\u00a0Lucius Cornelius Lentulusek tribua menperatu zuen eta erromatarren menpe geratu ziren. Lentulusen familia Caudinus izena hartu zuen ondorioz.\nGeografia.\nEz dakizkigu zehazki beraien lurraldeen mugak.\u00a0Grattius\u00a0poeta latindarrak Taburno\u00a0mendikateari\u00a0\"Caudinus Taburnus\" deitu zion, beraz, mendi horiek kaudinoen lurraldearen erdian egongo ziren.\u00a0Ziurrenik haien mugak alde batean hirpinoekin\u00a0eta bestean pentrokoekin egongo ziren. Kaudinoen izena ez dugu Erromako geofrafoen artean aurkitzen eta Plinio Zaharrak aipatu zuenean bakarrik Caudium hiriko hiritarrak definitzeko zen.\nKaudinoen hiri ospetsuenak hauek ziren:\u00a0Caudium (oraingo\u00a0\"Montesarchio\"), Caiatia (oraingo\u00a0\"Caiazzo\"), Trebula eta Cubulteria\u00a0ziren."}
{"id": "674896", "revid": "336", "url": "https://eu.wikipedia.org/wiki?curid=674896", "title": "Mamu ontzi", "text": "Mamu ontzia mamuek eramandako ontzia da. Historian zehar asko izan dira desagertutako itsasontziak modu batez edo bestez berriro ere ikusia izan dena. Gaia oso ohikoa izan da beldurrezko filmetan eta literaturan. Izen berarekin inor gabe, abandonaturik agertzen diren itsasontziak dira. Hori izan zen, esaterako, Ezadeen itsasontziaren kasua, Itsaso Jonikoan 2015ean nora ezean agertu zena.\nHistorikoki ezagutzen diren kasuetan historia eta kondaira nahasten dira.\nKanpo estekak.\n[[Kategoria:Mamu ontziak]]\n[[Kategoria:Itsas-folklorea]]"}
{"id": "674898", "revid": "58701", "url": "https://eu.wikipedia.org/wiki?curid=674898", "title": "Rime of the Ancient Mariner", "text": ""}
{"id": "674899", "revid": "1712", "url": "https://eu.wikipedia.org/wiki?curid=674899", "title": "Antolakuntza-mailak (biologia)", "text": ""}
{"id": "674900", "revid": "105290", "url": "https://eu.wikipedia.org/wiki?curid=674900", "title": "Bez nazvanija", "text": "Bez nazvanija (idazkera zirilikoz: \"\u0411\u0435\u0437 \u043d\u0430\u0437\u0432\u0430\u043d\u0438\u044f\", euskaraz: \"Izenik\") Nikolai Noskov musikariaren seigarren musika albuma da. 2012eko argitaratua zen. Diskoa Alemanian grabatu zen ."}
{"id": "674901", "revid": "336", "url": "https://eu.wikipedia.org/wiki?curid=674901", "title": "Go (programazio lengoaia)", "text": "Go programazio lengoaia software librea eta kode irekikoa da, Google-ek 2007an sortutakoa. Konpilatua eta konkurrentea da, eta C lengoaiaren sintaxian oinarrituta dago.\nLengoaiaren tresnak.\nBeste programazio lengoai batzuk bezala, Go-k kode-arazketa, kodea exekutatzeko edo probak egiteko, komando batzuk eskaintzen ditu.\nSintaxia.\nGo-ren sintaxia kode zehatza eta irakurgarri mantenduz, C-ren sintaxian aldaketa batzuk egiten ditu. Aldagaiak deklaratzeko orduan codice_16 edo codice_17 idatzi daiteke, hau da, aldagaiaren mota adierazi gabe. Aldagaiaren mota adierazi nahi denean, hau beste lengoaiek egiten duten ez bezala, alderantziz egiten da. C-n adibidez, hau egingo genuke codice_18, Go-n berriz, codice_19.\nEz da beharrezkoa adierazpen bakoitzaren amaieran puntu eta koma ipintzea. Funtzioek balio bat baino gehiago itzul ditzakete.\nAdibideak.\nKaixo mundua adibidea:\npackage main\nimport \"fmt\"\nfunc main() {\n fmt.Println(\"Kaixo Mundua!\")\nFibonacciren zenbakiak:\npackage main\nimport \"fmt\"\n// fib Fibonacci zenbakiak itzultzen dituen\n// funtzio bat itzultzen du.\nfunc fib() func() int {\n a, b := 0, 1\n return func() int {\n a, b = b, a+b\n return a\nfunc main() {\n f := fib()\n // Funtzio deiak ezkerretik eskumara burutzen dira.\n fmt.Println(f(), f(), f(), f(), f())\nC++-ren komentario sintaxi berdina erabiltzen du:\n ..."}
{"id": "674902", "revid": "512", "url": "https://eu.wikipedia.org/wiki?curid=674902", "title": "Johann Baptist Ruel", "text": "Johann Baptist Ruel edo de Ruel 1634 urtean Anberesen jaio zen. Mainzko hauteslerriaren gortean abeslari sartu zen eta bertan eta Jan Thomasek margolaritza ikasketak eman zizkion. Geroago W\u00fcrzburg bizitzera joan eta bertan erretratuak eta aldareetan jartzeko margolanak egin zituen. Municheko Galerian bere buruari egindako erretratu bat dago ikusgai. Batzuen arabera 1685 urtean hil egin zen eta beste batzuek diotenez 1715 urtean.\nErreferentziak.\n\"Artikulu hau \"DE RUEL, Johan Bautista\" \" Margolari eta Grabatzaile\" Michael Bryanen artikulutik eratorria da, Robert Edmundek eta Sir Walter Armstrongek editatua, 1886-1889 argitaratua eta gaur egun eskubide publikoan.\""}
{"id": "674907", "revid": "105290", "url": "https://eu.wikipedia.org/wiki?curid=674907", "title": "K-19 itsaspekoa", "text": "K-19 Sobietar Itsas Armadaren 658 klaseko itsaspeko nuklear bat izan zen. Gerra Hotzan Sobietar Batasunak itsaspekogintzan AEBak gainditzeko lasterketan korrika eta presaka eraiki ziren itsaspeko nuklearretako bat izan zen, ondorioz bere eraikuntzan zehar 10 langile zibil eta ofizial militar bat hil ziren.\nJada zerbitzuan zegoela hainbat akats eta istripu ere izan zituen, denetan larriena 1961eko uztailaren 4ean jasan zuena, 2002an gertakari hau eta berarekin jazo zen larrialdi nuklearreri buruzko \"\" (\"K-19: Alargungilea\") filma estreinatu zen. Filmearen arabera itsaspeko honek eraikuntzan jasandako hildakoen eta ondorengo aktas eta istripu nuklearrarn jasandako hildakoen ondorioz \"Alargundilea\" ezizena jaso omen zuen, baina hau ez da egia, itsaspekoak istripu nuklearra jaso aurretik inongo ezizenik ez baitzuen, eta hura jazo ondoren sobietarrek \"Hiroshima\" ezizena ipini zioten.\nTragedia.\n1961eko uztailaren 4ean, Gerra Hotza bete-betean zela, Ipar Atlantikoko uretan eta Groenlandiaren hegoaldean, Nikolai Vladimirovitx Zateiev kapitainaren agindupean maniobra ariketa batzuk burutzen ari zela, itsaspekoaren erreaktore nuklearretako baten hozketa sisteman ihesa jazo zen. Era berean, itsaspeko irratiaren akatsa jazo eta Moskuko beren agintariekin komunikatzeko aukerarik gabe gelditu ziren.\nErreaktorearen tenperatura modu kontrolaezinean igotzen hasi zen, erregai barrek fisio nuklearra gauzatzeko baina tenperatura zertxobait baxuagora iritsiz. Honenbestez itsaspekoak eztanda nuklearra eta sekulako istripu latza izateko kinka larrian zegoen.\nHondamendi hau nola edo hala kontrolatzeko asmoz, itsaspeko marinel talde batek beren eskuz jada erradiazio maila handia zuen erreaktorea hozten saiatu ziren, erradiazio horren ondorioz beren osasunak betiko kaltetu zituzten: batzuk une berean hil, beste batzuk egunetara eta beste hainbatek epe ertain eta luzera mota ezberdinetako minbiziak jasan zituzten. Balentria horri esker erreaktorea hoztu eta itsaspekoa nahiz eskifaia gehiena larrialdi nuklearretik bizirik ateratzea lortu zuten, bai eta Gerra Nuklear bat izateko aukera ere saiestea, AEBtatik hain hurbil zeuden urtean eztanda nulearraren bat egonez gero sobietarren larrialdiaz jakitun ez ziren estatubatuarrek gerra ekintzagisa hartu eta erantzun modura Sobietar Batasuna eraso baizezaketen. Bestalde, gertakari honetan zehar, K-19 itsaspekoak estatubatuarrek topatu ez zezaten seinale guztiak eten zituzten, ondorioz aldiz batez USS Gato estatubatuar itsaspeko nuklearra K-19 itsaspekoarengandik 3 metro eskasera igaro eta bi itsaspekoak talka egiteko zorian ere egon ziren.\nEskifaiaren 137 gizonetatik 22 hil ziren. Eskifaiaren gizon guztiek bere gainontzeko bizialdian erradiazioa eta bere eraginak jasan zituzten."}
{"id": "674908", "revid": "336", "url": "https://eu.wikipedia.org/wiki?curid=674908", "title": "Kaz II", "text": "Kaz II \"mamu belaontzi\" bezala ezagututa 9,8 metroko katamarana, hau da, errekreo itsasontzia zen. Kaz II hutsik Australiako ipar ekialdean agertu zen, lehorretik 163 kilometrora, 2007ko apirilaren 20an. Antza bertan hiru gizon egon behar ziren baina ontzia inor gabe aurkitu zen. Hiru gizon horien zoria ez da ezagutzen eta horrek kasuari misterio kutsu handia eman dio. Jende askok Mary Celeste mamu ontziaren kasuarekin parekatu du.\nHistoria.\n\"Kaz II\" Airlie Beachtik atera zen, 2007ko apirilaren 15ean. Bidaiaren lehenengo helburua Townsville zen baina asmoa Australiako iparraldetik mendebalde aldera joatea zen. Hiru egun ondoren, apirilaren 18an, helikoptero batek itsasontzia ikusi zuen eta nora ezean zebilela informatu zuen, Koral Hesi Handiatik gertu; azken horrek arrisku handia suposatzen zuen eta, ondorioz, bilaketa aktibatu zen. Apirilaren 20an itsas autoritateek katamarana aurkitu eta abordatu zuten. Bertan ez zegoen inor. Queensland Emergency Management Officeren arabera, katamaran barruan dena zegoen ondo: mahaia jateko prestatuta, ordenagailua piztuta, motorra martxan. Emergentzia sistemak eta GPSa ondo zeuden, bestetik. Elementu arraro bakarrak bela baten urradurak eta salbatxaluparen eza; dena dela, ezin izan zen jakin portutik atera zirenean salbatxalupa zuen ala ez. Itsasotzian ere bideo bat aurkitu zen eta horri esker, noraezean gelditu baino lehen, hiru gizonak lasai asko zeudela ikusten zen.\nEgoera ikusita, bilaketa opezio handi bat martxan jarri zen, bai itsasoan baita itsasertzean ere. Ez zuten ezer aurkitu eta apirilaren 25ean bilaketa bertan behera utzi zuten.\nAzalpen ofizialak behin-betiko ondorioak ezin dutela eman onartzen du. Txosten horren arabera dena istripu kate bat izan zen; ondorioz hiru gizonak uretara erori ziren eta han, igerilari onak ez zirenez, ito egin ziren. Itsasotik itsasontzira igotzea laguntzarik gabe, bestetik, ezinezkoa da.\nTripulazioa.\nTripulazioko kideak Perthekoak ziren, Australiako mendebaldean: Derek Batten (56 urte), katamaranaren jabera, Peter Tunstead (69 urte) eta Jaymes Tunstead (63 urte) anaiak. Hiru gizonak hiltzat emanak izan ziren.\nKanpo estekak.\n[[Kategoria:Mamu ontziak]]\n[[Kategoria:Australiako itsasontziak]]\n[[Kategoria:Itsasoan galdutako pertsonak]]"}
{"id": "674909", "revid": "105290", "url": "https://eu.wikipedia.org/wiki?curid=674909", "title": "Nukleoaren fusio", "text": "Nukleoaren fusioa edota nukleo-fusioa erreaktore nuklear batean jazotako istripu larri mota bat deitzeko erabiltzen den izendapena da. Honetan, erregai solidoa beroaren eraginez erregai likido eraldatzen da, eraldaketa hau potentziaren areagotzea edota erregaiaren hozketa burutu ez ahal izateagatik gerta liteke. Ez da fusio nuklear zuendapenarekin nahastu behar, hartan atomoen batura baitago.\nNukleoaren fusioa zentral nuklear bateko segurtasun neurriek hutsegin dutenean eta erreakzio nuklearra kontrolpetik kanpo gelditzen denean jazotzen da, horrek zentraleko nukleoaren nukleoaren tenperatura arin igotzea eta material erradiaktiboen fusioa sortu ahal izatea dakar, ohikoenak uranioa eta plutonioa dira. Nukleoaren fusioa istripurik izugarriena da, nukleoaren egituraren etena eragin baidezake, eta horrekin batera, leherketaren bat edota lurrera filtraziorik egonez gero, ingurumenera material erradiaktibo ugari jaurtitzea. Nukleo fusio batek, ia ziurtasun osoz eta argi eta garbi, erreaktorearen suntsiketa eta berau ezin konpondu ahal izatea dakar.\nNukleo fusioaren ondorioz jazotako istripu larrien adibide honakoak lirateke: Three Mile Islandeko istripua (1979), Txernobylgo hondamendia (1986) eta Fukushimako istripu nuklearra (2011)."}
{"id": "674910", "revid": "56334", "url": "https://eu.wikipedia.org/wiki?curid=674910", "title": "Three Mile Islandeko istripua", "text": "Three Mile Islandeko istripua 1979ko martxoaren 28an AEBtako Pennsylvania estatuko Three Mile Island dagoen zentral nuklearren jazotako istripu nuklear larri bat izan zen. Thrre Mile Island delakoa Susquehannan ibaian dagoen 3,29 km\u00b2-ko uharte bat da, Harrisburg hiritik hurbil. Egun horretan erreaktore batean nukleoaren fusio partzial bat gertatu zen.\n1979-ko istripua.\nGertakariak.\nGeneradorea ur arinez presurizatutako bi erreaktorez osatuta zegoen. Istripuaren momentuan 25.000 pertsona zentraletik 8 km baino gutxiagora bizi arren,biztanleriari buruz egindako ikerketetan, pertsonekiko kalterik ez zela egon, ez berehalakoak ezta geroagokoak ere, egiaztatu da.\nIstripuaren ondorioak.\nHala ere, ondorioak ekonomian eta iritzi publikoan garrantzitsuak izan ziren, eta garbiketa prozesua luzea eta garestia izan zen. Gainera, istripuak nabarmenki txikitu zuen biztanleriaren konfiantza zentral nuklearrengan, eta askorentzat teknologia honekin zerikusia zuten aurreikuspen pesimisten gauzatzea izan zen. Zazpi urte geroago Chern\u00f3bileko (Ukraina) istripua gertatu zen arte, Three Mile Island-ekoa ordura arte gertatu zen istripu nuklear zibilen artean larriena zela esan zen (5 mailakoa Nazioarteko Istripu nuklearren eskalan).\nThe China Syndrome.\nGertaera, kasualki, \"The China Syndrome\" filma estreinatu eta hiru egunera gertatu zen. Fikziozko istripu bati buruzkoa zen eta antzekotasun handiak zituen."}
{"id": "674911", "revid": "105290", "url": "https://eu.wikipedia.org/wiki?curid=674911", "title": "Erosten Harresiko plaza", "text": "Erosten Harresiko plaza (, ) Jerusalemgo Hiri Zaharreko Juduen auzoko plaza bat da, Erosten harresiaren mendebaldean kokatua. Erosten Harresiko plaza 1967. urtean sortu zen, hiria batu ondoren. Plazaren iparraldean daude Erosten harresiko tunela eta Belaunaldien Katearen Zentroa. Plazaren hegoaldean daude Jerusalemgo Arkeologia Parkea eta Simaurraren atea; eta mendebaldean, Juduen auzoa."}
{"id": "674913", "revid": "12788", "url": "https://eu.wikipedia.org/wiki?curid=674913", "title": "Enns ibaia", "text": ""}
{"id": "674915", "revid": "512", "url": "https://eu.wikipedia.org/wiki?curid=674915", "title": "Tximeleta-begizta", "text": "Tximeleta-begizta (Ipar Euskal Herrian ttattarra) gizonezkoentzako jazkera osagai formal bat da, normalki fraka edota esmokinarekin jantzita eraman ohi da. Lepoaren inguruan simetrikoki lotutako oihal zinta edo xingola bat da.\nJatorriz, gorbata XVIII. mendean Prusiar gerretan parte hartu zuten kroaziar mertzenarien jazkera osagai gisa sortua izan zen, kroaziarrek hotzetik babesteko lepoko gisa lepoaren inguruan lotzen zuten. Laister, garai hartan moda kontuetan nagusi zen Frantziako goi eliteko kideek osagai hau bere egin zuten, eta XVIII. eta XIX. mendean zehar hedatuz joan zen.\nGorbata tximeleta-begizta ala tximeleta-begizta gorbata noiz bilakatu zen ezezaguna da."}
{"id": "674917", "revid": "90523", "url": "https://eu.wikipedia.org/wiki?curid=674917", "title": "Esmokin", "text": "Esmokin edo smoking gau-ospakizun, sari banaketa, koktel eta ekitaldi sozial garrantzitsuetarako gizonezkoentzako etiketazko jantzi bat da, frakaren maila berberean dago, biekin batera tximeleta-begizta janzten da. Eskuarki, esmokin izenaz, jakaz gain (\"afari-jaka\" ere deitzen dena; ), tximeleta-begizta, galtzak eta azpiko atorra zuria ere izendatzen dira.\nJatorriz, 1887an Erresuma Batuan agertu zen, eta 1889 aldera AEBetan, hortik gainontzeko hizkuntzetan ere, euren grafietara egokituz, ingelesezko jatorrizko \"smoking\" izenez deitzea.\nJames Bond pertsonaiari buruzko filmetan protagonistak ia beti jantzia eramaten du; hala ere, esmokina hoberen eta dotoreen eraman izan duen gizona izatearen ospea Cary Grant ingeles-estatubatuar antzezleak du."}
{"id": "674918", "revid": "90523", "url": "https://eu.wikipedia.org/wiki?curid=674918", "title": "Ttattar", "text": ""}
{"id": "674919", "revid": "336", "url": "https://eu.wikipedia.org/wiki?curid=674919", "title": "Litografia", "text": "Litografia (antzinako grezieratik \u03bb\u03af\u03b8\u03bf\u03c2, lithos, 'harria', eta \u03b3\u03c1\u03ac\u03c6\u03b5\u03b9\u03bd, graphein, 'idatzi') marrazki, testu edo argazki bat kare-harri edo metalezko plaka batean trazatzean datzan inprimatzeko prozedura bat da. Gaur egun bakarrik erabiltzen da margolanen kopiak egiteko. 1796an Aloys Senefelder alemaniar asmatzaileak sortu zuen."}
{"id": "674920", "revid": "1545", "url": "https://eu.wikipedia.org/wiki?curid=674920", "title": "Klenbuterol", "text": "Klenbuterola, bere efektu bronkozabaltzailea dela eta, arnas gaixotasunentzako tratamentuetan asko erabiltzen den botika sinpatomimetiko bat da. Asma bezalako arnas arazoak dituzten pertsonentzat arnasketa errazteko erabiltzen da, nagusiki klenbuterol hidrokloruroa izenaz topatu liteke. Gizakien batez besteko bizitzaren ondorioz klenbuterolaren erabilera mugatua dago. Halere, bere efektu anabolitzaileen ondorioz, abeltzaintzan behi ganadu edo aziendaren hazkuntza azkartzeko eta kirol munduko hainbat disziplinetan dopina burutzeko erabiltzen da."}
{"id": "674922", "revid": "512", "url": "https://eu.wikipedia.org/wiki?curid=674922", "title": "Christoffer Wilhelm Eckersberg", "text": "Christoffer Wilhelm Eckersberg (Bl\u00e5krog, 1783ko urtarrilaren 2a - Kopenhage, 1853ko uztailaren 22a) Danimarkako margolari klasizista izan zen, \"Danierako pinturaren aita\" izendatu zuten.\nBiografia.\nChristoffer Wilhelm Eckersberg margolaria Blakrog deritzon herri txiki batean jaio zen, garai hartan Slesvig Dukerria zena eta gaur egun Hego Jutlandia eskualdea. Aita Henrik Vilhelm Eckersberg margolaria eta arotza zen eta ama Ingeborg Nielsdatter zuen izena.\n1786 urtean Allesund eskualdeko Blans herrira bizitzera joan ziren eta hamairu urte zituela margolaritzari profesionalki ekin zion. Bere lehendabiziko margolari maisuak hauek izan ziren:\u00a0Jes Jessen, Aabenraa herrian\u00a0eta Johann Jacob Jessen, Flensburg hirian.\n1800 eta 1803 urte bitartean Danimarkako Arte Ederren Errege Akademian (\"Det Kongelinge Danskekunstakademi\") ikasi eta lan egin zuen eta bertan bere maisuen artean Abildgaard izan zuen. Geroago, beka bat lortuta, Parisen Jacques-Louis David margolariaren ikasle izan zen. 1818 urteaz geroztik, Danimarkako Arte Ederren Errege Akademiako irakasle izan zen eta 1827 urtetik 1829 urtera bitartean, bertako zuzendaria ere.\nEstiloa.\nKlasizismoa eta erromantizismoa batu zituen bai paisaietan bai eta arkitekturazko margoetan ere, Thorvaldsen (\"Langreboko sua\") adibidea jarraituz. Erretratugile fina izan zen, lerro garbi eta zehatzak egiten zituen. Argi ilunak egiteko zuen trebeziagatik (\"Emakumea biluzik ispilu aurrean ilea orrazten\") Danimarkako Urrezko Aroko aitzindari bihurtu zen.\nIkasleak.\nBeste batzuen artean:\nAukeraketa.\nMargolari honen omenez, Danimarkako estatuak Eckersberg Domina ematen du."}
{"id": "674924", "revid": "17", "url": "https://eu.wikipedia.org/wiki?curid=674924", "title": "Bakailaoa pil-pilean", "text": ""}
{"id": "674926", "revid": "1545", "url": "https://eu.wikipedia.org/wiki?curid=674926", "title": "Bakalao", "text": "Bakalaoa Espainian 1990eko hamarkadan sortu eta bereziki diskoteketan dantzatzeko musika-estiloa da, errepikakorra, bizia, eta gailu elektronikoak sortua izatea dituena ezaugarri. Eragin edo indar gehien izan zuen gunea Valentziako Erkidegoa izan zen.\n1990eko hamarkadan musika-estilo honi loturik Espainia goitik behera zeharkatzen zuen eta musika mota hau ipintzen zuten diskotekez osatutako \"Bakalaoaren Ibilbidea\" (\"Ruta del Bacalao\") zelakoa zegoen."}
{"id": "674927", "revid": "56334", "url": "https://eu.wikipedia.org/wiki?curid=674927", "title": "Cristina Garmendia", "text": "Cristina Garmendia Mendizabal (Donostia, Gipuzkoa, 1962ko otsailaren 21a) biologoa eta enpresaburua da. Militantzia politiko ezagunik gabekoa, Espainiako Gobernuko Zientzia eta Berrikuntza Ministro izendatu zuten, 2008ko apirilean, IX. Legealdian, Jos\u00e9 Luis Rodr\u00edguez Zapateroren gobernuan.\u00a0 2015etik aurrera,\u00a0Berrikuntzarako Cotec Fundazioko presidentea da.\u00a0\nMadrilgo Unibertsitate Autonomoko biologian doktorea da. Ministro izendatu aurretik, Inbiomed Fundazioko eta Bioenpresen Espainiako Elkarteko presidentea izan zen.\u00a02000. urtean\u00a0 Genetrix, bioteknologia sektoreko enpresa\u00a0eta YSIOS arrisku-kapitaleko osasun eta bioteknologian espezializatutako enpresa sortu zituen.\u00a0Espainiako Enpresaburu Elkarteen Konfederazioko kidea ere zen. Gobernua utzi eta gero, Cristina Garmendiak bere enpresa-jarduerari ekin dio berriz ere, YSIOS eta Genetrix-eko akziodun bezala, baita aholkulari kontseilu publiko eta pribatuetako kide bezala, besteak beste, Kolonbiako Gobernuarentzat.\u00a0 \u00a0\nBizitza.\n1962an jaio zen Donostian (Euskal Herria). 18 urte zituela Biologia ikasketak hasi zituen Sevillako Unibertsitatean, Genetika espezializazioan lizentziatu zen.\nOndoren, Madrilera joan zen, eta 1980ko hamarkadatik aurrera bertan bizi da.\nMadrilen CSICen doktoretza ikasketak burutzen zituen bitartean, Madrilgo Unibertsitate Autonomoan irakasle laguntzaile bezala aritu zen, Genetika eta Biologia Molekularra Sailetan.\nBiologia molekularrean doktoratu zen, Margarita Salasen zuzendaritzapean 1989an, Madrilgo Unibertsitate Autonomoan.\nBere formakuntza akademikoa, 1992an osatu zuen, Nafarroako Unibertsitateko IESEn Executive MBA burutu ondoren.\nIdeologia.\nPSEekoa ez dela adierazi duen arren, Patxi Lopezen gobernuaren aldekoa izan zen. Ibarretxe Plana, Garmendiaren iritziz astakeria bat zen, ez zen konponbidea eta euskal herritarrak banatzeko baino ez zuen balio. Beharrezkoa ez zen gauza bat izateaz gainera kaltegarria zen. Cristina Garmendiaren iritziz, Euskadik berrikuntza teknologikoa izateko biderik errazena EAJ oposiziora bidaltzea zen.\nAldi berean, berrikuntza teknologikoaren transferentzia eskatzea bere ustez, etorkizuna eraikitzen ez zuen eskari bat egitea zen. Nahiz eta transferentziari buruz hori esan, lau hilabete beranduago, EAJ eta PSOEren arteko negoziaketen ondorioz, Euskadik, Gernikako Estatutuan idatzita zegoen transferentzia jaso zuen 2008ko urrian."}
{"id": "674930", "revid": "90204", "url": "https://eu.wikipedia.org/wiki?curid=674930", "title": "Trantsizioa Nafarroa Garaian", "text": "Euskal Autonomia Erkidegoko eta Nafarroa Garaiko (orduan oraindik ez ziren bi autonomia desberdin eta estatutu bakarra edukitzearen eztabaida zegoen) trantsizio politikoak, Espainiako gainerako herrialdeekin alderatuta, bortxa politika handiagoa izan zuen. Zenbait gertaera nabarmendu ziren: Gasteizko martxoaren 3ko sarraskia, Jurramendiko hilketak, 1977ko Amnistiaren Aldeko Astea, 1978ko Sanfermineko gertaerak, 1979ko Tuterako kontzentrazio ekologista batean jazotako Gladys del Estalen heriotza eta kaleetan nahiz errepideetan egindako kontroletako istiluetan izandako hildakoak. Horrez gain, ETAren iraunkortasunak ere (baita 1977an erabakitako amnistiaren ondoren ere) trantsizioa zailtzen zuen. Mario Onaindiaren adierazpenaren arabera:\n (Mario Onaindia Trantsizioaren Memorian)\n1977ko bilakaera politikoa.\n1977ko maiatzean, Hego Euskal Herriko hainbat indar politikok, horien artean Eusko Alderdi Jeltzaleak (EAJ), Euskadiko Alderdi Sozialista-Euskadiko Ezkerrak (PSE-EE), Euskal Sozialistak Elkartzeko Indarrak (ESEI), Euskadiko Partidu Komunistak (PCE-EPK), Euskal Kristau Demokraziak (EKD) eta Eusko Abertzale Ekintzak (EAE-ANV) \"Kompromiso Autonomikoa\" sinatu zuten, hauteskunde konstituziogileetatik ateratako Hego Euskal Herriko parlamentariek idatziko zutela etorkizunean autonomia estatutua adostu zutelarik. Hauteskunde horiei begira, \"Konpromisoa\" sinatu zuten zenbait alderdik (EAJ, PSE-EE eta ESEI) zerrenda komun bat aurkeztu zuten Senatuan, Autonomia Frontea. Nafarroa Garaian, eusko abertzaleek (gutxiengoa) Nafarroa Garaia Hego Euskal Herriko gainerako probintziekin batera autonomia berean sartzea eskatzen zuten. Euskadiko Alderdi Sozialistako kide ziren hegoaldeko nafar sozialisten antzera, Nafarroa Garaia Euskadin sartzearen aldekoak baitziren. Bestetik, frankismotik zetozen politikariek eta erreforma politikoa egitearen aldekoak zirenek, Zentro Demokratikoaren Batasuneko kide zirenek (Nafarroa Garaian gehiengoa), integratze horren aurka zeuden. Alianza Foral Navarra alderdiak, zein erreformaren errezeloa zuten frankistek osatzen zuten Alianza Popular alderdiaren nafar bazkideak baitziren, elkartasun hori ukatzen zuten.\nHauteskundeak -ETAren inguruneak biltzeari uko egin zion 1977ko maiatzeko amnistiaren aldeko aste odoltsuaren ostean- Hego Euskal Herriko ingurune politikoa osatzen zuten talde politiko anitzen benetako boterea zehazteko tresna izan ziren. Nafarroa Garaiko eusko nazionalismoarentzat zartada izan zen, alderdi moderatuentzat, bereziki. Diputatuen kongresuan, EAJk bultzatutako zerrendak (Nafarroako Batasun Autonomista) botoen %7a lortu zuen, baina ez zuen ordezkaritza lortu. Bestetik, hauteskundeetara joan ziren alderdi abertzale ezkertiarrek (Nafarroako Batasun Ezkertiarra) botoen %9.5a lortu zuten, baita ordezkaritza ere. Emaitza honakoa izan zen: Nafarroa Garaiak hautatutako 5 diputatuetatik 3 UCDkoak ziren (botoen %29) eta 2 PSOEkoak (botoen %21). Gainera, 4 senatarietatik 3 UCDkoak ziren eta laugarren senataria Manuel de Irujo eusko nazionalista izan zen, Autonomia Frontearen zerrendatik hautatua. Carlos Garaikoetxearen arabera, ETAren ingurugiroa hauteskundeetan ez egotea alderdi eskuindarra hauteskunde horietan irabazle izatearen zergatietako bat izan zen.\nHauteskundeen ospakizunaren ondoren Eusko Kontseilu Nagusia (1977ko ekainaren 19a) sortu zen, zein lau probintzietan hautatutako diputatu nahiz senatari guztiek osatu baitzuten. Hala eta guztiz ere, Zentro Demokratikoaren Batasuneko nafar parlamentariek (3 diputatu eta 3 senatari) ez zuten talde horretan parte hartu Nafarroa Garaia autonomia bateratu batean sartzearen aurka baitzeuden.\nBestetik, Adolfo Su\u00e1rezen gobernuak ez zuen Konstituzioa onartu baino lehen Eusko Autonomia Erkidegoari eta Kataluniari autonomia ematearen gaiari ekin nahi; izan ere, beraien ustez Estatutuak Konstituzioan ipinitakoan oinarrituta egon behar ziren. Hori dela eta, Espainia guztiarentzat erregimen aurre autonomikoa proposatu zuen, etorkizunean Estatu Autonomikoa finkatu nahian. Hainbat hilabetetan zehar, Eusko Kontseilu Nagusiak proiektu aurre autonomiko bat landu zuen, zein Batzarrak onartu eta ondoren Gobernuak berretsi behar baitzuen. Proiektuaren zirriborroa (\"Erregimen Trantsitorio Aurre Autonomikoaren Lege-Dekretuaren Proiektua Euskadirentzat\") PSE-EEk eta EAJk adostu zuten, zein 1977ko irailaren 17an Batzarrak onartu baitzuen Euskadiko Ezkerraren abstentzioarekin. Nafarroa Garaiko parlamentuko ordezkari gehienak Nafarroa Garaia Hego Euskal Herriko gainerako probintziekin autonomia bakar batean sartzearen aurka zeudela jakinik, proiektuak aurre autonomia aurre ikusten zuen Araba, Gipuzkoa eta Bizkaiarentzat. Gainera, etorkizunean Nafarroa Garaia bertara bil zitekeen bere parlamentuko ordezkariek eta Nafarroa Garaiko Foru Kontseiluak horrela erabakitzen bazuten. Hala eta guztiz ere, gobernuarekin negoziatzeko aukera noiz edukiko zain geratu ziren. Negoziaketan hainbat oztopo azaldu ziren eta garrantzitsuena Nafarroa Garaiaren eztabaida izan zen, non UCDk batzarrean parte hartu ez zuten parlamentuko ordezkarien gehiengoa lortu zuen (bederatzitik sei). 1977ko abenduan, UCDk Nafarroa Garaia lau probintzietako organo aurreautonomikoan sartzearen aukera onartu zuenean auzia konpondu zen. Ondorioz, Nafarroa Garaia zegokion foru-organoaren menpe geratu zen eta aldi berean EAJk UCDren eskaria onartzen zuen, non adosten zen Nafarroa Garaiaren gehitzeak erreferenduma eskatzen zuela. 1977ko abenduaren 30ean egindako akordio batean, Nafarroa Garaiko Kontseilu Parlamentarioak (UCD, PSOE eta EAJko hegoaldeko nafar diputatu nahiz senatariez osatuta) akordioa argitaratu zuen eta etorkizuneko Konstituzioan irudikatzeko erabakia hartu zen aldi baterako xedapen gisa.\n1978ko bilakaera politikoa.\n1978ko urtarrilaren 4an, Eskualdeetako atxikitako ministro zen Manuel Clavero Ar\u00e9valok, aldarrikatutako Lege-Dekretu baten bidez, Eusko Kontseilu Nagusia sortu zuen Euskadiko erakunde aurreautonomiko gisa. Dekretuaren arabera, Hego Euskal Herriko lau probintziek Kontseiluarekin bat egiteko aukera zuten (horrela aurreautonomiako kide bilakatuko ziren, eta lau probintzietako autonomia osatzeko lehenengo pausoa izango litzateke). Kontseiluarekin bat egiteko erabakia berriro hasi zen, lehenik, probintzia bakoitzean aukeratutako diputatu eta senatariekin, eta azken batez, Batzorde Nagusien erabakiaren bidez, Euskal Herriko mendebaldeko hiru probintzien kasuan, eta zegokion foru-organoan. Hala eta guztiz ere, Clavero Ar\u00e9valok ez zuen kontuan hartu Nafarroa Garaiaren negoziatzeko gaitasun aparta. Horrek lurrikara eragin zuen UCDn eta Fernando Abril Martorellek ez ohiko eragiketa burutu zuen, honako sarrera zuen Lege-Dekretua EAOn (Estatuko Aldizkari Ofiziala) argitaratu zuenean:\nNafarroa Garaiari buruzko aipuan non lege-dekretuan adierazten den beste aurrekari historiko batzuk dituela, nolabait ere aurretik juzgatzen da ez dela goi-barrutiko inongo lurralde-entitateko partaidea. Nafarroa Garaiaren egoera berezia ikusirik, zeinek foru-erregimena duen, 1841eko abuztuaren 16an legearengatik aitortua, Euskadiko Kontseilu Nagusian sartzeko edo ez sartzeko erabakia hegoaldeko nafar herriari dagokio, data bereko beste lege-dekretu batean araututako prozeduraren arabera.\nLege-Dekretu berri honekin, EAOn aldarrikatu zena, aurrekoa aldatzen zen; izan ere, Gobernuak eta Nafarroa Garaiko foru-diputazioak atxikimendua onartuko zutela adosteaz gain, baldintza gehigarri bat gehitu zen: organo horretaz gain, atxikimendua Nafarroa Garaiko herritarren arteko erreferendumaren bidez onartu beharko litzateke. Abril Martorellek ikuskatu zuen bezela:\n1/1978 Lege-Dekretuan idatzitako organoak aukeratzeko arauak urtebet geroago ezarri zituzten, Konstituzioaren onarpenaren ostean.\n1978ko Sanferminetan jazotako gertaerak izan ziren egunetan, Espainiar Konstituzioko testua zein izango zen negoziatzen ari ziren, non eredu autonomikoa zehazten zen. Nahiz eta txosten konstituzionalak, 1977ko abuztuan sortua, ez zituen EAJko ordezkariak barne hartzen, hauek UCD eta PSOErekin \"Euskal Herriko auziaren\" inguruko hainbat negoziazioetan parte hartu zuten. Nafarroa Garaiko estatusari dagokionez, 1978an zehar, negoziazioak Konstituzioko antolaketa osagarria nola idatziko zen zehazteko egiten zituzten, non 1977ko abenduan UCD, PSOE eta EAJk egindako paktua irudikatuko zen eta Nafarroa Garaia Euskal Autonomia Erkidegora gehituko balitz nola arautuko zen zehaztuta geratzen zen. Carlos Garaikoetxeak, orduko Euskadi Buru Batzarreko presidenteak dioenaren arabera, 1978ko urtarrilaren 25ean maratoi-negoziazio bat mantendu zuten Espainiar Gobernuko maila goreneko ordezkariek eta Abril Martorell lehendakari ordeak zuzendutako bere alderdi UCDk. Horrez gain, negoziazio hartan Landelino Lavilla eta Miguel Herrero de Mi\u00f1\u00f3n zeuden; Nafarroa Garaiko UCDko ordezkariak ere, horien artean Jaime Ignacio del Burgo; PSOEko ordezkari batzuk, Enrique M\u00fagica buru; Euskadiko Alderdi Sozialistako Hego Euskal Herriko ordezkariak, esate baterako, Jos\u00e9 Mar\u00eda Benegas edo Gabriel Urralburu nafarra; eta EAJ alderdia Carlos Garaikoetxea eta Juan Ajuriaguerra buru zirelarik. UCDren hasierako jarreraren arabera, hauek erreferendumean gehiengoa lortu nahi zuten, baina ondoren jarrera hori leundu egin zen Nafarroa Garaia Euskal Autonomia Erkidegoan sartu zedin. Azkenean, botoen gehiengo bakuna hitzartu zen. UCD eta PSOEk proposatu zuten kontsulta soilik behin egitea, baina azkenean adostu zen beste kontsulta bat egingo zutela kontsulta bat egin eta handik bost urtera. Akordio hau Kontituzioaren aurreproiektuan aurkeztua izan zen zuzenketa gisa 1978ko urtarrilaren 30ean eta aho batez onartua izan zen. Azkenik, Kontituzioak Espainiako Konstituzioko laugarren xedapen iragankorra barne hartu zuen; ondorioz erreferendumean, zein \"aginpidedun foru-organoak\" iragarri baitzuen, horrela erabakiko balitz, Nafarroa Garaia Euskal Autonomia Erkidegoan sartuko litzateke.\nKonstituzioa onartzeko erreferendumean, Nafarroa Garaian baiezko botoak gailendu ziren. Eusko nazionalistek abstentziorako deialdia egin zuten; izan ere, haien ustez konstituzioak ez zituen beraien eskariak jasotzen. Azkenean, abstentzioa %33.37koa izan zen bi urte lehenago erreforma politikoa onartzeko egindako erreferendumean (abstentzioa %26.37) baino zazpi puntu handiagoa, non abstentziorako deialdia legeztatu gabeko alderdi ezkertiar demokratikoak egin zuen; eta hamabost puntu handiagoa 1977ko hauteskunde orokorretan egindako erreferendumarekin alderatuz (abstentzioa %17.76). Horrez gain, Espainiako multzoarena baino zerbait handiagoa izan zen (abstentzioa %32.89), baina Euskal Autonomia Erkidegokoa baino txikiagoa (abstentzioa %55.35). 1978ko Konstituzioa erroldako gehiengoaz onartua izan zen Nafarroa Garaian %50,88rekin (aldeko %76.42 boto, %66.63ko parte-hartzearekin).\n1979ko bilakaera politikoa.\nGerora, Konstituzioa berretsitakoan, Nafarroa Garaiaren kasuarentzat eta 1979ko urtarrilaren 26an egindako dekretu baten bidez, zehaztu zen Nafarroa Garaiko Parlamentua izango zela Nafarroa Garaia Eusko Kontseilu Nagusira gehitzeko eskaria egingo zuen nahiz horren aukeraketa nola egingo zen erabakiko zuen foru-organoa. Batzorde Orokorretarako eta Nafarroako Parlamenturako lehenengo hauteskundeak eta 1979ko udalerriko hauteskundeak aldi berean gertatu ziren. Behin hautatuta, Araba, Gipuzkoa eta Bizkaiko parlamentariek beraien probintziak Kontseilu Orokorrarekin elkartzea adostu zuten bitartean, Nafarroa Garaikoek aurkakoa adostu zuten (gaia 1979ko abenduan eztabaidatu zen, Euskadiko Ezkerrak proposatuta; proposamena abenduaren 17an gaitzetsi zen Foru Erregimen Batzordean, 4 boto eusko nazionalista alderdiaren alde, 7 UCD eta UPNren aurka eta 4 abstentzio PSOEn, plenora iritsi gabe).\n1982ko bilakaera politikoa.\nBere aldetik, Nafarroa Garaian autonomia 1841eko Lege Hitzartuaren (Nafarroak erreinua izateari utzi) eguneratzearen bidez lortu zen, Nafarroako Foru Diputazioaren eta Gobernuaren arteko ituna izan zen, zein erabaki baitzen ez berrestea Nafarroako Foru Hobekuntzarekin 1982an.\nEspainiako Konstituzioko laugarren xedapen iragankorra Nafarroako Foru Hobekuntzan garatu zen, non zehazten zen \u00abforu organo aginpideduna\u00bb Nafarroako Parlamentua zela (atxikimendurako erreferendumaren deialdia erabakitzeaz gain, nahiz eta Konstituzioan ez zehaztu Euskal Autonomia Erkidegoaren bereizketa egiteko ekimena ere bere esku zegoen); halaber, Euskadiko Autonomia Estatutuan, zeinek aurreikusten zuen Nafarroa Garaia Euskal Autonomia Erkidegoari atxikiko balitzaio, Espainiako Kongresuak eta Senatuak bilera bateratuan ezarri beharko zutela ezarritako baldintzetatik zein jarri beharko liratekeen Estatutuaren erreformarako, beti \"aginpidedun foru organoaren\" onarpena barne hartuz, estatutu berriaren onarpena lege organikoaren gisa eta azkenik, 4 probintzietan erreferenduma (ez dago legeztatuta ea onarpena 4 probintzietan bateratuta eman behar den edo bakoitza bere aldetik egin behar duen)."}
{"id": "674931", "revid": "336", "url": "https://eu.wikipedia.org/wiki?curid=674931", "title": "S\u00fcdtiroler Volkspartei", "text": "S\u00fcdtiroler Volkspartie ()-SVPz ere ezaguna- Hego Tirolgo alderdi politiko abertzalea da, 1945ean sortua. Zentro-eskuinekoa, bere sorreratik Bozen-Hego Tirolgo probintzia autonomoaren alderdi bozkatuena izan da beti hauteskunde lokaletan, sarritan gehiengo absolutua lortuz (emaitzarik onena 1948an eskuratuz -botoen %67- eta okerrena 2013an -%46-).\nAlderdiak eskualde horretako alemaniar hiztunen eskubide linguistikoak eta nazionalak defendatzen ditu, eta baita gutxiengo ladinoarenak ere.\nSortu berria zela, 1946an, 155.000 sinadura bildu eta Austriako orduko kantzelariari (Leopold Figl) bidali zizkion, Italiaren menpeko Hego Tirola Austriara itzul zedin eskatuz. 1957an eskualdeko inoizko manifestaziorik handiena antolatu zuen, Italiako gobernuari autonomia zabalagoa eskatuz (35.000 lagun mobilizatuz Sigmundskron-go gazteluaren aurrean).\n1960an, SVPren ekimenaz, Austriak Hego Tirolgo gaia NBEra eraman zuen, eta 1970ean Italiako gobernuak autonomia zabalagoa eman zion lurraldeari.\nAlderdiak zatiketa batzuk -eskuinetik zein ezkerretik- jasan ditu bere historian zehar; entzutetsuenetako bat Befreiungsausschuss S\u00fcdtirol (Hego Tiroleko Askatasunerako Batzordea) taldea sortzeko izandakoa da, 1957an. Talde berri horrek independentziaren aldeko bide gogorra hartu eta 60ko hamarkadaren hasieran borroka armatuaren aldeko hautua egin zuen (leherketak eta Italiako militarren aurkako atentatuak burutuz).\nEuropako Parlamentuan SVPk ordezkaritza politikoa izan du urte luzeetan. Bertako ganbaran, Europako Alderdi Popularraren taldean dago."}
{"id": "674932", "revid": "646", "url": "https://eu.wikipedia.org/wiki?curid=674932", "title": "SVP", "text": ""}
{"id": "674933", "revid": "646", "url": "https://eu.wikipedia.org/wiki?curid=674933", "title": "Hego Tirolgo Alderdi Popularra", "text": ""}
{"id": "674934", "revid": "646", "url": "https://eu.wikipedia.org/wiki?curid=674934", "title": "S\u00fcd-Tiroler Freiheit", "text": "S\u00fcd-Tiroler Freiheit () Hego Tirolgo alderdi politiko abertzalea da, Italiaren menpeko Hego Tirola Austriako Tirolarekin batu nahi duena. 2007an sortua, ez du onartzen XX. mendearen hasieran gauzatu zen Tirolaren banaketa artifiziala (Iparraldea Austrian geratu zen, eta Hegoaldea Italiaren menpe). Era berean, gehiengo alemaniar hiztunen hizkuntza-eskubideak defendatzen ditu eta elebakartasuna aldarrikatzen du eskualde horrentzat.\nOspetsua izan zen 2007ko udan antolatu zuen kanpaina, \"Hego Tirola ez da Italia\" eslogan kartel ugaritan jarriz gune turistiko nagusietan.\n2013ko hauteskunde lokaletan laugarren indar bozkatuena izan zen (botoen %7,2), S\u00fcdtiroler Volkspartei indartsuaren, Die Freiheitlichen eskuin muturrekoaren eta Berdeen atzean.\nEva Klotz politikari abertzale tiroldarrak taldea zuzendu zuen bere hasierako urteetan.\nEuropako Parlamentuan S\u00fcd-Tiroler Freiheit Europako Aliantza Askea taldean dago, estaturik gabeko nazioen beste alderdi abertzaleekin batera."}
{"id": "674935", "revid": "646", "url": "https://eu.wikipedia.org/wiki?curid=674935", "title": "Hego Tiroleko Askatasuna", "text": ""}
{"id": "674936", "revid": "6327", "url": "https://eu.wikipedia.org/wiki?curid=674936", "title": "1980ko Euskal Espedizioa", "text": ""}
{"id": "674937", "revid": "448", "url": "https://eu.wikipedia.org/wiki?curid=674937", "title": "Pedro de Barrondo Garai", "text": ""}
{"id": "674938", "revid": "56334", "url": "https://eu.wikipedia.org/wiki?curid=674938", "title": "Organisation Todt", "text": ""}
{"id": "674940", "revid": "448", "url": "https://eu.wikipedia.org/wiki?curid=674940", "title": "Prebosteen plaza", "text": ""}
{"id": "674945", "revid": "56334", "url": "https://eu.wikipedia.org/wiki?curid=674945", "title": "Koldo Tellitu", "text": "Koldo Tellitu Mejia (Barakaldo, Bizkaia, 1966ko uztailaren 9a) euskal herritar abokatua da, eta lehendakaria izan da 2009tik 2023 bitartean. \nZuzenbidea ikasi zuen. Urte luzez LAB sindikatuan jardun ondoren, 2006an Euskal Herriko Ikastolen Konfederazioko lehendakari lehendakari hautatu zuten. 2009an, Tellituren zuzendaritzapean, erakundeak izaera juridikoa eta izena aldatu zituen, eta erakunde berriaren lehendakaria izendatua izan zen.\nSaskibaloian aritutakoa da, jokalari Urgatzi, Baskonia, Atletico San Sebastian eta Gasteiz taldeetan eta entrenatzaile Urgatzi, Umandi eta Betiko taldeetan."}
{"id": "674946", "revid": "105290", "url": "https://eu.wikipedia.org/wiki?curid=674946", "title": "Ja tebia liubliu", "text": "Ja tebia liubliu (idazkera zirilikoz: \"\u042f \u0442\u0435\u0431\u044f \u043b\u044e\u0431\u043b\u044e\", euskaraz: \"Maite zaitut\", bezala ere ezaguna idazkera zirilikoz: \"\u0411\u043b\u0430\u0436\u044c\", euskaraz: \"Kapritxoa\") Nikolai Noskov musikariaren debutaren musika albuma da. 1998ko argitaratua izan zen."}
{"id": "674948", "revid": "105290", "url": "https://eu.wikipedia.org/wiki?curid=674948", "title": "Salbagerriko", "text": " Salbagerrikoa itsas inguruetan segurtasun neurria bezala derrigorrezko erabilerako flotagailu mota bat da. Nazioarteko itunen arabera, itsasontzi mota askotan eraman beharreko tresna da itsasoan galduak jasotzeko eta ur gainean mantentzeko. Itsasertzeko leku askotan ere derrigorrezkoak dira, esaterako portuetan, itsas pasealekuetan... Baita ere igerilekuetan.\nNormalean, toroide itxura dute eta soka batez lotuta daude. Sokaren bidez uretan dagoen pertsona lehorrera altxa daiteke. Batzutan, argitxoak edo zerrenda islatzaileak izaten dituzte, argi gutxi dagoenean haren posizioa ezagutzeko.\nSalbagerrikoen dimentsio ohikoenak hauexek dira:\n\u00d8 kanpokoa 73 zm\n\u00d8 barrukoa 44 zm\nPisua: 2,5 kg"}
{"id": "674949", "revid": "6327", "url": "https://eu.wikipedia.org/wiki?curid=674949", "title": "Gizon zahar baten erretratua", "text": ""}
{"id": "674950", "revid": "512", "url": "https://eu.wikipedia.org/wiki?curid=674950", "title": "Autoerretratua (Grekoa)", "text": "Autoerretratua \u2014Gizon zahar baten erretratua izenaz ere ezaguna\u2014 Grekoaren margolan bat da, 1595. urtean eta 1600. urtean egina. Bere Toledoko azken aldiko lana da eta zalantzak daude ea bere benetako autorretratua den inguruan. Gaur egun New Yorkeko Metropolitan Museum of Arten erakusten da.\nAzterketa.\nOihala 1595. urtearen inguruan egin zen, Grekoak 55 urte zituenean gutxi gorabehera (garairako, aski zaharra, beraz), hau da, bere ibilbidearen puntako garai batean. Ordurako \"Orgazko kondearen ehorzketa\" margolana egina zuen, eta haren izena Europan oso ezaguna zen. Erretratu honetan, beste askotan bezala, Tiziano eta Tintorettoren eragina nabaria da, bereziki begi handietan eta begirada finkoan.\nLan honetan Grekoak pintzelkada azkarra erabiltzen du, xehetasuneei kasu handirik egin gabe. Margolanak intimitatea eta berotasuna trasmititu nahi ditu; horretako kolore beroak, Grekoaren lanetan ohikoak diren marroiak eta arreak, eta, gainera, ikusleari zuzendutako begirada erabiltzen ditu.\nKanpo estekak.\nMetropolitan Museum of Art"}
{"id": "674955", "revid": "105290", "url": "https://eu.wikipedia.org/wiki?curid=674955", "title": "Errebalida", "text": "Errebalida Espainian Batxilergo-titulua eskuratzeko azterketa da, Espainiako hezkuntzaren historiako aldi batzuetan ezarritakoa:"}
{"id": "674956", "revid": "1545", "url": "https://eu.wikipedia.org/wiki?curid=674956", "title": "Antipater", "text": "Antipater edo Antipatro (, \"Antipatros\"; - K.a. 319) Mazedoniako jenerala izan zen. Filipo eta Alexandroren bigarrena izan zen.\nKonkistatzaileak haren gain utzi zuen Mazedoniako gobernua Asiarako espediziora abiatu zenean. Alexandro hilik, agintea gorde zuen. Demostenesek eta Hiperidesek altxarazitako grekoen kontra borrokatu zen. Lamian setiaturik izan arren (323), garaipena lortu zuen Kranoneko guduan (321). Hiperides hilarazi zuen eta Demostenesi jazarri zitzaion, honek bere burua pozoitu zuelarik. Perdikaren aurkako koalizioan esku hartu zuen eta berau hil ondoren erregeordetza eskuratu zuen. Hiltzean Poliperkoni utzi zion erresuma."}
{"id": "674957", "revid": "51144", "url": "https://eu.wikipedia.org/wiki?curid=674957", "title": "Antipatro", "text": ""}
{"id": "674960", "revid": "141891", "url": "https://eu.wikipedia.org/wiki?curid=674960", "title": "Atentatu terrorista garrantzitsuenak", "text": "1-2001ko Irailaren 17an, Estatu Batuetan 19 terroristek 4 hegazkin lapurtu ondoren, 4 atentatu suizida egin zituzten. Lehenengoan, 11 American Airlines eta 175 United Airlines hegazkiekin torre bikiak derribatu zituzten. Bigarrenean, pertsonak susmatzen dute 77 American Airlines hegazkina pentagonoarekin talka egin zuela. Azkenean, ezin izan zuen objetibu bat derribatu bidariak kontrola berreskuratu zutelako, baina borroka baten ostean landa batean puskatu zen Shanksville, Pensilvania. Atentatu suizida horietan 19 bahitzaileak aparte 2.973 pertsona hil ziren eta 24 ezin izan dira aurkitu.\n2-Sri lankan atentatu odoltsuenetariko bat gertatu zen 1996 an. 200 pertsona hil ziren kamioi lehergailu baten erruz, kongoko kapitalean.\n3-Moscun, lehergailu indartsu batek eraikin oso bat suntsitu zuen eta harekin gutxienez 150 pertsoa hil ziren. Pertsonek susmatzen dute exogenorekin egin zela lehergailuak, baina ezin da konfirmatu.\n4-Baliko bonbardaketak 2002ko urriaren 12an gertatu ziren Kutako turismo auzoan, Indonesiko irla batean. Han 202 pertsona hil ziren, 164 atzerrikoak eta bakarrik 38 ziren herritarrak. Ere bai, 209 zaurituak gelditu ziren. 3 bomba egon ziren inplikatuta erasoan. Lehenengoa motzila batean zegoen ezkutatua. Bigarrena, auto bonba batean. Eta azkena,eraikin batean.\n5-1998an bi lehergailuk Keniako eta Tanzaniako enbaxadak suntsitu zituzten. Eta gutxienez 80 pertsona hil ziren eta 1000 zaurituak aurkitu zituzten. Batzuk uste dute US-ko talde erradikal bat izan zela\n6-1988ko abenduaren 21an World Airways-ko hegazkin bat lehertu egi zen Estatu Batuetan. Gorabehera horretan, \u00a0Boeing 747-121.\u00a0hegazkinaren piezak 11 errugabe hil zituen landan eta bidalari guztiak ere bai. Hiru urte ondoren FBI eta CIA errudunak aurkitu zituzten."}
{"id": "674964", "revid": "10891", "url": "https://eu.wikipedia.org/wiki?curid=674964", "title": "2016ko Munduko Xake Txapelketa", "text": "2016ko Munduko Xake Txapelketa orduko txapelduna zen Magnus Carlsenen eta Sergei Kariakinen artean jokatutako txapelketa izan zen, FIDEk antolatua. Txapelketa azaroaren 11tik 30era jokatu zen New York hirian. 12 partidako lehia izan zen eta berdinketa gertatu zenez, xake azkarreko (25 min + 10 s/mugimendu) 4 partida jokatu ziren berdinketa hausteko. Magnus Carlsen izan zen garaile, eta Munduko Xake Txapeldun titulua mantendu zuen.\nCarlsen faborito garbia bazen ere, Kariakinek defentsa joko bikaina erakutsi zuen eta lehenbiziko 7 partidak berdindu zituzten. Horren ostean, Kariakinek 8. partida irabazi zuen (pieza beltzekin) eta markagailuan aurre hartu zuen, eta aurreko partidetan erakutsitako defentsa zela-eta, bazirudien txapeldun titulua eskura zuela. Hala ere, Carlsenek 10. partida irabazi eta norgehiagoka berdintzea lortu zuen. Ondorengo bi partidetan Carlsenek berdinketaren bila jokatu zuen, eta berdinketa hausteko xake aktiboko partidetan nagusitasunez gailendu zen.\nHautagaien Txapelketa.\n2016ko Hautagaien Txapelketan erabaki zen 2016ko Munduko Xake Txapelketa jokatuko zuen hautagaia. Txapelketa, 2016ko martxoaren 11tik 30era jokatu zen Moskun, bi itzuliko round-robin ligaxka moduan. Parte-hartzaileak, FIDEk iragarritako ordenean, hauek izan ziren :"}
{"id": "674965", "revid": "105290", "url": "https://eu.wikipedia.org/wiki?curid=674965", "title": "Stoikla i beton", "text": "Stoikla i beton (idazkera zirilikoz: \"\u0421\u0442\u0451\u043a\u043b\u0430 \u0438 \u0431\u0435\u0442\u043e\u043d\", euskaraz: \"Beira eta hormigoia\", bezala ere ezaguna idazkera zirilikoz: \"\u041f\u0430\u0440\u0430\u043d\u043e\u0439\u044f\", euskaraz: \"Paranoia\") Nikolai Noskov musikariaren bigarren musika albuma da. 1999an argitaratu zen."}
{"id": "674967", "revid": "137486", "url": "https://eu.wikipedia.org/wiki?curid=674967", "title": "Cr\u00e9dito Mobiliario", "text": "Cr\u00e9dito Mobiliario (osorik Sociedad General de Cr\u00e9dito Mobiliario Espa\u00f1ol) Espainiako banku-erakunde bat izan zen, frantses jatorrikoa eta formalki 1856ko urtarrilaren 28an Madrilen sortua. Frantziako Cr\u00e9dit Mobilier indartsuaren Espainiako filiala izan zen.\nSozietate honen egitekoa izan zen batez ere zor publikoa erosiz Espainiako Gobernuaren aurrekontu-defizitari aurre egitea eta enpresa publikoei finantza-kredituak esleitzea. Espainiako gobernuaren finantzen eta estatuko burdinbideen hedakuntzaren oinarri nagusi bat izan zen. Zenbait eraldaketa eta berrizendatze pasa ondoren, 1902an Banco Espa\u00f1ol de Cr\u00e9dito izenaz birsortu zen.\nSorreraren testuingurua.\nEspainiako gobernu progresistak, gobernuaren finantzak egonkortzeko beste planetan porrot egin ondoren, burdinbidea ekonomia-garapenaren bultza-indar bihurtzeko apustu sendoa egin zuen, Burdinbideen Legea argitaratuz, 1855eko ekainaren 3an. Lege horrek programa zabal eta anbiziotsu bat ezarri zuen gobernuaren esleipen bitartez konpainiek zeregin horri ekiteko.\nPereire anaiek, lehenik eta behin, berehala agertu zuten interesa, 1850eko hamarkadaren hasieran Frantzian Compagnie du Midiren bitartez trenbidea hedatzen hasi ondoren. Negozioaren tamainaz eta aukerez ohartuta, Europa osoko hiriburu nagusietan egoitzak ireki zituzten negozio lasterketa batean, eta Espainiari dagokionez, ez zen ezkutatzen pereiretarren Cr\u00e9dit Mobilierrek Frantzia hegoaldeko sarea eta negozioa zabaltzeko asmoa zuela, Pirinioez bestaldera igaroz.\nCredit Mobilierrek Madrilen erakunde filial bat sortzeko eskaera formala egin zuen 1853ko maiatzean, burdinbide- eta industria-sustapena jomugan jarrita. 1855eko azaroan Espainiako filiala sortzeko eskaera berretsi ez ezik, Pereire anaiek 14,3 milioi franko aurreratu zizkioten Espainiako Diruzaintzari \"borondate onaren seinale\", artean burdinbide-esleipenik egin gabe zegoela. Konpainiaren lehenengo helburua 1855ean erabakitako Madril-Irun linearen esleipena eskuratzea izan zen.\nGarapena.\nMobiliarioren zuzendaritza-batzordearen bi heren espainiarrak ziren eta heren bat, berriz, frantsesa. Zuzendariordea Isaac Pereire bera zen. Hala ere, egitura berezi baten bitartez, Isaac buru zuen Pariseko batzorde batek konpainia eta haren negozioak Frantziako hiriburutik kudea zitzakeen.\n1856ko otsailerako, pereiretarren konpainiak burdinbidearen Valladolid-Burgos tartearen esleipena eskuratu zuen, eta Pirinioetara heltzeko arriskua piztu zuen lehiakideentzat, bereziki Rothschild familia eta bere Sociedad Espa\u00f1ola Mercantil e Industrial sortu berriarentzat (SEMI). Nor baino nor lehiatu ziren Espainiako trenbidearen pastela banatzeko. 1856 amaierarako, Cr\u00e9dito Mobiliariok (Mobiliario ere deitua) Irunerainoko trenbide-tartearen esleipena eskuratua zuen, eta Norteko Konpainia sortu zuen hura egiteko.\nHala ere, Pereire anaien asmoa beti izan zen Iberiar Penintsulako burdinbideen gehiengo handia eskuratzea. Hitzarmenkide izan zezaketen Grand Central konpainia frantsesak, ordea, alde batera utzi zuen burdinbideen esleipena lortzeko lehia, eta Cr\u00e9dito Mobiliario aurrez aurre jarri zen rothschildtarrekin Espainiako burdinbide-sarea banatzeko. Cr\u00e9dito Mobiliarioren asmoa, artean, Iberiar Penintsularen mendebalde eta iparraldeko zatia bereganatzea zen, eta Eug\u00e8ne Pereirek ultimatum bat eman zien Daniel Weisweiller eta Ignacio Bauer MZAko rothschildarren agenteei hori errazteko. Agenteok, ordea, interesak zituzten Bartzelona, Cadiz eta Aldudeko burdinbide-egitasmoan, eta ez ziren kikildu, esanez Mobiliariok gerra nahi bazuen, izango zuela.\nBurdinbidean ez ezik, finantza-erakundeak interbentzio politika oso anitza zuen, eta ondorengoak sortu edo bereganatu zituen: Madrilgo gas konpainia, mehatzeak, burdin fabrika eta altzairutegiak, azukre birfindegiak, kaiak eta biltegiak. Gainera, ekimen berritzailea erakutsi zuen ondorengo konpainiak sortuz: Asturiasko Meatzaritza Konpainia, Ebro Kanalizatzeko Konpainia, eta La Uni\u00f3n y El F\u00e9nix aseguru konpainia, Cr\u00e9dito Mobiliarioren ekimen luzeena eta arrakastatsuena. Nolanahi ere, Cr\u00e9dito Mobiliario 1860an atera zen burtsara.\nGainbehera.\nMZA burdinbide-konpainiak garesti ordaindu zituen proiektu batzuk, baina 1864an, pereiretarren Cr\u00e9dito Mobiliariok hasieran uste baino burdinbide-sarearen partaidetza urriagoa lortu zuen rothschildtarrek (MZAk) baino: lehenengoak 663 kilometro iparraldean eta bigarrenek, berriz, 1.163 kilometro. 1864tik 1878ra Espainiako gobernuaren mailegu-hornitzaile izaten pisu espezifikoa galdu ondoren, urte horretan Norteko Konpainia MZA (Madrid-Zaragoza-Alacant) burdinbide-konpainiarekin akordio batera heldu zen. Cr\u00e9dito Mobiliariok, Norteko Konpainiaren motorrak, Credit Mobilierren 1867ko porrotarekin bat etorriz, indar apur bat galdu zuen Espainiako finantzen merkatuan. Hala ere, artean lehen mailako indar finantzarioa izaten jarraitu zuen, baita haren menpeko konpainiek ere. Gorabehera handien ondoren, 1902an existitzeari utzi zion, Banco Espa\u00f1ol de Cr\u00e9dito bihurtuta."}
{"id": "674968", "revid": "105290", "url": "https://eu.wikipedia.org/wiki?curid=674968", "title": "Kataluniako futbol Superkopa", "text": "Kataluniako futbol Superkopa () bi urtean behin Kataluniako Lehen mailako taldeen artean jokatzen den txapelketa da. 2014an abiatu zen lehiaketa.\nHistoria.\nKataluniako Federazioak Kataluniako Kopa ordezkatzeko sortu zuen txapelketa. Lehen mailako taldeek jokatzen dute eta bigarren eta 2B mailakoek jarraitu dute Kataluniako Koparekin."}
{"id": "674969", "revid": "1519", "url": "https://eu.wikipedia.org/wiki?curid=674969", "title": "Vannesko katedrala", "text": "Vannesko Saint-Pierre katedrala () Bretainiako Vannes hiriko katedral katolikoa da. 1906an Frantziako monumento historiko izendatu zuten.\nHistoria.\nLehenengo eliza erromanikoa 1020 inguruan eraiki zuten eta XIII mendean kanpandorrea altxatu zuten.\n1450 urtean eliza eraitsi katedral gotiko berriaren eraikuntza lanak hasi ziren eta 1520an habeartea eta klaustroa bukatu eta sagaratu egin zuten. Granitozko katedral honi ganga eta koroa gehitu zizkioten 1771 eta 1774 artean. Aurrealdea 1857koa da eta estilo neogotikoan egin zuten."}
{"id": "674973", "revid": "56334", "url": "https://eu.wikipedia.org/wiki?curid=674973", "title": "Batxilergoa Espainian", "text": ""}
{"id": "674974", "revid": "56334", "url": "https://eu.wikipedia.org/wiki?curid=674974", "title": "Antipatro Mazedoniakoa", "text": ""}
{"id": "674975", "revid": "105290", "url": "https://eu.wikipedia.org/wiki?curid=674975", "title": "Video Graphics Array", "text": "Video Graphics Array (VGA) grafiko estandar bat da, IBMk sortutakoa. Estandar honek ahalbidetzen du 256 aldibereko koloreek, 262.144 kolore paleta eraikitzea. 600x480 erresoluzio edo 15 pineko D-Sub konektoreari erreferentzia ere egin diezaioke.\nHasierako forma XGA edo Super VGA konektoreengatik azkar ordeztua izan zen."}
{"id": "674976", "revid": "6950", "url": "https://eu.wikipedia.org/wiki?curid=674976", "title": "Errusiar mendia", "text": ""}
{"id": "674977", "revid": "9427938", "url": "https://eu.wikipedia.org/wiki?curid=674977", "title": "Errusiar mendi", "text": "Errusiar mendia feria eta jolas-parkeetako atrakzioa da. Errusiar mendira igotzen diren pertsonak, metalez egindako trenbide malkartsuetatik, gora eta behera ibiltzen dira bagoi batean jesarrita, segurtasun uhalekin. Errail horietatik, trenak lerratzen dira, aldi berean, bagoiez osatuak, non behar bezala lotutako bidaiariak doazen. Trenek, oro har, motor batek mugitutako kate edo kable baten bidez igotzen dituzte igoerak, eta, ondoren, grabitatearen ondorioz jaisten dira, azelerazio bat eraginez bidaiariak dibertitzeko eta beldurtzeko helburuarekin.\nJaitsieran inbertsio bat edo batzuk egon daitezke. Horien artean, \"looping\" bertikala da ezagunena, bidaiariak buruz behera uzten dituena denbora tarte labur batez. Errusiar mendi gehienek bi, lau, sei, zortzi edo baita hogei bidaiarirentzako autoak dituzte. Elkartutako auto guztien multzoa tren bat da. Baliteke pistak zirkuitu itxi bat ez definitzea, kasu horretan \"shuttle\" motako errusiar mendiaz hitz egiten da, nahiz eta batzuek errusiar menditzat ez hartu.\nErrusiar mendia izendapena neguan Errusian egiten ziren dibertsioei zor zaie, non egurrezko txirrista handiak elur gainean lera irristakorrekin jaisten ziren. Ironikoki, errusiarrek \"Amyerikanskiye gorki\" (errusieraz , \"Amerikar Mendiak\") esaten diete. Frantzian ere ezagunak izan ziren, non erabiltzen ez ziren trenbideetarako gurdiak gehitu zituzten. Azkenik, Estatu Batuetara iritsi ziren, non \"roller coaster\" deitzen zaien, eta azoketarako, jolas-parkeetarako eta parke tematikoetarako diseinatutako atrakzio ezagun bat dira."}
{"id": "674978", "revid": "90523", "url": "https://eu.wikipedia.org/wiki?curid=674978", "title": "Kulturismo", "text": "Kulturismoa edo gorpuzgintza () ariketa fisiko intentsiboan oinarritutako kirol bat da, nagusiki anaerobikoa, orokorrean gimnasio batean norberaren gihar-moldaketa hipertrofiatu bat lortzeko pisuekin eginiko trebaketa bat burutzean datza. Kulturismoan jarduten direnei kulturista edo gorpuzgile (\"bodybuilder\") esaten zaie.\nGimnasioetan burutzen den jarduera bat da, gihar sendo eta nabarmenak lortzeko asmoz, bai eta ahal den definizio eta simetria izan dezala. Giharrak hipertofiatzeko jarduerari gihar-moldaketa edo muskulazio ere deitzen zaio, baina kulturismoak ez bezala, gihar-moldaketan jarrerak hartzea ez da nahitaezkoa, eta gorputz-erakustaldiak ez dira kirolaren helburu.\nKulturismoa pisu-jasotze eta atletismo kiroletatik ezberdina da. Zenbait herrialdetan oraindik ere ez da kiroltzat hartzen.\nXIII-XIX. mendeetan jatorria duen kirola da, eta Antzinako Greziako kirol-jarduera eta indar-erakustaldietan oinarritzen da. XVIII. mendean Frantzian gorputzaren itxura estetikoa lantzen zuen kulturismo izeneko jarduera fisikoa asmatu zuten, alegia, kultura fisikoa edota gorputzaren kultua izendapenarekin lotura duen hitza.\nEugene Sandow.\nDena dela, gaur egungo kulturismo modernoaren aitatzat Eugen Sandow (1867-1915) prusiar kulturista jotzen da, jendaurreko muskulazio-erakustaldiak burutzen lehenbizikoa bera izan baitzen. Gorputz-atalen proportzioen inguruan \"greziar ideala\" aldezten zuen, eta, gainera, muskulazio-ariketak burutzeko makina edo ekipoak sortzen eta asmatzen lehenbizikoetakoa izan zen. 1901eko irailaren 14ean Londres hiriko Royal Albert Hall aretoan munduko lehen kulturismo-lehiaketa antolatu zuen, \"The Great Competition\" (\"Lehiaketa Handia\") zeritzona.\nSandowekin jada gaur egun ohikoak diren jarrerak hasi ziren. Berarekin giharren garapena ikusgai jartzen zuten, eta giharren atal zehatzak nabarmentzeko burutzen diren jarrera zehatzak hartzeari ekin zitzaion, hori guztia epaimahai batek puntuatu edo epaitu zezan.\nXX. mendea.\nXX. mendean kulturismoan honako kulturistak nabarmendu izan dira: Charles Atlas, Reg Park, Steve Reeves, Dave Draper, Vince Gironda, Arnold Schwarzenegger, Lou Ferrigno, Franco Columbu, Serge Nubret, Frank Zane, Dorian Yates, Lee Haney, Ronnie Coleman eta Phil Heath.\nBestalde, Mr. Olympia lehiaketa ezagunak mundu osoan kulturismoari bultzada eta ospe handia eman dizkio."}
{"id": "674981", "revid": "105290", "url": "https://eu.wikipedia.org/wiki?curid=674981", "title": "Askatasunaren Semeak", "text": "Askatasunaren Semeak (ingelesez \"Sons of Liberty\") Ipar Amerikako Britainiar Kolonietan sortu zen matxinatu edo amerikar abertzaleen talde bat izan zen. Taldea kolonoen eskubideak defendatu eta Inperio Britainiarraren gehiegikeriei aurka egiteko sortu zen. 1771ko Bostongo portuan jazotako Tearen Matxinadan partehartzeagatik ezagun egin ziren."}
{"id": "674983", "revid": "105290", "url": "https://eu.wikipedia.org/wiki?curid=674983", "title": "Mars rover", "text": "Mars rover Martera iritsi zenetik gainazalean dabilen motordun ibilgailu automatizatu mota bat da. Planeta gorriaren gainazala esploratu eta eremu zabalak arakatzeko gai dira."}
{"id": "674984", "revid": "336", "url": "https://eu.wikipedia.org/wiki?curid=674984", "title": "Gadsden bandera", "text": "Gadsden bandera (ingelesez \"Gadsden flag\") Amerikar Iraultza garaiko bandera bat da. Ondo horia eta bere buruan kiribildua eta defentsa jarreran dagoen suge bat du. 1775ean Christopher Gadsden politikariak Itsas Armada Independentistaren bandera izateko diseinatu zuen, eta behealdean lelo hau dauka: \"Don't tread on me\" (\"Ez nazazue zapaldu\"), \"ez nazak/n zirikatu\" gisako ohar moduan.\nBenjamin Franklinek adierazi zuenez, banderaren izatea ez zen erasotzailea, Amerikar Iraultzan Britainiar Inperioaren aurrean nazio berriaren defentsa izaeraren irudikapena baizik, alegia, sugeek ez dute erasotzen aurrez ez baldin badira gogaituak edota erasotuak izan.\nGaur egun Ameriketako Estatu Batuetan kontserbadore askok erabiltzen dute armak eramateko eskubidearen irudi gisa edo amerikar patriotismoa aldarrikatzeko. Gainera, liberalismo ekonomikoa eskatzen dutenek ere erabiltzen dute, askatasun indibidualen eta gobernuaren interbentzioaren aurka. Eskuin muturreko ekintzaile batzuek ere erabili dute."}
{"id": "674985", "revid": "336", "url": "https://eu.wikipedia.org/wiki?curid=674985", "title": "Lege Onartezinak", "text": "Lege Onartezinak (ingelesez \"Intolerable Acts\", literalki \"Agiri Onartezinak\") 1774an Britainiar Parlamentuak Hamahiru Kolonietan hedatuz zihoan Amerikar Iraultzari aurre egiteko onartu zituen lege sailari amerikar kolonoek emandako izendapena da; aldiz, britainiarrek Coercive Acts edota Punitive Acts (\"Lege Koaktiboak\" edota \"Zigor Legeak\") izendapenekin deitu zituzten. Bostongo Tearen Matxinadaren ondorioz onartu ziren.\nLege multzo honek istiluak baretu beharren aurkako efektua sorrarazi zuten, Iraultza eta ezegonkokortasuna areagotuz, eta Ameriketako Estatu Batuetako Independentzia Gerra eta Kongresu Kontinentalaren sorreraren prosezua bizkortuaraziz."}
{"id": "674986", "revid": "105290", "url": "https://eu.wikipedia.org/wiki?curid=674986", "title": "Kongresu Kontinentala", "text": "Kongresu Kontinentala edota Filadelfiako Kongresua (ingelesez \"Continental Congress\" edota \"Philadelphia Congress\") Ipar Amerikako Hamahiru Kolonietako ordezkariak biltzen ziren legebiltzar bat izan zen, gerora Britainiar Inperioaren aurkako Ameriketako Estatu Batuetako Independentzia Gerraren amaieran AEBak sortuko zituztenak.\nKongresua hirutan bildu zen:"}
{"id": "674987", "revid": "12788", "url": "https://eu.wikipedia.org/wiki?curid=674987", "title": "Friendly Persuasion", "text": "Friendly Persuasion (euskaraz: \"Pertsuasio adiskidetsua\") western filma da, William Wyler estatubatuar zinemagileak 1956an zuzendu eta ekoitzi zuena. Jessamyn Westek 1945ean argitaratu zuen izenburu berdineko eleberrian oinarriturik dago. Gary Cooper, Dorothy McGuire, Anthony Perkins, Richard Eyer, Robert Middleton, Phyllis Love, Peter Mark Richman, Marjorie Main eta John Smith izan ziren aktore nagusiak.\nOscar sarietarako sei izendapen eta Urrezko Globoetarako bi jaso zituen, baina bat ere ez zuen irabaztea lortu. Aldiz, Canneseko Zinemaldian Urrezko Palma irabazi zuen.\nArgumentua.\n1862, Indiana. Jess Birdwell nekazaria (Gary Cooper) seme-alaba ugariko familia bateko aita da, edozein indarkeria mota erabiltzeari uko egiten dion eta bakean eta lasai bizi nahi duen kuakero komunitate batekoa. Baina AEBtako Gerra Zibilak proban jarriko ditu beren sinismenak, Joshek (Anthony Perkins), familiako seme nagusiak, Unionisten Armadan izena eman eta gerran parte hartu nahi baitu; jarrera horrek atsekabea eragingo du familian."}
{"id": "674989", "revid": "90204", "url": "https://eu.wikipedia.org/wiki?curid=674989", "title": "Color Graphics Adapter", "text": "Color Graphics Adapter (CGA) grafiko estandar bat da, 1981an IBMk sortutakoa lehen txartel grafikoa izan zen, garai hartan aurrerapauso handia suposatu zuen, ordenagailuentzako lehenbiziko kolorezko txartel grafikoa ere izan zen. Azken arrazoi honengatik, garaiko PC ordenagailuen txartel grafiko estandarra bilakatu zen.\nBertsiorik sotilenak 2 kolore besterik ez tiuen, aldiz bertsio gorenenak 4-bit eta 16 kolore.\n1984ean EGA estandarrrak jarraitu zion."}
{"id": "674990", "revid": "13403", "url": "https://eu.wikipedia.org/wiki?curid=674990", "title": "CGA", "text": ""}
{"id": "674991", "revid": "19615", "url": "https://eu.wikipedia.org/wiki?curid=674991", "title": "Enhanced Graphics Adapter", "text": "Enhanced Graphics Adapter (EGA) grafiko estandar bat da, 1984an IBMk sortu zuen, aurrez zegoen CGA txartel grafikoaren ezaugarriak gainditu zituen, hark ez bezala, txartel grafiko honen bertsio guztiek 16 kolore eskeintzen baizituzten.\n1987an VGA txartel grafikoak ordezkatu zuen."}
{"id": "674992", "revid": "13403", "url": "https://eu.wikipedia.org/wiki?curid=674992", "title": "EGA (txartel grafikoa)", "text": ""}
{"id": "674993", "revid": "1659", "url": "https://eu.wikipedia.org/wiki?curid=674993", "title": "Egozte", "text": "Egoztea edota leporatzea, zuzenbidean, norbaiti delituren bat egozten edo leporatzen zaion kasua da.\nEgozpena gauzatzen den unetik, egotziak lekuko izateari uzten dio, hortaz bere defentsa eskubideak erabil ditzake;, eskubide hauek handiagoak dira aurrez jada egozpena baldin bazegoen, eta jada ez dago lekukoek dituzten ardurei lotua, adibidez, zinaustearen ondorioz egia esatera derrigortua."}
{"id": "674994", "revid": "1659", "url": "https://eu.wikipedia.org/wiki?curid=674994", "title": "Zinauste", "text": "Zinaustea auzitegien giroan delitu nabarmena da, bereziki epaiketetan lekukoei dagokionez, hauek legalki eta derrigorrez egi osoa esateko burutzen duten zinaren haustea suposatzen baitu, eta zinauste horrek lekukoa penalki epaitua izatea eragin bailezake. Beraz, zinauste delitua lekukoak epaiketan egia esateko berme bat da.\nAzpimarratzekoa da normalki lekukoekin lotzen dela zinauste delitua, eta akusatuek ez diotela horri aurre egin beharrik. Horregatik, ezberdintasun nabaria dago epailearen aurrean lekuko bezala edo akusatu bezala deklaratzearen aurrean, bigarren kasuan isilik egoteko eskubidea baita, eta gezurra bera ere ez baita delitu, defentsa eskubidearen parte izanki."}
{"id": "674995", "revid": "105290", "url": "https://eu.wikipedia.org/wiki?curid=674995", "title": "Extended Graphics Array", "text": "Extended Graphics Array (XGA) grafiko estandar bat da, 1990an IBMk sortutako txartel grafikoa izan zen. XGA estandarrak 1024x768 pixeletako pantaila-bereizmena eta 256 kolore ditu, edota 640x480-ko kolore sakontasuna eta pixel bakoitzeko 16 bit (65.536 kolore)."}
{"id": "674996", "revid": "13403", "url": "https://eu.wikipedia.org/wiki?curid=674996", "title": "XGA", "text": ""}
{"id": "674997", "revid": "105290", "url": "https://eu.wikipedia.org/wiki?curid=674997", "title": "Super Video Graphics Array", "text": "Super Video Graphics Array (SVGA) grafiko estandar bat da, 1989an IBMk sortu zuen. 1987an IBMk VGA estandarra sortu zuenean, txartel grafiko fabrikatzaile askok VGA esnatdarraren klonak sortu zituzten. Handik gutxira, IBMk XGA estandarra sortu zuen, baina gainontzeko konapinia eta fabrikatzaileek ez zioten jarraitu, eta SVGA txartel grafikoak ekoizteari ekin zioten."}
{"id": "674998", "revid": "13403", "url": "https://eu.wikipedia.org/wiki?curid=674998", "title": "SVGA", "text": ""}
{"id": "674999", "revid": "119347", "url": "https://eu.wikipedia.org/wiki?curid=674999", "title": "Ibiltaria laino-itsasoaren gainean", "text": "Ibiltaria laino-itsasoaren gainean\u00a0() margolana,\u00a0Caspar David Friedrich\u00a0alemaniar margolari erromantikoaren margolan ezaguna da. 1818.\u00a0urtean burutua, oihal gainean olioz egindakoa, bere neurriak hauek dira:\u00a074,8 cm zabal eta 94,8 cm altuera. Gaur egun,\u00a0Kunsthalle\u00a0erti-museoan dago ikusgai, Hanburgon (Alemania).\nMargolan honetan ageri den pertsonaia, bidaiari bat, Friedrich bera omen da; mendi baten goiko aldean zutik dirau, azpiko itsaso lainoari so. Bidaiaria aurrera begira dago eta atzetik dakusagu. Burutik oinetara beltzez jantzita, oin bat aurrera dauka eta makil batean bermatua dago. Laino artean\u00a0urrutiko mendien gailurrak ikus daitezke. Zeruak margolanaren zati handi bat hartzen du eta Suitzako Saxonia eskualdeko ikuspegia da.\nHausnarketa.\nMargolan honek Erromantizismoa eta ikuspegien margolanen arauak kontuan hartzen ditu. Hala bada, Friedrich egindako beste lanen antzekoa da; antza, leku bakartu eta paregabeetan egotea erakartzen zuen, hala nola, itsas ertzean, mendi gailurrean edo\u00a0ur-jauzi baten goiko aldean.\nGehienbat kolore hotzak darabil: beltza erdiko figuran, marroi iluna harkaitzetan eta grisa eta zuria behe-laino eta zeruan. Kolore bero bakarrak lehen planoan ageri dira. Horrela bada, kolore bero hauek aurre aldean jarrita eta hotzak atzeko aldean perspektiba kromatikoa lortuko du. Horrez gain, aurreko planoa iluna denez eta atzekoa distiratsua, Friedrichek aireko perspektiba lortuko du.\nUrteak igaro ahala, adierazpen pertsonala, fisikoki eta espiritualki bakarrik egotera lotu zituen eta hau gero eta nabarmenagoa egin zen bere margolanetan.\nFriedrichen izadiarekiko grina oso agerikoa da bere lanetan. Esaterako 1818 urtean margotutako\" R\u00fcgeneko Labar Zuriak\" margolanean\u00a0 gizon bat zutik eta emakume bat eserita ikuspegiari begira ageri dira eta bitartean beste gizon bat, belauniko amildegi altu baten ertzean, ozeanoaren infinitura so dago . Biak ala biak ezkon ezteietan R\u00fcgenera egindako bidaian egin zituen. Garai hartan egindako margolanak hausnarketa eta begiespena adierazten dute. Honen beste adibide bat \"Izotzezko itsasoa\" margolanean aurki dezakegu, aurre aldean hondakin masa handiak ageri dira eta erdi alden eta atzeko aldean, hondakin pila antzekoak, ugariak, paisaia izoztua dirudiena zikinduz. Koadroaren estiloak erromantizismoko misterioa kutsua adierazten du.\nSinbolismoa.\nCaspar David Friedrichen gainontzeko lanek ez dira paisaia hutsa, beti ere esangura sinboliko bat dute."}
{"id": "675001", "revid": "6950", "url": "https://eu.wikipedia.org/wiki?curid=675001", "title": "Mendi errusiar", "text": ""}
{"id": "675002", "revid": "105290", "url": "https://eu.wikipedia.org/wiki?curid=675002", "title": "Arz\u00faa-Ulloa gazta", "text": "Arz\u00faa-Ulloa gazta Galiziako behi esnez ekoitzitako gazta bat da. Arz\u00faako eskualdean eta Ulloako eskualdean ekoizten da eta Jatorrizko Izendapena du. Lugoko gazta, Chantadako gazta eta Curtisko gazta izendapenak ere badauzka."}
{"id": "675004", "revid": "56334", "url": "https://eu.wikipedia.org/wiki?curid=675004", "title": "Tetilla gazta", "text": "Tetilla gazta edo titi-gazta Galiziako behi esnez ekoitzitako gazta bat da. Coru\u00f1ako probintzian ekoizten da eta 1993 urteaz geroztik Jatorrizko Izendapena du. Izena emakumezko bularraren itxura duelako du.\nBehi esnez egiten da. Azal gogorra du, hori kolorekoa, baina barnetik bigun xamarra da eta zapore suabea du."}
{"id": "675005", "revid": "56334", "url": "https://eu.wikipedia.org/wiki?curid=675005", "title": "Mat\u00f3", "text": "Mat\u00f3 gazta Kataluniako behi, ahuntz eta ardi esnez ekoitzitako gazta berri bat da. Bages, Osona eta Alt Urgell eskualdetan ekoizten da.\nPa\u00efsos Catalans osoan aurki daiteke. Mat\u00f3 gazta egiteko eta esnea koagulatzeko edo gatzatzeko, limoia, gatzagi naturala, kimikoa, landare gatzagia erabiltzen da. Azkenburuko moduan, bere horretan, azukre eta eztiarekin. Tarta egiteko edo entsaladan jan daiteke."}
{"id": "675008", "revid": "1545", "url": "https://eu.wikipedia.org/wiki?curid=675008", "title": "Burgosko gazta", "text": "Burgosko gazta Espainiako ardi eta behi-esnedun gazta fresko bat da. Gaztela eta Leon autonomia erkidegoko Burgosko probintzian ekoizten dute."}
{"id": "675009", "revid": "105290", "url": "https://eu.wikipedia.org/wiki?curid=675009", "title": "Cebreiroko gazta", "text": "Cebreiroko gazta Galiziako behi esnez ekoitzitako gazta bat da. Jatorrizko Izendapen Babestua du eta Lugoko probintzian ekoizten da, Baralla, Becerre\u00e1, Folgoso do Courel, Cervantes, Navia de Suarna, As Nogais, Triacastela eta Pedrafita do Cebreiro udalerrietan."}
{"id": "675010", "revid": "105290", "url": "https://eu.wikipedia.org/wiki?curid=675010", "title": "San Sim\u00f3n da Costa gazta", "text": "San Sim\u00f3n da Costa gazta Galiziako behi esnez ekoitzitako gazta bat da. Jatorrizko Izendapen Babestua du eta Lugoko probintzian ekoizten da, Terra Ch\u00e1 eskualdeko Vilalba, Muras, Xermade, Abad\u00edn, Guitiriz, Begonte, Castro de Rei, Cospeito eta A Pastoriza udalerrietan."}
{"id": "675011", "revid": "56334", "url": "https://eu.wikipedia.org/wiki?curid=675011", "title": "Alt Urgell eta Cerdanyako gazta", "text": "Alt Urgell eta Cerdanyako gazta Kataluniako frisiar behi esnez ekoitzitako gazta bat da. Lleidako probintzia eta Gironako probintzian ekoizten da, Alt Urgell eta Cerdanya eskualdeetan.\nKatalunian Jatorrizko Izendapen Babestua duen gazta bakarra da.\nForma zilindrikoa ematen zaio eta ore leunekoa eta krematsuagoa da. Azal kolore zuri argikoa, gazta samurra da. Bere horretan jateko fruitu, gozo edo ogiarekin. Entsaladetan gehitzeko..."}
{"id": "675012", "revid": "448", "url": "https://eu.wikipedia.org/wiki?curid=675012", "title": "VGA", "text": ""}
{"id": "675013", "revid": "58701", "url": "https://eu.wikipedia.org/wiki?curid=675013", "title": "Tigre (jakia)", "text": "Tigrea edota Muskuilu beteak Euskal gastronomiako ohiko plater bat da. Berez, Espainiako Galizian autonomia erkidegoan jatorria omen du, Madril aldean ere ohiko platera da. Hainbat osagaiez beteriko muskuilu azalez osatua dago, ohikoena muskuilu berberen haragia, tipula, baratxuria, ogi xigortua, arrautza egosiz eta bexamelez osaturiko orea izan ohi da.\nEuskal Herrian tabernetako barretan pintxoekin batera eskuragai nahiz bazkari eta afarietan sarrera moduan zerbitzatzen dira. Ardo zuri edo garagardoz lagundurik jaten da."}
{"id": "675016", "revid": "56334", "url": "https://eu.wikipedia.org/wiki?curid=675016", "title": "Intolerable Acts", "text": ""}
{"id": "675019", "revid": "336", "url": "https://eu.wikipedia.org/wiki?curid=675019", "title": "Ehun Urteko Bigarren Gerraldia", "text": "Ehun Urteko Bigarren Gerraldia hainbat historialarik erabilitako esapidea da, 1689 eta 1815 bitartean Erresuma Batuaren eta Frantziaren arteko gatazkak deskribatzeko. Ehun Urteko Gerra esapideak bezala, honako termino hau ere ez dagokio gatazka armatu bakar bati, borrokalari nagusi horien arteko gerra-egoera iraunkor bati baizik. Izan ere, honela munduaren gaineko nagusitasunerako Erresuma Batuaren eta Frantziaren arteko norgehiagoka azpimarratzen da.\nBien arteko gerretan XVIII. mendean beste herrialde europarrek ere parte hartzen zuten, zenbait aliantzaren ondorioz. Baina, Aliantza Laukoitzaren Gerran izan ezik, gainerako guztietan Frantzia eta Erresuma Batua etsaiak izan ziren. Gerra horietako batzuk, Zazpi Urteko Gerra esaterako, mundu gerratzat jo izan dira, eta borroka batzuk Indian, Ameriketan eta mundu osoko itsasoetan gertatu ziren."}
{"id": "675020", "revid": "1150", "url": "https://eu.wikipedia.org/wiki?curid=675020", "title": "Frederick II. Handia", "text": ""}
{"id": "675022", "revid": "1491", "url": "https://eu.wikipedia.org/wiki?curid=675022", "title": "Zurriola ikastola", "text": "Zurriola Ikastola Donostiako Gros auzoan dagoen ikastola da. Haur hezkuntza, Lehen hezkuntza, DBH, Batxilergoa eta Lanbide heziketa etapak eskaintzen ditu. Gaur egun, 2-18 eskaintzaz gain, 18 urtetik gorako eskaintza ere Gros auzoan garatzen du.\nSorrera eta historia.\nZurriola Ikastola 1968. urtean sortu zen Grosen, Elbira Zipitriak euskara eta pedagogia berriak eskolan sartzeko sortu zuen mugimenduaren barruan. Frankismo garaian euskara eta eskola publikoa zeharo baztertuta zeudenean Zipitriaren eskutik ideia berritzaileak azaldu diren alternatiba arrakastatsu bat sortzeko: ikasle guztiengan sinistea, eleaniztasunaren garrantzia, ikasketa prozesuan haurren protagonismoa bermatu beharra zen.\nElbira Zipitriarekin harremanetan, Kontxita Beitia lehenago ibilia zen Pasai Antxon eta Groseko bere etxeko gela batean eskolak ematen. Baina Donostiara joan eta bi urtera, ikusita hiriko beste auzoetan ikastolak sortzen hasiak zirela, jendearekin hitz egin eta lokal baten bila hasi ziren Zurriola Ikastola eratzeko. Zurriolako ikastola ofizialki 1968an sortu zen, hasieran \"Escuela Parroquial San Ignacio\" izenarekin. Kontxita Beitiak Donostiako Andere\u00f1oen Erresidentziako irakaslea zela proiekturako irakasle bila zebilen, eta han topatu zuen Mari Tere Elola eta geroago Maite Garagorrik bere bulegoko lan finkoa utzi eta bat egin zuen proiektuarekin. Hala, Kontxita Beitia, Mari Tere Elola eta Maite Garagorrik Zurriola ikastola 60 haurrekin abian jarri zuten 1968ko urriaren 8an.\nGaur egun, Zurriola Ikastola Irakaskuntza kooperatiba Elkarteak (I.K.E.) 1.300 ikasle, mila familia inguru eta ehundik gora langile biltzen ditu. Ikastolaren xede nagusia euskara eta euskal kultura bultzatzea da, eredu pedagogiko berrizale baten mesedetan.\n2008an Zurriola Ikastolak eta Barandiaran Lizeoak bat egin zuten, eta Zurriola Ikastola izena hartu zuten izena bientzat.\n2021ean Donostiako udalak Hiritar merezimenduaren domina eman zion Zurriola Antzerki Eskolari antzerki-mundua bultzatu, antzerkiarekiko zaletasuna zabaldu eta euskarazko edukiak indartzen egindako lanagatik. "}
{"id": "675024", "revid": "105290", "url": "https://eu.wikipedia.org/wiki?curid=675024", "title": "Jiutepec", "text": "Jiutepec Mexikoko Morelos estatuko udalerrietako bat da.\u00a0 \"Jiutepec\" Xiuhtepetl jatorrizko n\u00e1huatl hizkuntzatik dator, gaztelaniara egokitutako izena da.\u00a0\nZentzu honetan, kronista hiria Don Luis Gurza eta Villarreal kontatzen digu izena Xiuhtepec, osatuta dago, hiru hitz osatzen duten sistema erabiltzen indigenek hitz egiten duten hizkuntza hau, da multzotan:\n\"Xiuh\" Xihuitl\", hitz bat hainbat esanahi ditu elementuen arabera, grafiko eta fonetikoa, hau da, konbinatzen. Adibidez, izan daiteke, turkesa, belarra edo belar, blue eta, gainera, urtea, eta harribitxien."}
{"id": "675025", "revid": "105290", "url": "https://eu.wikipedia.org/wiki?curid=675025", "title": "Monochrome Display Adapter", "text": "Monochrome Display Adapter edota Monochrome Display and Printer Adapter (MDA edota MDAP) grafiko estandar bat da, 1981an IBMk CGA txartel grafikoarekin batera sortu zuen. Ez zituen grafikoak, goi erresoluzioko hizkiz osatutako 80 zutabeko 25 lerro eskeintzen zituen testu modu monokromoa bakarrik baizik. Testua nahiz irudiak kolore berde fluoreszente eta beltzez erakusten zituen.\n1984an EGA txartel grafikoak ordezkatu zuen."}
{"id": "675026", "revid": "13403", "url": "https://eu.wikipedia.org/wiki?curid=675026", "title": "MDA", "text": ""}
{"id": "675027", "revid": "1545", "url": "https://eu.wikipedia.org/wiki?curid=675027", "title": "Abu al-Hasan al-Ashari", "text": "Abu al-Hasan al-Ashari (; 874, Basora - 936, Bagdad) islamiar teologoa izan zen.\nEskolastika ortodoxoaren sortzailea izan zen. Mutazailiarren arrazionalismoaren eta sunniten fideismoaren artean kokaturik, ortodoxiaren oinarrien alde egin zuen. Jainkoaren transzendentzia, Jainkoaren dohainen errealitate direla, dohain horiek esentzia ez bezalakoak izaki, eta Jainkoak ongiaren eta gaizkiaren gainean erantzukizun zuzena duela baieztatu zuen. Haren dotrinaren arabera, Korana Jainkoaren betiereko hitza da, hasierarik eta amaierarik gabea."}
{"id": "675028", "revid": "1519", "url": "https://eu.wikipedia.org/wiki?curid=675028", "title": "Frisiar behi", "text": "Holstein behia, frisiar behia edo Holstein-Frisia, frisiar eskualdetik datorren behi-arraza bat da (Saxonia Behera eta Schleswig-Holstein Alemanian, Frisia eta Ipar Holanda Herbehereetan), bere esne, haragi eta moldagarritasun handiagatik nabarmentzen dena. Ezaugarri horiek direla eta, hainbat herrialdetako abeltzaintzetan hartu zuten, eta gaur egun mundu osoko behi esne ekoizpena gauzatzen duten haztegietan arrazarik ohikoena da. Animalia hau 40 kg inguruko pisuarekin jaiotzen da. Holstein behiak 600 kg inguru pisatzera iristen dira, eta zezenak, berriz, 1000 kg.\nNormalean, ekoizpena hirurehun eta bost eguneko edoskitze normalizatu batean neurtzen da (normalean, behia denbora horretan egoten da ekoizpenean, eta, ondoren, erditu baino, berrogei egun bi hilabete artean, lehenago, lehortu egiten zaio, orduan hasten baita hurrengo edoskitzea). Ekoizpen hau oso aldakorra da behiaren maneiuaren eta elikaduraren arabera, baina asko dira 20.000 litro esne baino gehiago dituzten behiak. Esate baterako, Espainiako eta Andorrako eremuetan, batez bestekoa 12.000 litro ingurukoa da, gutxi gorabehera, koipe eta proteina portzentaje batzuekin. % 3,70 eta % 3,15, hurrenez hurren. Ekoizpen horiek oso maneiu espezializatua, hautaketa genetiko handia eta elikadura oso zaindua eskatzen dute. Badira baserriz baserriko behien elikaduraren diseinuan aritzen diren profesionalak.\nHerrialde bakoitzean arraza tokian tokiko baldintzetara egokitzeko ahalegina egin da, hazkuntza helburu ezberdinetara bideratuz. Horrela sortu dira tamainari eta eskakizunei dagokien estandarra, eta horrek esnearen eta haragiaren ekoizpenaren batez besteko errendimenduetan eragiten du.\nIraganean, frisiar ganadu izenarekin bi arraza mota bereizten ziren: bata, gorputz zuri-beltzekoa (pinto edo orbandua ), holandarra edo Holstein-Friesian deitua, eta bestea, gorputza gorriz eta zuriz zikindua. Azken hau Estatu Batuetan akats genetikotzat hartu izan da urteetan. Batzuetan, Holstein behi batetik eta Holstein zezen batetik kume gorri eta zuri bat jaiotzen zen, eta berehala sakrifikatzen zuten. Baina, denbora igaro ahala, ikusi zen animalia beltz eta zuri ezberdinak \"faktore gorri\" delakoaren eramaileak direla. Hala ere, XIX. mendearen amaieran biak arraza bakartzat hartzen ziren. Holstein behiak orban zuriak dituzten behi beltzak dira, ez dira orban beltzak dituzten behi zuriak.\nMunduko banaketa.\nEsne-arrazarik erabiliena denez, mundu osoko herrialde askotan aurki dezakegu. Hauek dira esne-behiak banatzen diren leku nagusiak: Estatu Batuak, Kanada, Argentina, Peru, Mexiko, Danimarka, Kolonbia, Ekuador, Brasil, Uruguai, Australia, Austria, Frantzia, Holanda, Alemania, Zeelanda Berria, Belgika, Suitza eta Espainia, besteak beste.\nArrazaren ezaugarriak.\nHolsteinek marka bereizgarriak dituzte, normalean zuri-beltz edo gorri eta zuri kolorekoak, piebald patroiak erakusten dituztenak . Gutxitan, batzuek kolore beltza eta gorria dute zuriarekin. Faktore gorriak kolore bakar hori eragiten du. \"Urdina\" ere kolore ezaguna da. Kolore hau ile zuriak beltzekin nahasten direlako sortzen da, behiari kolore urdinxka emanez. Kolore honi \"kaleko urdina\" ere esaten zaio abeltzainen zirkulu batzuetan. Ospetsuak dira esne-ekoizpen handiagatik: urtean 22,53 libera (10,2 kg) esne ekoizten dute batez beste. Esne horren % 3,7 gantz butirikoa da eta % 3,1 proteinak dira.\nTxahal osasuntsu batek 40 eta 50 kg artean (75-110 libera) edo gehiago pisatzen du jaiotzean. Holstein behi heldu batek 680 eta 770 kg artean pisatzen du, eta 145 eta 165 cm artean neurtzen du sorbaldaren altueran. Holstein txahalak 11 eta 14 hilabete bitartean hazi behar dira, 317 eta 340 kg artean edo helduen pisuaren % 55 pisatzen dutenean. Oro har, hazleek uste dute Holstein txahalak 21 eta 24 hilabete bitartean gelditzen direla lehen aldiz, eta helduen gorputz-pisuaren % 80. Haurdunaldia bederatzi hilabete eta erdi ingurukoa da.\nHistoria.\nK.a. 100. urte inguruan, Hesseko pertsona talde bat Ipar Itsasoko kostaldera joan zen bere ganaduarekin, Frisii tributik gertu, Batavia uhartea okupatuz, Rhin, Maas eta Waal ibaien artean. Erregistro historikoek ganadu hau beltza zela iradokitzen dute, eta garai honetako frisiar ganadu \"zuri garbia eta kolore argikoa\" zela. Litekeena da mestizajeak egungo Holstein-Frisia arrazaren sorrera ekarri izana, garai hartako bi tribu horien ganadua erregistro historikoetan modu berdinean deskribatzen baita.\nIparraldeko Itsasoa inguratzen duen herrialdearen zatia, Frisia izenekoa, Ipar Holanda, Frisia eta Groningeneko probintzietan zegoen, Alemanian Ems ibairaino. Herria abereen zaintza eta hazkuntzagatik zen ezaguna. Frisiarrek, gerra baino nahiago zuten artzaintza, idi-larru eta adarren zerga ordaintzen zioten erromatar gobernuari, bataviarrek erromatar armadari soldaduak eta ofizialak ematen zizkioten bitartean; hauek arrakastaz borrokatu ziren erromatar gerra ezberdinetan. Frisiarrek ganadu aizundu gabeko andui bera hazi zuten 2.000 urtez, ustekabeko arrazoiengatik izan ezik. K.o. 1282an, uholdeek Zuiderzee ibaia sortu zuten, abeltzainak egungo frisiarretatik bi taldetan banatzearen ondorioz sortutako ur-masa. Mendebaldeko taldeak Mendebaldeko Frisia hartzen zuen, gaur egun Ipar Holandaren zati dena; ekialdekoak egungo Frisia eta Groninga probintziak hartzen zituen, baita Herbehereak ere.\nHerbehereetako polimeroetako lur aberatsak gaindiezinak dira belarra, ganadua eta esnekiak ekoizteko. XIII. eta XVI. mendeen artean, gurinaren eta gaztaren ekoizpena izugarria zen. Erregistro historikoek behi-azienda astuna deskribatzen dute, 2.600 eta 3.000 libera artekoa bakoitza.\nHazleek ahalik eta esne eta behi-haragi gehien ekoiztea zuten helburu, animalia beretik abiatuta. Hautaketa, hazkuntza eta elikadura arrakasta handiz burutu ziren. Endogamia ez zen onartzen, eta ez zen inoiz familiarik sortu (desberdinak), nahiz eta herrietako lurzoru-desberdintasunek tamaina eta aldakuntza desberdinak sortzen zituzten.\nCorporate Watch-ek nekazaritza distopikoari buruz egindako txosten batek Journal of Dairy Science-ren 2004ko azterlan bat aipatzen zuen, non identifikatzen zen Erresuma Batuko Holsteinen % 96-98 artean odolkidetasunen bat zutela, 1990eko % 50aren aldean. Oro har, Erresuma Batuko endogamia-tasa nabarmen igo da 1990etik."}
{"id": "675029", "revid": "13403", "url": "https://eu.wikipedia.org/wiki?curid=675029", "title": "Holstein Frisiar behi", "text": ""}
{"id": "675030", "revid": "70351", "url": "https://eu.wikipedia.org/wiki?curid=675030", "title": "Alcoc\u00e9ber", "text": ""}
{"id": "675031", "revid": "15795", "url": "https://eu.wikipedia.org/wiki?curid=675031", "title": "Jatorrizko izendapena", "text": ""}
{"id": "675032", "revid": "119347", "url": "https://eu.wikipedia.org/wiki?curid=675032", "title": "Jatorri deitura", "text": "Jatorri deitura edo jatorri deitura babestua (gaztelaniaz \"Denominaci\u00f3n de origen\" eta \"Denominaci\u00f3n de Origen protegida\" hurrenez hurren Espainiako legediko sor-marka bat da, nekazal produktuak eta elikagaien kalitatea nabarmendu eta bermatzeko adierazgarria, bai eta eremu geografiko zehatz batean bakarrik ekoiztu eta lantzen delakoa ere. Hegoaldean aplikatzen den legedia izaki, bertako produktuak honela izendatu ahal dira.\nEz da nahastu behar Europar Batasunaren legediko \"Jatorri deitura babestua\" sor-markarekin, ezaugarri desberdinak baititu, nahiz eta harmonizazio tendentzia egon.\nTerminoa.\nTermino ugari erabiltzen dira euskaraz kontzeptu hau izendatzeko: \"jatorri-deitura, jatorrizko deitura, jatorrizko izendapena, sor-marka\" bera. Baina hedatuena jatorri deitura da. Horrela agertzen da Euskalterm eta Nola erran hiztegietan, jatorri deitura duten produktu batzuen webguneetan, Euskolabel webgunean (azken gehigarrietan), Eusko Jaurlaritzaren Euskadi webgunean eta Euskal Herriko Agintaritzaren Aldizkariko adierazpen batean"}
{"id": "675033", "revid": "201", "url": "https://eu.wikipedia.org/wiki?curid=675033", "title": "Sor marka", "text": ""}
{"id": "675034", "revid": "336", "url": "https://eu.wikipedia.org/wiki?curid=675034", "title": "Sor-marka", "text": "Sor-marka nekazal produktuak eta elikagaien kalitatea nabarmentzen eta bermatzen duen adierazgarria da, bai eta eremu geografiko zehatz batean bakarrik ekoiztu eta lantzen delako adierazgarria ere.\nIndarrean dagoen legediaren arabera, izen eta ezaugarri desberdinak ditu. Euskal Herrian, hiru sor-marka mota edo sailkapen daude:"}
{"id": "675035", "revid": "15795", "url": "https://eu.wikipedia.org/wiki?curid=675035", "title": "Jatorri-deitura", "text": ""}
{"id": "675037", "revid": "512", "url": "https://eu.wikipedia.org/wiki?curid=675037", "title": "Igebelarrak", "text": "Igebelarrak (frantsesez, \"Les nymph\u00e9as\") Claude Monet margolari inpresionistak haren bizitzaren azken urteetan garatu zuen margoen zikloa da. 250 lanak inguru dira eta, olioaren teknika erabiliz, panel handien gainean egin zituen. Lan hauen guztien gaia bera da: Givernyko Lorategia. 1890tik aurrera Monet bere familiarekin inguru horretan lekuratu zen eta haren lursailean urmael bat egin zuen. Urmael horretan Monetek oso ospetsuak egin ziren igebelarrak edo nenufareak zabaldu zituen eta hauek margolariaren gai nagusia bilakatu ziren. "}
{"id": "675038", "revid": "105290", "url": "https://eu.wikipedia.org/wiki?curid=675038", "title": "Dixu tixinoi", "text": "Dixu tixinoi (idazkera zirilikoz: \"\u0414\u044b\u0448\u0443 \u0442\u0438\u0448\u0438\u043d\u043e\u0439\", euskaraz: \"Isiltasuna arnasa hartu nuen\") Nikolai Noskov musikariaren hirugarren musika albuma da. 2000an argitaratu zen"}
{"id": "675039", "revid": "12788", "url": "https://eu.wikipedia.org/wiki?curid=675039", "title": "Dakar eskualdea", "text": ""}
{"id": "675040", "revid": "46380", "url": "https://eu.wikipedia.org/wiki?curid=675040", "title": "Arantzazuko Ama BHI", "text": ""}
{"id": "675041", "revid": "12788", "url": "https://eu.wikipedia.org/wiki?curid=675041", "title": "Diourbel eskualdea", "text": ""}
{"id": "675042", "revid": "1491", "url": "https://eu.wikipedia.org/wiki?curid=675042", "title": "Zurriola Ikastola", "text": ""}
{"id": "675046", "revid": "58701", "url": "https://eu.wikipedia.org/wiki?curid=675046", "title": "Igerigailu", "text": "Igerigailu, gomazko gerriko edo flotagailua isurkari baten gainazalean igeri egoteko bereziki egindako peza edo tresna da. Material arinez egiten dute: askotan artelazkiz edo plastikoz. Igerigailua puzteko airez betetzen da maskor baten bitartez."}
{"id": "675048", "revid": "12788", "url": "https://eu.wikipedia.org/wiki?curid=675048", "title": "Fatick eskualdea", "text": ""}
{"id": "675049", "revid": "12788", "url": "https://eu.wikipedia.org/wiki?curid=675049", "title": "Kaolack eskualdea", "text": ""}
{"id": "675050", "revid": "105290", "url": "https://eu.wikipedia.org/wiki?curid=675050", "title": "Blavet", "text": "Bavet () Bretainia hego-mendebaldeko ibai bat da, C\u00f4tes-d'Armor eta Morbihan departamenduak zeharkatu eta Bizkaiko golkoan itsasoratzen dena.\nIbilbidea.\nIbaiaren zati handiena kanalizaturikdago eta beraz nabigagarria da ontzi txikientzat. Ibilbidean dituen herri handienak honako hauek dira:"}
{"id": "675051", "revid": "1545", "url": "https://eu.wikipedia.org/wiki?curid=675051", "title": "Tigre (jaki)", "text": ""}
{"id": "675054", "revid": "105290", "url": "https://eu.wikipedia.org/wiki?curid=675054", "title": "Ogi birrindu", "text": "Ogi birrindua edo ogi arraila xehatuko ogi zaharra da. Irintsua denez, plater askotan erabiltzen dute: arrautzaztatzeko, birrineztatzeko edo gratinatzeko. Kroketetan, haragi-boletan eta antzeko plateretan osagai inportantea da."}
{"id": "675055", "revid": "1545", "url": "https://eu.wikipedia.org/wiki?curid=675055", "title": "Ogi xigortu", "text": ""}
{"id": "675056", "revid": "1545", "url": "https://eu.wikipedia.org/wiki?curid=675056", "title": "Ogi arrail", "text": ""}
{"id": "675057", "revid": "105290", "url": "https://eu.wikipedia.org/wiki?curid=675057", "title": "Orixe ikastola", "text": "Orixe ikastola 1968. urtean sortutako Donostiako Parte Zaharreko ikastola bat da. Gaur egun, ikastetxe publikoa da.\nHaur Hezkuntza eta Derrigorrezko Lehen Hezkuntza eskaintzen ditu, eta Derrigorrezko Bigarren Hezkuntza Antigua-Luberri BHIra bideratzen du. Ikasleak auzoko bi eraikinetan banatuta daude: Haur Hezkuntza eta Lehen Hezkuntzako 1. eta 2. mailak Zuloagako eraikinean daude (\"Ensantxeko eskoletan\"), eta Lehen Hezkuntzako gainontzeko mailak Urgull mendi magaleko egoitzan."}
{"id": "675058", "revid": "1545", "url": "https://eu.wikipedia.org/wiki?curid=675058", "title": "Ploughman's lunch", "text": " () janaurreko hotza da, gazta zati bat (normalean cheddar edo stilton), ozpinetakoak (\"pickles\"), ogi zati bat eta gurinaz osatua. Oso jaki tipikoa da britainiar \"pub\"etan, \"pub grub\" edo pubetako jakien kategorian sailkatua."}
{"id": "675059", "revid": "137486", "url": "https://eu.wikipedia.org/wiki?curid=675059", "title": "Fondue", "text": "Fondue edo fondue-jatea, talde izaera edo lagun giroa sendotzeko ariketa gastronomikoa da, Suitza, Frantzia eta Italia aldeko eskualdekoa. \u00a0Mahai erdian, kide guztientzat bakarra den \"caquelon\" izeneko terrakota edo burdinurtuzko lapikoan dagoen likido beroan (gazta urtu, txokolate, oliotan\u2026) jangai zati txikiak (ogia, gazta, haragia\u2026) bi-hiru hortzeko sardexka luze batekin murgildu eta, une batez bustirik, banan-banan jaten ditu bakoitzak.\nEdana eta solasaldia dira fondue on baten ezinbesteko laguntzaileak.\nHitza, frantsesezkoa denez, /f\u0254\u0303dy/ ahoskatzen da eta bere adiera \"urtua\" edo \"urtutakoa\" da. Gazta beratu izena ere hartzen du gaztazkoa denean.\nHistoria.\nGaztadun fondue modernoaren errezeta zaharrena 1699an Zurichen argitaratutako liburu batean dator, \"K\u00e4ss mit Wein zu kochen\" (\"Gazta ardoarekin egostea\"); hortxe azaltzen da nola urtu behar den gazta birrindua edo txikituta ardotan, bertan ogi-\"txista\" egiteko.\nDena den, XIX. mendearen amaierara arte, \u201cgazta fondue\u201d izenak arrautzez eta gaztaz osatutako jaki bat adierazten zuen, hots, arrautza-nahaskiaren eta gazta souffl\u00e9aren arteko jangaia. Brillat-Savarinek 1825ean idatzi zuen fondue hura \u00abarrautza nahasiak gaztarekin\u00bb baizik ez zela. Aldaeretan sartzen ziren, arrautzez gain, bai krema (\u201c\"\u00e0 la genevoise\"\u201d), bai boilurrak (\u201c\"\u00e0 la piemontaise\"\u201d), baita gaur egun \"raclette\" (\u201c\"fondue valaisanne\"\u201d) deitzen dena ere.Izen hori duen gazta-fondue modernoaren estreinako errezeta ezaguna (gazta eta ardoarekin baina arrautzarik gabe), 1875ean argitaratu zen Suitzako plater nazional gisa. Menditarren bizimoduarekin lotu nahi izan zuten ere arren, Suitza frankofonoko lautadetako hiritarren jakia zen: Gruyere bezalako gazta preziatua nekazariek ezin zuten probatu, esportaziorako elementu baliotsua zelako.,\n1905ean Suitzan arto-almidoia sartzeari esker, ardo eta gaztaren emultsio leun eta egonkorra egitea errazagoa bilakatu zen, eta horrek fondueari arrakasta biltzen lagunduko zion, ziurrenik.\nFondue ezaguna Suitzako jangai nazional gisa ezagunago bihurtu zuen Suitzako Gaztaren Batasunak (\"Schweizerische K\u00e4seunion\") 1930eko hamarkadan, gaztaren kontsumoa areagotzeko. \u201cSuitzaren defentsa espiritualaren\u201d jiran, bertako Gazta-Batasunak eskualdeetako errezeta sasi-tradizionalak sortu zituen.\u00a0 Bigarren Mundu Gerraren ondoriozko errazionamendua amaitu ondoren, Suitzako Gazta-Batasunak bere marketin kanpainarekin aurrera jarraitu zuen, herrialde osoko erregimentu militarrei eta ekitaldi-antolatzaileei fondue-aparatuak bidaliz. Fonduea dagoeneko Suitzako batasunaren sinboloa da. Egun, izan ere, Suitzak fonduea agresibitatez sustatzen jarraitzen du, \"Fondueak umore ona sortzen du\" bezalako leloekin.\nFonduea Suitzako Pabiloiko Alpino Jatetxean aurkeztu zitzaien AEBetako hiritarrei 1964ko New Yorkeko Mundu Azokan. \u201cFondue\u201d izena, jatun denek pertza beretik hartu behar duten klasikoaz gainera, beste jaki batzuetara zabaltzen hasi zen XX. mendearen erdialdean, New Yorketik abiatuta. 1960ko hamarkadaren erdialdean, txokolate fonduea asmatu zuen marka jakin baten sustapen kanpaina batean.\nTeknikaz, oro har.\nGaztadun fonduea osatzen dute gaztak, ardoak eta ongailu nahasketa batek, baina mota askotako fondueak daude, hala nola, ardoaren partez garagardoa daukana. Tradizioz, \"caquelon i\"zeneko berariazko kazolaren barrualdea baratxuri ale batez igurzten da, ardo zuria jarri eta arto-fekula gehitzen zaio; ondoren gazta birrindua gaineratu eta astiro-astiro irabiatuko da dena, krema gisara urtu arte. Praktikan, hala ere, ia osagai guztiak konbinatu eta aldi berean berotu daitezke. Sarritan kirsch apur bat ere eransten zaio fondueari, puntta bizi batez pizteko.\nFonduea prestatzea oso erraza da, are kopuru handietan ere, baina oraindik ere mito ugari bizi dira liturgia horren jarduera arrakastatsuaren inguruan. Esaterako, hilekoaren garaian dauden emakumeek urrun egon behar zuten, bestela prestaera \"galdu\" egingo zelako\u00a0(biziki hedatua izan dugu sinesmen xelebre hori gure artean ere: maionesa, natillak, eta gainerako emultsioak alferrik galduko ziren edo hostorea ez zen harrotuko emakumearen egoera horretan, sukaldaritzaz deus ez zekitenek ziotenez). Arto-fekulak edo beste almidoi batek nahasketa egonkortu eta lodituko du. Fonduea lodiegia baldin badago, ardo pittin bat gehitu daiteke, horren azidoak eta etanolak fonduearen biskositatea arintzen baitute. Fonduea mamitu egin daiteke proteinak koipetik bereizten badira. Hori, eskuarki, nahasketan likido eskasa izatearen eta nahasketaren azidotasuna eskasa izatearen ondorio da: horregatik limoi zukua gehitzen da batzuetan.\nPrestaera.\nOsagaiak (okela, arrain, itsaski zatiak) aldez aurretik eduki behar dira, zuritu eta ebakita. Joerari jarraiki, 150 gramo okela, edo 200 g arrain edo marisko behar dira jatuneko. Haragia laguntzeko, saltsaren bat (hiru-lau) prestatuko dira, ez oso homogeneoak: maionesa espeziatua, biarnesa, tartariarra, barbakoa saltsa, ziapeak, etab. Ozpinetakoak ere laguntzaile aproposak dira, freskotasuna ematen diotelako jakiari: tipulatxoak, kornixonak, piperminak, etab.\nOkela, freskoa, mokaduaren tamainan ebakiko da: ez askoz handiagorik, eroso ahoratu ahal izateko; ez askoz txikiagorik, lehortu eta gogortu ez dadin.\nOkela behikia bada, lehor eta gatzik gabe edukiko da, giro tenperaturan. Oilasko eta txerrikia, berriz, piperrauts gorri, gatz, ozpin eta urez osaturiko ukendu moduko batean beratu egin daiteke sei bat orduz: horrela, azkarrago kozinatuko da eta gustu biziagoa hartuko du.\nFonduea mahaian antolatzeko, hobe da eltzearen hirutik bat olioz betetzea, lehenago sukaldeko su gainean berotuta. Olioaren berotasuna egiaztatzeko, ogi pusketa bat sartuko da eta berehala dantzan hasten bada, kozinatzen hasteko tenperatura egokian dago. \u00a0\nKozinatutakoa lurrintzeko oliotan baratxuri aleren bat eta belar freskoak (ezkia, erromeroa, oreganoa\u2026) sartzen dira.\nMotak.\nGaztadun fondueak.\nGaztadun fondue bat egiteko, ogi edo berdura pusketak gazta urtuan sartzen dira. Fondue mota ugari badira ere, gurean bakarren bat baizik ez dira ezagunak, hala nola:\nArrain edo haragidun fondueak.\nHaragidun fonduea egiteko, okela pusketak likido beroan sartu behar dira. Honetan ere aldaera ugari dira:"}
{"id": "675061", "revid": "105290", "url": "https://eu.wikipedia.org/wiki?curid=675061", "title": "Kazola", "text": "Kazola eltze moduko ontzia da, bi eskulekuren ordez giderra duena. Eltzegintza tradizionalean sortua, egun aluminioz, altzairu herdoilgaitzez eta abarrez egiten dute."}
{"id": "675064", "revid": "1545", "url": "https://eu.wikipedia.org/wiki?curid=675064", "title": "Abu al-Hasan al-Ash'ari", "text": ""}
{"id": "675065", "revid": "512", "url": "https://eu.wikipedia.org/wiki?curid=675065", "title": "Emakumea bere komunean", "text": "La toilette, euskaraz Emakumea bere komunean Henri de Toulouse-Lautrec margolari frantsesak 1896-1889 artean egindako margolana da. Kartoi gaineko olioz egina dago. Gaia komunean garbitzen eta prestatzen ari den prostituta baten irudia da. Egun Orsay museoan, Parisen, erakusten da.\nAzterketa.\nMargolan hau errealitatetik hartutakoa da. Toulouse Lautrec sarritan putetxetan ibiltzen zen eta bertan eguneko ordu asko ematen zituen. Margolanaren enkuadrea argazkilaritzarena da, goitik beherako ikuspuntua azpimarratuz.\nMargolanaren elementu askok Degas ekartzen digu burura: modeloa bera, gelan ikusten diren objektu pobreak... Toulouse-Lautrecek bere burua margolari horren jarraitzaile moduan ikusten zuen. Biak ala biak emakumeen intimitateaz erakartuak sentitzen ziren eta hori bien lan askotan ikus daiteke.\nMargolan honetan elementu inpresionistak ikus daitezke baina zantzu errealistek, modu batez, inpresionismoa gainditu arazi egiten ditu. Errealismoarekiko joera hori Van Gogh margolariarengatik jaso zuen Toulouse-Lautrecek\nKoloreak argitsuak dira baina, halaber, hotzak dira. Pintzelkada, bestetik, indartsua da. Zenbait tokitan azpiko kartoiaren kolorea ikus daiteke. Horrek guztiak bukatu gabeko margolanaren itxura ematen dio lanari."}
{"id": "675069", "revid": "56334", "url": "https://eu.wikipedia.org/wiki?curid=675069", "title": "Soiuz 11", "text": "Soiuz 11 (errusieraz \u0421\u043e\u044e\u0437 11, euskaraz \"Batasuna 1\") Saliut 1 espazio-estazioara akoplatu zen Soiuz programako lehenbiziko espazio misioa izan zen.\nEskifaia.\nSoiuz 11 misioaren eskifaia Vladislav Volkov, Georgy Dobrovolski eta Viktor Patsaiev astronautek osatu zuten.\nMisioa.\n1971ko ekainaren 6an Baikonurreko kosmodromoan Soiuz suziriarekin batera espaziora jaurtikia izan zen. Ekainaren 17an Saliur 11 espazio-estaziora iritsi zen, eta ekainaren 30ean Lurrerako itzulera hegaldiari ekin zion.\nTragedia.\nZoritxarrez, atmosferan bersartzeko prestaketan, kapsulak despresurizazioa jasan eta aire ihes bat izan zuen, ondorioz barruan zihoazen hiru astronautak hil egin ziren.\nAstronautak ihesaz ohartu omen ziren, baina hura hatz batekin estaltzeko minutu erdi besterik ez izan eta hori lortu baino lehenagotik bertan ito ziren. Espaziontzia atmosferan sartu eta itzulerako hegaldi normala burutu zuen, ihesak kapsulari biraketa efetu txiki bat bakarrik sortuarazi ziolako. Lurrean kontroleko arduradunak ez ziren egoeraz larriaz jabetu, kapsula jaitsiz zihoala sobietar irrati estazioen helmen eremutik kanpo baitzegoen. Kapsula lurratu baino lehen berriz ere sobietar irrati estazioen helmen eremuan bersartu zenean, harekin komunikatzen saiatu ziren, baina erantzunik ez jasotzean, irrati arazoren bat besterik ez zela otu zitzaien, hortaz Lurrean kapsularen ihesari buruzko inongo berririk ez zuten.\nBehin kapsulak lurrartuta, erreskate taldeak bertaratu eta kapsula irekitzean astronautak zeuden egoeraz jabetu ziren, haiek suspertzen saiatu ziren, baina alferrik, jada ordu erdiz hilak baizeuden.\nLurrean istripua erreproduzitzen saiatu ziren, baina ihesa sortuarazi zuten kapsularen bi balbulak batera irekitzea ezinezkoa egin zitzaien. Halere, gorpuen autopsiek eta kapsulak zeraman Mir datu-grabatzailearen bitartez astronauten heriotzaren zergatia jakitea ahalbideratu zien.\nHerri kondairak.\nHerri kondaira edo zurrumurruen arabera, erreskate taldeko kideek lurratu berri zuen kapsula irekitzean, astronauten aurpegiek irribarre keinuak omen zituzten, baina haietako bakar batek ere ez omen zien eskuarekin agurrik egin, jada hilak baizeuden. Beste batzuen arabera, deskonpresioaren eraginez zain guztiak lehertu omen zitzazkien, aldiz, aire ihesaren hotsa entzun eta izuikararen ondorioz bihotzekoa jasan omen zutela diotenak ere baudaude.\nInoiz ez da halakorik frogatu ala egiaztatu izan."}
{"id": "675070", "revid": "15795", "url": "https://eu.wikipedia.org/wiki?curid=675070", "title": "Jatorrizko Izendapen", "text": ""}
{"id": "675071", "revid": "15795", "url": "https://eu.wikipedia.org/wiki?curid=675071", "title": "Jatorrizko Izendapena", "text": ""}
{"id": "675073", "revid": "56334", "url": "https://eu.wikipedia.org/wiki?curid=675073", "title": "Orixe Ikastola", "text": ""}
{"id": "675074", "revid": "688", "url": "https://eu.wikipedia.org/wiki?curid=675074", "title": "Haskell (programazio lengoaia)", "text": "Haskell normalizatuta dagoen programazio lengoaia funtzionala da, semantika ulerkorra eta idazketa zorrotza duena. Haskell Curry logikariaren omenez du izena. Kaleratutako azken estandarra Haskell 2010 da, eta 2016ko maiatzetik, hurrengo bertsioa garatzen dabiltza, Haskell 2020 izena hartuko duena.\nHaskell Miranda lengoaiaren semantikan oinarritzen da, baina ez bere sintaxian. Akademia munduan eta industrian erabili ohi da Haskell lengoaia.\nHistoria.\n1985. urtean Research Software Ltd enpresak Miranda kaleratu zuenean, programazio lengoai funtzionalen interesa piztu zen. 1987. urterako programazio funtzional ez zorrotz dozena bat lengoai baino gehiago garatuta zeuden. Miranda zen erabiliena, software jabeduna zena. Programazio Funtzional Lengoaien eta Konputagailuen Arkitekturaren konferentzian (FPCA '87), Portland-en, Oregon, bilera bat burutu zen batzorde bat eraikitzeko lengoai mota hauen estandar ireki bat definitzeko. Batzorde horren helburua existitzen ziren lengoai funtzionalez oinarrituta, berri bat eraikitzea zen.\nKomiteak lehen bertsioa 1990. urtean definitu zuen, \"Haskell 1.0\" izenarekin.\n2019ko irailetik aurrera, Haskell 23. programazio-lengoaia ezagunena izan zen Googleren tutoreentzako bilaketei dagokienez, eta GitHub-en iturburu-kodean aktibo zeuden erabiltzaileen %1 baino gutxiago izan zen.\nDatu Motak.\n\"Int\" mota.\nMota hau tarte mugatu bateko zenbaki osoak gordetzeko gai da [-2^29, 2^29 - 1] (minBound, maxBound). Eragiketak:\n\"Integer\" mota.\nMota hau zenbaki osoak inolako mugarik gabe gordetzeko gai da. Eragile aritmetikoak eta propietateak, \"Int\" kasukoak ditu.\n\"Bool\" mota.\nMota honen balioak adierazpen logikoa da, hala nola, \"True\" edo \"False\".\n\"Float\" , \"Double\" mota.\nMota hauek zenbaki errealak gordetzeko gai dira. (Double motak zenbaki handiak eta zehaztasun hobea erabiltzen ditu). Int motako eragiketak erabiltzeaz gain:\n\"Char\" mota.\nMota hau karaktereak gordetzeko gai da ('A', 'd', beti apostrofo sinpleen artean)\nEragile erlazionalak.\nJarraian erakusten diren eragile erlazionalak aipatu diren oinarrizko mota denentzat balio dute:\nZerrendak.\nZerrenden mota parametrodun mota da, hau da sartzen dizkiogun parametroen arabera, mota batekoa edo bestekoa izango da. Beraz aldez aurretik definitu beharra dago, baina zerrenda bateko elementu guztiak mota berekoak izan behar dute. Adibidez, [3, -6, 8 , 10], \"Int\" motako zerrenda. Beste motak bezala, zerrendek eragiketa propioak dituzte:\nAdibideak.\nKaixo mundua:\nmain = putStrLn \"Kaixo Mundua\"\nZerrendan bilatu:\n-- Elementu bat eta zerrenda bat emanda, elementua zerrendan agertzen al den ala ez\n-- erabakitzen duen funtzioa.\nbadago:: Eq t =&gt; t -&gt; [t] -&gt; Bool\nbadago x [] = False\nbadago x (y:s)\n | x == y = True\n | x /= y = badago x s"}
{"id": "675075", "revid": "119347", "url": "https://eu.wikipedia.org/wiki?curid=675075", "title": "Adierazpen geografiko babestua", "text": "Adierazpen Geografiko Babestua (AGB) Europar Batasunak erregulatzen duen kalitate sor-marka bat da, gainera, izen onaren jabe izateak produktuari abantailak ematen dizkio. 1992an sortua izan zen. Izendapen honekin, eta 2081/92 eta 2082/92 (EEE) arautegien bitartez, ezaugarri hauek dituen produktu edo elikagaia zehaztu edo identifikatu nahi da:"}
{"id": "675078", "revid": "105290", "url": "https://eu.wikipedia.org/wiki?curid=675078", "title": "Lac\u00f3n", "text": "Lac\u00f3n (latinez \"lacca\") txerritik eratorria den produktu edo elikagaia da. Aberearen aurrealdeko hanketako ataletatik dator, eta nagusiki \"Celta, Large White, Landrace\" eta \"Duroc\" arrazetako txerriak izaten dira.\nTxerria gutxienez 6 urteko adinarekin sakrifikatzen da, eta 90 kilogramo pisutik gora izan beharra du. Txerri hankak urdaiazpikoen antzeko ontze prozesua dute, baina epealdia zertxobait laburxeagoa da, 35 egunetakoa gutxi gorabehera. Lau aldi ditu: gazitzea, gatz hondakinen garbiketa, ezartzea edo lehortzea, eta azkenik, ontzea. Elikagai honen prozesuan ez da ketzea onartzen, honekin elikagaiak bere jatorrizko ezaugarri organoleptikoak galduko bailituzke."}
{"id": "675079", "revid": "105290", "url": "https://eu.wikipedia.org/wiki?curid=675079", "title": "Filloa", "text": "Filloa Galiziako usadiozko azkenburu bat da, eskualde batzutan freix\u00f3 edota marrucho ere deitzen da. Arrautz, esne, ur eta arto edo gari irinez egiten da, hauei tokian-tokiko usadio edo ohituraren arabera osagai ezberdinak gehitzen zaizkiolarik, tartean urdaia, gatza, azukrea edo limoi azal birrindua.\nUsadioz, Inauteri edo Txerriboda (San Martin Eguna) garaiko platera da, eta nagusiki Lugoko probintziaren iparraldean eta Ourenseko probintzia]]ko zenbait eskualdeetan nabarmentzen den ohitura da.\nBretainiako krepeen nolabaiteko antza dute."}
{"id": "675080", "revid": "512", "url": "https://eu.wikipedia.org/wiki?curid=675080", "title": "Bonbaketari", "text": "Bonbaketaria artilleriaren jomugatik kanpo dauden helburuak bonbardaketa bidez erasotzeko diseinatuak dagoen hegazkin militar mota bat da.\nLehenbiziko aldiz, 1911an Libian eta Italo-Turkiar Gerran zehar Giulio Gavotti italiar teniente eta pilotuak betebehar horretarako diseinatua ez zegoen hegazkin bat aurretik prestatu gabeko bonbardaketa txiki bat egiteko erabili zuen.\nHalere, Lehen Mundu Gerran alemaniar, ingeles eta frantziar pilotuak hasi ziren modu orokorrean erabiltzen. Espainiako Gera Zibilean ere nagusiki alemaniar eta italiar pilotuek erabili zituzten, bai eta modu apalagoan espainiar kolpistek eta errepublikarrek ere, eta jada Bigarren Mundu Gerran bere urrezko aroa izan zuten. 1960ko hamarkadatik aurrera beste mota batzuetako hegazkin militarrek ordezkatzen hasi zirenetik gainbeheran daude."}
{"id": "675084", "revid": "448", "url": "https://eu.wikipedia.org/wiki?curid=675084", "title": "Courtney Love", "text": "Cortney Love, jaiotzez Love Michelle Harrison (1964ko uztailaren 9a, San Frantzisko, Kalifornia) estatubatuar punk eta grunge abeslari, musikari, aktore eta artista bisual bat da.\n1989an Los Angeles hiriko Hole indie-rock taldeko abeslari eta gitarra-jotzaile gisa hasi zen. Halere, nagusiki, 1992-1994 artean Nirvana grunge taldeko Kurt Cobain abeslari karismatikoaren bikotekide izan eta harreman gorabeheratsua izan zutelako ezaguna da, hori dela eta, beraren alde eta aurka dagoen jende andana dago.\nOndoren, musikari ibilbide arrakastatsua izan du, eszenatokietan jarrera errebeldea erakutsi eta joera feminista erradikala adieraziz, ondorioz \"Rockaren historiako emakume polemikoena\" ezizena jaso du.\nHainbat filma ere antzeztu izan ditu, denetan nabarmenena \"The People vs. Larry Flynt\" (1989)."}
{"id": "675085", "revid": "512", "url": "https://eu.wikipedia.org/wiki?curid=675085", "title": "Trirreme", "text": "Trirremea (antzinako grezieraz, singularrez \u03c4\u03c1\u03b9\u03ae\u03c1\u03b7\u03c2, eta pluralez \u03c4\u03c1\u03b9\u03ae\u03c1\u03b5\u03b9\u03c2) K.a. VII. mende inguruan sortutako itsasontzi mota bat da. Petekontera ontzia oinarritzat hartuz garatua izan zen, baina hura baino laburragoa zen. Albo bakoitzean hiru arraunlari lerro eta oihaldun masta bakarra zituen.\nFeniziarrek, greziarrek eta erromatarrek Mediterraneoan erabili zuten ontzia da."}
{"id": "675086", "revid": "12788", "url": "https://eu.wikipedia.org/wiki?curid=675086", "title": "Kaffrine eskualdea", "text": ""}
{"id": "675087", "revid": "12788", "url": "https://eu.wikipedia.org/wiki?curid=675087", "title": "K\u00e9dougou eskualdea", "text": ""}
{"id": "675088", "revid": "12788", "url": "https://eu.wikipedia.org/wiki?curid=675088", "title": "Kolda eskualdea", "text": ""}
{"id": "675089", "revid": "12788", "url": "https://eu.wikipedia.org/wiki?curid=675089", "title": "Louga eskualdea", "text": ""}
{"id": "675091", "revid": "12788", "url": "https://eu.wikipedia.org/wiki?curid=675091", "title": "Matam eskualdea", "text": ""}
{"id": "675094", "revid": "336", "url": "https://eu.wikipedia.org/wiki?curid=675094", "title": "Monsieur Fourcade", "text": "Monsieur Fourcade, euskaraz Fourcade jauna Henri de Toulouse-Lautrec margolari frantsesak 1889an egindako margolana da. Kartoi gaineko pastelez egina dago.\nAzterketa.\nMargolanean agertzen den pertsona Henri Fourcade bankaria da, Toulouse-Lautrecen lagun urkoa; hori ikusteko margolanaren eskuineko goiko partean irakurtzen den eskaintza besterik ez da behar: \"Nire Fourcade lagun onari, 89.HLautrec\". Fourcade modelo gisa beste ikatz-ziriaz egidako marrazkia ezagutzen da.\nIrudia Pariseko gaueko giroan kokatuta dago, etxe barruko festa-giro batean. Protagonista kenduta, ikusten diren bost pertsonak mozorrotuta dirudite. Koloreen ugaritasunak horrelako giroa islatzen du ere bai.\nErabilitako pitzelkadak arinak eta askatuak dira, marra gutxiz; horren ondorioz pertsonen irudiek itzalak dirudite. Fourcade eta antzean ikusten den begi-mozorroko emakumea dira nolabait salbuespena, zehaztasun gehiago erakusten baitute. Gainontzeko pertsonaiak oso eskematikoak dira."}
{"id": "675095", "revid": "12788", "url": "https://eu.wikipedia.org/wiki?curid=675095", "title": "Saint-Louis eskualdea", "text": ""}
{"id": "675097", "revid": "12788", "url": "https://eu.wikipedia.org/wiki?curid=675097", "title": "S\u00e9dhiou eskualdea", "text": ""}
{"id": "675098", "revid": "12788", "url": "https://eu.wikipedia.org/wiki?curid=675098", "title": "Tambacounda eskualdea", "text": ""}
{"id": "675101", "revid": "12788", "url": "https://eu.wikipedia.org/wiki?curid=675101", "title": "Thi\u00e8s eskualdea", "text": ""}
{"id": "675102", "revid": "12788", "url": "https://eu.wikipedia.org/wiki?curid=675102", "title": "Ziguinchor eskualdea", "text": ""}
{"id": "675103", "revid": "1545", "url": "https://eu.wikipedia.org/wiki?curid=675103", "title": "Transferentzia (psikoanalisia)", "text": "Transferentzia psikoanalisiaren bidezko terapian, eriak bere haurtzaroan inguruko pertsona nagusiekiko (aita, ama, etab.) zituen sentimenduak psikoanalistarengana zuzentzean datzan prozesua da. Transferentzia \"positiboa\" ala \"negatiboa\" izan daiteke, adierazitako sentimendu horiek maitasunezkoak ala etsaitasunezkoak diren neurrian. Freudentzat transferentzia terapiaren gune garrantzitsuena da, zeren eta haurtzaroko gatazka berritze eta eguneratze hori eriaren neurosiaren adierazpen zuzenena baita."}
{"id": "675104", "revid": "105290", "url": "https://eu.wikipedia.org/wiki?curid=675104", "title": "Transduktore", "text": "Transduktorea korronte alterno baten potentzia potentzia mekaniko edo akustiko, edo alderantziz, soinu-uhin baten edo dardara baten presioa seinale elektriko bihurtzeko gai den tresna elektromekanikoa. Transduktore ezagunak dira: mikrofonoak, bozgorailuak, eta ultrasoinuzko uhinak sortzen dituzte aparatuak. Serbomekanismoetan eta kontrol sistemetan ere oso erabiliak dira transduktoreak."}
{"id": "675105", "revid": "336", "url": "https://eu.wikipedia.org/wiki?curid=675105", "title": "Anne Archer", "text": "Ann Archer (Los Angeles, Kalifornia, 1947ko abuztuaren 24a) estatubatuar zinema eta telebistako aktore bat da. Zientziologiaren Elizaren kide da."}
{"id": "675108", "revid": "1545", "url": "https://eu.wikipedia.org/wiki?curid=675108", "title": "A\u00f1iscloko arroila", "text": "A\u00f1iscloko arroila (; ) Pirinioetako eta Monte Perdido mendikatearen hegoaldean eta Espainiako Aragoi autonomia erkidegoko Huescako probintzian dagoen arroila bat da- Ipar-hegoaldeko norantza lerrozunean doa, Monte Perdido mendiaren oinetan dagoen A\u00f1iscloko zirkutik hasi eta Aso ibaiarekin elkartu arte.\nOrdesa eta Perdidoko Parke Nazionalaren barnean dago."}
{"id": "675109", "revid": "2048", "url": "https://eu.wikipedia.org/wiki?curid=675109", "title": "Prebarikazio", "text": "Prebarikazioa da delitu bat non agintari, epaile edo zerbitzari publiko batek erabaki bat hartzen duen bidegabea dela jakinda ere. Zerbitzari publikoak bere betebeharra burutzen ez dueneko kasuaren parekoa da. Jarduera hau aginte gehiegikeriaren adierazlea da. Penalki zigortua dago, zerbitzari publikoen ardura hiritarren ongizatea eta administraziorekiko leialki, zintzo eta bidezkoan jardutea baita."}
{"id": "675111", "revid": "56334", "url": "https://eu.wikipedia.org/wiki?curid=675111", "title": "Film noir", "text": ""}
{"id": "675112", "revid": "105290", "url": "https://eu.wikipedia.org/wiki?curid=675112", "title": "Senegalgo eskualdeak", "text": "Senegalgo eskualdeak lehen mailako unitateak dira Senegalen banaketa administratiboan. 2008tik aurrera, herrialdea 14 eskualdetan () banaturik dago. Bakoitzaren administrazioa Eskualde Kontseiluaren () esku dago."}
{"id": "675113", "revid": "12788", "url": "https://eu.wikipedia.org/wiki?curid=675113", "title": "Suluko sultanerria", "text": ""}
{"id": "675121", "revid": "105290", "url": "https://eu.wikipedia.org/wiki?curid=675121", "title": "Berreraikuntza eskultura", "text": "Berreraikuntza Dora Salazar eskultoreak 2013an sortutako burdinazko eskultura bat da. Donostiako Parte Zaharrean dago, Ka\u00f1oietako iturriaren ondoan. Donostiako herri zibilari eskainia da, eta 1813an erre ondoren hiria harriz-harri berreraikitzen ari den emakumea irudikatzen du."}
{"id": "675123", "revid": "12788", "url": "https://eu.wikipedia.org/wiki?curid=675123", "title": "Senegalgo banaketa administratiboa", "text": ""}
{"id": "675128", "revid": "1491", "url": "https://eu.wikipedia.org/wiki?curid=675128", "title": "Andresa Portugal Arozena", "text": "Andresa Portugal Arozena (Oiartzun, Gipuzkoa, 1915eko apirilaren 25a - Donostia, Gipuzkoa, 2012ko otsailaren 26a) arrain-saltzailea izan zen, Donostiako Parte Zaharreko Bretxako azokan. Haren omenez, Bretxako horma batean haren irudia dago jarrita.\nBizitza.\nOiartzungo Ugaldetxo auzo txikian jaioa, Donostiara ezkondu zen arrantzale batekin. Gerra zibila amaitu zenean, arraina saltzen hasi zen Bretxako azokaren inguruan. Beste saltzaile batzuek bezala arraina zurezko ohol batean ezartzen zuen, eta saltzeko garbitzen. Modu berean lan egin zuen 70 urtez, eta arrain garbitua saltzeari utzi zion azkena izan zen. \nOso ezaguna eta maitea zen Donostiako Parte Zaharreko auzotarren artean, eta Donostiako Udalak hiritar merezimenduaren domina eman zion 2012. urtean. Domina jaso eta hilabetera hil zen, 96 urterekin.\nHeriotzaren urteurrenean, Herria kultur elkarteak erakusketa eta ekitaldia prestatu zituen Bretxan."}
{"id": "675137", "revid": "56334", "url": "https://eu.wikipedia.org/wiki?curid=675137", "title": "Eredu atomiko", "text": ""}
{"id": "675149", "revid": "98220", "url": "https://eu.wikipedia.org/wiki?curid=675149", "title": "Riviera Maya", "text": "Riviera Maya Mexikoko hego ekialdean kokatuta dagoen kostaldea da, Karibe itsasoan, Mexikoko Quintana Roo estatuan, Yucatan penintsulan. Zonalde hau inguru turistiko bezala oso ezaguna da. Berez, Riviera Maya izena zonaldea turistikoki ustiatzeko marketin operazio handi bat izan zen; hari esker orain gutxi arte oso ondo gordeta zegoen kostaldea, urbanizatu eta espekulazio menpe gelditu da. Geografikoki Puerto Morelostik, iparraldaean, Punta Alleneraino hegoakdean, 140 km-ko kostalde zatia da. Izenak zonalde hau Frantziako Rivierarekin parekatu nahi du.\nHistoria.\nJatorriz, Riviera Maya beste izen batekin ezagutzen zen, \"Canc\u00fan-Tulum Turismo-korridorea\" bezala, baina 1999.urtean orain ezagutzen dugun izena hasi zen erabiltzen. Aurretik, 1996an, Asociaci\u00f3n de Hoteles y Condominios de Playa del Carmen A.C. elkarteko enpresariek Servando Acu\u00f1a, merkatuetan espezialista, kontratatu zuten; honek izen desberdinak proposatu zituen eta onartuena, zuen glamour kutsu eta, \"Riviera Maya\" izan zen.\nAntzinako maia herriarentzat, eremu hau Aro Aurreklasikoan erlijio eta merkataritza zentroa izan zen. Gaur egun, ekintzak erabat aldatu egin dira, kirol arrantza, zaldiko edo kayakeko ibiladiak, ibilbideak, guztia turistak eta inbertsioak erakartzeko. Egun, Riviera Mayan nazioarteko 405 hotel daude, lau eta bost izarretakoak, gehienak \"dena barne\" estilokoak, hau da, oporrak hoteletik atera gabe igarotzeko; eskaintza 43.500 gela ingurukoa da.\nZonaldean turismoa erakartzeko beste errekurtsoak ere martxan jarri dira, ezagunetarikoa Xcaret izeneko parke tematikoa, Playa del Carmen herritik bost kilometrotara."}
{"id": "675158", "revid": "1982", "url": "https://eu.wikipedia.org/wiki?curid=675158", "title": "Eredu atomikoa", "text": ""}
{"id": "675161", "revid": "63274", "url": "https://eu.wikipedia.org/wiki?curid=675161", "title": "International Standard Name Identifier", "text": "International Standard Name Identifier (Nazioarteko Izen Normalizatuen Identifikatzailea) edo ISNI liburu, telesaio edo zutabeen egileak identifikatzeko hamasei digituzko identifikatzailea da. ISOren zenbaki estandar global egiaztatua da ISNI, edozein motatako obra intelektualak sortzen eta banatzen esku hartzen duten egile pertsonal zein korporatiboak identifikatzeko. Egileok, besteak beste, ikerlariak, asmatzaileak, idazleak, artistak, ikusmenezko sortzaileak, interpreteak, ekoizleak eta argitaratzaileak izan daitezke. Obra-identifikatzaileak, grabazioak, produktuak nahiz edukien titularrak jasotzen dituzten nazioarteko identifikatzaile estandarizatuen familiakoa da, edozein errepertoriotakoak, besteak beste: DOI, ISAN, ISBN, ISRC, ISSN, ISTC e ISWC.\nEstandarizaziorako Nazioarteko Erakundeak sortu zuen 2012an eta araua finkatzeko biltzar tekniko bat du.\nISNIarekin oso lotuta dago ORCID, ikertzaile akademikoentzat erabiltzen den identifikadorea. 2013an, ORCID eta ISNI kudeatzen dituzten bi erakundeek bi identifikadoreak elkar ulertzeko lanean hasiko zirela jakinarazi zuten.\nAdibideak.\nPedro Miguel Etxenike nafar fisikariak 0000000061018491 ISNI zenbakia du."}
{"id": "675162", "revid": "1545", "url": "https://eu.wikipedia.org/wiki?curid=675162", "title": "ISNI", "text": ""}
{"id": "675164", "revid": "105290", "url": "https://eu.wikipedia.org/wiki?curid=675164", "title": "Syst\u00e8me universitaire de documentation", "text": "Syst\u00e8me universitaire de documentation edo SUDOC Frantziako unibertsitate eta goi-eskolek bere agiriak identifikatu eta kudeatzeko erabiltzen duten sailkatze-sistema da. Katalogoak 10 milioi erreferentzia baino gehiago ditu 3.400 zentrotan banaturik."}
{"id": "675165", "revid": "1545", "url": "https://eu.wikipedia.org/wiki?curid=675165", "title": "SUDOC", "text": ""}
{"id": "675166", "revid": "1545", "url": "https://eu.wikipedia.org/wiki?curid=675166", "title": "Sudoc", "text": ""}
{"id": "675167", "revid": "1545", "url": "https://eu.wikipedia.org/wiki?curid=675167", "title": "Biblioteca Nacional de Espa\u00f1a", "text": ""}
{"id": "675168", "revid": "46380", "url": "https://eu.wikipedia.org/wiki?curid=675168", "title": "Manuel Mazarredo", "text": "Manuel Mazarredo Mazarredo (Bilbo, - Madril, ) bizkaitar militar eta politikaria izan zen.\nFrancisco Mazarredoren mariskalaren semea, lehendabizikoz Lehen Karlistaldian borrokatu zuen Esparteroren esanetara. 1843an Ram\u00f3n Narv\u00e1ezek gerra-ministro izendatu zuen. Bere agintaldian Guardia Zibila sortu zen. Senatari eta kapitain-jeneral bilakaturik, 1854an erbesteratu zuten."}
{"id": "675169", "revid": "105290", "url": "https://eu.wikipedia.org/wiki?curid=675169", "title": "Los Chichos", "text": "Los Chichos flamenko-runba musika talde madrildarra izan zen, Juan Antonio Jim\u00e9nez Mu\u00f1oz \"Jero\" eta Emilio eta Julio Gonz\u00e1lez Gabarre anaiek osatuta. 1973an sortu zirenetik, 22 album sortu eta 22 mililioi ale saldu dituzte."}
{"id": "675170", "revid": "59723", "url": "https://eu.wikipedia.org/wiki?curid=675170", "title": "Los Chunguitos", "text": "Los Chunguitos flamenko-runba musika talde espainiarra da, Juan eta Jos\u00e9 Salazar anaiek osatua, extremadurar ijito familia batean sortua. Porrina de Badajoz, Az\u00facar Moreno eta Alaz\u00e1n artistak ere familia berekoak dira."}
{"id": "675171", "revid": "105290", "url": "https://eu.wikipedia.org/wiki?curid=675171", "title": "Gipsy Kings", "text": "Gipsy Kings flamenko-runba musika talde frantziarra da, Arles eta Montpellier artean sortua. Bere kideak espainiar ijito eta bereber arbasoak dituzte eta gaztelaniaz abesten dute. Bere hirugarren albumean argitaratu zituzten \"\"Djobi Djoba\" eta \"Bambol\u00e9o\"\" abestiei esker ospetsu bilakatu ziren."}
{"id": "675173", "revid": "105290", "url": "https://eu.wikipedia.org/wiki?curid=675173", "title": "Ketama", "text": "Ketama flamenko-fusio musika talde espainiarra da, 1980ko hamarkadan sortua."}
{"id": "675174", "revid": "105290", "url": "https://eu.wikipedia.org/wiki?curid=675174", "title": "Issaguen", "text": "Issaguen (, lehen Ketama deitua) Marokoko iparraldeko herria da. Rifeko herri honek 2004an 1638 biztanle zituen.\nLehen udalekua izan bazen ere, egun narkotrafiko gune bilakatu da. 1936ko uztailaren 12an, Espainiako Armadak bertatik gertu maniobretan ari zela, \"gudu aurreko zina\" egin zuen, Espainiako Gerra Zibila eragingo zuena."}
{"id": "675175", "revid": "1545", "url": "https://eu.wikipedia.org/wiki?curid=675175", "title": "Ketama (Maroko)", "text": ""}
{"id": "675176", "revid": "1545", "url": "https://eu.wikipedia.org/wiki?curid=675176", "title": "Ketama (musika taldea)", "text": ""}
{"id": "675178", "revid": "137486", "url": "https://eu.wikipedia.org/wiki?curid=675178", "title": "Niza Hotela (Donostia)", "text": "Hotel Niza Hotela, Donostiako hotel bat da. Donostiako erdialdean sortua, 1908. urtean. Gaur egun, zerbitzua ematen jarraitzen duen hotela. \nKokapena.\nZubieta Kalea 56, Erdialdea\nHondartzaren ondoan, Kontxako badian eta hiriko interesgune turistikoetatik gertu dagoen hotela da. \nEraikuntza.\nNiza Hotelaren historia 1908an hasi zen, txalet baten erosketarekin, gero hotel bihurtu zuten.\nGerra Zibilean zehar, beste bi solairu eraiki ziren Niza Hotelean, eta, gaur egun, mantendu duen altuera hartu zuen.\nHotelaren historioa.\nJuana Eguren andreak sortutako hotela da. Bera zumarragatarra zen, ostalaritzan jarduten zuen familiakoa. Juan Juantegui jaunarekin ezkonduta, lau seme-alaba izan zituen: Amparo, Maritxu, Carmen eta Antonio. \nHostalaritzan egindako ibilaldia Zumarragako Paraiso Hotelean hasi zuen eta gero mendearen hasieran, Donostiara iritsita, Biarritz Hotelarekin jarraitu zuen, Zaragoza plazan.\nBiarritz hotelak eta Niza hotelak oso harreman estua izan zuten.\nHotelaren Zuzendaritza Juana Egureren iloba, hau da Maria Luisa Alvaro andreak eraman zuen.\nNeguan itxita egoten zen eta Biarritz Hotelera joaten ziren bizitzera. Ostatu hartuta eta mantenu osoko erregimenean zeuden bezeroek Biarritz tabernan dastatzen zituzten Linder sukaldariaren platerak. Linder Kaiser alemanaren sukaldari ohia zen. \n1960ko urteen amaieran, Juana Eguren andrea hil egin zen eta Juantegui familiaren ondarea sakabanatu egin zen. Biarritz Hotela saldu eta hotel gisa desagertu egin zen. Eduardo eta Gonzalo Chillidak eskuratu zuten Niza Hotelaren jabetza, haien guraso Carmen Juantegui andrea eta Pedro Chillida jauna hildakoan.\n1970ean, jabe bakar gisa geratu ziren Eduardo Chillida, haren emazte Pilar Belzunce eta zortzi seme-alabak. . \nIturriaga arkitektoak erreforma lan handiari ekin zion, bainugela jartzeko logela guztietan eta egitura guztiak indartzeko, horrela hotelaren egitura gaur egun dagoen bezala geratu zen. \nHotelaren gaur egungo zerbitzuak.\n35 logela bikoitz eta banakako 6 ditu. Gela bakoitzean bainugela, telebista eta hari gabeko internet konexioa dago. Logela ugari, itsasora begira daude.\nBeste zerbitzuak: garajea, segurtasun-kutxa, kafetegia eta jatetxe italiarra ere baditu. Sarreran I\u00f1igo Pe\u00f1a chef gazteak zuzendutako Narru jatetxea dago. "}
{"id": "675179", "revid": "448", "url": "https://eu.wikipedia.org/wiki?curid=675179", "title": "Nagorno Karabakh", "text": ""}
{"id": "675180", "revid": "448", "url": "https://eu.wikipedia.org/wiki?curid=675180", "title": "Umm Al Quwain", "text": ""}
{"id": "675181", "revid": "105290", "url": "https://eu.wikipedia.org/wiki?curid=675181", "title": "Stout", "text": "Stout Britainiar Uharteetako garagardo mota bat da, berez ale garagardo motaren aldaera oso iluna da.\nJatorriz, stout zapore oso sendoa zuen garagardoari ematen zitzaion izendapena da, garagardotegi batek ekoitzitako bolumeneko %7-8ko alkohol kopurua zuena, nahiz eta gaur egun, stout garagardoaren barnean aldaera ugari egon, bai gozo zein idorrak, eta %4-8 arteko alkohol bolumenekoak.\nStout garagardoa porter garagardo motari estuki lotua dago, eta gaur egun stout garagardo gisa ezagutzen dena, berez, stout porter motatik eratorritako garagardoa da, alegia, porterra baino sendoagoa den garagardoa.\nDublin hirian, Guinness irlandar garagardo ospetsuaren sortzailea zen Arthur Guinness garagardogileak porter garagardoari garagar txigortua gehitu eta garagardo horri Dry Irish Stout izena ipini zion."}
{"id": "675182", "revid": "105290", "url": "https://eu.wikipedia.org/wiki?curid=675182", "title": "Gosari zereal", "text": "Gosari zereala edota soilik zereala gosarian jateko hainbat zereal motez osatutako eta paketatutako elikagai bat da, tartean arroza, artoa eta avena, hauekin arroz malutak, arto malutak eta avena malutak ekoizten dira. Nagusiki hotz jaten dira, esne, ur edo jogurtarekin batera nashaturik. Noizbehinka intxaur, urra eta beste hainbat fruitu lehor gehitzen zaizkio, bai eta fruitu zatiak ere.\nHaur nahiz helduei zuzendutako zereal aldaerak ere badaude, lehenetan azukretuak edo ezti, txokolate eta fruitu zaporeak gehitzezn zaizkie, bigarrenetan koipe baxuko eta janari zuntz handiko dietak bultzarazten dira.\nMunduko zerealgile konpainia nagusienak Kellogg's, Quaker Oats eta Nestl\u00e9 dira."}
{"id": "675183", "revid": "98220", "url": "https://eu.wikipedia.org/wiki?curid=675183", "title": "Muffin", "text": "Muffina gurinez eta beste hainbat osagaiez egindako madalena mota bat da. Jatorriz, Ingalaterrako gozogintza produktu bat da, oinarri zilindrikoa eta onddo itxurako gainalde zabala ditu. Behealdea gozogintzako paper berezi batez edo aluminioz bildua du, eta bere neurriak aldakorrak izan daitezkeen arren, ez dira pertsona heldu baten esku bat baina handiagoak izaten.\nAEBetan eta Commonwealth erakundeko herrialdeetan ere oso hedatuak daude.\n\"Muffinak\" madalenarekin antzekotasunak izan arren, produktu ezberdinak dira, madalena bezain zapore gozoa ez duelako, eta gainera ekoizpen errezeta ezberdina izateaz gain, mota askotako zapore eta osagaiak dituelako. Ohikoena gosari eta otorduetan jatea da."}
{"id": "675184", "revid": "1519", "url": "https://eu.wikipedia.org/wiki?curid=675184", "title": "La Casera", "text": "La Casera Espainiako freskagarri marka bat da. Gaseosa eta limonada, laranja eta kola freskagarriak ekoizten ditu, bai eta udako ardo beltza ere (\"tinto de verano\", gaseosa eta ardo nahasketa).\n1949an sortua izan zen eta 1996. urterarte Duffo familiaren jabetzakoa izan zen, orduan Suntory japoniar konpainiaren jabetzara igaro zen. Espainia osoan freskagarri hauen lelo klasikoa iragarki izatetik herri kulturaren umorezko esaldi ospetsu izatera igaro da: \"\" (\"Casera ez badago, bagoaz\").\n1990eko hamarkadaren hasiera arte Iru\u00f1ean boteilaratze lantegi bat izan zuen."}
{"id": "675185", "revid": "1545", "url": "https://eu.wikipedia.org/wiki?curid=675185", "title": "Kausera", "text": "Kausera edo kruxpeta bola forma duen opil modukoa, irinez, urez eta beste osagai batzuez eginiko orea koipetan frijituz egiten dena. Barnealdea osagai gozo edo gaziz betea ere eraman dezake, adibidez sagarra, kalabaza edo arraina. Eguberrietan asko jaten da.\nMediterraneoko sukaldaritzaren oso errezeta zaharra da. K.a. II. mendean Katon Maiorrek bere \"De agri cultura\" liburuan \"globoak\" izeneko kauseren errezeta bat argitaratu zuen. Espainia, Katalan Herriak, Kolonbia, Kuba, Ekuador, Argentina, Txile, Uruguai eta Mexikon jaki tipikoa da."}
{"id": "675186", "revid": "13403", "url": "https://eu.wikipedia.org/wiki?curid=675186", "title": "Kruxpeta", "text": ""}
{"id": "675188", "revid": "201", "url": "https://eu.wikipedia.org/wiki?curid=675188", "title": "Errege-erroska", "text": ""}
{"id": "675189", "revid": "105290", "url": "https://eu.wikipedia.org/wiki?curid=675189", "title": "Limonada", "text": "Limonada limoi, ur eta azukrez egindako edaria da, alkoholdun edo alkohol gabekoa. Europako herrialde askotan, Alemanian adibidez, freskagarriaren sinonimo bilakatu da, bestetan gaseosari gertatu zaion moduan.\nC bitaminaren iturria izan arren, azukre asko izateak bere onurak gutxitzen ditu.\nHistoria.\nLimoiak eta azukre-kanabera Indian jatorria duenez, lehendabizikoz bertan edan zutela esan dezakegu, izan ere, egun hitzez hitz limoi-ur esan nahi duen Nimbu Pani eta Shikanjvi antzeko edariak hartzen dituzte.\nK.a. 1000 inguruan, Antzinako Egipton lehenengo aipamen idatzia agertu zen. Edonola ere, K.a. 700 inguruan ekarri zituzten limoiak Asiatik."}
{"id": "675190", "revid": "1545", "url": "https://eu.wikipedia.org/wiki?curid=675190", "title": "Limoi-edari", "text": ""}
{"id": "675198", "revid": "58701", "url": "https://eu.wikipedia.org/wiki?curid=675198", "title": "Virtual International Authority File", "text": ""}
{"id": "675199", "revid": "15795", "url": "https://eu.wikipedia.org/wiki?curid=675199", "title": "VIAF", "text": ""}
{"id": "675200", "revid": "1545", "url": "https://eu.wikipedia.org/wiki?curid=675200", "title": "Biblioteca de Catalu\u00f1a", "text": ""}
{"id": "675201", "revid": "124047", "url": "https://eu.wikipedia.org/wiki?curid=675201", "title": "Library of Congress Control Number", "text": "Library of Congress Control Number (LCCN) Ameriketako Estatu Batuetako Kongresuaren Liburutegiaren katologoa sailkatzeko sortutako sistema da, serie-zenbakiz osaturik. Mundu osoko Liburuzainek sistema hau erabiltzen dute Estatu Batuetan argitaraturiko liburuak sailkatzeko."}
{"id": "675202", "revid": "105290", "url": "https://eu.wikipedia.org/wiki?curid=675202", "title": "Aita Donostiaren irudia (eskultura)", "text": "Donostian dagoen Aita Donostia irudia Jose Gontzalo Zulaika musikagilearen (1886-1956) brontzezko bustoa da, Aita Donostia moduan ere ezaguna. 1974ko uztailaren 27an inauguratu zen. Argentindar Errepublikaren Pasealekuan dago, lorategi batean, Maria Cristina Hoteletik eta Urumea ibaitik gertu. Lekarotzen irakasle zela hasi zen musika egiten, eta 1918tik hil zen arte hainbat doinu sortu zituen (eliza-kantu, meza, euskal dantza, pianorako obra...).\nLekarozeko Ikasle Ohien Elkarteak Jose Lopetegiri enkargatu zion obra bat, baina hark egindako obra ez zitzaien egokia iruditu, eta zenbait urte geroago, Jose Maria de Verak aldez aurretik egina zuen obra bat hautatu zuten; obra hori Aita Donostiaren artxibategiko jabegokoa zen. Donostiako Udalak oniritzia eman zuen eta hirian leku bat esleitu zion. Lekarozko Ikasle Ohien Elkarteak brontze-hustuketaren gastuak bere kargura hartu zituen eta Gipuzkoako Foru Aldundiak marmolezko oinazpiko bat eman zuen.\nAita Donostiaren beste eskultura bat dago Agi\u00f1an. Jorge Oteizarena da eta harrizkoa."}
{"id": "675203", "revid": "15251", "url": "https://eu.wikipedia.org/wiki?curid=675203", "title": "Ibaizabal (itsasontzia)", "text": "Ibaizabal XIX. mendean eraikitako lurrunontzia izan zen, Bilboko itsasadarrera ailegatu zen lehendabizikoetako bat.\nBordelen erosi zuen 1851n Joaqu\u00edn Mazarredok. Nahiko zahartuta zegoenez, mutikoek Manuzar esaten zioten burlaizez. Pala zalapartatsuak zituen bere alboetan. Bidaiariak garraiatzen zituen Bilbo eta Portugalete artean, tartean geldialdiak eginez. 1858an erabilezin bilakaturik zegoen eta Nervi\u00f3n baporeak ordezkatu zuen.\nBerdez margotu zuten eta oihal baxu bat zuen emakumeak babesteko. Brankan 60 lagun eta popako ganberan beste 100 garraiatzen zituen. Goizez irten zen Bilboko Areatzako kaitik eta ordubeteko edo bi orduko bidaia egiten zuen. Arratsaldean itzultzen zen. Popan 4 erreal eta brankan 3 ordaintzen zituzten."}
{"id": "675205", "revid": "448", "url": "https://eu.wikipedia.org/wiki?curid=675205", "title": "Ibaizabal (argipena)", "text": "Ibaizabal izenak adiera hauek ditu:"}
{"id": "675206", "revid": "1545", "url": "https://eu.wikipedia.org/wiki?curid=675206", "title": "Manuzar", "text": ""}
{"id": "675207", "revid": "512", "url": "https://eu.wikipedia.org/wiki?curid=675207", "title": "Hipgnosis", "text": "Hipgnosis Ingalaterrako diseinu grafiko talde baten izena da, 1968. urtean sortua eta mundu osoan zehar famatu bilakatu zena 70. hamarkadako rock albumen azalak sortzeagatik. Nazioartean ezagunak ziren taldeentzako lana egin zuten, hala nola, Pink Floyd, Genesis, Led Zeppelin edo Black Sabbath.\nHasieran Hipgnosis Storm Thorgerson eta Aubrey Powell diseinatzaileek osatzen zuten, baina 1974an Peter Christopherson gehitu zen. Urteetan zehar, Hipgnosis laguntzaile ugari, diseinatzaile independente eta pertsonal gehiagorekin batera lan egin zuten. Taldea 1983. Urtean desegin zen, baina Thogersonek Pink Floyden azalak diseinatzen jarraitu zuen.\nHipgnosisen lehengo lana \"A Saucerful of Secrets\" diskaren azala izan zen.\nHistoria.\nThogerson eta Powell bere diseinatzaile ibilbidea hasi zuten Pink Floyd taldearen bigarren diskarekin. Musika taldearen adiskidetasunaz aprobetxatu zuten \"A Saucerful of Secrets\" diseinatzeko. Hasieran estudio gisa Powellen bainu-gela erabiltzen hasi ziren eta 1970. urtean estudio on bat alokatu zuten.\n\u201cHipgnosis\u201d izena haien apartamentuan topatu zuten graffiti batetik dator eta hainbeste gustatu zitzaien, taldeari izen hau ipini zioten. Beste alde batetik, Thogersonen arabera, izen hori gustatzen zitzaion \u201ckontraesan sentazio atsegina\u201d islatzen zuelako."}
{"id": "675208", "revid": "105290", "url": "https://eu.wikipedia.org/wiki?curid=675208", "title": "Sierra Ar\u00e1nzazu", "text": "Sierra Ar\u00e1nzazu bizkaitar merkantzia-ontzia izan zen, 1964ko irailaren 13an Movimiento de Recuperaci\u00f3n Revolucionaria (MRR) kastrismoaren aurkako erakundeak eraso zuena.\nSantanderko Astilleros Corchok egin zuen Jes\u00fas Sendagortak sortutako Mar\u00edtima del Norte enpresarentzat. Enpresaren itsasontzi guztiek Panamako bandera zeramaten. 1964ko irailaren 13an, Guant\u00e1namo parean eta Habanarako bidean, zegoela Movimiento de Recuperaci\u00f3n Revolucionaria (MRR) erakunde antikastristak metrailatu zuen. Erasoan, eskifaiko hiru lagun hil ziren: Pedro Ibargurengoitia (Gorliz, 1922) kapitaina, Francisco Javier Cabello (1934) eta Jos\u00e9 Vaquero (Villablino, 1941). Kubako Itsas-Armadak itsasontzia topatu eta flotarazi zuen. Hurrengo urteko urtarrilaren 9an Santanderrera ailegatu zen.\n1983an, jabeak Sierra Andia itsasontzi bikiarekin batera saldu zion Banco Nacional Pesquero y Portuario mexikarrari. 1983ko urrian, Mazatl\u00e1ngo portuan zegoela, Tico urakanak kaltetu eta desegin behar izan zuten."}
{"id": "675210", "revid": "1545", "url": "https://eu.wikipedia.org/wiki?curid=675210", "title": "Mar\u00edtima del Norte", "text": "Mar\u00edtima del Norte, S.A. Madrilgo ontzi-enpresa izan zen, garraio ontzi-flota zuena. Jes\u00fas Sendagortak 1957an sortua, bere itsasontzi guztiek Panamako bandera zeramaten eta izenaren hasiera \"Sierra\" zuten. Bilboko portuan egoitza zuen eta 2008an negozioa utzi zuen."}
{"id": "675214", "revid": "1545", "url": "https://eu.wikipedia.org/wiki?curid=675214", "title": "Naviera Sota y Aznar", "text": "Naviera Sota y Aznar S.A. Bilboko ontzi-enpresa izan zen, garraio ontzi-flota zuena. 1906an sortu zuten Ramon de la Sota eta Eduardo Aznar de la Sota lehengusuek eta bere garaiko nagusienetariko bat izan zen.\n1936an 44 itsasontzi zituen eta Gerra Zibilean Eusko Jaurlaritzaren aginduetara izan zen Ramon de la Sota Aburto zuzendaritzapean. Gudaroste frankista De la Sotaren ondasunez jabetu zen eta ehun milioi pezetako isuna ipini zioten. Orduan Naviera Aznar, S.A bilakatu zen eta Jos\u00e9 Luis Aznar Zabala izendatu zuten presidente. Gerra ostean, bi itsasontzi baino ez zituen galdu.\n1979an Naviera Aznarrek ordainketa-etendura baten berri eman zuen eta 1983an desagertu zen."}
{"id": "675215", "revid": "58701", "url": "https://eu.wikipedia.org/wiki?curid=675215", "title": "\u00c9mile Bernarden erretratua", "text": "\u00c9mile Bernarden erretratua Henri de Toulouse-Lautrec margolari frantsesak 1886an egindako margolana da. olioa oihalean egina dago. Londresko Tate Galerian erakusten da. Margolana Ambroise Vollard martxanteak erosi zuen eta 1961an Tate galeriaren eskuetan utzi zuen. Bernader Lautrecen margolari ikaskidea izan zen Cormon estudioan.\nAzterketa.\nUrte haietan elkarrekin estudio batean ikasten zuten margolariak elkarri margotzea entrenamendu gisa. Horrela, Lautrecek, Bernard bezala, Gauzi, Van Gogh, Anquetin eta Rachouren erretratuak margotu zituen.\nBernardek beraz azaldu zuen arabera, Toulouse-Lautrec margolariak gutxienez hogei saio behar izan zituen lan hau burutzeko. Antza, irudia eta fonoda egokitzea izan zen arazo nagusia. Erretratuan Bernard gaztea oso serio. Orokorrean, oso irudi soila da, pintzelkada txikien bidez egina, horrela landuagoa emateko.\nErreferentziak.\n&lt;/ref&gt;"}
{"id": "675216", "revid": "1545", "url": "https://eu.wikipedia.org/wiki?curid=675216", "title": "Sota y Aznar", "text": ""}
{"id": "675217", "revid": "1545", "url": "https://eu.wikipedia.org/wiki?curid=675217", "title": "Naviera Aznar", "text": ""}
{"id": "675218", "revid": "69477", "url": "https://eu.wikipedia.org/wiki?curid=675218", "title": "Euskal Herriko ontzigintza enpresen zerrenda", "text": ""}
{"id": "675220", "revid": "59723", "url": "https://eu.wikipedia.org/wiki?curid=675220", "title": "Ummagumma", "text": "Ummagumma Pink Floyden 4. albuma da, 1969an egina. Disko bikoitza da, lehena zuzenekoa eta bigarrena, estudikoa. Taldekide bakoitzak kanda batzuk ondu zituen.\nEstudioko diskoak psikodelia eta eromenaren baliabideak ustiatzen ditu, entzulea sentsazio eta klima arraroetara eramanez. Richard Wrightek konposatutako \"Sysuphus\" kantak \u2014lau ataletan banatuta dago\u2014 hasiera ematen dio diskoari. Ondoren Roger Watersen bi abesti datoz, lehenengoa folk estiloduna eta bigarrena, instrumentorik erabiltzen ez duena, ahots eta abiadura ezberdinekin ondua. Hurrengo kanta, \"The Narrow Way\", David Gilmourena da: hiru ataletan banatuta dago eta bakoitza estilo ezberdinekoa da, bluesa, rock psikodelikoa eta progbresiboa, hain zuzen. \"The\" \"Grand Vizier's Garden Party\" diskoko azken kanta Nick Masonek idatzi zuen, eta bateria soloek ematen diote itxura."}
{"id": "675222", "revid": "336", "url": "https://eu.wikipedia.org/wiki?curid=675222", "title": "Pearl Harborko erasoa", "text": "Pearl Harborko erasoa edota Pearl Harborko gudua ( edota \"Battle of Pearl Harbor\"; japonieraz \u771f\u73e0\u6e7e\u653b\u6483) Japoniako Armada Inperialak 1941eko abenduaren 7ko goizean Pearl Harborreko (Hawaii) Estatu Batuen itsas basearen aurka egindako ezusteko erasoaldi militar bat izan zen. Erasoaren helburua Estatu Batuetako Ozeano Bareko Flotaren esku-hartzea saihestea zen, \nhau da, Japoniako Inperioa Asiako hego-ekialdean ari zen Erresuma Batua, Frantzia, Herbehereak eta Estatu Batuetako itsasoz haraindiko jabegoen aurka ekintza militarretan.\n353 japoniar hegazkinek burutu zuten erasoa, tartean, bonbaketariak eta torpedo-ontziak. Portuko zortzi korazatu estatubatuarrak kaltetuak izan ziren, eta horietako lau hondoratu egin ziren, besteak beste; hala ere, japoniarrek ere izugarrizko galerak izan zituzten.\nEraso honen eta beste arrazoi batzuen artean Estatu Batuak Bigarren Mundu Gerran sartu zen, hurrengo egunean, abenduaren 8an Japoniari gerra deklaratuz. Alemania naziak eta Italia faxistak gerra deklaratu zioten Estatu Batuei abenduaren 11n, Ardatzaren (II. Mundu Gerran Alemaniak, Italiak eta Japoniak aliantzaren aurka sortutako alderdia) potentzia asiarraren aurka abian jarritako operazioei erantzunez.\nNipondarren aldetik adierazpen formalik ez zegoenez aurrera egiten ari zirela ziruditen negoziazioak egiten ari ziren bitartean, Franklin D. Roosevelt AEBetako presidenteak 1941eko abenduaren 7a \u00abdoilorkerian biziko den data\u00bb izendatu zuen. Gainera, Pearl Harborreko erasoa Tokioko epaiketetan epaitu zuten gerrako krimen gisa.\n\"Atzo, 1941eko abenduaren 7a, doilorkerian biziko den eguna, bat-batean eta nahita eraso zioten Ameriketako Estatu Batuei Japoniako Inperioko itsas eta aireko indarrek.\" Franklin D. Roosevelt lehendakariak Kongresuari \u2013 1941eko abenduaren 8a\nAurrekariak.\nPearl Harborreko erasoak Estatu Batuetako Ozeano Bareko Flota neutralizatzea bilatzen zuen, modu honetan, Japoniak Malaysia britainiarrean eta Ekialdeko Indietan egindako aurrerapena babestuz, non petrolioa eta kautxua bezalako baliabide naturalak eskuratu nahi zituzten; munduko potentzietako bat izatearekin batera. Japoniaren eta Estatu Batuen arteko gerra bi nazioek 1920ko hamarkadatik ezagutzen zuten aukera bat zen, eta horretarako planak egin zituzten, nahiz eta tentsioak ez ziren areagotu Japoniak 1931n Mantxuria inbaditu zuen arte.\nHurrengo hamarkadan, Japoniako inperioak Txinan hedatzen jarraitu zuen, eta horrek 1937an piztu zen gerra eragin zuen. Gerrak iraun zuen heinean, Japonia eta Estatu Batuekiko gatazka ia saihestezina bihurtu zen, eta horrek Japoniako liderrak euren aukerak aztertzera eraman zituen. Estatu Batuetako Armada sekulakoa zen, eta Japoniak ez zuen behar adina baliabide estatubatuarren mehatxua ezabatzeko bere asmo inperialetan.\nEraso-plana.\nAmerikar indar kontinentalak, ezusteko eraso baten kasuan mobilizatzen ziren bitartean, Yamamotok argudiatzen zuen, Japoniak Ozeano Bareko uharte estrategikoak bereganatu zitzakeen. Japonia etsita zegoen hornigaiak lortzeko, eta Japonia eta Hawaiiko lurralde estatubatuar urrunenaren artean zeuden uharteek hain beharrezkoa zen petrolioa eta kautxua eman zezaketen.\nYamamotok hilabeteak eman zituen pazientziaz Minoru Genda itsas kapitainarekin eta beste batzuekin operazioa prestatzen. 1941eko abenduan, Japoniako errege Hirohitok, azkenean, militarren presioari uko egin zion eta gerra baimendu zuen.Japonia aireko indarrak pilatzen ari zela frogatu arren, erasoak ezustean harrapatu zituen Estatu Batuak. 1941eko abenduaren 6an, armadako inteligentzia ofizialek gerra berehalakoa zela adierazten zuen mezu bat ere atzeman zuten. Baina militarrek ez zekiten Pearl Harbor zela helburua. Mezua Honoluluko telegrafo-bulego batera bidean zela, erasoa hasia zen.\nAEBek Pearl Harbor bihurtu zuten Pazifikoko Flotaren base nagusia. Estatubatuarrek ez zutenez espero japoniarrek Hawaiin eraso egingo zutenik, Japoniatik 4.000 kilometrora, Pearl Harborreko basea babestu gabe geratu zen, eta helburu erraza izan zen.\nJaponiak Pearl Harbor ustekabean erasotzeak Estatu Batuak isolamendutik aterako lituzke eta Bigarren Mundu Gerran sartuko lirateke, 1945eko abuztuan Hiroshima eta Nagasakiko bonbardaketa atomiko destruktorearen ondoren Japoniaren errendizioarekin amaituko litzatekeen gatazka.\nHelburuak.\nEraso honek Pazifikoko flota estatubatuarra hondoratzea izan zuen helburu, eta prebentzio eraso bat izan zen. Honen bidez japoniarrek Estatu Batuak Ozeanian eta Asiako hego-ekialdean egin nahi zituzten operazio militarretan sartzea eragotzi nahi zuten. Lehenik eta behin, Estatu Batuen itsas unitate garrantzitsuak suntsitzen saiatu ziren. Bigarrenik, Japoniarrek denbora irabazi nahi zuten beraien itsas indarra sendotzeko. Azkenik, kolpe handia eman nahi zitzaion estatubatuarren moralari beste gerra bat saihesteko. Bere helburuak Ford uhartea zen, Itsas Armadaren kontrolpean zegoena, eta inguruko zazpi korazatu, \"Battleship Row\" izenekoan kokatuak.\nHawaiiko portuan ainguratuta zegoen AEBetako Pazifikoko Flota jotzeak bi desabantaila argi zituen: eraso beharreko ontziak oso sakonera txikiko uretan ainguratuta zeuden, eta, beraz, erraz samar lehortu eta konpondu ahal izango ziren, eta tripulatzaile gehienek erasotik bizirik aterako ziren, lehorrean baimenduta zeudelako edo portutik erreskatatuko zituztelako. Beste ezbehar garrantzitsu bat, japoniarrek ezaguna, Pearl Harbor-en Ozeano Bareko Flotaren hiru hegazkin-ontziak (Enterprise, Lexington eta Saratoga) ez egotea izan zen. Ironikoki, japoniar armadaren goi-agintea hain zegoen Alfred Mahan almirantearen \"bataila erabakigarri\" baten doktrinan murgilduta, non armadarentzako garaipena etsaiaren korazatu gehiago suntsitzeko ziurtatzen baitzuen, Yamamotok, bere kezkak gorabehera, aurrera egitea erabaki baitzuen. Japoniak uste zuten gerra batean garaipena lortzeko zuen gaitasunean zuen konfiantza laburra izango zela, Hawaiiko portuan beste helburu batzuk alde batera uztera eraman zituen, hala nola ontziola, erregai-biltegiak eta itsaspekoen basea. \nBaina japoniarrek ez zuten lortu Ozeano Bareko Flota suntsitzea. 40ko hamarkadan, korazatuak jada ez ziren ontzirik garrantzitsuenak: hegazkin-ontziak, eta gertatu zen bezala, Pazifikoko ontzidiaren garraiolari guztiak basetik kanpo zeuden abenduaren 7an. Izan ere, Lexington ontzia, hiru itsas bidaia astun eta bost destruktorerekin batera, Midway uhartean errefortzuko hegazkin-kargamentu bat entregatzetik zetorren. Enterprisek gauza bera egiten zuen urruneko Wake uhartean, Saratoga San Diegotik itzultzen ari zen konponketa batzuen ondoren, eta erasoaren unean Hawaiitik 320 km-ra zegoen. Yorktown San Diegoren eta Norfolkeko itsas basearen artean zegoen, eta Hornet ontzia Norfolketik itsasoratu berria zen.\nGarapena.\nJaponiaren gerra deklarazioa.\nJaponiak gerra formalki deklaratu aurretik hasi zituen erasoak, izan ere, Tokiok gerra jakinarazpen bat helarazi zion bi bloketan Washingtongo japoniar enbaxadari, baina mezuaren transkripzioak denbora gehiegi eman zion eta ezin izan zuen garaiz eman (izan ere, kriptografo estatubatuarrek ordu batzuk lehenago deszifratu eta itzuli zuten mezuaren zatirik handiena). 1941eko abenduaren 8ko edizioan egunkari japoniar askok gerra-deklarazio bat argitaratu zuten beren azalean, baina hori ez zioten bidali gobernu estatubatuarrari, harik eta erasoaren ondoren.\nLehen etapa.\nJaponiar lehen bonbaketaria Pearl Harbor gainean agertu zen goizeko 7: 55ean (bertako ordua). Ia 200 hegazkinez osatutako lehen olatu baten parte izan zen, besteak beste, torpedo hegazkinak, bonbaketariak eta ordu laurden baten buruan eraso basatiak jasan zituzten . Shorten sabotajearen aurkako neurriak zirela eta, AEBetako hegazkin militarrak Ford uharteko Itsas Aireko estazioa eta ondoko Wheeler aerodromoa eta Hickam Aire Armadaren basean bildu ziren, eta asko lurrean suntsitu zituzten japoniarrek. Wheeler aerodromoan, batez ere, txikizioa beldurgarria izan zen. Lurrean zeuden 126 hegazkinetatik 42 erabat suntsituta zeuden, 41 hondatuta, eta 43 bakarrik geratu ziren zerbitzurako moduan. AEBko 6 hegazkin bakarrik sartu dira airean erasotzaileei aurre egiteko. Guztira, 180 hegazkin baino gehiago suntsitu zituzten.Aldi berean, Kimmelen flotaren aurkako ekintza handi bat antolatu zen. Portuan ainguratutako ontziek helburu ezin hobeak jarri zizkieten japoniar bonbardatzaileei, eta, igande goiza zenez (japoniarrek ustekaberik handienerako aukeratutako ordua), ez zeuden erabat tripulatuta. Korazatuen kalte gehienak erasoaren lehen 30 minutuetan gertatu ziren. USS Arizona korazatuak eztanda egin zuen. Bonbaz eta torpedoz josita, USS West Virginia urez bete zen, eta buruz behera harrapatuta geratu zen. USS Oklahoma, bost minuturen buruan lau torpedoz jota, erabat irauli zen, hondoa eta helizea portuko uren gainetik igota. USS Kalifornia, Pazifikoko Gudu Indarraren ikurra, torpedoan jarri zuten eta bertan behera uzteko agindu zuten, poliki-poliki ur sakonetan hondoratzen ari zela. USS Utah itsasontzia ere hondoratu zen. Ia ontzi batek ez zuen kalterik izan. Ontzietako tripulazio antiterroristak berehala hasi ziren lanean, eta gudarosteek tiro egin zuten zeukatenarekin, baina erasoaren indarra ez zen batere larria izan.\nBigarren etapa.\nGoizeko 8: 50etan erasoaren bigarren olatua hasi zen. Lehenengoak baino arrakasta gutxiago izan zuen, baina kalte handiak eragin zituen. USS Nevada korazatuak torpedo-kolpe bat jasan zuen lehen olatuan, baina \"Battleship Row\" izenekoaren amaieran zuen posizioak ekintza-askatasun handiagoa ematen zion gainerako kapitain-ontziek baino. Martxan jartzen saiatzen ari zen bigarren olatuak jo zuenean. Zazpi edo zortzi bonbek jo zuten eta kanalaren buruan zegoen. USS Pennsylvania korazatua bonbek kiskali zuten, eta handik gertu lotutako bi destruktore suntsitu ziren. USS Shaw destruktorea bitan zatitu zen leherketa handi baten ondorioz. Goizeko bederatziak pasatxo, japoniarrak erretiratu egin ziren.\nArizona eta Oklahoma suntsitu zituzten, eta beste sei korazatuk kalte handiak jasan zituzten. Hiru gurutzontzi, hiru destruktore eta beste ontzi batzuk ere kaltetu ziren. Hildako militarrak 3.400 baino gehiago izan ziren, 2.300 baino gehiago barne. Kalte handiak egin zizkieten bai armadari bai lehorreko itsas aireontziei. Japoniarrek 29tik 60ra hegazkin galdu zituzten, bost Midget itsaspeko, eta 100 gizon baino gutxiago. Japoniarrak borrokatik erretiratu ziren erasorik jaso gabe.\nUstezko hirugarren etapa.\nHirugarren olatu batek petrolio-biltegiei erasotu behar zien, AEBetako itsas armadako makina-denda, biltegi eta administrazio-zentroekin batera. Baina Japoniako taldeko komandanteak, Chuichi Nagumo presidenteordeak, bertan behera utzi zuen hirugarren olatua eta atzera egin zuen, bere ontziak AEBen kontraeraso baten arriskupean egongo ziren beldurrez.\nOndorioak.\nPearl Harborreko erasoak AEBetako itsas eta aire indarrak larriki elbarritu zituen Ozeano Barean. Hala ere, zortzi korazatuetatik, guztiak, Arizona eta Oklahoma izan ezik, konpondu eta zerbitzura itzuli ziren, eta japoniarrek ez zuten lortu irlako petrolio biltegi garrantzitsuak suntsitzea. \nMinutu gutxiren buruan, estatubatuar flotaren zati handi bat kaltetua edo suntsitua izan zen. Bi olatutan zehar, guztira 353 japoniar hegazkinek eta 28 itsaspeko hegazkinek ezinbestean bi korazatu suntsitu zituzten, Oklahoma eta Arizona, eta gainontzeko guztiak eta flotako beste ontzi batzuk kaltetu zituzten. Japoniarrek ere eraso egin zieten inguruko abiazio-eremuei. Guztira, japoniarrek Pearl Harborren aurka egindako erasoak ia 20 ontzi estatubatuar eta 300 hegazkin baino gehiago elbarritu edo suntsitu zituen. Kai lehorrak eta aerodromoak ere suntsituak izan ziren. Garrantzitsuena da 2.000 pertsona baino gehiago hil zirela.\nUstekabean harrapatu bazituen ere, estatubatuarrek kontraerasoa jo zuten. Hegazkinen aurkako kanoiak erabili zituzten eta hegazkin batzuk aireratu ere egin zituzten; guztira, 29 japoniar hegazkin eraitsi zituzten erasoan.\nBerehalako erantzunak.\nPearl Harborreko erasoa hasi eta ordu gutxira, japoniar tropek goizean goiz eraso bat hasi zuten Hong Kongeko lurralde berrietan, ondoren Filipinetan, Wake uhartean, Malaysian, Thailandian eta HMS Prince of Wales eta HMS Repulse hondoratu zirelarik.\nAbenduaren 8an, Estatu Batuetako Kongresuak gerra deklaratu zion Japoniako Inperioari baina,\u00a0 Estatu Batuak suminduta geratu ziren erasoagatik eta ez zutelako jaso aldez aurreko harremanen hausturaren jakinarazpenik, bi ekintzak traiziotzat hartuz. Franklin D. Rooseveltek gerra-deklarazioa sinatu zuen egun berean, aurrekoa \u00abdoilorkerian biziko den data\u00bb bezala aipatuz Estatu Batuetako Kongresuaren baterako bilkurara joatean. \u00a0Estatu Batuen eta Japoniaren arteko harremanak azkar okertu ziren. Rooseveltek material kritikoen esportazioak Japoniara enbargatu zituenean, okerrena espero zen. Enbargoa gogorragoa bihurtu zen heinean, japoniarrak gehiago etsi zuten, euren merezitako lekua jokoan zegoela sentituz. Horregatik, historialari batzuek uste dute Pearl Harborreko erasoak Japoniako Inperioa porrotera kondenatu zuela, \u00ablo zegoen erraldoia\u00bb esnatu baitzuen, erregai-biltegiak edo ontziolak suntsituak izan edo hegazkin-ontziak portuan harrapatu eta hondoratuak izan arren, Estatu Batuen gaitasun industriala, behin mobilizatuta, Ozeano Bareko eta Atlantikoko agertokietan baliabide ugari hornitzeko gai izan baitzen.\nAlemania naziak gerra deklaratu zien Estatu Batuei abenduaren 11n, japoniar erasoa gertatu eta lau egunera. Adolf Hitlerrek Hiruko Itunaren akordioen arabera egiteko obligaziorik ez zuen arren, formaltasun soiltzat jo zuen, Estatu Batuetako Armadak hilabeteak zeramatzalako Atlantikoko guduan parte hartzen.\u00a0Hitlerrek AEBetako gaitasun industrial eta militarra gutxietsi zuen, eta Japoniarekin zuen gerrak Erresuma Batuaren eta Sobietar Batasunaren aurrean zuen egoera arinduko zuela uste zuen. Horrek bi aldiz sumindu zuen Estatu Batuak, eta, horri esker, Estatu Batuak argi eta garbi sartu ziren gerraren Europako agertokira, Erresuma Batua babestuz. Ekintza horiek atzeratu egin zuten, aldi batez, estatubatuarren erantzun osoa Ozeano Barean. \nEstatu Batuetako Armadako komandantea, Husband E. Kimmel kontra-almirantea, eta armadako komandantea, Walter Short teniente jenerala \u2014 zeinaren Aire Armadak baseko aireko defentsen gaineko erantzukizuna zuen \u2014, euren karguetatik kendu zituzten erasoa gertatu eta gutxira. Eginbeharra bertan behera uztea leporatu zieten, ez zutelako behar besteko defentsarako prestaketarik egin. Historialari batzuek iradoki dute Kimmel eta Short arpilatzaile gisa erabili zirela, inteligentziak ez baitzien funtsezko informaziorik eman, baina militarrek ez zituzten salbuetsi.\nHelburu nagusiei dagokienez, Pearl Harbor-en aurkako erasoa arrakasta taktikoa izan zen, eta aurreikusitako aurreikuspenak gainditu zituen. Haren exekuzioak antzeko adibide gutxi ditu edozein garaitako historia militarrean, epe labur eta ertainean behintzat. Britainiarrek Tarentoko itsas baseari egindako ezusteko erasoa ere ez zen hain suntsitzailea izan eragindako kalteari dagokionez. Pearl Harborreko galera larrien eta ondorengo Filipinetako inbasioaren ondorioz, armada estatubatuarra ez zen gai izan hurrengo sei hilabeteetan Ozeano Barean ekintza esanguratsuak egiteko. Estatu Batuetako flota ekintzatik kanpo zegoela, Japonia, aldi baterako, bere aurkariaren itsas potentziari buruzko kezkarik gabe egon zen. Asiako hego-ekialdea konkistatzeari ekin zion, hego-mendebaldeko Ozeano Barea, eta bere irismena Indiako ozeanora hedatu zuen.\nEraginak epe luzera.\nPearl Harborreko erasoaren ondorioz, Estatu Batuak gerrara behartu zituzten. Japoniaren erabateko porrotean, bere militarrak deseginak izan ziren eta Japoniako Inperioa ofizialki desagerrarazia izan zen. Ordutik hona, Japonia eta Estatu Batuak aliatu indartsu bihurtu dira, 30 eta 40ko hamarkadetako estatututik urrun.\nGarrantzi historikoa.\nEragin gabeko eraso honek Bigarren Mundu Gerran sartu zituen Estatu Batuak, Japoniari berehala gerra deklaratu baitzion. Pearl Harbor Ozeano Bareko AEBetako itsas baserik garrantzitsuena zen, eta oraindik ere hala da.\nErasoak Estatu Batuak Bigarren Mundu Gerran sartzea eragin zuen, eta horrek, Ardatzaren porrota ekarri zuen mundu osoan. Winston Churchill Erresuma Batuko lehen ministroak, Pearl Harborreko erasoa gerrarantz zuzendu zela jakin zuenean, hau idatzi zuen: \u00abAseta eta aseta nengoela, emozioz eta sentipenez; ohera joan nintzen eta seguruen eta esker onekoen ametsa lo hartu nuen\u00bb. Gerra honetako aliatuen garaipenak eta ondorengo Estatu Batuen sorrerak, munduko potentzia nagusi gisa, forma eman diote nazioarteko politikari ordutik.\nHistoria militarrari dagokionez, Pearl Harbor-en aurkako erasoak hegazkin-ontzia itsas boterearen erdigune bezala sortu zen, korazatua gerra-flota baten giltzarri bezala ordezkatuz. Hala ere, Koral Itsasoko eta Midwayko batailak amaitu arte ez zen aurrerapen hori mundu osoko itsas botereentzat nabarmendu.\nErasoari buruzko ikuspuntu japoniarra.\nBigarren Mundu Gerran, bi aliantza nagusi zeuden: Ardatza eta Aliatuak. Ardatzeko aliantzaren hiru kide nagusiak Alemania, Italia eta Japonia ziren. Hauek bi interes zituzten amankomunean: bata, lurralde hedapena eta inperioen sorrera, konkista militarraren eta Lehen Mundu Gerraren ondorengo nazioarteko ordenaren boteretik kentzearen bidez, eta, bestea, sobietar komunismoaren neutraltasunaren suntsipena.1936ko azaroaren 1ean, adiskidetasun itun bat sinatu eta astebetera, Alemaniak eta Italiak Erroma-Berlin Ardatzaren eraketa iragarri zuten. 1936ko azaroaren 25ean, Alemania naziak eta Japoniar Inperioak Sobietar Batasunaren aurka zuzendutako Kominternen aurkako ituna sinatu zuten. 1937ko azaroaren 6an, Italia Kominternen aurkako itunarekin bat egin zuen. 1939ko maiatzaren 22an, Alemaniak eta Italiak Altzairuzko ituna izenekoa sinatu zuten, eta Ardatzaren aliantza formalizatu zuten xedapen militarrekin. Azkenik, 1940ko irailaren 27an, Alemaniak, Italiak eta Japoniak Hiruko Ituna sinatu zuten, Ardatzaren aliantza bezala ezagutzen dena.\n1942an Saburo Kurusuk, Estatu Batuetan Japoniako enbaxadore izandakoak, adierazpen batzuk egin zituen \u00abekialdeko Asiako gerraren saihestezintasun historikoa\u00bb marraztuz. Kurusuren arabera, probokazioak San Frantzisko Schooleko gertakariarekin eta Estatu Batuek etorkin japoniarrekiko zituzten politika arrazistekin hasi ziren, eta hondakinen metalaren gai beligerantearekin eta Estatu Batuen eta herrialde aliatuen petrolio-boikotarekin amaitu ziren. Pearl Harborren aurkako erasoari buruz esan zuen Estatu Batuetako gobernuaren ultimatum birtualari (Hulleko oharra) erantzun zuzena emateko sortu zela, eta ustekabeko erasoa ez zela traiziozkoa izan, espero zitekeelako. Izan ere, Pearl Harbor-en flota gerra jokoak eta entrenamenduak egiten hasi zen japoniar erasoa baino lehen. Hala ere, estatubatuarrek ez zuten inoiz imajinatu erasoa gerra deklaraziorik gabe etorri zenik, japoniarren gaitasunak gutxiesteaz gain. Azkenik, Pearl Harbor eta bere inguruko zirkunstantzia diplomatikoak, 1945ean, Harry S. Trumanen gobernu estatubatuarrak Japoniako Inperioari eraso egiteko hartutako erabakia bultzatuko zuten beste faktore bat izango ziren, bonba atomikoak jaurtiz Hiroshima eta Nagasakin, bere baldintzarik gabeko errendizioa behartzeko, eta, ondoren, estatubatuar justifikazioan, Japoniako gerraosteko gobernuak eraso horri buruz egindako ondorengo errieten aurrean.\n1991n, Japoniak Estatu Batuei barkamena eskatuko ziela zabaldu zen. Aitzitik, barkamena ez zen etorri askok espero zuten moduan. Japoniako Kanpo Arazoetako Ministerioak adierazpen batzuk egin zituen esanez 1941ean Japonia saiatu zela Estatu Batuei gerra formalaren deklarazio bat egiten arratsaldeko 1etan, Washingtongo orduan, Pearl Harbor-en aurkako erasoak hasi baino 25 minutu lehenago. Dirudienez, Japoniako gobernuak \u00ab14 zatiko mezua\u00bb aipatzen zuen, eta mezu horrek ez zituen negoziazioak formalki hautsi, gerra deklaratzeko aukera emanez. Hala ere, atzerapen ugariengatik, Japoniako enbaxadorea ez zen deklarazioa egiteko gai izan erasoak hasi eta askoz beranduago arte. "}
{"id": "675232", "revid": "105290", "url": "https://eu.wikipedia.org/wiki?curid=675232", "title": "Ook!", "text": "Ook! (harridura markarekin) programazio lengoai esoterikoa da. Lengoai hau Brainfucken parodia bat da, honen komandoak erabiltzen dituena.\nBere diseinatzailearen arabera, David Morgan-Mar, lengoaia orangutanentzako diseinatua dago. 3 hitz erreserbatu ditu (Ook., Ook? eta Ook!) 8 era desberdinetan elkartu daitezkeenak lengoaiaren aginduak osatzeko.\nOok! orangutanentzako erreza ikasteko izan nahi du. Lengoaiaren eta animalia hauen arteko erlazioa Terry Pratchetten Mundodisco eleberritik dator, agertzen den liburuzain batengatik. Liburuzaina magoa da, eta orangutan bihurtu zen hitz magiko baten akats batengatik. Behin orangutan bihurtuta bere \"Ook\" hitzaren bitartez soilik komunikatzen da.\nAdibideak.\nKaixo mundua adibide klasikoa:"}
{"id": "675233", "revid": "56334", "url": "https://eu.wikipedia.org/wiki?curid=675233", "title": "Josetxu Pedrosa", "text": "Jose Luis \"Josetxu\" Pedrosa Jorge (Barakaldo, - \"ib.\", ) bizkaitar txirrindulari paralinpikoa izan zen, garuneko paralisi zuena.\nSaiatu taldekoa, munduko txapeldunordea izan zen C2 mailan 1994an eta hiru diploma paralinpiko ditu Bartzelonako eta Atlantako Jokoetan.\nHorrez gain, Espainiako 14 txapelketa irabazi zituen, eta bi domina Europako txapelketetan, 1.500 metroko triziklo proban. Kategoria horretan munduko markarik onena egin zuen."}
{"id": "675235", "revid": "56334", "url": "https://eu.wikipedia.org/wiki?curid=675235", "title": "Txinako Ekialdeko itsasoa", "text": ""}
{"id": "675236", "revid": "105290", "url": "https://eu.wikipedia.org/wiki?curid=675236", "title": "Iztuetari kantua (eskultura)", "text": "Iztuetari kantua Nestor Basterretxea eskultoreak 1971an sortutako metalezko xaflez egindako eskultura bat da. Donostian dago Euskadi plazan. Nestor Basterretxeak Joan Ignazio Iztueta dantzariari eskultura dantzari ausarta egin zion jauziaren arrastoa airean gauzatzeko gai dena. Xaflaz eginiko lan honek arintasuna eta mugimendua iradokitzen du. Hasieran krema kolorezkoa zen, baina gaur egun horiz margotuta dago."}
{"id": "675237", "revid": "1491", "url": "https://eu.wikipedia.org/wiki?curid=675237", "title": "Iztuetari kantua eskultura", "text": ""}
{"id": "675238", "revid": "119347", "url": "https://eu.wikipedia.org/wiki?curid=675238", "title": "Poliki, poliki haizetan", "text": "Poliki, poliki haizetan () 1979an argitara emandako Patricia Highsmithen ipuin-bilduma da. Koro Navarrok 1988an euskaratu zuen.\nIpuin antologia honetan bost ipuin hautatu dituzte. Halaz guztiz, badago bat: ipuinez ipuin bortitzago bultzatzen dute giza instintuek hilketara, eta handiagoa da \"kriminaltasuna\" nolabait esanda."}
{"id": "675240", "revid": "512", "url": "https://eu.wikipedia.org/wiki?curid=675240", "title": "Ripleyren jokoa", "text": "Ripleyren jokoa () 1974an argitara emandako Patricia Highsmithen eleberria da. Asun Garikanok 1995ean euskaratu zuen.\n1977an Wim Wendersek \"Der Amerikanische Freund\" izenburupean zinemaratu zuen, Dennis Hopperrek Tom Ripley antzeztua.\nSinopsia.\nTom Ripley hogeita hamar urteko gizon aberatsa da eta Villeperceko (Frantzia) \"Belle Ombre\" jauregitxoan bizi da, Heloise emaztearekin batera. Tom eroso bizi da etxean, margolaritzan eta lorezaintzain aritzen, harik eta bere bazkideetako batek, Reeves Minot izeneko gaizkile estatubatuarrak, krimen pare bat egin ditzakeen galdetu dion arte. Krimen horien truke 96.000 dolar eskaintzen dizkio. Ripleyk gorroto du hilketa, guztiz beharrezkoa ez bada behintzat, eta eskaintza baztertu eta Reevesek Hanburgora (Alemania) itzuli behar du.\nAurreko hilabetean, Ripley festa batera joan zen Fontainebleauen. Han, Jonathan Trevanny anfitrioiak, leuzemia duen koadroetarako marko-egileak, iraindu egin du. Hutsegite horrengatik mendeku hartzeko, Ripleyk Minoti proposatu dio Trevanny krimenak egitera konbentzitzeko. Planak ongi funtzionatzen duela ziurtatzeko, Ripleyk zabaldu egin du Trevannyk bi hilabeteko bizitza besterik ez duela dioen zurrumurrua, eta iradoki du Minotek ebidentzia faltsuak sor ditzala haren gaixotasunak okerrera egin duela bermatzeko. Egoera horren aurrean, eta bera falta denean familia pobrezian uzteko beldurrez, Trevannyk Minoti Hanburgon mediku bat ikustera laguntzea onartu du, eta krimenak egitera bultzatua da."}
{"id": "675241", "revid": "1545", "url": "https://eu.wikipedia.org/wiki?curid=675241", "title": "Ripley's Game", "text": ""}
{"id": "675242", "revid": "105290", "url": "https://eu.wikipedia.org/wiki?curid=675242", "title": "Secundino Esnaola (eskultura)", "text": "Secundino Esnaolaren omenez Julio Beobide eskultoreak 1954an sortu eta hiriari oparitutako haitzurdin grisezko eskultura bat da. Donostiako Erregina Erregentea kalean dago Viktoria Eugenia antzokiaren parean. Uharte itxurako lorategi txikian, omen egiten dio Gipuzkoak euskal kantutegi herrikoirako abesti ugari konposatu zituen Secundino Esnaolari."}
{"id": "675243", "revid": "1545", "url": "https://eu.wikipedia.org/wiki?curid=675243", "title": "Slowly, Slowly in the Wind", "text": ""}
{"id": "675244", "revid": "512", "url": "https://eu.wikipedia.org/wiki?curid=675244", "title": "Ripley trebea", "text": "Ripley trebea () 1955ean argitara emandako Patricia Highsmithen eleberria da. Asun Garikanok 1999an euskaratu zuen.\nHainbat pelikuletan azaltzen den pertsonaia da:\n1960an Rene Clement-ek \"Plein soleil\" izenburupean zinemaratu zuen, Alain Delon , Maurice Ronet eta Marie Laforet-ek antzeztua.\n1999an Anthony Minghellak \"The Talented Mr. Ripley\" izenburupean zinemaratu zuen, Matt Damonek Tom Ripley antzeztua.\nSinopsia.\nTom Ripleyk arazoak ditu New Yorken, bizitzeko edozer egiteko gaitasun berezia duen arren. Herbert Greenleaf handikiak Italiara joatea proposatu dio, Dickie semea Estatu Batuetara itzuli eta familiaren negozioa zuzentzera konbentzitzeko. Ripley aukera bat ikusten hasi da, zimenduetatik bizitza berri bat eraikitzeko. Italiara iritsi eta Dickie eta haren andregai Marge ezagutu dituenean, lagun arteko harremana hasi du, gezurrak eta trikimailuak erabiliz. Hala ere, Dickie bere konpainiaz eta bere menpekotasunaz nekatzen hasten denean, Ripleyren sentimenduak hankaz gora jartzen dira ohitu den bizimodu berria nola desager daitekeen ikustean. Hori dela eta, bizirik irauteko duen talentua atera beharko du berriro."}
{"id": "675245", "revid": "1545", "url": "https://eu.wikipedia.org/wiki?curid=675245", "title": "The Talented Mr. Ripley", "text": ""}
{"id": "675247", "revid": "105290", "url": "https://eu.wikipedia.org/wiki?curid=675247", "title": "Der amerikanische Freund", "text": "Der amerikanische Freund (euskaraz 'Lagun amerikarra') 1999ko Wim Wenders alemaniar zinema zuzendariaren thriller psikologiko filma bat da. Bertan, Dennis Hopper eta Bruno Ganz aktoreek antzeztu zuten. Patricia Highsmith idazlearen \"Ripleyren jokoa\" eleberrian oinarritua dago.\nArgumentua.\nTom Ripley (Dennis Hopper) hogeita hamar urteko iruzurgile eta hiltzailea Hanburgon bizi da. Hiltzekotan dagoen Jonathan Zimmermann (Bruno Ganz) ezagutuko du. Reeves Minot (G\u00e9rard Blain) frantziar kriminalak hilketa bat burutzea proposatu zion arte. Ripleyk eskaintza ukatu eta Minoti Zimmermanni egitea proposatuko dio."}
{"id": "675248", "revid": "1545", "url": "https://eu.wikipedia.org/wiki?curid=675248", "title": "Der Amerikanische Freund", "text": ""}
{"id": "675249", "revid": "336", "url": "https://eu.wikipedia.org/wiki?curid=675249", "title": "Leica", "text": "Leica Alemaniako optika enpresa eta argazki makinen ekoizlea da. Doitasun handiko gailuak ekoizteagatik ospe handia du, batez ere argazkigintza munduan.\n1913an sortua izan zen, eta izena Ernst Leitz optikoaren abizenaren lehen hiru hizkiak eta \"camera\" (\"kamera\") gitzaren lehenbiziko bi hizkien hitz elkarketatik sortua da. Gaur egun Wetzlar hirian egoitza du."}
{"id": "675250", "revid": "105290", "url": "https://eu.wikipedia.org/wiki?curid=675250", "title": "Aktiengesellschaft", "text": "Aktiengesellschaft, laburdura AG, Alemanian elkarte anonimoak deitzeko erabultzen den izendapena da. Berez, \"Aktien\" (\"Akzioak\") eta \"Gesellschaft\" (\"Konpainia\") hitzen elkarketa da, alegia: \"bere akzioetan oinarritzen den konpainia\".\nHalere, Aktiengesellschaft entitate juridikoak gainontzeko munduko elkarte anonimoek ez duten ezaugarri bat du: Aufsichtsrat (\"Zaintza Batzordea\") deritzona, honek zuzendaritza batzordearen (Vorstand) jarduera zaintzeko eginkizuna du eta bere kideak lau urtero elkarteko sozioek bozka bidez hautatzen dituzte. Zaintza batzorde hori (Aufsichtsrat) zenbaki bakoitiz osatzen da, gutxienez hiru. Zaintza batzordeko kideak ezin litezke zuzendaritza batzordeko kideak izan, ez eta alderantziz, alegia, zuzendaritza batzordeko kideak zin litezke zaintza batzordeko kide izan, honela bi batzordeen arteko independentzia mantenduz.\nZaintza batzordeak zuzendaritza batzordeko (Vorstand) kideak hautatu, kontrolatu eta kaleratzen ditu. Aipatutako zaintza batzorde honek zuzendaritza batzordearen (Vorstand) jarduera erregulatu eta zehazten ditu, honela enpresaren oreka ekonomiko eta finantziaria ziurtatuz."}
{"id": "675253", "revid": "336", "url": "https://eu.wikipedia.org/wiki?curid=675253", "title": "Polaroid", "text": "Polaroid AEBetako optika enpresa eta argazki makina ekoizle bat da. Minnesota estatuko Minnetonka udalerrian egoitza du.\n1937an Edwin Herbert Land zientzialari eta asmatzaileak sortu zuen. 1947an argazkilaritzaren mundua zur eta lur utzi zuen, lehenbiziko bat-bateko argazki makina aurkeztu baitzuen, 40 segundu eskasetan negatiboa errebelatu eta positibatzen zuen makina. Asmakuntza honek argazkigintzaren munduan iraultza sortarazteaz gain enpresaren ikur bilakatu zen, hain zuzen ere, argazkigintza digitala agertu arte."}
{"id": "675254", "revid": "336", "url": "https://eu.wikipedia.org/wiki?curid=675254", "title": "Olympus", "text": "Olympus Corporation (japonieraz \u30aa\u30ea\u30f3\u30d1\u30b9\u682a\u5f0f\u4f1a\u793e Orinpasu Kabushiki-gaisha) Japoniako optika enpresa eta argazki makina ekoizle bat da. Egoitza Tokio hiriko Shinjuku barrutian du.\n1919an Takachiho Seisakushok sortu zuen."}
{"id": "675255", "revid": "336", "url": "https://eu.wikipedia.org/wiki?curid=675255", "title": "Pentax", "text": "Pentax (japonieraz \u30da\u30f3\u30bf\u30c3\u30af\u30b9\u682a\u5f0f\u4f1a\u793e Pentakkusu Kabushiki-gaisha), jatorriz Pentax Ricoh Imaging Company, Ltd., Japoniako argazki makinetan espezializatutako optika enpresa eta argazki makina ekoizle bat da. Gaur egun, Ricoh japoniar multinazionalaren adar edo sail bat da. Egoitza Tokio hiriburuan du.\n1919an Kumao Kajiwarak sortu zuen. 2008an Ricoh multinazionalak erosi zuen."}
{"id": "675256", "revid": "336", "url": "https://eu.wikipedia.org/wiki?curid=675256", "title": "Fujifilm", "text": "Fujifilm (japonieraz \u5bcc\u58eb\u30d5\u30a4\u30eb\u30e0\u682a\u5f0f\u4f1a\u793e Fujifuirumu Kabushiki-kaisha), baita Fujifilm Holdings Corporation, Fuji, FUJiFILM ere, Japoniako optika enpresa eta argazki makina ekoizle bat da. Tokio hiriburuan egoitza du.\n1934an sortua izan zen."}
{"id": "675257", "revid": "1491", "url": "https://eu.wikipedia.org/wiki?curid=675257", "title": "P\u00edo Barojaren irudia (eskultura Donostian)", "text": "Pio Barojaren irudia Victorio Macho eskultoreak 1972an sortutako brontzezko eskultura bat da. Donostiako Okendo kalean dago Viktoria Eugenia antzokiaren atzealdeko lorategian. 1972an Pio Baroja idazlearen jaiotzaren mendeurrena ospatzeko ezarri zen eskultura, San Telmo museoko fondoen artean dagoen originalaren brontzezko kopia da; originala harrizkoa da. Kopia hau Restituto Mart\u00edn Gamok egin zuen, 1971an. Neurriak hauek dira: 70 x 50 x 34 zm. // 143 x 61 x 44 cm. (oinarria). Zutabean idazkun hau dago: \"Guip\u00fazcoa a P\u00edo Baroja (1872-1972)\" (Gipuzkoa Pio Barojari). "}
{"id": "675258", "revid": "1491", "url": "https://eu.wikipedia.org/wiki?curid=675258", "title": "P\u00edo Baroja (eskultura Donostian)", "text": ""}
{"id": "675259", "revid": "58701", "url": "https://eu.wikipedia.org/wiki?curid=675259", "title": "Victorio Macho", "text": "Victorio Macho (Palentzia, 1887ko abenduaren 23an - Toledo, 1966ko uztailaren 13an), eskultore espainiar bat izan zen, espainiar eskultura garaikidearen aitzindaria. Donostiako SanTelmo Museoan dagoen P\u00edo Barojaren bustoa egin zuen 1935ean, kopia bat dago Donostiako Victoria Eugenia antzokiaren atzealdeko lorategian 1972tik. Getarian dagoen Juan Sebastian Elkanori egindako monumentuko eskulturak ere Victorio Machorenak dira, Agustin Agirre eta Jose Azpiroz arkitektoek diseinatuta.\nBizitza.\nZurgin baten semea, Victorio Palentzian jaio zen 1887an familia apal batean. Bere gurasoek Arte Eder eta Lanbideak Eskolan matrikulatzea erabakitzen dute Santanderren, eta bertan zizelkatzen ikasten du. 1903an, 16 urterekin eta Palentziako Aldundikopentsio batekin, Madrilera doa bere ikerketei San Fernandoko Arte Ederren Errege Akademian jarraipena emateko. Victorioren lana eta esfortzuak hiru bosturtekotan ezezezagunak dira, Llorente doktorearen hilobiko enkargu ofiziala jasotzen duen arte. Gero ospea lortzen du Gald\u00f3s-en lehen monumentuarekin eta batez ere 1921ko Arte Modernoko Museoko erakusketan.\nEspainiatik ateratzen da Primo De Riveraren diktaduran eta Hendaian instalatzen da; zizelkatzen du Unamuno eta Ram\u00f3n y Cajal. 1936an San Fernandoko Arte Ederren Errege Akademiako kide izendatzen dute. 1936an Gerra zibila lehertzean, Madriletik ateratzen da Valentziara Errepublikako Gobernuarekin batera. Gerra zibilaren bukaerak erbesteko 13 urtetara eraman zuen Frantzian, Errusian, eta gero Amerikan. Kolonbian sei hilabetez bizi izan ondoren, egonaldi luze bat egin zuen Liman, eta bertan ezkondu zen Zoila Barr\u00f3s Contirekin. Espainiara itzuli zen 1952an, etxea eta tailerra Toledon hartu zuen, geroago 1967z geroztik Museo Victorio Macho (Roca Tarpeya) kokatu zen eraikin berean, berak Espainiako Estatuari utzi zion legatua ostatu emateko sortu zena.\n1964an Isabel La Cat\u00f3licaren Ordenako kidea izendatua izan zen. Bi urte geroago Toledon hiltzen da, 1952an diagnostikatu zioten silikosi baten ondorioz; bere gorpua Palentziara eramaten dituzte, haren azken-nahia jarraituz, eta Oteroko Kristoren oinarrian hondeatutako ermitaren azpian lurperatuak."}
{"id": "675261", "revid": "105290", "url": "https://eu.wikipedia.org/wiki?curid=675261", "title": "In the Valley of Elah", "text": "In the Valley of Elah (euskaraz \"Elahren Haranean\") 2007ko Paul Haggis kanadar zinema zuzendari, ekoizle eta gidoigileak zuzendu, ekoiztu eta idatzitako drama film bat da. Tommy Lee Jones, Charlize Theron, James Franco, Jonathan Tucker, Frances Fisher, Josh Brolin eta Susan Sarandon aktoreek antzeztu zuten.\nIzenburua Biblian agertzen den Elah Haranean oinarritua dago, alegia, Dabid eta Goliath elkar borrokatu ziren harana.\n2007ko Gizonezko aktore onenaren Oscar Sariaren izendapena jaso zuen (Tommy Lee Jones), bestalde, Veneziako Zinemaldian estreinatu eta SIGNIS Saria irabazi zuen..\nArgumentua.\nHank Deerfield (Tommy Lee Jones) eta Joan (Susan Sarandon) senas-emazteak oraintxuki Irakeko Gerratik AEBetara itzuli eta misteriotsuki desagertu berri den Mike \"Doc\" Deerfield (Jonathan Tucker) soldaduaren gurasoak dira. Hankek bere semearen desagerpena ikertzeari ekingo dio, eginkizun horretan Emily Sanders (Charlize Theron) polizia-detektibearen laguntza izango du, bigarren honi ere azkenean kasuak pertsonalki eragingo dio."}
{"id": "675265", "revid": "119347", "url": "https://eu.wikipedia.org/wiki?curid=675265", "title": "Lumix", "text": "Lumix Japoniako Panasonic konpainia multinazionalaren argazki-kamera digital ekoizle saila da. Osaka hirian egoitza du. Bere ekipo gehienak Leica alemaniar etxearen optika elementuez osatuak daude.\n2001ean sortua izan zen."}
{"id": "675266", "revid": "1545", "url": "https://eu.wikipedia.org/wiki?curid=675266", "title": "National Trust", "text": "National Trust edota National Trust for Places of Historic Interest or Natural Beauty () Ingalaterra, Gales eta Ipar Irlandako historia eta naturaren ondarea zaindu, kontserbatu eta babesteko ardura duen elkargoa da, Erresuma Batuko erakunde handienetako bat ere bada. 1895ean sortu zen.\nAldiz, Eskoziako ondasunak erakunde honetatik independentea den National Trust for Scotland erakundeak kudeatzen ditu."}
{"id": "675267", "revid": "105290", "url": "https://eu.wikipedia.org/wiki?curid=675267", "title": "Caldeirada", "text": "Caldeirada edota caldeirada de peixe (\"Arrain-eltzekoa\") Portugal eta Galiziako usadiozko arrain egosiz osatutako eltzeko bat da. Prestaketa sotil eta bero zerbitzatzen den platera da, Atlantiko itsasoko kostaldeko Portugal eta Galiziako arrantzaleen ohiko jakia."}
{"id": "675268", "revid": "105290", "url": "https://eu.wikipedia.org/wiki?curid=675268", "title": "Eltzeko", "text": "Eltzekoa edota lapikokoa gastronomian ur egosidun eltze edo kazolan sukaldatutako jaki edo platera da. Nagusiki, haragi (txerri, behi, oilasko edo arkumearena), hestebete, barazki, patata, lekale (txitxirio, babarrun edo dilistak) eta bestelako osagaiak egosiz prestatzen da."}
{"id": "675270", "revid": "512", "url": "https://eu.wikipedia.org/wiki?curid=675270", "title": "Abolizionismo", "text": "Abolizionismoa etika eta moralaren ikuspuntutik giza eskubideen aurka doazela iritzi duen lege, kontzeptu eta ohiturak deuseztea defendatzen duen dotrina eta mugimendua da. Izendapen hau hasiera batean eta nagusiki esklabotzaren aurka zegoen mugimendua izendatzeko erabilia izan zen. Ilustrazioaren garaian sortu eta XIX. mendean zehar hainbat herrialdeetan barna indartuz joan zen.\nErabateko harremana du liberalismoarekin (XVIII-XIX mendeak), nahiz eta aurreko mendeetan abolizionistak sortu ziren, hala nola Francisco Jos\u00e9 de Jaca eta Epifanio de Moirans erlijiosoak. Gaur egun ere, XXI. mendean, oraindik ere esklabotasun ukaezina dago zenbait herrialdetan, hala nola Brasilen. 2003. urtean, adibidez, Luiz Ign\u00e1cio Lula da Silvak, orduko presidenteak, zerrenda bat argitaratu zuen, azken bi hamarkadetan esklaboak izateagatik zigortutako aberatsen izenekin. Urte horietan, 10.731 esklabo liberatu zituen gobernuak. Emakume beltz esklabizatuen erresistentzia-estrategiak ezagutzeko aukera ematen duen ebidentzia dago. Estrategia horiei esker, beren askatasuna demandatu ahal izan zuten kolonialismoaren garaian. Horretarako, botere kolonialaren diskurtsoari aurre egin behar izan zioten demanda judizialen bidez, ez zekitela, ezin zutela edo ez zutela horretarako beharrik pentsatzen zen garaian.\nAbolizionismoa Txilen.\nHiru Antoniarren konspirazio hutseginean esklabotza indargabetzea proposatu zen. Lehen Biltzar Nazionala izan zen, Aberri Zaharreko garaian Gobernu Batzordea sortu eta zortzi hilabetera deitu zena. Manuel de Salas kongresukidearen ekimenari esker, Jorge Luis Sanchez Yrekin batera, \u00absabel-askatasuna\u00bb ezarri zuen 1811ko urriaren 15ean, une horretatik aurrera herrialdean sortzen ziren esklaboen seme-alabak libre deklaratzean datzana. Era berean, sabelak \u00abera berean libre\u00bb deklaratu ziren iruzurrezko ekintzak saihesteko, esate baterako, amak atzerrian saltzea. Gainera, bandoaren arabera, lurraldean sei hilabete baino gehiago iraun zuten esklabo guztiak libre geratu ziren.\n1823an, Jos\u00e9 Miguel Infantek lege-proiektu bat aurkeztu zuen Kongresuan, esklabotza erabat ezabatzea proposatu zuena. Une hartan, Txilek ehun esklabo baino gehiago zituen. Lege berriak, urte horretako uztailaren 24an onetsitakoak, 1811tik aurrera jaiotako guztiak, eta haien ondorengoak, eta Errepublikaren lurraldea zapaltzen zuten guztiak libre zirela adierazten zuen. Azkenik, Ram\u00f3n Freire bitarteko presidentetzapean, behin betiko utzi zen esklabotza 1823ko abenduan, urte horretako Konstituzioaren bidez. Konstituzioak Infanteren 8. artikuluan jasotzen zituen ideiak.\nAbolizionismoa Kolonbian.\nGaur egungo Kolonbian, sabel-askatasuna Antiokiako Estatu Librean aldarrikatu zen hasiera batean, 1814an, eta urte horretan bertan onartu zen, erditze-askatasun izenarekin. Testua indarrean egon zen Kolonbia Handiaren lurralde osoan, Errekonkistan Espainiako tropak iritsi arte, baina 1821eko abuztuaren 30a arte izango zen, non Kuta Konstituzioak 18 urte betetzean guraso esklaboen jaiotakoen askatasuna ezarriko baitzuen. Horretarako, herentzien gaineko zerga bat aurreikusten zen, bizirauteko bitartekoak emateko.\nJos\u00e9 Hilario L\u00f3pez presidenteak lortu zuen esklaboen erabateko askatasuna ezartzea. Hala ere, leku askotan ez zituzten esklaboei modu baketsuan joaten utzi nahi izan, eta horrek 1851ko gerra zibila eragin zuen, non Cauca eta Pastoko matxinada lehertu baitzen, Manuel Ib\u00e1\u00f1ez eta Julio Arboleda lider kontserbadoreak buru zirela, Ekuadorreko gobernu kontserbadorearen laguntzarekin.\nAbolizionismoa Amerikako Estatu Batuetan.\nMugimendu abolizionista 1830ean sortu zen Estatu Batuetako iparraldeko estatuetan, eta bertan publizitate asko eman zitzaion.\nMugimenduaren sustraiak XVIII. mendean zeuden, esklaboen salerosketa debekatzeko helburuarekin jaio baitzen. Esklaboen jabetza Sezesio Gerra amaitu arte baimendu zen, batez ere hegoaldeko estatuetan. Konstituzioak zenbait puntutan esklabotza lantzen zuen, baina bakar batean ere ez zen hitz hori erabiltzen.\nMarylandeko iparraldeko estatu guztiek 1789 eta 1830 arteko esklabotza abolitu zuten, pixkanaka eta une desberdinetan. Hala ere, haren estatusak ez zuen aldaketarik izan hegoaldean, eta ohiturak eta pentsamendu publikoa aldatu egin ziren esklabotasunaren alde, iparraldeko esklabotasunaren aurkako jarrera gero eta sendoagoaren aurrean. Iparraldeko pertsona askok 1830aren ondoren zuten esklabotasunaren kontrako ikuspuntua mugimendu abolizionistarantz astiro eta oharkabean eraman zuen. Iparraldeko estatu gehienek ez zituzten onartzen abolizionisten muturreko jarrerak. Abraham Lincolnek, esklabotzaren aurkakoa izan arren, ez zuen abolizionismoa onartzen. Abolizionistek, behingoz eta betiko utzi nahi zuten esklabotza, eta mugimenduaren ezaugarria izan zen indarkeria erabiltzea helburua zapaltzeko. Azkenik, Konstituzioari egindako 13. zuzenketa \u2014lehen aldiz sartu zen indarrean Gerra Zibilaren amaieran, 1865ean\u2014, abolizionista amerikarrek esklaboen askapena lortu zuten esklabotza zuten estatuetan, eta, oro har, amerikar beltzen baldintzak hobetu zituzten."}
{"id": "675273", "revid": "105290", "url": "https://eu.wikipedia.org/wiki?curid=675273", "title": "Fabada", "text": "Fabada edota asturiar fabada (euskaraz \"asturiar babarrunada\") Asturiasko gastronomiaren usadiozko babarrun platera da, ziur aski lurralde honetako plater guztietan ezagun eta hedatuena. Asturierazko \"faba\" (\"babarrun\") hitzetik eratorria da.\nBabarrunez gain, txorizo, odolki eta txerri haragiz sukaldatzen da. Plater honekin usadioz sagardoa edaten da."}
{"id": "675274", "revid": "59723", "url": "https://eu.wikipedia.org/wiki?curid=675274", "title": "Condorman", "text": "Condorman 1981eko Charles Jarrott britainiar zinema zuzendariak zuzendutako superheroi komedia film bat da, Robert Sheckley idazlearen \"The Game of X\" eleberrian oinarritua. Michael Crawford, Oliver Reed, Barbara Carrera, James Hampton, Jean-Pierre Kalfon eta Dana Elcar aktoreek antzeztu zuten. Superheroiei buruzko filmen nolabaiteko parodia da.\nArgumentua.\nWoodrow \"Woody\" Wilkins (Michael Crawford) irudimen handiko komikigile eta marrazkilari xelebrea berak sortutako \"Condorman\" superheroiaren kontakizunetarako errealismo ukitu baten bila dabil; beraz, hegan egiteko jantzi bat asmatu, hura jantzi eta probatzeko asmoz, Eiffel dorretik jauzi egin du.\nBere azken eroaldi horren ondoren, poliziak atxilotu beharrean, bere harridurarako CIAk kontratatu eta Istanbulera bidali dute. Bertan, KGBrentzat lan egiten duen Natalia Rambova (Barbara Carrera) agente sekretu ederra ezagutu eta berau txunditzeko \"Condorman\" izeneko agente sekretua dela azaldu dio. Nataliak Moskura itzultzean tratu txarrak jaso eta sobietar sistemarekin guztiz nazkaturik, desertatzea erabaki du; horregatik CIAko buruzagiei \"Condorman\" agenteak bestaldera igarotzen lagun diezaion eskatu die."}
{"id": "675275", "revid": "59723", "url": "https://eu.wikipedia.org/wiki?curid=675275", "title": "Mazinger Z", "text": " Japoniako manga robot marrazki bizidun telesail bat da. 1972ko abenduaren 3tik 1974ko irailaren 1era arte Fuji Television telebista katean aireratu zen eta 92 atal izan zituen.\nSekulako arrakasta izan zen eta Meka deritzon robot erraldoiei buruzko generoaren aitzindaria bilakatu zen.\nArgumentua.\nBi arkeologok robotak egiteko gai zen antzinako zibilizazio baten aztarnak topatu berri dituzte. Haietako batek, Hell-ek (Infernu doktoreak), antzeko robotak berriz eginez gero, munduaren nagusi bilakatuko dela uste du baita beste arkeologoak, Kabuto doktoreak, bere lankidearen egitasmo maltzurra jarraitzeari uko egin eta une hartatik aurrera biak etsaitu egin dira.\nHellek Kabuto hil dezaten agindu du, baina hil aurretik, Kabutok biloba Kojiri Helli aurre egiteko robot bat egin duela azaldu dio, Z aleazio bikaina duen \"Mazinger\". Kabuto hildakoan, Kojik bere beste aitona Yomi doktorearen laguntzari esker, Mazinger pilotatzen ikasi du. Gainera, Yomik ere \"Afrodita A i\"zeneko robota ere egin du, haren alaba Sayaka Yomik pilotatzen duena. \"Mazinger Z\" eta \"Afrodita\" Hellen robotei aurre egin eta mundua salbatzen saiatu dira."}
{"id": "675276", "revid": "13403", "url": "https://eu.wikipedia.org/wiki?curid=675276", "title": "Arale (marrazki bizidunak)", "text": ""}
{"id": "675277", "revid": "1712", "url": "https://eu.wikipedia.org/wiki?curid=675277", "title": "Arabako babarrun pinto", "text": ""}
{"id": "675278", "revid": "105290", "url": "https://eu.wikipedia.org/wiki?curid=675278", "title": "Plein Soleil", "text": "Plein Soleil (euskaraz 'Eguzki osoa') 1960ko Ren\u00e9 Cl\u00e9ment frantziar zinema zuzendariaren thriller psikologiko filma bat da. Bertan, Alain Delon, Maurice Ronet eta Marie Lafor\u00eat aktoreek antzeztu zuten. Patricia Highsmith idazlearen \"Ripley trebea\" eleberrian oinarritua dago.\nArgumentua.\nTom Ripley (Delon) estatubatuarra Italiara doa, Philippe Greenleaf (Maurice Ronet) laguna etxera itzultzeko eta aitaren negozioetan sartzeko konbentzitzeko asmotan. Philippek ez du itzultzeko asmorik eta biek luxuzko bizitza izango dute Italian."}
{"id": "675279", "revid": "1545", "url": "https://eu.wikipedia.org/wiki?curid=675279", "title": "Plein soleil", "text": ""}
{"id": "675280", "revid": "65203", "url": "https://eu.wikipedia.org/wiki?curid=675280", "title": "Marie Lafor\u00eat", "text": "Ma\u00eft\u00e9na Marie Brigitte Doumenach (Soulac-sur-Mer, 1939ko urriaren 5a - Genolier, Suitza, 2019ko azaroaren 2a), Marie Lafor\u00eat izengoitiz ezaguna, frantziar aktore eta abeslaria izan zen. 1978tik aurrera Genevan bizi zen eta suitzar herritartasuna zuen."}
{"id": "675281", "revid": "1519", "url": "https://eu.wikipedia.org/wiki?curid=675281", "title": "Carmen (argipena)", "text": "Carmen izan daiteke:"}
{"id": "675283", "revid": "105290", "url": "https://eu.wikipedia.org/wiki?curid=675283", "title": "Redongo abadia", "text": "Redongo Saint-Sauveur abadia () Bretainiako Redon herriko abadia ezaguna da. 1875ean Frantziako monumento historiko izendatu zuten.\nHistoria.\n832 urtean bertakoa zen Ratwili nobleak Conwo\u00efon monje bretoiari lurrak eman zizkion abadia eraikitzeko Oust eta Vilaine ibaiek bat egiten zuten gunean. Nantesko Ricwin kondeak eta Vannesko Raginarius apezpikuak diruz laguntzeari uko egin zioten baina bi urte beranduago apezpikuak atzera egin eta Luis I.a Errukitsua enperadoreari proiektua bultza zezan esaktu zion. Bi eliza eraiki zituen batera, ata Kristo Salbatzaileari eskeinia (hortik izena) eta bestea Ama Birjinari eskinitakoa. San Apod\u00e8me-ern erlikiak ezarri zituen aldare nagusian.\nHasierako urte haietan normandiarren eraso ugari jasan zituen. 852an Loira ibaian gora zihoazen normandiarrak ekaitzaren aurrean babesa bilatu zuten abadian. Gauean elizako ardo kutsatua edan zuten eta ia denak hil ziren. X mendearen amaierararte iraun zuten erasoek eta sarritan bertan behera utzi behar izan zuten abadia.\nXII mendean handitu egin zuten gotiko estiloko kupula, transeptua eta klaustroa gehituz. Koroa XIII mendean eraiki zuten. 1780 urtean suak habeartea kaltetu zuen eta berreraiki egin zuten, txikiagoa ordea, eta ondorioz dorre gotikoa elizatik banatuta gelditu zen.\n1839an eudistek eskuratu zuten eraikina eta ordutik hona eskola katolikoa izan da. Hala jarraitzen du gaur egun ere. 1950an berrizte lan batzuk egin ziren eta Erdi Aroko freskoak aurkitu zituzten hormetan."}
{"id": "675285", "revid": "96586", "url": "https://eu.wikipedia.org/wiki?curid=675285", "title": "Carmen (opera)", "text": "Carmen (frantsesez eta gaztelaniaz ahoskatua) Georges Bizeten lau aktoko opera da, 1875ean konposatua.\nHenri Meilhacek eta Ludovic Hal\u00e9vyk libretoa idatzi zuten, Prosper M\u00e9rim\u00e9eren izen bereko eleberrian oinarrituta. Parisko Op\u00e9ra-Comiquen estreinatu zuten 1875eko martxoaren 3an. Hasieran, ikusleak txunditurik eta asaldatutik utzi zituen. Bizet 33. emanaldian hil zen eta ez zuen nazioartean izango zuen arrakasta ezagutu. Harrezkero, operarik ospetsuenetariko bat izan da, batez ere 1. aktoko \"Habanera\" eta 2. aktoko \"Toreador\" ariei esker."}
{"id": "675286", "revid": "105290", "url": "https://eu.wikipedia.org/wiki?curid=675286", "title": "Carmen (1983ko filma)", "text": "Carmen 1983an Carlos Saura espainiar zinema zuzendariak egindako filma da. Prosper M\u00e9rim\u00e9ek idatzitako izen bereko eleberrian oinarriturik dago.\nIngelesa ez den hizkuntza batean egindako film onenaren Oscar Sarirako izendatua, BAFTA bat lortu zuen."}
{"id": "675287", "revid": "52511", "url": "https://eu.wikipedia.org/wiki?curid=675287", "title": "Quiberon penintsula", "text": "Quiberon penintsula (, ) Bretainia hegoaldean dagoen penintsula txikia da. Morbihan departamenduan kokaturik dago.\nGeografia.\nTonbolo bat da izatez, hau da, 100 metroko luzeta duen hareazko Penthi\u00e8vre istmoak kontinentearekin elkartzen duen harkaitza. 14 kilometrotako luzera dauka. Mendebaldean Atlantiar ozeanoari begira \"C\u00f4te Sauvage\" (kostalde basatia) dauka eta ekialdean Mor braz badia.\nBi udalerritan banaturik dago:"}
{"id": "675288", "revid": "105290", "url": "https://eu.wikipedia.org/wiki?curid=675288", "title": "Carmen (2003ko filma)", "text": "Carmen 2003an Vicente Aranda espainiar zinema zuzendariak egindako filma da. Prosper M\u00e9rim\u00e9ek idatzitako izen bereko eleberrian oinarriturik dago.\nSinopsia.\nEspainian zehar bidaiatzen ari dela, Prosper M\u00e9rim\u00e9e frantziar idazleak istorio baten lekuko bilakatuko da: Jos\u00e9 Lizarrabengoa sarjentu nafarrak Carmen zigarro-egile xarmagarriaz erabat maiteminduko da."}
{"id": "675289", "revid": "105290", "url": "https://eu.wikipedia.org/wiki?curid=675289", "title": "Polyglot (konputazioa)", "text": "Konputazioan, polyglot bat programa informatiko edo script bitxia da, zenbait programazio-lengoaietan ondo idatzita dagoena, eragiketa edo irteera berdinak burutzen dituena, konpilatzeko edo interpretatzeko erabilitako lengoaiarekin independentea dena.\nGehien bat polyglotak C lengoaia eta script lengoaia (Lisp, Perl, Bash...) baten arteko konbinaketak dira.\nExekuzioa.\nIturburu kodea hainbat lengoaiaren sintaxia betetzeko idatzita egon daiteke. Era honetan, hainbat garatzailek erronka edo dibertsiotzat hartzen dute.\nPolyglota hainbat lengoaiatan interpretatu daiteke, eta guztietan errendimendu bera edukiko du. Adibidez, programa hau C, PHP edo Bash programa bat bezala irakurri daiteke:\nHain famatuak ez diren lengoaiek ere aukera ematen dute Polyglot bat osatzeko. Adibide honetan SNOBOL4, Win32Forth, PureBasicv4.x, eta REBOL erabili dira:"}
{"id": "675290", "revid": "1545", "url": "https://eu.wikipedia.org/wiki?curid=675290", "title": "Carmen ekaitza", "text": "Carmen ekaitza edo \"zikloia\" 2010eko azaroaren 7an Ozeano Atlantikoan sortu eta mendebaldeko Europan kalte material handiak eragin zituen behe presio gune indartsua izan zen. 160 Km/h-ko haize-boladak eragin zituen.\nEragina Euskal Herrian.\nHilaren 8an, Adrien Monnoyeur 28 urteko kitesurfer tolosarrak ez zituen ohartarazpenak aintzat hartu eta Donibane Lohizunen hil zen: 160 km/o-ko haize ufada batek 15 metroko altueratik bota eta Grand Hoteleraino ailegatu zen.\nAzaroaren 17an Frantziatik Portugaleraino ekaitz mardulak izan ziren, tartean Bizkaiko golkoan."}
{"id": "675291", "revid": "1982", "url": "https://eu.wikipedia.org/wiki?curid=675291", "title": "Luchon", "text": ""}
{"id": "675292", "revid": "1545", "url": "https://eu.wikipedia.org/wiki?curid=675292", "title": "Petra ekaitza", "text": "Petra ekaitza Atlantikoko zikloi estratropikala izan zen, 2014ko otsailaren 4an eta 5ean mendebaldeko Europa jo zuena. Ozeano Atlantikoaren iparraldea zeharkatu zuen ziklogenesi lehergarri moduan. Frantzia eta Erresuma Batua izan ziren herrialderik kaltetuenak, baina ez zen hildakorik izan. Euskal Herrian alerta laranja ezarri zen ekaitzaren ondorioz. Haize ufadarik bortitzenak Iratiko eski-estazioan jaso ziren: 186 km/h."}
{"id": "675293", "revid": "512", "url": "https://eu.wikipedia.org/wiki?curid=675293", "title": "1987ko ekaitza", "text": "1987ko ekaitza urte hartako urriaren 15 eta 16 artean mendebaldeko Europa jo zuen zikloia izan zen. Atlantikoko iparraldea (Azoreetan sortu, Bizkaiko golkora mugitu eta ipar-ekialderantz jo zuen) zeharkatu zuen ziklogenesi lehergarri moduan. Frantzia eta Erresuma Batua herrialde kaltetuenak izan ziren eta 22 hildako utzi zituen. Euskal Herrian alerta laranja ezarri zen ekaitzaren ondorioz."}
{"id": "675294", "revid": "1340", "url": "https://eu.wikipedia.org/wiki?curid=675294", "title": "Ekialdeko Riding of Yorkshire", "text": ""}
{"id": "675295", "revid": "1545", "url": "https://eu.wikipedia.org/wiki?curid=675295", "title": "Martin ekaitza", "text": "Martin ekaitza 1999 abenduaren 16 eta 28 artean hego-mendebaldeko Europa jo zuen zikloia izan zen. Atlantikoko iparraldea zeharkatu zuen ziklogenesi lehergarri moduan. Frantzia herrialde kaltetuena izan zen: utzitako 30 hildakorik 27 frantziarrak ziren (horietatik bat Landetan). Euskal Herrian alerta laranja ezarri zen ekaitzaren ondorioz. Haize-ufadarik gogorrena Ol\u00e9ron uhartean jaso zen (198 km/o).\nJustu Lothar ekaitzak baino ordu batzuk geroago eraso zuen itsasertza. Adituek askotan ekaitz biak elkartzen zituzten, 'mendeko ekaitza' izenpean."}
{"id": "675296", "revid": "119347", "url": "https://eu.wikipedia.org/wiki?curid=675296", "title": "Gunter ekaitza", "text": "Gunter ekaitza 2011ko abenduaren 12 eta 13 artean Bizkaiko Golkoa jo zuen zikloia izan zen. Atlantikoko iparraldea zeharkatu zuen ziklogenesi lehergarri moduan. Frantzia herrialde kaltetuena izan zen baina eta ola batek hildako bat eta zauritako bat utzi zituen Hendaian. Euskal Herrian alerta laranja ezarri zen ekaitzaren ondorioz. Haize-ufadarik gogorrena Saint-Nazaireko Pointe de Ch\u00e9moulinen jaso zen (137 km/o).\nEgun batzuk geroago Joachim ekaitzak eremu bera eraso zuen."}
{"id": "675297", "revid": "105290", "url": "https://eu.wikipedia.org/wiki?curid=675297", "title": "Joachim ekaitza", "text": "Joachim ekaitza 2011ko abenduaren 15 eta 22 artean mendebaldeko Europa jo zuen zikloia izan zen. Atlantikoko iparraldea zeharkatu zuen ziklogenesi lehergarri moduan. Erresuma Batua, Espainia, Frantzia, Euskal Herria, Belgika, Herbehereak, Suitza, Alemania, Txekiar Errepublika eta Polonia herrialde kaltetuak izan ziren. Euskal Herrian alerta laranja ezarri zen ekaitzaren ondorioz. Haize-ufadarik gogorrena Puy de D\u00f4me sumendian jaso zen (212 km/o).\nEgun batzuk aurrerago Gunter ekaitzak Bizkaiko Golkoa eraso zuen."}
{"id": "675299", "revid": "15795", "url": "https://eu.wikipedia.org/wiki?curid=675299", "title": "Euskal Herriko gertakari meteorologikoak", "text": ""}
{"id": "675300", "revid": "646", "url": "https://eu.wikipedia.org/wiki?curid=675300", "title": "Autoantigorputz", "text": "Autoantigorputzak gaixotasun autoimmuneekin zerikusia duten antigorputzak dira, sortu dituen organismo beraren antigenoen aurka jarduten dutenak. Ondorioz, autoantigorputzek gorputzaren ehunak eta organoak kaltetzen dituzte.\nGizabanako osasuntsu batean, B linfozitoek sortzen dituzten antigorputzek kanpoko antigenoen aurka (mikrobio patogenoen aurka, alegia) edo zelula tumoralen aurka soilik jarduten dute. Gaixotasun autoimmunea duten gizabanakoengan, aldiz, autoantigorputzak daude, organismoaren zelulak kaltetzen dituztenak. Artritis erreumatoidea edo lupus eritematoso bezalako gaitzak, besteak beste, autoantigorputzek eragindakoak dira.\nAutoantigorputzen sorrera eragiten duten kausak ezezagunak dira. Antza, joera genetikoak pisu handia dauka autoantigorputzen ekoizpenean eta gaixotasun autoimmuneen agerpenean, gaitza piztuko lukeen ingurugiroko faktore ezezagun batekin konbinatuta.\nAutoantigorputzak dira, besteak beste, hainbat gaitz autoimmuneen atzean dauden molekula hauek: faktore erreumatoidea, antigorputz antimitokondrialak, antigorputz antinuklearrak, antigorputz antimuskulu leuna, etab."}
{"id": "675301", "revid": "105290", "url": "https://eu.wikipedia.org/wiki?curid=675301", "title": "Zesura", "text": "Zesura (, \"etendura\") bertso batean dagoen etena, bertsoa bi hemistikioetan banatzen duena, olerkiaren erritmoa osatze aldera. Posible da berto bakoitzaren barruan zesura bat baino gehiago aurktizea, eta bertso batzuk hemistikio bat baino gehiagotan banatuta agertzen dira. Bertsoak hamaika silaba baino gehiago baditu, arrunta da zesura bat egotea.\nMusikan zesura batek funtzio bera egiten du, isilunea izan gabe, abestiaren haustura bat egiten. Haustura horren iraupena koral edo orkestrako zuzendariak zehaztu ohi du.\nZesura oso erabilia zen Antzinako Greziako olerkigintzan, marka berezia jarrita. Bi barra bertikal erabili ohi ziren \u27e8||\u27e9 edo \u27e8\u2016\u27e9, eta hortik eratorri da musika notazioan erabiltzen den \u27e8//\u27e9 zesura marka.\nAdibidez, Iliadaren lehenengo esaldia honakoa da:"}
{"id": "675302", "revid": "42829", "url": "https://eu.wikipedia.org/wiki?curid=675302", "title": "Napar (argipena)", "text": "Napar hitzak adiera zenbait ditu:\nBeste erabilpen batzuk\u02d0"}
{"id": "675303", "revid": "17", "url": "https://eu.wikipedia.org/wiki?curid=675303", "title": "Napar", "text": ""}
{"id": "675308", "revid": "58701", "url": "https://eu.wikipedia.org/wiki?curid=675308", "title": "La fornarina", "text": ""}
{"id": "675310", "revid": "56334", "url": "https://eu.wikipedia.org/wiki?curid=675310", "title": "Marie Laforet", "text": ""}
{"id": "675311", "revid": "6327", "url": "https://eu.wikipedia.org/wiki?curid=675311", "title": "Aita Donostia eskultura", "text": ""}
{"id": "675312", "revid": "1545", "url": "https://eu.wikipedia.org/wiki?curid=675312", "title": "Un, dos, tres, al escondite ingl\u00e9s", "text": "Un, dos, tres, al escondite ingl\u00e9s () 1969ko Ivan Zulueta donostiar zinema zuzendariak zuzendutako komedia psikodeliko musikal film bat da. Gidoia Jaime Ch\u00e1varri madrildar eta Jos\u00e9 Mar\u00eda I\u00f1igo bilbotar gidoilariekin elkarlanean idatzi zuen. Jos\u00e9 Luis Borau, Antonio Drove, Carlos Garrido, Antonio Gasset, Jos\u00e9 Mar\u00eda I\u00f1igo, Mar\u00eda Isbert, Mercedes Juste, Ram\u00f3n Pons, Tina S\u00e1inz, Patty Shepard eta Judy Stephen aktoreek antzeztu zuten.\n1970eko Canneseko Zinemaldian proiektatu zen.\nSinopsia.\nPop anglosaxoi onenaren zaletuak eta beren gustuko gauzak bakarrik saltzen dituzten musika denda baten jabeak diren diren lagun talde gazte batek Mundocanal (Eurovision bezalako lehiaketen parodia) abesti lehiaketarako Espainiar estatuaren hautagaia den abestia boikoteatzea erabako dute. Horretarako, ofizialki aukeratua izan den \"Mentira mentira\" abestia abestuko duten taldeak nola edo hala lehiaketara bertaratu ez daitezen saiatuko dira."}
{"id": "675315", "revid": "105290", "url": "https://eu.wikipedia.org/wiki?curid=675315", "title": "Ohorezko trataera", "text": "Ohorezko trataera pertsona bati zuzendu edo pertsona bat aipatzeko modua da, izen-deituren osagarria, batzuetan pertsona horren kargua edo titulua ere barnehartzen duena eta bereziki hizkuntza-erregistro formalean, begirunez, baliatzen dena. Adibide arruntena \"Jauna\" edo \"Andrea\" izenak dira, pertsona arrunt bati gutuna hastean aipatzen dena."}
{"id": "675318", "revid": "105290", "url": "https://eu.wikipedia.org/wiki?curid=675318", "title": "Arrebato", "text": "Arrebato (euskaraz \"Asaldura\") 1979ko Ivan Zulueta euskalherritar zinema zuzendari eta gidoigileak zuzendu eta idatzitako drama, fantasia eta beldurrezko film bat da. Eusebio Poncela, Cecilia Roth, Will More, Marta Fern\u00e1ndez Muro, Carmen Giralt, Helena Fern\u00e1n G\u00f3mez, Antonio Gasset, Luis Ciges, Javier Ulacia, Max Madera eta Rosa Crespo aktoreek antzeztu zuten.\nBai edukiera nahiz itxurarengatik ere film abangoardista eta esperimental bat da, Movida Madrile\u00f1a zeritzon musika eta kultur mugimenduaren harira egina.\nArgumentua.\nJos\u00e9 Sirgado (Eusebio Poncela), B serieko film zuzendaria, sorkuntza mahiz pertsonal krisialdian dago. Anarekin (Cecilia Roth) harremana apurtu izana gainditzeko ez da gai, eta hori gutxi balitz, Pedro (Will More) izeneko Super 8a filmaketen zalea eta zinemaren esentzia topatzearekin obsesionatua dagoen ezezagun aztoragarria ezagutuko du."}
{"id": "675320", "revid": "1545", "url": "https://eu.wikipedia.org/wiki?curid=675320", "title": "La Boh\u00e8me", "text": ""}
{"id": "675321", "revid": "1491", "url": "https://eu.wikipedia.org/wiki?curid=675321", "title": "Aita Donostia (eskultura Donostian)", "text": ""}
{"id": "675322", "revid": "336", "url": "https://eu.wikipedia.org/wiki?curid=675322", "title": "Gabriel Rufi\u00e1n", "text": "Gabriel Rufi\u00e1n i Romero (Santa Coloma de Gramenet, 1982ko otsailaren 8a-) kataluniar ekintzaile eta politikari ezkertiarra da. Eskubide sozial eta Kataluniaren autodeterminazioaren alde egiteagatik nabarmendu izan da. Pompeu Fabra Unibertsitatean Lan Harremanetan diplomatua eta Giza Baliabideen Zuzendaritzan masterraduna da, bai eta hautaketa, hezkuntza eta komunikabideetan aditua ere.\n2015eko Espainiako hauteskunde orokorretan Esquerra Republicana de Catalunya alderdiko hautagai gisa aurkeztu eta gaur egun Espainiako Diputatuen Kongresuan alderdi horretako diputatua da."}
{"id": "675323", "revid": "105290", "url": "https://eu.wikipedia.org/wiki?curid=675323", "title": "Mokopeita etxea", "text": "Mokopeita etxea Lapurdiko Uztaritze udalerrian dagoen etxe bat da. Xopoloko karrikan dago. Lapurdiko monumentu historiko izendatua dago.\nHistoria.\nXVII. mendean eraikia izan eta hiru mendez Dihinx familiaren jabetzakoa izan zen, berez, jatorria udalerri honetako Betiriharotzena Herauritz barrutian zutenak.\nSenideetako bat, Alexander Dihinx, Mugerre eta Baionan notarioa izateaz gain, euskaltzale nabarmena ere izan zen. 1867an Ustaritzeko Dominique Sescosse auzapezak bertako Aseguru Mutua Konpainiaren estatutuak euskaratu zituen. Haren anaia Laurent Dihinx doktorea izan zen, Ustaritzeko Dihinxenea etxearen eraikitzailea.\n1925. urtetik aurrera Andr\u00e9 Trebuchet margolari eta keramikalgilearen bizilekua izan zen, Erromako Sari Nagusiaren irabazlea, eta keramikagilea. Haren alaba Colette Trebuchet, etxeko Benoit jabearekin ezkondu, eta gaur egun etxearen jabea da. est\u00e1 todav\u00eda posee.\nEraikina.\nOkre kolore ederreko eraikina da, XVII. mendeko pizkundetar ate eta leihoz apaindua. 1673an guztiz zaharberritua izan zen, ahin zuzen ere, Luis XV.aren atearen dintel gainean jartzen duen data baita."}
{"id": "675330", "revid": "105290", "url": "https://eu.wikipedia.org/wiki?curid=675330", "title": "Haitze gaztelua", "text": "Haitze gaztelua Lapurdiko Uztaritze udalerrian dagoen gaztelu bat da. Herrigunearen ekialdean dago, errepidetik hurbil. Lapurdiko monumentu historiko izendatua dago.\nHistoria.\nBere jatorriak Lapurdirenarekin bat egiten du, jada XI. mendearen aipatua baita. 1838an ordurarte eraikinaren jabea zen Andr\u00e9 Haitzekoak jabetza bere biloba Andr\u00e9 Laborde Noguezi pasa zion, eta azken honen ondorengoak eraikia eta lekua mantendu eta hobetzen jardun dute.\nHaitzetarrak.\nLursail honetan sortu da Haitze familia. Sanz Haitzeri, Baionako apezpikuari (1259-1279), eman zioten lursaila garai nahasiak zirenean; garai haietan, baionarrak bereizita zeuden, batzuk Eduardo Guienako dukearen aldekoak baitziren, eta beste batzuk berriz, haren aurkakoak.\nXIV. mendean, Auger Haitzek anaitasunak sortzea proposatu zuen, lapurreta eta hilketa gehiago ez izateko.\nJose Pedro Haitzek (1670-1736), Aixeko parlamentuko kontseilariak, Nostradamusen bizitza idatzi zuen, Aix hiriaren historia, eta zenbait santuren bizitzari buruz ere idatzi zuen. Jatorriz, Cavaillongoa izango zen, baina izen horrekin Uztaritzekoa baino ezin zuen izan.\n1789. urteko apirilaren 22an, Haitze jaunak, nobleziaren komisarioak, \u00abkexen koadernoa\u00bb izenpetu zuen, bai eta zirkularra ere, eskubideak ezeztatzea eskatuz, eta herriari batzera bultzatuz.\nEraikina.\nOkre kolore argiko eraikina da."}
{"id": "675331", "revid": "105290", "url": "https://eu.wikipedia.org/wiki?curid=675331", "title": "Ategorrietako Ate Gorriak (eskultura)", "text": "Ategorrietako Ate Gorriak eskultura Donostiako Ulia auzoan dagoen eskultura bat da. Inguru honetan aspaldian zeuden etxeek ate gorriak zituzten eta hortik etorri zaio izena inguruari (\"Puertas coloradas\" gaztelaniaz).\nFlemingen omenezko monumentua eskultura Ategorrietako lorategi honetan jartzeko egin zuen Eduardo Chillida eskultoreak, baina hainbat kokapenetatik pasa ondoren, azkenean Kontxan jarri zuen Donostiako udalak behin betikoz 1991an. Horren ordez beste eskultura hau jarri zen Ategorrietan, aspaldian gune honetan zeuden ate gorriak gogorazten dituena."}
{"id": "675332", "revid": "15251", "url": "https://eu.wikipedia.org/wiki?curid=675332", "title": "Uztaritzeko Herriko Etxea", "text": "Uztaritzeko Herriko Etxea Lapurdiko Uztaritze udalerriko Udalaren egoitza da. Herrigunean dago, Herriko Etxearen plazan."}
{"id": "675334", "revid": "77047", "url": "https://eu.wikipedia.org/wiki?curid=675334", "title": "Electra", "text": "Electra edo Elektra izan daiteke:"}
{"id": "675335", "revid": "105290", "url": "https://eu.wikipedia.org/wiki?curid=675335", "title": "Uztaritzeko pilotalekua", "text": "Uztaritzeko pilotalekua Lapurdiko Uztaritze udalerrian dagoen pilotaleku bat da."}
{"id": "675338", "revid": "1545", "url": "https://eu.wikipedia.org/wiki?curid=675338", "title": "Elektra", "text": ""}
{"id": "675339", "revid": "23317", "url": "https://eu.wikipedia.org/wiki?curid=675339", "title": "Rugby Club Ustaritz Jatxou", "text": "Rugby Club Ustaritz Jatxou Lapurdiko errugbi talde bat da. Bertan, Uztaritze eta Jatsu udalerrietako nahiz eskualdeko gazteak jokatzen dute. Etxeko partiduak Errobi estadioan jokatzen ditu."}
{"id": "675343", "revid": "1545", "url": "https://eu.wikipedia.org/wiki?curid=675343", "title": "La Traviata", "text": ""}
{"id": "675344", "revid": "56334", "url": "https://eu.wikipedia.org/wiki?curid=675344", "title": "Tejero", "text": ""}
{"id": "675346", "revid": "1545", "url": "https://eu.wikipedia.org/wiki?curid=675346", "title": "Pierre-Augustin de Beaumarchais", "text": ""}
{"id": "675349", "revid": "96586", "url": "https://eu.wikipedia.org/wiki?curid=675349", "title": "Aida", "text": "Aida ( ahoskatua) lau aktotan banatutako opera bat da, Giuseppe Verdiren musika eta Antonio Ghislanzoniren libretoa duena. Ismail Paxak eskatua, A. Marietteren ideian oinarrituta dago. 1871ko abenduaren 12an estreinatu zuten Kairoko Khedivear Opera Antzokian.\nSinopsia.\nAida etiopiar printzesa bahitu eta esklabo eraman dute Egiptora. Radames komandantea beraz maitemindurik dago baina faraoiari leiala da. Gainera, Amneris faraoiaren alaba Radamesez maitemindurik dago."}
{"id": "675350", "revid": "1545", "url": "https://eu.wikipedia.org/wiki?curid=675350", "title": "Aida (opera)", "text": ""}
{"id": "675351", "revid": "105290", "url": "https://eu.wikipedia.org/wiki?curid=675351", "title": "Arrisku ikur", "text": "Arrisku ikurrak edo arrisku piktogramak merkantzien, subtantzien, lekuen edo objektuen arrisku mezu bat transmititzen duten marrazki figuratibo edo sinbolikoak dira, korronte elektrikoa, pozoia eta erradioaktibitatea barne, egoera desberdinetan."}
{"id": "675354", "revid": "336", "url": "https://eu.wikipedia.org/wiki?curid=675354", "title": "Baschi", "text": "Baschi honakoa izan daiteke:"}
{"id": "675356", "revid": "105290", "url": "https://eu.wikipedia.org/wiki?curid=675356", "title": "Baschi (familia)", "text": "Baschi Italiako Erdi Aroko familia garrantzitsua izan zen. XIII. eta XIV. mendean izan zuen bere momenturik gorena. 60 gaztelu kontrolpean izan zituzten, Umbria, Toskana eta Marketan. Familia honetako kideek mendeetan zehar hainbat kargu izan zituzten, horietako batzuk Capitano del Popolo, Malta eta Rodaseko Zaldun, Podest\u00e0 eta Aitasantuaren edo Veneziako jeneral izan ziren. Leinu honetako kiderik ezagunen artean dago Bindo de'Baschi, \"Pastacalda\" izenaz ezaguna, Umbriako gibelinoen komandantea. 27 urterekin hil zen Orvietoko gudan, 1313an edo Ranuccio de'Baschi, familiaren distira itzuli zuena eta Baschiko udalerrian dagoen jauregia eraiki zuena. Azken honekin erlazioan hainbat familia garrantzitsu daude, adibidez Aldobrandeschi, Farnese, Orsini, Caetani, Baglioni, Alviano, Monaldeschi eta Vitelleschi familiak.\nHistoria.\nEtxearen jatorriaren inguruan eztabaida dago. Teorietako bat Ugolino izeneko noble batekin hasi zela dio, XI. mendearen bukaeran bizi izan zena. Bere ondorengoa izan zen Ranieri II.ari Frederiko I.a Bizargorriak Inperioko Konte titulua eman zion. Beste teoria baten arabera, Pericle Perali historialariak defendatzen duena, Baschi familia lonbardiar familia baten ondorengoak dira, Atti eta Marsciano familietan gertatzen den bezala.\nBaschi familiak historia luzea izan zuen anai eta senideen arteko gatazken inguruan. Frantzisko Asiskoak familia ezagutu zuen 1217. urtean, eta honek mediazio papera egin zuen familiaren bi aldeen inguruan. Erromarako bidairen batean edo, agian, Parisera joateari uko egin zion batean Carnano eta Teverinako gazteluak bisitatu zituen eta bertan bake mezua ematen hasi zitzaien. Familiaren bi aldeek, eskertuta, eraikin hustu bat eman zioten, Tiber ibaiaren ertzean. Bertan Frantzisko Asiskoa Pantanelli konbentu-baseliza eraikitzen hasi zen.\n1751an Francesco Mariaren heriotzarekin, hainbat haustura eta gertakariren ondotik, familia bukatu zen."}
{"id": "675357", "revid": "336", "url": "https://eu.wikipedia.org/wiki?curid=675357", "title": "Malta eta Rodaseko Zaldun", "text": ""}
{"id": "675359", "revid": "336", "url": "https://eu.wikipedia.org/wiki?curid=675359", "title": "Federiko I.a Bizargorria", "text": ""}
{"id": "675360", "revid": "27291", "url": "https://eu.wikipedia.org/wiki?curid=675360", "title": "Programazio paradigma", "text": "Programazio paradigmak programazio estiloaren arabera programazio lengoaiak sailkatzeko modu bat da. Programazio lengoai askoren ezaugarriek zehazten dute zein paradigmakoa den, ondorioz, lengoai batzuk paradigma batean sartuko dira, eta beste batzuk hainbat paradigmetan.\nProgramazio paradigma mota arruntak.\nNormalean bi mota nagusietan, inperatiboa eta deklaratiboa, oinarrituta daude:\nProgramazio paradigma konkretu batekin egin daiteke lan, baina praktikan ohikoa da hauek nahastea. Honi programazio multiparadigma edo programazio lengoai multiparadigma deritze.\nGaur egun, programazio paradigmarik erabiliena objektuetara bideratutako programazioa da."}
{"id": "675361", "revid": "56334", "url": "https://eu.wikipedia.org/wiki?curid=675361", "title": "Pikine", "text": "Pikine mendebaldeko Senegalgo hiria da, Dakar eskualdekoa, Dakar hiriaren ekialdean dagoena. 1952an sortutako hiri satelitea da, azken urteetan oso azkar hazi dena. 2013an 1.170.791 biztanle zituen."}
{"id": "675362", "revid": "145632", "url": "https://eu.wikipedia.org/wiki?curid=675362", "title": "Touba", "text": "Touba Senegalgo hiria da, Diourbel eskualdeko handiena. Herrialdearen erdialdean dago, Dakartik 194 kilometro ekialdera. Herriadean biztanle gehien dituen bigarren hiria da, Dakar kapitalaren atzetik. 2013an 753.315 biztanle zituen.\nEtimologia.\nTouba izena arabiarretik dator (\u0637\u064f\u0640\u0648\u0652\u0628\u064e\u0649\u0670).\nAbu Sa'id Al Khudri profetak esan zuen: \"Touba paradisuko zuhaitz bat da. Bere tamaina batek ehun urtetan egiten duen distantziaren parekoa da eta paradisuko jendearen arropa zuhaitz horren fruitua biltzen duen ehunaz dago egina.\"\nHistoria.\nToubako hiri santua Mbaffar basoan sortu zuen 1888an Ahmadou Bamba Khadimou Rassoulek, muridismoaren sortzaile berberak.\nAdministrazioa.\nHiriaren zati handi bat urbanizatua dagoen arren, administratiboki Touba Mosqu\u00e9eko lurralde landatar barruan dago, Arrondissement de Ndameko azpidibisio bat dena, Mback\u00e9 Departamentuan, Diourbel eskualdean.\nGune urbanoan, hiria 25 herriz dago osatua: Alia, Boustanoul, Arifina, Darou Alimoul Khabir, Darou Khadim, Darou Khoudoss, Darou Marnane, Darou Marnane 2, Sourah, Darou Miname, Darou Salam Ndame, Dianatoul Mahwa, Gouye Mbind , Gu\u00e9d\u00e9 Bousso, Keur Niang, Kha\u00efra, Ndindy Abdou, Same Lah, Touba Al Azhar, Touba Gu\u00e9d\u00e9, Touba Madyana, Touba Mosque, Boukhatoul Mubarak, Ndamatou 1, Touba HLM, Touba Ndiar\u00eame eta Route de Darou Mousty.\nHala ere, hiriak estatus berezia du, Senegalgo beste hiri santuek bezala: polizia berezia du, eta Xarian oinarritutako araudia, Maliki eskola juridikoaren arabera idatzia.\nKlima.\nToubak Sahelgo klima du, estepako klima beroa, \"BSh\" K\u00f6ppen klima sailkapenaren arabera."}
{"id": "675363", "revid": "119347", "url": "https://eu.wikipedia.org/wiki?curid=675363", "title": "Mathieu Kassovitz", "text": "Mathieu Kassovitz (1967ko abuztuaren 3a, Paris) frantziar zinema zuzendari, ekoizle, gidoigile eta aktore bat da."}
{"id": "675365", "revid": "98220", "url": "https://eu.wikipedia.org/wiki?curid=675365", "title": "Itotzaileak", "text": "Itotzaileak, thug edo thugak (Hindiz: nepaleraz \u0920\u0917\u094d\u0917\u0940 \u1e6dhagg\u012b; urduz: \u0679\u06be\u06af\u200e; sanskritoz: sthaga; sindhiz: \u067a\u0648\u06b3\u064a\u060c \u067a\u06b3\u200e; kannadaz: \u0ca0\u0c95\u0ccd\u0c95 thakka) Indian Erdi Arotik 1830eko hamarkada arte jardun zuen anaitasun sare sekretu bat zen. Zenbaitek mafia moduko taldetzat ere jo izan dute.\nBai hindu nahiz musulman kideez osatutako ustezko sekta bat zen, bidaiarien aurkako lapurreta eta hilketak ugari burutu zituzten. Jada, 1356an Ziau-d din Barnik \"Shah Firozeko Historia\" idazlanean haien aipamena egin zuen. Thugek beren buruak zazpi musulman tribuetako baten ondorengotzat zuten, baina Kali hindu jainkosarekiko zuten kultu odoltsuak ez zuen musulman erlijioaren inongo zantzurik. Aurretik prestatutako hilketa ekonomikoki etekina lortzeko bideaz gain betekizun erlijiotsu gisa hartzen zuten, alegia, lanbide sakratu eta ohoretsua, hartan etikak ez zuen lekurik.\nIndia Ekialdeko Indietako Britainiar Konpainiaren jabetzara igaro zenean, britainiarrenzat thugak lehen mailako arazoa bilakatu, eta 1830eko hamarkadan William Bentinck teniente-jenerala eta William Henry Sleeman major-jeneralaren jomugan jarri ziren, horrek britainiar gudarosteek thugak garaitu eta itxura batez beren jarduera hiltzailea behin betiko desagertaraztea ekarri zuen."}
{"id": "675366", "revid": "13403", "url": "https://eu.wikipedia.org/wiki?curid=675366", "title": "Thug", "text": ""}
{"id": "675367", "revid": "13403", "url": "https://eu.wikipedia.org/wiki?curid=675367", "title": "Thugak", "text": ""}
{"id": "675368", "revid": "336", "url": "https://eu.wikipedia.org/wiki?curid=675368", "title": "Brian May", "text": "Brian Harold May (Hampton, Middlesex, Ingalaterra, 1947ko uztailaren 19a) gitarra elektrikoaren jotzailea, musikaria, musikagilea eta abeslaria da. Queen taldeko gitarra jotzailea izateagatik da ospetsua, nagusiki. \"The Rolling Stones\" rock musikako aldizkariak garai guztietako gitarra jotzaile onenen artean sailkatu ohi du.\n2007an Imperial College London unibertsitatean Astrofisikan doktoratu zen."}
{"id": "675370", "revid": "10891", "url": "https://eu.wikipedia.org/wiki?curid=675370", "title": "Roger Taylor", "text": "Roger Meddows Taylor (1949ko uztailaren 26a, King's Lynn, Norfolk) ingeles bateriajole, musikari, musikagile eta abeslari bat da. Nagusiki, Queen taldeko bateriajolea izateagatik ospetsua da."}
{"id": "675372", "revid": "13403", "url": "https://eu.wikipedia.org/wiki?curid=675372", "title": "Sakana (argipena)", "text": "Sakana hau izan daiteke:"}
{"id": "675373", "revid": "336", "url": "https://eu.wikipedia.org/wiki?curid=675373", "title": "Sakan (geografia)", "text": "Sakana lur gainazalaren bapateko malda zakarrek osatutako elementu geomorfologikoa da. Sakana baten sorreraen arrazoiak honakoak izan daitezke:\nBestalde, Euskal Herrian Sakana eskualdeak izena sakana batean egoteari zor dio."}
{"id": "675374", "revid": "105290", "url": "https://eu.wikipedia.org/wiki?curid=675374", "title": "Fant\u00f4mas (1964ko filma)", "text": "Fant\u00f4mas 1964ko Andr\u00e9 Hunebelle frantziar zinema zuzendariak zuzendutako polizia komedia film bat da. Pierre Souvestre eta Marcel Allain idazleen Fant\u00f4mas literatur pertsonaiari buruzko eleberri sailean oinarritua dago. Jean Marais, Louis de Fun\u00e8s eta Myl\u00e8ne Demongeot aktoreek antzeztu zuten.\nFilmak ikusle aldetik arrakasta handia izan zuen, ondorioz beste bi jarraipen filmatu eta trilogia bat osatu zen: \"Fant\u00f4mas se d\u00e9cha\u00eene\" (1965) eta \"Fant\u00f4mas contre Scotland Yard\" (1967).\nFrantzian kultuzko filmaren maila bereganatu du.\nArgumentua.\nFant\u00f4mas (Jean Marais), mila aurpegidun gizona, edonoren itxura bereganatzeko gai denak, Fandor (Jean Marais) izeneko kazetari batek berari buruzko gezurrezko elkarrizketa bat argitaratu berri duela jabetuko da. Hartaz mendekatzeko asmoz, kazetariaren itxura fisikoa bereganatu eta haren papera antzeztuz sekulako lapurreta burutuko du. Juve komisariak (Louis de Fun\u00e8s) lapurretaren benetako arduraduna Fant\u00f4mas dela susmatuko du."}
{"id": "675375", "revid": "512", "url": "https://eu.wikipedia.org/wiki?curid=675375", "title": "Thi\u00e8s", "text": "Thi\u00e8s Senegalgo hiria da, Thi\u00e8s eskualdeko hiriburua. Herrialdearen mendebaldean dago, Dakartik 70 kilometro ekialdera. 2013an 317.763 biztanle zituen."}
{"id": "675376", "revid": "1491", "url": "https://eu.wikipedia.org/wiki?curid=675376", "title": "Jose Maria de Vera", "text": "Aita Jos\u00e9 Mar\u00eda de Vera (Alfonso Ram\u00f3n y Uribe) (Vera , Almeria, 1912 - 2002) erligio-gaietan aritu zen eskultorea eta aita kaputxinoa izan zen. Berak egindako lan gehienak Andaluzian eta Katalunian daude.\nIru\u00f1ean \"Aita Esteban de Adoain\" monumentua dauka, eta Donostian Maria Cristina Hoteletik gertu Aita Donostiaren eskultura."}
{"id": "675377", "revid": "105290", "url": "https://eu.wikipedia.org/wiki?curid=675377", "title": "Kaolack", "text": "Kaolack (woloferaz: \"Kawlax\") Senegalgo hiria da, Kaolack eskualdeko hiriburua. Herrialdearen mendebaldean dago, Saloum ibaiaren iparraldeko bazterrean, Dakartik 189 kilometro hego-ekialdera. Ibai-portu garrantzitsua da, 2013an 233.708 biztanle zituen."}
{"id": "675378", "revid": "1491", "url": "https://eu.wikipedia.org/wiki?curid=675378", "title": "Mbour", "text": "Mbour Senegalgo hiria da, Thi\u00e8s eskualdekoa. Herrialdearen mendebaldean dago, Dakartik 80 kilometro hegoaldera. 2013an 232.777 biztanle zituen."}
{"id": "675379", "revid": "105290", "url": "https://eu.wikipedia.org/wiki?curid=675379", "title": "Rufisque", "text": "Rufisque Senegalgo hiria da, Dakar eskualdekoa. Herrialdearen mendebaldean dago, Cap-Vert penintsulan, Dakartik 25 kilometro hego-ekialdera. 2013an 221.066 biztanle zituen."}
{"id": "675380", "revid": "448", "url": "https://eu.wikipedia.org/wiki?curid=675380", "title": "Cap-Vert", "text": "Cap-Vert Senegalgo erdi-mendebaldeko penintsula bat da. Afrika kontinenteko punturik mendebaldekoena da. Cap-Verten dago Dakar, Senegalgo hiriburua.\nPenintsula honetatik hartu du izena Cabo Verde uhartediak."}
{"id": "675382", "revid": "119347", "url": "https://eu.wikipedia.org/wiki?curid=675382", "title": "Lirainosaurus", "text": "Lirainosauro (\"Lirainosaurus\"; eusk. \u00abmusker liraina\u00bb) titanosauro sauropodoen genero bat da, Kretazeo Berantiarrean egungo Euskal Herrian bizi zena. Sanz, Powell, Le Loeuff, Mart\u00ednez eta Pereda-Suberbiola adituek \"Lirainosaurus astibiae\" espezie tipoa deskribatu zuten 1999an, Humberto Astibia euskal paleontologoaren omenez.\nDeskribapena.\nLa\u00f1un topaturiko generoaren holotipoak (MCNA 7458) buru-hezurraren zati bat, hortz bakar bat eta zenbait orno - aurreko isats-orno eta hezur apendikularrak- zituen. Diaz eta besteek material berria topatu zuten 2013an: orno zerbikalak, dortsalak eta isatsekoak, saihets-hezur dortsalak eta arku hemal bat. Diazen aburuz, \"Lirainosaurus\" bereizteko isats-orno proximalaren fosa interzigafisealean lamina bat zuen.\nBelarjalea zen, eta duela 73 milioi urte bizi izan zen. Buru txikia zuen lirainosauroak, eta lepo zein buztan luzeak. Diplodocusarekin edo turiasaurioarekin alderaturik, tamaina txikikoa zen: helduen luzera ez zen 6 metro baino gehiagokoa, eta 2 eta 4 tona arteko pisua zuten.\nFilogeniari zegokienez, 1999an eta 2013an topaturiko aztarnak ikusita \"Lirainosaurus\"ak tiranosauro litostrotien eratorriak ziren, Saltasaurinae azpifamiliari hurbil zeudenak. 2016an argitaraturiko SVPCA batek, berriz, \"Saltasaurus\" generoari baino \"Alamosaurus\" eta \"Opisthocoelicauda\" generoetara hurbilago zegoela zioen.\nAztarnategiak.\nLa\u00f1uko aztarnak Kretazeo Berantiarrekoak (campaniar berantiarretik behe maastrichtiaraino) dira. Garai hartako bizilekuari dagokionez, adituek badakite bertan txirikorda itxurako ibai bat zegoela, eta itsasoa ere gertu zegoela eta krokodiloak ere aztarnategian ageri direnez, garai hartako klima tropikala edo subtropikala zela jakin dezakegu. 2009an Cheran, Valentziako probintzian, aztarna gehiago topatu zituzten.\nAztarnategi biak garai berekoak omen dira, izan ere, beste dinosauro espezie (\"Rhabdodon\" eta \"Struthiosaurus\"), krokodilo aligatoroide (\"Musturzabalsuchus\" eta \"Acynodon\"), pterosaurio (Azhdarchidae) eta dortoka (\"Dortoka\", \"Polysternon\" eta \"Solemys\") partekatzen baitituzte."}
{"id": "675383", "revid": "1545", "url": "https://eu.wikipedia.org/wiki?curid=675383", "title": "Lirainosaurus astibiae", "text": ""}
{"id": "675386", "revid": "119347", "url": "https://eu.wikipedia.org/wiki?curid=675386", "title": "Rhabdodon", "text": "Rhabdodon (eusk. \u00abhortz luzea\u00bb) dinosauro ornitopodoen genero bat da, Kretazeo Berantiarrean egungo Euskal Herrian bizi zena. Philippe Matheronek espezie tipoa deskribatu zuten 1869an.\n\"Rhabdodon\" generokoak dinosauro lasterkariak ziren: bataz beste 4,5 metro luze, 1,7 garai eta 500 kilo zituztenak. Moko gogor eta zenbait hortz-ilara zituzten.\nAztarnategiak.\nTopaturiko lehendabiziko dinosauro espezieetako bat izan zen eta espezimenak egungo Europa osotik hedatu ziren. La\u00f1un ere aztarnak aurkitu zituzten.\nLa\u00f1uko aztarnak Kretazeo Berantiarrekoak (campaniar berantiarretik behe maastrichtiaraino) dira. Garai hartako bizilekuari dagokionez, adituek badakite bertan txirikorda itxurako ibai bat zegoela, eta itsasoa ere gertu zegoela eta krokodiloak ere aztarnategian ageri direnez, garai hartako klima tropikala edo subtropikala zela jakin dezakegu. 2009an Cheran, Valentziako probintzian, aztarna gehiago topatu zituzten.\nAztarnategi biak garai berekoak omen dira, izan ere, beste dinosauro espezie (\"Lirainosaurus\" eta \"Struthiosaurus\")\", krokodilo aligatoroide (\"Musturzabalsuchus\" eta \"Acynodon\"), pterosaurio (Azhdarchidae) eta dortoka (\"Dortoka\", \"Polysternon\" eta \"Solemys\") partekatzen baitituzte."}
{"id": "675387", "revid": "336", "url": "https://eu.wikipedia.org/wiki?curid=675387", "title": "Struthiosaurus", "text": "Struthiosaurus (eusk. \u00abmusker ostruka\u00bb) dinosauro tireoforoen genero bat da, Kretazeo Berantiarrean egungo Euskal Herrian bizi zena. Emanuel Bunzelek espezie tipoa deskribatu zuten 1871an.\n\"Struthiosaurus\" generokoak dinosauro txiki korazatuak ziren: bataz beste 2 metro luze, 0,7 garai eta 100 kilo zituztenak. Alboetan arantza luzeak zituzten.\nAztarnategiak.\nTopaturiko lehendabiziko dinosauro espezieetako bat izan zen eta espezimenak egungo Europa osotik hedatu ziren. La\u00f1un ere aztarnak aurkitu zituzten.\nLa\u00f1uko aztarnak Kretazeo Berantiarrekoa (campaniar berantiarretik behe maastrichtiaraino) da. Garai hartako bizilekuari dagokionez, adituek badakite bertan txirikorda itxurako ibai bat zegoela, eta itsasoa ere gertu zegoela eta krokodiloak ere aztarnategian ageri direnez, garai hartako klima tropikala edo subtropikala zela jakin dezakegu. Aztarnategia beste dinosauro espeziek (\"Lirainosaurus\" eta \"Rhabdodon\"), krokodilok aligatoroide (\"Musturzabalsuchus\" eta \"Acynodon\"), pterosauriok (Azhdarchidae) eta dortokak (\"Dortoka\", \"Polysternon\" eta \"Solemys\") partekatzen baitituzte."}
{"id": "675388", "revid": "96586", "url": "https://eu.wikipedia.org/wiki?curid=675388", "title": "Miriam Urkia", "text": "Miriam Urkia Gonzalez (Aretxabaleta, 1965eko martxoaren 31) euskal hizkuntzalaria, euskaltzaina eta UZEIko Lexikografia Saileko burua da.\nDeustuko Unibertsitateko EUTG Eskolan Euskal Filologian lizentziatu zen 1988an. Besteak beste Miren Azkarate eta Patxi Altuna izan zituen irakasle. Euskal Filologiako doktorea da, eta lexikografia, corpusgintza, morfologia konputazionala eta hizkuntza teknologia dira haren lan esparruak. UZEIko langilea da 1983tik, eta Lexikografia saileko zuzendaria da 1992tik; teknologiei lotutako lan lexikografikoetan ez ezik, bereziki Euskaltzaindiari lotutako lanetan dihardu.\nIkertzailea hizkuntzaren prozesamenduan.\nMorfologia konputazionala.\nEuskal Filologian doktorea da (Euskal Herriko Unibertsitatea, 1997). Urkiaren tesiak eta I\u00f1aki Alegria informatikariarenak Xuxen zuzentzaile ortografikoaren oinarri linguistikoa eta informatikoa ezarri zuten. Geroago, \"Morfologia konputazionala: euskararen morfologiaren deskribapena\" liburua argitaratu zuten bien artean 2002an. Analizatzaile morfologikoa geroago ere hainbat tresnatan erabili da, esaterako, UZEIk Euskaltzaindiaren enkarguz osatutako \"[[Testu corpus#XX. mendeko euskararen corpus estatistikoa|XX. mendeko corpus estatistikoa]]\" automatikoki lematizatzeko oinarria izan zen.\n[[Fitxategi:Mirian Urkia 1993.jpg|thumb|Xuxen-en aurkezpen egunean 1993an.]]\nCorpusgintzan eta lexikografia.\nIkerlaria izan zen [[IXA taldea|Ixa taldean]] eta aditua da euskararen [[Testu corpus|corpusgintzan]] eta [[lexikografia]]n. 1983an hasi zen lankidetzan UZEIn ([[Andoni Sagarna]] zuzendaria zela), gero 1988an lexikografo moduan hasi zen lanean bertan eta 1992tik Lexikografia Saileko burua da. UZEIn hainbat hizkuntza-baliabide sortu ditu\": [[Atzekoz aurrera hiztegia]]\" (1994, 2005, 2017), \"Sinonimoen hiztegia\" (1999, 2002, 2011) edo \"Maiztasun hiztegia\" (2004). euLEMA lematizatzaile automatikoa (2007- ), euLEX euskararen datu-base lexikala, edota HOBELEX lexiko-zuzentzailea (2014, 2016).\n[[Fitxategi:Lexikoaren Behatokia oposizio.png|thumb|300x300px|[[Testu corpus#Lexikoaren Behatokia Corpusa (LBC)|Lexikoaren behatokia]] corpusa kontsultatzeko pantaila bat]]\nGainera Euskaltzaindiaren [[Testu corpus#XX. mendeko euskararen corpus estatistikoa|Lexikoaren Behatokia]] egitasmoaren kidea izan da bere hasieratik. Lexikoaren Behatokia proiektua Euskaltzaindiaren ekimenez abiatu zen, 2007an, [[Hiztegi Batua|Hiztegi Batuko]] Lantaldeak egindako proposamen bati erantzunez, eta lankidetzan [[Ixa taldea|Ixa Taldearekin]], [[UZEI]]rekin eta [[Elhuyar Fundazioa|Elhuyarrekin]]. Lankide nagusiak hauek dira: [[Andoni Sagarna]], [[Miriam Urkia]], [[Antton Gurrutxaga]], [[Xabier Artola]], eta [[Nerea Ezeiza]]. Proiektuaren emaitza da izen bera duen corpusa, zeina web bidez kontsultatu baitaiteke. 65 milioi hitzeko testu-corpus bat eratu du 2018ra arte.[[Antton Gurrutxaga#cite note-6|[6]]] Corpusa automatikoki prozesatuta dago, eta linguistikoki etiketatuta, eta hizkuntza-corpusek ohikoa duten kontsulta-funtzionalitatea eskaintzen dio erabiltzaileari.[[Antton Gurrutxaga#cite note-7|[7]]][[Antton Gurrutxaga#cite note-8|[8]]]\nArgitalpenak.\n[[Fitxategi:Morfologia_konputazionala_-_UEU_-_2002.jpeg|thumb|[[Morfologia konputazional|Morfologia konputazionala]] liburua ([[Udako Euskal Unibertsitatea|UEU]], [[2002]])]]\nHainbat aldizkari eta egunkaritan idatzi ditu artikuluak, besteak beste hauetan: \"[[ASJU aldizkaria|ASJU]], [[Elhuyar aldizkaria|Elhuyar: Zientzia eta teknika]], \"Behavior Research Methods, Literary and Linguistic Computing\", \"META: Journal des Traducteurs\", \"[[Senez (aldizkaria)|Senez]]\". Euskal komunitate zientifikoaren [[Inguma (datu-basea)|Inguma]] [[datu-base]]an, berak sorturiko 15 lan baino gehiago bildu dira.\"\nEuskaltzaina.\n[[Fitxategi:Xuxen2-1999 egunkaria.jpg|thumb|Xuxen II (1999)]]\n[[Euskaltzaindia]]k \"euskaltzain urgazle\" izendatu zuen [[2003]]an, eta euskaltzain osoa [[2018]]an. 2019ko martxoaren 29an \"Hiztegitik kofradiara\" izenburuko sarrera-hitzaldia irakurri zuen [[Aretxabaleta]]n. Andoni Sagarnak eman zion erantzuna \"Badator aire freskoa\" berbaldiarekin.\n[[Aretxabaleta]]ko ikastolako lehen promoziokoa izan zen eta ikasketa guztiak euskaraz egin dituen lehen euskaltzain osoa izan da bera.\nHainbat ardura hartu izan ditu Euskaltzaindiaren batzordeetan:\nEuskaltzaindiaren Gipuzkoako ordezkaria da 2017tik. Aurrerantzean, Iker sailaren ardura hartuko du.\nIrakaslea.\nEskolak eta ikastaroak eman izan ditu [[Deustuko Unibertsitatea]]n, [[Udako Euskal Unibertsitatea]]n, Euskal Herriko Unibertsitatean, [[Mondragon Unibertsitatea]]n eta [[Bordele Montaigne Unibertsitatea|Bordele Montaigne Unibertsitateko]] Baionako campusean.\nEuskararen Aholku Batzordeko kidea.\n[[Euskararen Aholku Batzordea|Eusko Jaurlaritzaren Euskararen Aholku Batzordeko]] kide da 2007tik, IKT azpiatal-batzordeko kide (2008-2016) eta Ingurune Digitala azpiatal-batzordeko kide 2017tik.\nKanpo estekak.\n[[Kategoria:Aretxabaletarrak]]\n[[Kategoria:Udako Euskal Unibertsitatea]]\n[[Kategoria:Euskal Herriko emakume hizkuntzalariak]]\n[[Kategoria:Euskal Herriko Unibertsitateko ikasleak]]\n[[Kategoria:Euskaltzainak]]\n[[Kategoria:Deustuko Unibertsitateko ikasleak]]\n[[Kategoria:Euskarazko tesi egileak]]\n[[Kategoria:Hizkuntzalaritza konputazionala]]"}
{"id": "675389", "revid": "105290", "url": "https://eu.wikipedia.org/wiki?curid=675389", "title": "Acynodon", "text": "Acynodon krokodilo aligatoroideen genero bat da, Kretazeo Berantiarrean egungo Euskal Herrian bizi zena. Buscalionik espezie tipoa deskribatu zuen 1997an. Lehendabizikoz Alligatoridae familiaren barnean sailkatu zuen, baina gero Globidonta kladoan sailkatu zuten. \"Acynodon\" generokoak kladoaren espezierik antzinenak dira, izan ere, espezimenak campaniar garaian agertu eta Kretazeo-Tertziarioko iraungipen masiboan desagertu ziren. Beste aligatoroideekin alderatuta, \"Acynodon\"en buru-hezurra motza da oso. Hortzeria apomorfa du.\nAztarnategiak.\nEspezimenak egungo Frantzian, Euskal Herrian, Italian eta Eslovenian topatu dituzte. Euskal Herrikoak La\u00f1un aurkitu zituzten.\nLa\u00f1uko aztarnak Kretazeo Berantiarrekoak (campaniar berantiarretik behe maastrichtiaraino) dira. Garai hartako bizilekuari dagokionez, adituek badakite bertan txirikorda itxurako ibai bat zegoela, eta itsasoa ere gertu zegoela. Krokodiloak aztarnategian agertu direnez, garai hartako klima tropikala edo subtropikala zela jakin dezakegu. Aztarnategia dinosauro espeziek (\"Lirainosaurus\", \"Struthiosaurus\" eta \"Rhabdodon\"), beste krokodilo aligatoroidek (\"Musturzabalsuchus\"), pterosauriok (Azhdarchidae) eta dortokak (\"Dortoka\", \"Polysternon\" eta \"Solemys\") partekatzen baitituzte."}
{"id": "675390", "revid": "1545", "url": "https://eu.wikipedia.org/wiki?curid=675390", "title": "Acynodon iberoccitanus", "text": ""}
{"id": "675392", "revid": "105290", "url": "https://eu.wikipedia.org/wiki?curid=675392", "title": "Polysternon", "text": "Polysternon Bothremydidae iraungitako familiaren dortoka genero bat da, Kretazeo Berantiarrean egungo Euskal Herrian bizi zena. Portisek espezie tipoa deskribatu zuten 1882an.\n\"P. isonae\" espeziearen epitetoa Isona i Conca Dell\u00e0rekin lotuta dago, izan ere, bertan topatu zituzten espezimen tipoa.\nAztarnategiak.\nEspezimenak egungo Frantzian, Euskal Herrian eta Katalunian topatu dituzte. Euskal Herrikoak La\u00f1un aurkitu zituzten.\nLa\u00f1uko aztarnak Kretazeo Berantiarrekoak (campaniar berantiarretik behe maastrichtiaraino) dira. Garai hartako bizilekuari dagokionez, adituek badakite bertan txirikorda itxurako ibai bat zegoela, eta itsasoa ere gertu zegoela. Krokodiloak aztarnategian agertu direnez, garai hartako klima tropikala edo subtropikala zela jakin dezakegu. Aztarnategia dinosauro espeziek (\"Lirainosaurus\", \"Struthiosaurus\" eta \"Rhabdodon\"), krokodilo aligatoroidek (\"Musturzabalsuchus\" eta \"Acynodon\"), pterosauriok (Azhdarchidae) eta beste dortoka espeziek (\"Dortoka\" eta \"Solemys\") partekatzen baitituzte."}
{"id": "675393", "revid": "1545", "url": "https://eu.wikipedia.org/wiki?curid=675393", "title": "Polysternon atlanticum", "text": ""}
{"id": "675394", "revid": "1545", "url": "https://eu.wikipedia.org/wiki?curid=675394", "title": "Miriam Urkia Gonzalez", "text": ""}
{"id": "675395", "revid": "137486", "url": "https://eu.wikipedia.org/wiki?curid=675395", "title": "Parador Real Hotela (Donostia)", "text": "Parador Real Hotela, Donostiako hotel bat izan zen da. Donostiako erdialdean sortuta, 1825. urtean. Indarrean egon zen 1863. urtera arte.\nKokapena.\nParador Real Hotela, Donostiako erdialdean zegoen. Kale Nagusia 1ean.\n1813. urtean hiria berreraiki zenean bere bizilagunen kokapena eta banaketa, gizarte mailaren arabera, errespetatu zen.\nAristokrazia Kale Nagusitik gertu bizi zen eta hortik Bretxara mugitzen zen.\nHorregatik Parador Real Mayor kalean eraiki zen, gaurko Kale Nagusian.\nAurrekari historikoak.\nXIX. mendean bainu-etxeak zabaldu ziren, atseden eta aisialdeko aukera moduan. Osasuna zaintzeko, medikuaren aginduz egindako bidaiak modan jarri ziren eta bainu-etxeak ireki zieren Zestoan, Santa Ageda Arrasaten. Bisitariaren eredua: aristorkraziakoa edo goi-mailako burgesia. \nHistoria.\nFausto Corralek ireki zuen paradorea 1925. urtean. Lehenengo errege-bisitarien artean aipagarrienak:\nUrte horretan Udalak erregina-ohoreak egin zizkion ikuskizun ugari antolatuz: zezenak, erromeriak, txangoak, ibilaldi nautikoak. Nazioarteko prentsari esker Donostiako irudi turistikoa hedatu zen. \nBi gertaera garrantzitsu izan ziren Donostia leku turistiko bezala ezagutzera emateko: 1954 urtean Donostiak berreskuratu zuen hiriburutasuna. 1963 harresiak eraisteko erabakia hartu zen 1963. urtetik 1968. urtera Isabel II erreginak jarraitu zuen Donostia bisitatzen.\nBeste bisitarien artean: Berryko dukesa edo Napole\u00f3n III. bere emazte Eugenia de Montijorekin."}
{"id": "675396", "revid": "119347", "url": "https://eu.wikipedia.org/wiki?curid=675396", "title": "Donostia literaturan", "text": "Donostia hirian girotuak edo hiria kokagune duten literatur liburuen hautaketa:"}
{"id": "675397", "revid": "1545", "url": "https://eu.wikipedia.org/wiki?curid=675397", "title": "Arrisku ikurrak", "text": ""}
{"id": "675398", "revid": "105290", "url": "https://eu.wikipedia.org/wiki?curid=675398", "title": "Kloasma", "text": "Kloasma kolore horiko orbain multzoa. Orbainak handiak zein txikiak izan daitezke, eta ez dute itxura jakinik. Batez ere emakume haurdunari sortzen zaizkio, aurpegian eta lepoan, baina obulutegian arazoak dituenari ere sor dakizkioke. Haurdunaldiaren ondoren desagertzen dira gehienetan. Kloasma \u2013bai emakumeen bai gizonen artean\u2013 gaixotasun degeneratibo batzuen sintoma ere izan daiteke, hala nola, tumore gaiztoena, tuberkulosiarena, gibeleko eritasunena, anemia larriarena, etab."}
{"id": "675399", "revid": "105290", "url": "https://eu.wikipedia.org/wiki?curid=675399", "title": "Kode sekretu", "text": "Kode sekretua kriptografian, kodetutako mezuak, hau da, erabiltzaileak soilik irakur ditzakeenak, igortzeko sistema da.\nHistoria.\nMendeetan zehar, enbaxadoreek eta beren gobernuek mezu zifratuen bidez izaten zuten elkarren berri. Antzinako Erromako garaian, igorpen zifratuetarako hainbat metodo erabiltzen ziren. Kanpo arazoetako ministerio guztiek edo gudarosteek beti izan dituzte \"zifra zerbitzuak\", eta horien zeregina zen zenbait dokumenturen sekretua gordeko zela ziurtatzea. Teknika gero eta hobeak behar ziren, mezuak irakurtzeko metodoak gero eta eraginkorragoak baitziren. Dena dela, eskutitzak pertsona batek besteari zuzenean ematen zirenez, sekretua, aldez behintzat babesean zegoen.\nBaina irrati bidezko komunikazioa sortzearekin batera arazoak sortu ziren: edozeinek atzeman baitezake irrati mezu bat. Une horretatik aurrera, kodetze eta deskodetze teknikek etengabe egin zuten aurrera. Informatika tekniken bilakaerak eta teknika horiek eskura jartzen dituzten baliabideek ezinbestekoa egin dute kodetze sistemak osatzea, igorpenen sekretua ahal bezain ondoen bermatzearren. Teknika horiek zenbakien teoriaren emaitza aurreratuenak erabiltzen dituzte."}
{"id": "675400", "revid": "96586", "url": "https://eu.wikipedia.org/wiki?curid=675400", "title": "Nabucco", "text": "Nabucco ( ahoskatua) lau aktotan banatutako opera bat da, Giuseppe Verdiren musika eta Temistocle Soleraren libretoa duena. Francis Cornue eta Anic\u00e8te Bourgeoisren \"Nabuchodonosor\" lanean oinarrituta dago, eta, era berean, hau Nabukodonosor erregearen historian oinarrituta dago. Judu gatibuen koruak abestutako \"Va, pensiero\" da haren atalik aipagarrienetakoa. 1842ko martxoaren 9an estreinatu zuten Milango La Scala antzokian."}
{"id": "675401", "revid": "15795", "url": "https://eu.wikipedia.org/wiki?curid=675401", "title": "Bederatzigarren Sinfonia (Beethoven)", "text": ""}
{"id": "675402", "revid": "1545", "url": "https://eu.wikipedia.org/wiki?curid=675402", "title": "Miguel Rios", "text": ""}
{"id": "675403", "revid": "96586", "url": "https://eu.wikipedia.org/wiki?curid=675403", "title": "Otelo (Verdi)", "text": "Otelo (, ahoskatua) lau aktotan banatutako opera bat da, Giuseppe Verdiren musika eta Arrigo Boitoren libretoa duena. Shakespeareren izen bereko idazlanean oinarrituta dago. 1887ko otsailaren 5ean estreinatu zuten Milango La Scala antzokian."}
{"id": "675404", "revid": "1545", "url": "https://eu.wikipedia.org/wiki?curid=675404", "title": "Otello (opera)", "text": ""}
{"id": "675406", "revid": "1545", "url": "https://eu.wikipedia.org/wiki?curid=675406", "title": "Otelo (opera)", "text": ""}
{"id": "675407", "revid": "1545", "url": "https://eu.wikipedia.org/wiki?curid=675407", "title": "Otelo", "text": "Otelo, Otello edo Othello izan daiteke:"}
{"id": "675408", "revid": "1545", "url": "https://eu.wikipedia.org/wiki?curid=675408", "title": "Otello", "text": ""}
{"id": "675409", "revid": "1545", "url": "https://eu.wikipedia.org/wiki?curid=675409", "title": "Othello", "text": ""}
{"id": "675410", "revid": "336", "url": "https://eu.wikipedia.org/wiki?curid=675410", "title": "Capitano del Popolo", "text": ""}
{"id": "675411", "revid": "1545", "url": "https://eu.wikipedia.org/wiki?curid=675411", "title": "Otelo (filma)", "text": ""}
{"id": "675412", "revid": "1545", "url": "https://eu.wikipedia.org/wiki?curid=675412", "title": "Othello (filma)", "text": ""}
{"id": "675413", "revid": "1545", "url": "https://eu.wikipedia.org/wiki?curid=675413", "title": "Sevillako Bizargina", "text": ""}
{"id": "675414", "revid": "105290", "url": "https://eu.wikipedia.org/wiki?curid=675414", "title": "Gran Hotel Central (Donostia)", "text": "Hotel Central Donostiako hotel bat izan zen. Hiriko Parte Zaharrean sortuta, XIX. menderaren bukaeran, aurretik Parador Real izeneko hotela izan zen leku berean ireki zuten. Lanean 1823 urte arte iraundu zuen.\nKokapena.\nParador Real Hotela egon zen lekuan ireki zen Hotel Central. Donostiako erdialdean zegoen. Bi kokapen izan zituen historian zehar: Kale Nagusia 1.an eta Kale Nagusia 3an 1923 urtetik aurrera.\nHistoria.\nBere kokapenari esker, logelek bista ederrak zituen, Alamedara zein itsasora ematen baitzuten. 1923 eraikuntza eraisketa erabaki zen Circulo Easonense elkartearen egoitza berria eraikitzeko. Kale Nagusia 3ra mugitu zen 1923 urtetik aurrera. Gestioa Pl\u00e1cido Carri\u00f3n eta bere familiaren eskuetan egon zen.\nEskaintzen zituen zerbitzuen artean 100 logela, 50 komun, jatetxea, taberna amerikarra eta jaietako aretoa zeuden."}
{"id": "675415", "revid": "1519", "url": "https://eu.wikipedia.org/wiki?curid=675415", "title": "Capitano del popolo", "text": "Capitano del popolo (italieratik, \"Herriaren kapitaina\") Italian Erdi Aroan erabili zen titulu administratibo bat izan zen.\nInstituzioa.\nXIII. mendearen hasieran sortu zen, \"populares\" izeneko herri lau geroz eta aberatsagoa (merkatariak, profesional ezberdinak, artisauak eta, itsas hirietan, barkuen jabeak) komunen administrazioan lanak eskuratzen hasi zenean Italiako hiri-estatu askotan. \"Populare\" hauek nobleziaren boterearen aurrean (podest\u00e0 izeneko administrariarekin) udal arduradun baten beharra ikusi zuten. Bologna izan zen, Italiako iparrraldean, \"capitani del popolo\" izendatzen lehena, 1228an.\n\"Capitano del popolo\"ak podest\u00e0ren gainean boterea zuen, askotan bi kontseilu autonoren laguntzarekin: artisau eta gremioetako maisuena bata () eta \"gonfalonieri\"ena bestetik, hiriko herrixkei lotutako lider militarren arduraduna.\nFlorentziako Errepublikan 1250an hasi ziren \"capitano del popolo\" bat edukitzen, Frederiko II.aren eskutik hiria askatzeko saiakerak zirela eta. Genoako Errepublikan ere kargua existitu zen hasierako faseetan.\nXIII. mendeko bigarren erdian, hala ere, \"Capitano del popolo\" titulua despotismorako oinarri bilakatu zen, oinordekotza finkatu zelako. Tituluaren jabea aukeratzeko prozesuaren gaineko kontrola bereganatuz, hainbat familia garrantzitsuk (adibidez karguak boterea kentzeko helburua zuten aristokratak) euren hiri eta herrien gaineko boterea eskuratu zuten, Comune horiek Signoriatan eraldatuz (hau da, jaurerriak).\nItaliako zenbait hiritan, kargu honi lotutako jauregi edo egoitza zibilak egon ziren, zeinak batzuk oraindik Palazzo del Capitano del Popolo izenez ezagunak diren."}
{"id": "675421", "revid": "119347", "url": "https://eu.wikipedia.org/wiki?curid=675421", "title": "Trobalaria (opera)", "text": "Trobalaria (, ahoskatua) lau aktotan banatutako opera bat da, Giuseppe Verdiren musika eta Salvadore Cammaranoren libretoa duena. Antonio Garc\u00eda Guti\u00e9rrezen \"El trovador\" 1836ko antzezlanean oinarrituta dago. Ekintza XV. mendeko Bizkaian eta Aragoin gertatzen da. 1853ko urtarrilaren 19an estreinatu zuten Erromako Apollo Antzokian."}
{"id": "675422", "revid": "1545", "url": "https://eu.wikipedia.org/wiki?curid=675422", "title": "Il trovatore", "text": ""}
{"id": "675426", "revid": "1545", "url": "https://eu.wikipedia.org/wiki?curid=675426", "title": "Los Esclavos Felices", "text": ""}
{"id": "675428", "revid": "119347", "url": "https://eu.wikipedia.org/wiki?curid=675428", "title": "Paris Hotela (Donostia)", "text": "Paris Hotela () Donostiako erdialdean 1902an zabaldu zen hotel bat izan zen. 1960ko hamarkadaren hasiera arte zabalik egon zen. \nHistoria.\n1915. urtearen inguruan Hondarribia kalean eta Principe kalean, 21 zenbakian agertzen zen iragarrita.\nIsod Pl\u00e1cido Carri\u00f3n eta bere familiaren eskuetan egon zen.\nZerbitzuen artean: logelak berogailu-sistema eta urarekin, jatetxe sukaldari frantsesarekin eta interprete zerbitzua zegoen."}
{"id": "675429", "revid": "96586", "url": "https://eu.wikipedia.org/wiki?curid=675429", "title": "Anboto (opera)", "text": "Anboto edo Anbotoko Damia euskaraz idatziriko opera izan zen. Hitzak Toribio Altzagak idatzi zituen, eta musika Buenaventura Zapirainek moldatu zuen.\nHiru ekitalditan banaturik dago. 1909ko maiatzaren 20an Bilbon estreinatu zuten, 70 laguneko Euskeria orfeoiarekin."}
{"id": "675437", "revid": "512", "url": "https://eu.wikipedia.org/wiki?curid=675437", "title": "Leo Apostyppes", "text": "Leo Apostyppes edo Apostoupes () bizantziar militar liderra izan zen 880ko hamarkadan.\n880an agertu zen bere berri lehenengoz, Mazedonia eta Traziako Themako \"strategos\" gisa, Italiako hegoalderako kanpainaren gidari. Espedizioaren komandantea Prokopios \"protovestiarios\"a zenez ziurenik Apostyppes Italiara jatorrizko espedizioa laguntzeko bidali zuten. Nasarrek gidatzen zuen itsas-flotak arrakasta handia izan zuen Calabriako hiriak eskuratzen. Baina lurreko indarrek zuten buruzagitza bikoitzak galbidera eraman zituen, Apostyppes eta Prokopiosek ez zutelako estrategia bateratua izan: Prokopios arriskuan egon zen guda batean eta Apostyppesek ez zizkion tropak bidali bera laguntzeko, armadak galdu zuen eta Prokopios hil zen. Apostyppesek atzera egitea lortu zuen eta bere armadarekin eta Prokopioren armadan bizirik atera zirenekin Taranto konkistatzera joan zen. Hala ere Basilio Mazedoniarrak gertakarien berri izan zuenean Apostyppes kargutik kendu eta Kotyaionen preso jarri zuen.\nHandik gutxira, hala ere, Apostyppesen bi menekok, Baianos \"protostrator\"rak eta Chamaeretos \"koubikoularios\"ak enperadoreari itxi zioten esanez Apostyppesek Prokopiosen heriotza hasieratik planeatu zuela eta Basilioren beraren aurkako plan bat zuela. Apostyppesen bi semeek, Bardas eta Davidek, albistek hauek entzun eta Baianos hil zuten, Leo askatu eta Abbastar Kaliferrian errefuxiatzen saiatu ziren. Bartzapedon manglabitak bidea itxi zien, hala ere, eta Bardas eta David hil zituen. Leo berriro Konstantinoplara eraman zuten, begi bat kendu eta beso bat moztu zioten eta Mesembriara bidali zuten."}
{"id": "675461", "revid": "119347", "url": "https://eu.wikipedia.org/wiki?curid=675461", "title": "Ariana eta Bizarrurdin", "text": "Ariana eta Bizarrurdin () lau aktotan banatutako opera bat da, Paul Dukasen musika eta Maurice Maeterlincken libretoa duena. Maurice Maeterlincken izen bereko antzezlan sinbolistan oinarrituta dago. 1907ko maiatzaren 10ean estreinatu zuten Parisko Op\u00e9ra-Comique Antzokian."}
{"id": "675463", "revid": "1545", "url": "https://eu.wikipedia.org/wiki?curid=675463", "title": "Ariane et Barbe-Bleue", "text": ""}
{"id": "675475", "revid": "119347", "url": "https://eu.wikipedia.org/wiki?curid=675475", "title": "Bizarrurdinen gaztelua", "text": "Bizarrurdinen gaztelua () akto bakarreko opera bat da, B\u00e9la Bal\u00e1zsen musika eta libretoa duena. Charles Perraulten \"Barbe bleue\" ipuinean oinarrituta dago. 1918ko maiatzaren 24an estreinatu zuten Budapesteko Hungariako Opera Nazionalean."}
{"id": "675477", "revid": "1545", "url": "https://eu.wikipedia.org/wiki?curid=675477", "title": "A k\u00e9kszak\u00e1ll\u00fa herceg v\u00e1ra", "text": ""}
{"id": "675484", "revid": "119347", "url": "https://eu.wikipedia.org/wiki?curid=675484", "title": "Bizia tsarraren alde", "text": "Bizia tsarraren alde (, Zhizn za tsaria\"), sobietar garaian Ivan Susanin () deitua, lau aktoz osaturiko opera tragiko bat da, Mikhail Glinkaren musika eta Nestor Kukolnik, Egor Fiodorovitx Rozen, Vladimir Sollogub eta Vasily Zhukovskyren libretoa duena. Poloniarrak borrokatu zituen Ivan Susanin XVII. mendeko heroi abertzalearen bizitzan oinarrituta dago. 1836ko abenduaren 9an estreinatu zuten San Petersburgoko Bolshoi Antzokian."}
{"id": "675493", "revid": "119347", "url": "https://eu.wikipedia.org/wiki?curid=675493", "title": "Bizitza laburra", "text": "Bizitza laburra () bi aktoz osaturiko opera bat da, Manuel de Fallaren musika eta Carlos Fern\u00e1ndez Shawen libretoa duena. Fern\u00e1ndez Shawen poema batean oinarrituta dago. 1913ko apirilaren 1ean frantsesez estreinatu zuten Nizako Udal Kasinoan."}
{"id": "675494", "revid": "1545", "url": "https://eu.wikipedia.org/wiki?curid=675494", "title": "La vida breve", "text": ""}
{"id": "675524", "revid": "56334", "url": "https://eu.wikipedia.org/wiki?curid=675524", "title": "Soyuz 1", "text": ""}
{"id": "675525", "revid": "56334", "url": "https://eu.wikipedia.org/wiki?curid=675525", "title": "Soyuz 11", "text": ""}
{"id": "675527", "revid": "56334", "url": "https://eu.wikipedia.org/wiki?curid=675527", "title": "Georgy Dobrovolski", "text": ""}
{"id": "675536", "revid": "56334", "url": "https://eu.wikipedia.org/wiki?curid=675536", "title": "Mutiloi", "text": "Mutiloia (gaztelaniazko \"mutill\u00f3n\" hitzetik) edo bita (ingelesezko \"bitt\" hitzetik), Azkueren hiztegiaren arabera, eta Orotariko Euskal Hiztegian jasota dagoen bezala, txalupetako zurezko pieza bat da oihalei eusten dioten sokak lotzeko erabiltzen dena; zenbait iturri bibliografikotan, gainera, beste adiera bat ere badago, euskarazko zenbait hiztegi modernotan jaso dena, baina ahozko erreferentzia bakar batean oinarritua: kai edo moila ertzetan txalupa eta ontziak amarratzeko egoten diren burdinazko euskarria.\nItsas-portuak.\nItsasontziak, portuetan geldirik egoteko, soka edo kateen bidez lotu egiten dira mutiloietara. Normalki metalezkoak izaten dira, eta kaiaren ertzean egoten dira, itsasontzia porturatzen denean erraztasunez lotu ahal izateko. Irudian ikusten den bezala, sokak amarratzeko modu zehatz bat dago, askatzerakoan edozein orden erabiltzea baimentzen duena.\nMutiloiak ala bolardoak?\nMutiloi hitzari berriki beste erabilera bat eman zaio, lerradura semantikoa eginez baina bestelako oinarri terminologikorik gabe, errepideak eta oinezkoen eremuak bereizteko erabiltzen diren zutoinak adierazteko. Ez dirudi komenigarria denik adiera horretan erabiltzea \"mutiloi\" hitza, euskal hiztegietan jasota dagoen adiera bakarra kaietako burdinazko piezari edota txalupetako zurezko piezari dagokielako.\nBestalde, \"bolardo\" hitza ere agertzen da itsas alorreko esanahi horrekin Elhuyar hiztegian eta Euskalterm datu-base terminologikoan, gaztelaniaz ere bi adierak dituelako, bai itsas alorrari lotutakoa eta baita kale edo errepideetako osagai horri dagokiona (eta, bide batez, ingelesezko \"bollard\" hitzaren bi adiera horietan oinarrituta, hitza ingelesetik hartutako mailegua baita.\n\"Bolardo\" hitzak, dena den, lekukotasun ugari ditu euskaraz ere hirigintzan erabiltzen diren altuera txikiko zutoinak edo ibilgailuen pasaera oztopatzeko erabiltzen diren bestelako osagaiak adierazteko, harriz, metalez edo beste elementu batez eginak."}
{"id": "675541", "revid": "105290", "url": "https://eu.wikipedia.org/wiki?curid=675541", "title": "Elasmosaurus", "text": "Elasmosaurus (grezierazko \u03b5\u03bb\u03b1\u03c3\u03bc\u03bf\u03c2 \"elasmos\" 'plaka mehe' + \u03c3\u03b1\u03c5\u03c1\u03bf\u03c2 \"sauros\" 'musker') Elasmosauridae familiako plesiosauro genero bat izan zen, Kretazeo Berantiarrean (campaniar aroan) bizi zena. 14 metro luze eta 2.000 kg inguru zituen eta ezaugarri nagusia bere lepo luzea izan zen."}
{"id": "675542", "revid": "105290", "url": "https://eu.wikipedia.org/wiki?curid=675542", "title": "Saloum", "text": "Saloum Senegalgo ibaia da, 250 kilometroko luzera duena. Iturburua Kaolack-etik 105 kilometro ekialdera dauka. Hiri horretatik igarorik, Ozeano Atlantikora isurtzen da, Sine ibaiarekin batera, delta zabala eratuz. Saloumen deltak 76.000 hektareako eremua hartzen du, eta biodibertsitate handia dauka."}
{"id": "675543", "revid": "12788", "url": "https://eu.wikipedia.org/wiki?curid=675543", "title": "Casamance ibaia", "text": ""}
{"id": "675545", "revid": "6327", "url": "https://eu.wikipedia.org/wiki?curid=675545", "title": "Mac OSX", "text": ""}
{"id": "675546", "revid": "119347", "url": "https://eu.wikipedia.org/wiki?curid=675546", "title": "Faleme", "text": "Faleme Mendebaldeko Afrikako ibaia da. Iparraldeko Gineako goi-ordokian du iturburua, Fouta Djalon mendigunearen ekialdean; Malin sartu ondoren, Mali eta Senegalen arteko muga egiten du. Bakel baino 30 kilometro gorago, Senegal ibaira isurtzen da. 430 kilometro luze da.\nHidrometria.\nFaleme ibaiaren emaria 60 urtez, 1930etik 1989ra, neurtua izan da Kidiran, Senegal ibaira isuri baino 45 kilometro gorago. Ikertutako eremuak 28.900 kilometro koadro ditu, arroaren gehiena. Urteko batez besteko emaria 170 m\u00b3 segundokoa da, baina gorabehera handiekin; emari handiena irailean izaten du (786 m\u00b3/s), eta txikiena maiatzean (0,5 m\u00b3/s).\n \nFaleme ibaiaren batez besteko emariak (m\u00b3/s) Kidiran neurtuakDatuak: 1930 eta 1989 artean"}
{"id": "675547", "revid": "12788", "url": "https://eu.wikipedia.org/wiki?curid=675547", "title": "Gambia ibaia", "text": ""}
{"id": "675549", "revid": "512", "url": "https://eu.wikipedia.org/wiki?curid=675549", "title": "Saint-Louis (Senegal)", "text": "Saint-Louis, woloferaz Ndar, Senegalgo hiria da, Saint-Louis eskualdeko hiriburua. Herrialdearen ipar-mendebaldean dago, Senegal ibaiaren ahoko uharte batean, Dakar-tik 320 kilometro iparraldera. 2013an 209.752 biztanle zituen. Gizateriaren Ondarea da\nHistoria.\nFrantziar kokapen koloniala izan zen, XVII. mendean sortutakoa. XIX. mendearen erdialdean urbanizatu zuten. 1895-1902 bitartean, Mendebaldeko Afrika Frantsesaren hiriburua izan zen, eta garrantzi handia izan zuen eskualdeko kultura eta ekonomian. 2000ean, Unescok Gizateriaren Ondare izendatu zuen."}
{"id": "675563", "revid": "105290", "url": "https://eu.wikipedia.org/wiki?curid=675563", "title": "Baionetako gotorlekua", "text": "Baionetako gotorlekua Lapurdiko Urru\u00f1a udalerrian dagoen gotorleku bat da. Ipar Euskal Herria eta Hego Euskal Herria, nahiz Lapurdi eta Nafarroaren arteko mugan dago.\n1795eko Franko-Hispaniar Bake Hitzarmenaren lekuko izan zen, bai eta 1813an Napoleondar Gerretan Soult mariskala eta Frantziar Armadak Britainiar Armada geldiarazteko mugan burututako borrokaldiena ere.\n1992an monumentu historiko izendatu zuten."}
{"id": "675573", "revid": "512", "url": "https://eu.wikipedia.org/wiki?curid=675573", "title": "Bortusteko gotorlekua", "text": "Bortusteko gotorlekua Lapurdiko Urru\u00f1a udalerrian dagoen gotorleku bat da. Biriatu eta Bordele arteko A-63 autopistaren alboan dago.\n1992an monumentu historiko izendatu zuten.\nHistoria.\nEraikuntzaren proiektua 1793 urtekoa da, dagoneko hasia zela Frantziako Iraultzako Konbetzioak eta Espainako Erresumak elkarri deklaratutako gerra. Halere, ospe handiago hartu zuen bere bigarren erabileran, hogei urte geroago, 1813an Napoleondar Gerretan. Frantziako armada Iberiar penintsulatik alde egiten ari zenean\nSoult Mariskalak lerro-gotor bat eraikiarazi zuen Hendaiatik Orreagaraino eta honako hau Mendebaldeko zatiari zegokion, Lapurdiko eta Larrungo gainerakoekin batera. Bi gerretan forte hau Urru\u00f1ako gune gotortuaren aurrealdean zegoen kokatuta, eta gerizpe motakoa zen, beraz, barrualdean kuartelik gabe. "}
{"id": "675576", "revid": "105290", "url": "https://eu.wikipedia.org/wiki?curid=675576", "title": "Oihanbeltzeko gotorlekua", "text": "Oihanbeltzeko gotorlekua Lapurdiko Urru\u00f1a udalerrian dagoen gotorleku baten hondakinak dira. Ibardin mendatetik hurbil dago, bai eta Lapurdi eta Nafarroa, eta Ipar Euskal Herria eta Hego Euskal Herriaren arteko mugatik ere.\n1992an monumentu historiko izendatu zuten."}
{"id": "675582", "revid": "105290", "url": "https://eu.wikipedia.org/wiki?curid=675582", "title": "Luis XIV.aren gotorlekua", "text": "Luis XIV.aren gotorlekua Lapurdiko Urru\u00f1a eta Biriatu udalerrien lursailetan dagoen gotorleku baten hondakinak dira. Bidasoa ibaiaren gain dagoen muino batean dago, Lapurdi eta Gipuzkoa, eta Ipar Euskal Herria eta Hego Euskal Herriaren arteko mugaren parean.\nIzena Luis XIV.a Frantziakoa erregeraen omenez darama. 1992an monumentu historiko izendatu zuten."}
{"id": "675593", "revid": "105290", "url": "https://eu.wikipedia.org/wiki?curid=675593", "title": "Urru\u00f1ako pilotalekua", "text": "Urru\u00f1ako pilotalekua Lapurdiko Urru\u00f1a udalerrian dagoen pilotaleku bat da. Herri barnan dago, San Bixintxo elizatik hurbil."}
{"id": "675607", "revid": "105290", "url": "https://eu.wikipedia.org/wiki?curid=675607", "title": "Programazio inperatibo", "text": "\"Programazio inperatiboa edo agintzailea\", programazio paradigma bat da. Programa inperatiboak agindu multzoak dira ordenagailuari ataza bat nola burutu behar duen esaten diotenak.\nOrdenagailu gehienen hardwarearen inplementazioa inperatiboa da; ia ordenagailuen hardware guztia makina kodean (inperatiboa dena) exekutatzeko diseinatuta dago. Honen arrazoia ordenagailuen hardwarea Von Neumannen arkitektura inplementatzen dutela da. Maila baxuko programazioaren ikuspuntutik, programaren estiloa memoriaren edukiarengatik definituta dago, eta sententziak aginduak dira konputagailuaren lengoaian (mihiztadura lengoaia adibidez).\nMaila altuko lengoaia inperatiboek aldagai eta sententzia konplexuagoak erabiltzen dituzte, baina hala ere, paradigma bera jarraitzen dute. Lehenengo lengoaia inperatiboak, ordenagailuen makina lengoaiak izan ziren."}
{"id": "675611", "revid": "56334", "url": "https://eu.wikipedia.org/wiki?curid=675611", "title": "Programazio inperatiboa", "text": ""}
{"id": "675614", "revid": "105290", "url": "https://eu.wikipedia.org/wiki?curid=675614", "title": "Paxtunwali", "text": "Paxtunwali (paxtueraz \u067e\u069a\u062a\u0648\u0646\u0648\u0627\u0644\u06cc) edota Pakhtunwali paxtun herriaren usadiozko bizimoduan jatorria duen ahozko kode etiko bat da. Duela 3.000 urtetatik honat matendu izan den zuzenbide eta gobernu sistema bat dela esan liteke, tribuak praktikoki analfabetoak ziren garaikoak, hortaz ez ziren beren legeak idatziz jartzeko edota eskuizkribuak irakurtzeko gai. Gaur egun, batik-bat, landa eta baserri giroan mantentzen da. Indiar azpikontinentean \"Pathanwali\" izenez ezagutzen da, izendapenaren esanahia gutxi gorabehera \"paxtunen zuzenbidea\" edota \"bizimodu kodea\" litzateke.\nGizaterian ezagutzen den norbanakoaren eskubideei buruzko lehen legeetako bat da. Bizitzaren ohore kode honen arabera, paxtunak euren tribu etsai edo arerioetako kide batek hala eskatutzen baldin badie, haren bizitza errepestatu eta guztiaren gainetik babestera derrigortuak daude. Noski, betekizin hau kide bakar bati mugatua dago. Paxtun diasporan burutzen den ohitura ere bada, eta gaur egun paxtun herrikoak ez diren baina paxtunen artean bizi edota paxtun herrietatik hurbil dauden hainbat afgandar eta pakistandarrek ere bere egin duten ohitura da.\nZineman ohitura hau \"The Beast\" (1988, \"Piztia\" ala \"Gerraren Piztia\") filmean agertzen da, Afganistango gerran hiltzeko zorian dagoen sobietar soldadu batek paxtun talibanei bizia paxtunwali kodea aipatu eta bizia errespetatzeko erregutzen dienean, eta paxtunak beren usadioari jarraiki sobietar presoaren bizitza errespetatu eta babestera derrigortuak egongo dira, nahiz eta haietako askok gogo txarrez egin, belaunaldiz-belaunaldi bete duten arbasoen ohorearen kodearen usadioak hala agintzen dielako."}
{"id": "675615", "revid": "105290", "url": "https://eu.wikipedia.org/wiki?curid=675615", "title": "Manglabita", "text": "Manglabitak (; sing. , manglabit\u0113s) Bizantziar Inperioko bizkartzain unitate militar bat izan zen.\nEuren izena \"manglabion\" hitzetik eratorria da (, \"borra\") eta talde osoa izendatzeko ere erabiltzen zen. Hala ere jatorri honen inguruan eztabaidak daude: beste teoria baten arabera arabierazko \"mijlab\" (akuilu), latineo \"manus\" (esku) edo \"clava\"tik (borra) etor daiteke. Manglabitak IX. mendean agertu ziren, eta inperioko \"Hetaireia\"rekin batera enperadorarearen segurtasun pertsonalaren arduradunak ziren. Ezpatekin armatuta manglabitak bere aurretik joaten ziren zeremoniatan eta jauregi inperialeko ate zehatz batzuk goizero irekitzen zituzten. Manglabitak jatorri umilekoak ziren, askotan iletratuak, baina euren komnandantea, \"pr\u014dtomanglabit\u0113s\" (, \"lehen manglabita\") edo \"epi tou manglabiou\" (, \"manglabioien agintean dagoena\"), inperioaren hierarkian goian kokatzen zen, enperadorearekiko gertutasua dela eta. Manglabitak bizkartzain talde inperial gisa XI. mendean desagertu ziren baina \"Eliza Handiaren manglabitak\" XIII. menderaino biziraun zuten, Konstantinoplako Patriarkatuaren bizkartzain gisa.\nManglabitarik ezagunena Haralrd Hardara norvegiar erregea izan zen. titulua 1030ko hamarkadan Baregoen Guardian egin zuen zerbitzuari esker lortu zuen."}
{"id": "675619", "revid": "56334", "url": "https://eu.wikipedia.org/wiki?curid=675619", "title": "Haralrd Hardara", "text": ""}
{"id": "675631", "revid": "105290", "url": "https://eu.wikipedia.org/wiki?curid=675631", "title": "San Joan Bataiatzailearen eliza (Arrangoitze)", "text": "San Joan Bataiatzailearen eliza Lapurdiko Arrangoitze udalerrian dagoen eliza bat da. San Joan Bataiatzaileari sagaratua dago. Arrangoitzeko pilotalekua eta Arrangoitzeko herriko etxearen alboan dago.\nElizaren alboan hilerria dago, eta bertan, Luis Mariano irundar abeslari eta aktore ospetsuaren hilobia.\nHistoria.\n1516an Augier Arrangoitzekoak eraiki zuen.\nEraikinak.\nHarrizko eskailera batzuk, elizaren azpialdean dagoen hilerriraino daramate. Irudian, XVI. mendeko eraikuntza honen kanpandorrea nabarmentzen da. Harriz egina, goikaldean pilareak dituen egurrezko balkoia dauka. Bere gainean dorrearen teilatua dago.\nElizaren barruan, burdin hesi batez itxita dagoen leku batean dauden pila eta erliebe baten irudia. Pilaren gainean, San Juan Bataiatzailea Jesus Jordan ibaian batailatzen agertzen da. Bere gainean, Espiritu Santua uso bat bezala irudikatuta dago. Baoaren markoan kandela bat dago"}
{"id": "675632", "revid": "105290", "url": "https://eu.wikipedia.org/wiki?curid=675632", "title": "Villa Berriotz", "text": "Villa Berriotz Lapurdiko Arrangoitze udalerrian dagoen etxe bat da. Herrigunetik urruti dago, Errobi ibaia eta Uztaritze-Baiona errepidearen artean.\nZuhaizti eta lorategiz inguratutako landa eremu lasai eta atseginean dago, igerilekua ere badu. 1996an Monumentu Historiko izendatua izan zen."}
{"id": "675634", "revid": "119347", "url": "https://eu.wikipedia.org/wiki?curid=675634", "title": "Arrangoitzeko herriko etxea", "text": "Arrangoitzeko herriko etxea Lapurdiko Arrangoitze udalerriko Udalaren egoitza da. Arrangoitzeko pilotalekuaren alboan dago."}
{"id": "675636", "revid": "105290", "url": "https://eu.wikipedia.org/wiki?curid=675636", "title": "Arrangoitzeko pilotalekua", "text": "Arrangoitzeko pilotalekua Lapurdiko Arrangoitze udalerrian dagoen pilotaleku bat da. Herri barnan dago, bere frontisa Arrangoitzeko herriko etxearen horma batek osatzen du."}
{"id": "675638", "revid": "58701", "url": "https://eu.wikipedia.org/wiki?curid=675638", "title": "Union List of Artist Names", "text": "Union List of Artist Names, ULAN siglekin ezaguna, indize eta glosategi egituratu bat da 293\u00a0000 artista izen inguru jasotzen dituena. Artitesten izenen aldaerak jasotzen ditu: ezizenak, idazteko modu desberdinak, transliterazioak, hizkuntzen araberako aldaerak, izen aldaketak (ezkontzagatik, erlijioagatik edo herrialde batera egokitzeagatk) eta abar. Erregistroan markatua dago izen erabiliena edo gogokoena.\nULANek identifikazio zenbaki bakar batekin bereizten ditu artistak. Edizioa Getty Research Institute erakundearen eskuetan dago.\nZerrenda baten antzera zabaltzen den arren, tesaurus baten egitura du eta horiek egituratzeko ISO eta NISO arauak betetzen ditu.\nULAN baliabide garrantzitsua da artxibategientzat, museoentzat eta liburutegientzat ondaren kulturalen indexaziorako. Getty Research Institutek bere tesaurus honekin parte hartzen du ere Virtual International Authority File proiektuan."}
{"id": "675639", "revid": "46380", "url": "https://eu.wikipedia.org/wiki?curid=675639", "title": "ULAN", "text": ""}
{"id": "675640", "revid": "58701", "url": "https://eu.wikipedia.org/wiki?curid=675640", "title": "Arbonako seroretxea", "text": "Arbonako seroretxea Lapurdiko Arbona udalerrian dagoen eraikin bat da. Herrigunean, Arbonako liburutegia, San Laurendi eliza eta hilerriaren artean dago. Euskal estiloko arkitekturan egina dago.\n1991n Monumentu Historiko izendatu zuten.\nHistoria.\nXVI. mendean eraiki zen.\nEraikina.\nSerora, euskal kultura herrikoian, herrietako eliz eta hilerrien emakumezko zaindaria zen. Gaztetatik bizi osoz parrokiaren mantentze lanak eta giltzazaina izateko ardura jasotzen zuen, eta bereziki kanpaia jotzeko baimena zuen pertsona bakarra zen. Lan guzti horrek truk, serorategia zeritzon etxebizitzan dohain bizitzeko eskubidea bereganatzen zuen."}
{"id": "675641", "revid": "105290", "url": "https://eu.wikipedia.org/wiki?curid=675641", "title": "Arbonako herriko etxea", "text": "Arbonako herriko etxea Lapurdiko Arbona udalerriko Udalaren egoitza da. Herrigunean dago, San Laurendi elizaren parean."}
{"id": "675650", "revid": "105290", "url": "https://eu.wikipedia.org/wiki?curid=675650", "title": "Domingotarren kalostra (Angelu)", "text": "Domingotarren kalostra Lapurdiko Angelu udalerrian dauden Erdi Aroko kalostra baten hondakinak dira.\n1928an Monumentu Historiko izendatu zuten.\nHistoria.\nBerez, Ekialdeko Pirinioak departamentuko Collioure udalerrian zegoen Domingotarren komentuko zatia da, 1927an erosia eta Angelura lekualdatua izan zen."}
{"id": "675652", "revid": "105290", "url": "https://eu.wikipedia.org/wiki?curid=675652", "title": "San Leon eliza (Angelu)", "text": "San Leon eliza Lapurdiko Angelu udalerrian dagoen eliza bat da. Herriko plaza nagusian dago, Angeluko herriko etxearen parean."}
{"id": "675653", "revid": "105290", "url": "https://eu.wikipedia.org/wiki?curid=675653", "title": "Wolof Inperioa", "text": "Wolof Inperioa, Djolof eta Jolof ere deitua, Mendebaldeko Afrikako inperioa izan zen, XIV-XVI. mendeetan gaur egun Senegal den lurraldean nagusi izan zena. 1350. urte inguruan sortu zen; XV. mendean izan zuen indar handiena, inguruko estatu txikiak bere agintepean zituela. Portugesak heldu zirenean, 1440 aldean, harreman politiko eta ekonomiko onuragarriak izan zituzten haiekin; 1549. urtean ordea, aldameneko Cayor estatuak garaitu zituen wolofak: itsasertza galdu zuten, eten ziren europarrekiko harremanak eta gainbehera etorri zen inperioa."}
{"id": "675656", "revid": "105290", "url": "https://eu.wikipedia.org/wiki?curid=675656", "title": "Villa Sofia (Angelu)", "text": "Villa Sofia Lapurdiko Angelu udalerrian dauden jauregi bat da.\nEraikina Euskal kostaldean zehar eraikitako neo-rococo arkitektur estiloko etxebizitzen adibide bikaina da. XIX. mendean jada jende aberats ugarik Biarritzen udaldia igaro ohi zuen, eta haietako batzuk Angelun ere bizitzen jarri ziren. Haietako bat, Alexandro II.a Errusiakoa tsarraren emaztea Yurievskaya printzesa izan zen, hain zuzen ere, Villa Sofia bere bizilekutzat hautatu zuen."}
{"id": "675657", "revid": "58701", "url": "https://eu.wikipedia.org/wiki?curid=675657", "title": "Cos\u00ec fan tutte", "text": " (euskaraz 'Horrela egiten dute denek, edo maitaleen eskola') Wolfgang Amadeus Mozart musikagilearen bi ekitaldiko opera bufo bat eta Lorenzo Da Ponte idazlearen italierazko libreto bat da.\nTradizioak Josef II.a enperadorearen eskaeratzat hartzen badu ere, azken ikerketek ez dute teoria aintzat hartzen."}
{"id": "675658", "revid": "15795", "url": "https://eu.wikipedia.org/wiki?curid=675658", "title": "Txirula magikoa", "text": ""}
{"id": "675659", "revid": "1545", "url": "https://eu.wikipedia.org/wiki?curid=675659", "title": "Lucia Poppov\u00e1", "text": ""}
{"id": "675663", "revid": "1545", "url": "https://eu.wikipedia.org/wiki?curid=675663", "title": "Cos\u00ec Fan Tutte", "text": ""}
{"id": "675664", "revid": "1545", "url": "https://eu.wikipedia.org/wiki?curid=675664", "title": "Opera bufoa", "text": ""}
{"id": "675666", "revid": "56334", "url": "https://eu.wikipedia.org/wiki?curid=675666", "title": "Cosi fan tutte", "text": ""}
{"id": "675672", "revid": "119347", "url": "https://eu.wikipedia.org/wiki?curid=675672", "title": "Villa Prinkipo", "text": "Villa Prinkipo Lapurdiko Angelu udalerrian dauden jauregi bat da. Gaur egun jabetza pribatuko eraikina da. Xibertako golf zelaiaren alboan dago, Hondartzen bulebarreko 88. zenbakian, Xibertan.\n1925-1930 artean Poole estatubatuar familiaren aginduz arabiar estiloan zementu eta harri arrosez eraikitako jauregia da, Turkiaren zale baitziren, garai hartan Biarritz eta Angeluko eremuak bizi zuen urrezko aroaren islada.\n1920ko hamarkadan Angelu, gainontzeko Euskal kostaldean zehar bezala, jende aberatsaren udaldiko oporleku eta festaleku zen. Familia aberatsak bertan bizitzen jarri eta beren etxeak eraikitzen zituzten."}
{"id": "675690", "revid": "119347", "url": "https://eu.wikipedia.org/wiki?curid=675690", "title": "Don Carlos", "text": "Don Carlos (eusk: 'On Karlos'; ) bost aktotan banatutako grand opera bat da, Giuseppe Verdiren musika eta Joseph M\u00e9ry eta Camille du Locleren libretoa duena. Friedrich Schillerren \"Dom Karlos, Infant von Spanien\" antzezlanean oinarrituta dago. 1867ko martxoaren 11n estreinatu zuten Parisko Opera antzokian.\nOperak Karslos Austriakoaren (1545\u20131568) bizitza eta arazoak azaltzen ditu: Elisabet Valoiskoaren senargai izan arren, azken Italiako Gerraren bake-itunean Filipe II.a Espainiakoarekin ezkondu zen."}
{"id": "675691", "revid": "1545", "url": "https://eu.wikipedia.org/wiki?curid=675691", "title": "Don Carlo", "text": ""}
{"id": "675700", "revid": "119347", "url": "https://eu.wikipedia.org/wiki?curid=675700", "title": "Don Pasquale", "text": " ( ahoskatua; euskaraz 'On Paskual') Gaetano Donizetti musikagilearen hiru ekitaldiko opera bufo bat eta Giovanni Ruffini eta Donizzeti beraren libreto bat da.\nParisko Th\u00e9\u00e2tre-Italienen estreinatu zuten 1843ko urtarrilaren 3an."}
{"id": "675702", "revid": "1545", "url": "https://eu.wikipedia.org/wiki?curid=675702", "title": "Opera buffa", "text": ""}
{"id": "675703", "revid": "512", "url": "https://eu.wikipedia.org/wiki?curid=675703", "title": "Nizeforo Fokas Zaharra", "text": "Nizeforo Fokas (; heriotza, 895-6 edo \"circa\" 900), normalki Zaharra deitua bere biloba zen Nizeforo II.a Fokas enperadorearengandik bereizteko, bizantziar jeneral garrantzitsua izan zen IX. mendean, eta Fokas familiaren lehen kide garrantzitsua. Gaztea zelarik Basilio I.a Mazedoniarraren guardia pertsonalean (manglabita) hartu zuten, eta hortik azkar igo zen \"protostrator\" titulua eta, ondoren, Charsianongo gobernadore izan zen. Hortxe Arabiarren aurkako gerratan arrakasta handia izan zuen. 886. urtearen inguruan Italiako hegoaldera espedizio garrantzitsua gidatu zuen, eta bere garaipena dela eta penintsulan bizantziar berpiztearen hasi zen.\nBere itzuleraren ondoren Eskolen Domestikoa izendatu zuten, berez armada guztiaren komandante nagusia. Kargu horretan arabiarren aurkako garaipena lortu zuen ekialdean eta Simeon I.a Bulgariakoaren aurka Balkanetan.\n895/6an hil zen, edo, agian, 900. urtearen inguruan. Bere garaikideek laudorio handiak eskaini zizkioten bere gaitasun eta karakter militarra zela eta. Bere bi semeek, Bardas eta Leo, ondorengotza eskuratu zuten Eskolen Domestiko gisa. Bere biloba Nizeforo eta Leon jeneral izan ziren, lehenengoa enperadore titulua izan zuen 963-969 urteen artean, arabiarren aurkako gerratan galdutako hainbat probintzia berreskuratuz."}
{"id": "675717", "revid": "119347", "url": "https://eu.wikipedia.org/wiki?curid=675717", "title": "Emakume afrikarra", "text": "Emakume afrikarra () bost aktotan banatutako grand opera bat da, Giacomo Meyerbeerren musika eta Eug\u00e8ne Scriberen libretoa duena. Vasco da Gamaren bizitzan oinarrituta, fikziozko gertaerak azaltzen ditu. 1865eko apirilaren 28an estreinatu zuten Parisko Opera antzokian."}
{"id": "675719", "revid": "1545", "url": "https://eu.wikipedia.org/wiki?curid=675719", "title": "L'Africaine", "text": ""}
{"id": "675720", "revid": "119347", "url": "https://eu.wikipedia.org/wiki?curid=675720", "title": "Faustoren kondenazioa", "text": "Faustoren kondenazioa () lau aktotan banatutako opera bat da, Hector Berliozen musika eta Almire Gandonni\u00e8re eta Berlioz beraren libretoa duena. Goetheren \"Faust\" antzelanean oinarrituta, fikziozko gertaerak azaltzen ditu. 1846ko abenduaren 6an estreinatu zuten Parisko Op\u00e9ra-Comique antzokian."}
{"id": "675721", "revid": "1545", "url": "https://eu.wikipedia.org/wiki?curid=675721", "title": "La damnation de Faust", "text": ""}
{"id": "675724", "revid": "105290", "url": "https://eu.wikipedia.org/wiki?curid=675724", "title": "Programazio deklaratibo", "text": "Programazio deklaratiboa, programazio inperatiboaren kontrakoa, programazio paradigma bat da, programen garapenean oinarrituta dagoena, baldintzak, proposizioak, baieztapenak, mugak, ekuazioak edo aldaketak deklaratuta, problema deskribatzen eta konponbidea zehazten dutenak. Konponbidea barne kontrolerako mekanismoen bidez lortzen da, nola aurkitzen den zehaztu barik (konputagailuari esaten zaio zer bilatu nahi den).\nInperatiboen eta deklaratiboen arteko desberdintasuna.\nProgramazio inperatiboan pausuz pausu deskribatzen da exekutatu behar diren agindu multzo bat, programaren egoera aldatzeko eta emaitza bat bilatzeko, hau da, algoritmo bat, problema bati irtenbidea bilatzeko burutu behar diren pausoak deskribatzen dituena.\nProgramazio deklaratiboan aldiz, erabiltzen diren sententziak burutu nahi den problema deskribatzen dute, erabiltzaile mailan nola burutu nahi den programatzen da, baina ez jarraitu beharreko aginduak arazoa konpontzeko.\nMotak.\nHiru mota nagusi azpimarratu daitezke:\nAbantailak.\nLengoaia deklaratiboak matematikoki arrazoituak izan daitezkeen abantaila dute, programen errendimendua optimizatzeko baliabide matematikoak erabiltzea ahalbidetzen dutenak.\nFidagarriak, dotoreak eta adierazkorrak dira."}
{"id": "675725", "revid": "105290", "url": "https://eu.wikipedia.org/wiki?curid=675725", "title": "Paradigma anitzeko programazio lengoaia", "text": "Paradigma anitzeko programazio lengoaia, programazio paradigma bat baino gehiago onartzen dituena da. Bjarne Stroustrup informatikariaren arabera, programazio estilo bat baino gehiagorekin programak egitea onartzen du.\nLengoaia hauen diseinuaren helburua, garatzaileek paradigma onena erabiltzea lan bakoitzeko da, onartuz ez dagoela paradigma bat problema guztiak era erraz eta optimo batean irtenbidea bilatzen duenik.\nAdibidez, C++, Python, PHP edo Visual Basic programazio lengoaiak bezala, paradigma inperatiboa eta objektuetara bideratutako konbinatzen duten."}
{"id": "675726", "revid": "119347", "url": "https://eu.wikipedia.org/wiki?curid=675726", "title": "Gilen Tell (opera)", "text": "Gilen Tell () lau ataletan banatutako grand op\u00e9ra da, Gioachino Rossinik moldatua eta \u00c9tienne de Jouy eta Hippolyte Bisek idatzia. Friedrich Schillerren \"Wilhelm Tell\" antzezlanean oinarrituta, 1829ko abuztuaren 3an estrainatu zuten Parisko Th\u00e9\u00e2tre de l'Acad\u00e9mie Royale de Musiquen."}
{"id": "675731", "revid": "56334", "url": "https://eu.wikipedia.org/wiki?curid=675731", "title": "Baxu (ahotsa)", "text": "Baxua gizonen ahotsen artean beherenekoa da, eta halako ahotsa duen pertsona ere. Baxu eskalako hots eta nota beherenez esaten da. \"Harvard Dictionary of Music\" hiztegiaren arabera, bere tesitura\n\"mi2\" batean hasi eta \"do4\" amaitzen da."}
{"id": "675733", "revid": "105290", "url": "https://eu.wikipedia.org/wiki?curid=675733", "title": "Zaindari (erlijioa)", "text": "Zaindaria edo patroia Eliza katolikoan eta ortodoxoetan ageri da, non santu batek komunitate edo pertsona talde jakin batekiko gertutasun handia duen."}
{"id": "675740", "revid": "119347", "url": "https://eu.wikipedia.org/wiki?curid=675740", "title": "Higanotak (opera)", "text": "Higanotak (, ahoskatua) bost aktotan banatutako grand op\u00e9ra bat da, Giacomo Meyerbeerren musika eta Eug\u00e8ne Scribe eta \u00c9mile Deschampsen libretoa duena. San Bartolome gaueko sarraskian oinarrituta, fikziozko gertaerak azaltzen ditu. 1836ko otsailaren 29an estreinatu zuten Parisko Opera antzokian."}
{"id": "675741", "revid": "1545", "url": "https://eu.wikipedia.org/wiki?curid=675741", "title": "Les Huguenots", "text": ""}
{"id": "675746", "revid": "1545", "url": "https://eu.wikipedia.org/wiki?curid=675746", "title": "Karl Maria von Weber", "text": ""}
{"id": "675747", "revid": "119347", "url": "https://eu.wikipedia.org/wiki?curid=675747", "title": "Isileko ehiztaria", "text": "Isileko ehiztaria () hiru aktotan banatutako opera bat da, Carl Maria von Weberren musika eta Friedrich Kinden libretoa duena. Freisch\u00fctzen kondairan oinarrituta dago. 1821eko ekainaren 18an estreinatu zuten Berlingo Schauspielhaus antzokian."}
{"id": "675748", "revid": "1545", "url": "https://eu.wikipedia.org/wiki?curid=675748", "title": "Der Freisch\u00fctz", "text": ""}
{"id": "675751", "revid": "119347", "url": "https://eu.wikipedia.org/wiki?curid=675751", "title": "Lau soseko opera", "text": "Lau soseko opera () hiru aktotan banatutako balada-opera bat da, Kurt Weillen musika eta Bertolt Brechten libretoa duena. John Gayren \"The Beggar's Opera\"n oinarrituta, ikuspuntu sozialista batetik kapitalismoaren kritika da. 1928eko abuztuaren 31n estreinatu zuten Theater am Schiffbauerdamm antzokian."}
{"id": "675752", "revid": "1545", "url": "https://eu.wikipedia.org/wiki?curid=675752", "title": "Die Dreigroschenoper", "text": ""}
{"id": "675755", "revid": "96586", "url": "https://eu.wikipedia.org/wiki?curid=675755", "title": "Lucia di Lammermoor", "text": " (euskaraz 'Luzia Lammermoorrekoa') Gaetano Donizetti musikagilearen hiru ekitaldiko opera tragiko bat eta Salvadore Cammaranoren libreto bat da. Walter Scotten \"The Bride of Lammermoor\" eleberrian oinarrituta, Napoliko Teatro di San Carlon estreinatu zuten 1835eko irailaren 26an."}
{"id": "675756", "revid": "6950", "url": "https://eu.wikipedia.org/wiki?curid=675756", "title": "Beldurrezko film", "text": ""}
{"id": "675759", "revid": "96586", "url": "https://eu.wikipedia.org/wiki?curid=675759", "title": "L'Heure espagnole", "text": " (euskaraz \"Espainiar ordua\") Maurice Ravel musikagilearen ekitaldi bakarreko opera bufo bat eta Franc-Nohainen libreto bat da. Franc-Nohainen izen bereko komedian oinarrituta, Parisko Op\u00e9ra-Comiquen estreinatu zuten 1911ko maiatzaren 19an. Estreinaldian ez zuen arrakasta handirik izan."}
{"id": "675760", "revid": "1545", "url": "https://eu.wikipedia.org/wiki?curid=675760", "title": "L'heure espagnole", "text": ""}
{"id": "675767", "revid": "336", "url": "https://eu.wikipedia.org/wiki?curid=675767", "title": "Annona", "text": "Annona loreak, landareak azukrea sagar familia Annonaceae generoko bat da."}
{"id": "675774", "revid": "96586", "url": "https://eu.wikipedia.org/wiki?curid=675774", "title": "L'enfant et les sortil\u00e8ges", "text": " (euskaraz 'Umea eta aztikeriak: fantasia lirikoa bi aktotan') Maurice Ravel musikagilearen bi ekitaldiko opera bat eta Sidonie Gabrielle Coletteen libreto bat da. Coletteren \"Divertissement pour ma fille\" lanean oinarrituta, Montecarloko Operan estreinatu zuten 1925eko martxoaren 21ean."}
{"id": "675827", "revid": "1340", "url": "https://eu.wikipedia.org/wiki?curid=675827", "title": "Gurtel afera", "text": ""}
{"id": "675844", "revid": "65203", "url": "https://eu.wikipedia.org/wiki?curid=675844", "title": "Macky Sall", "text": "Macky Sall (Fatick, 1961eko abenduaren 11) senegaldar politikaria da. Senegalgo lehen ministroa izan zen 2004-2007 bitartean, eta errepublikako presidentea da 2012ko apiriletik.\nBizitza.\nFaticken jaio zen, 1961eko abenduaren 11n. Geologia ingenieritza ikasi zuen Dakarko Unibertsitatean. Unibertsitate urteetan mugimendu marxista-leninistan ibili zen. 1980ko hamarkadaren amaieran, Abdoulaye Wade presidentearen Senegalgo Alderdi Demokratikoan sartu zen. Waderen babespean egin zuen aurrera politikan, eta 2004tik 2007ra lehen ministro izan zen. Baina presidentearekin hasarretu zen eta alderditik kanporatu zuten; orduan bere Errepublikaren aldeko Aliantza sortu zuen. Geroztik, oposizioan aritu zen lanean Waderen aurka. 2012ko presidentetzarako bozetan nagusitu zen, botoen %65,8 lorturik; Wadek %34,2 besterik ez zuen eskuratu."}
{"id": "675845", "revid": "336", "url": "https://eu.wikipedia.org/wiki?curid=675845", "title": "Programazio dinamiko", "text": "Informatikan, programazio dinamikoa algoritmo baten exekuzio denbora murrizteko metodoa da. Horretarako azpi-problema gainjarriak eta azpi-egitura optimoak erabiltzen ditu.\nRichard Bellman matematikariak programazio dinamikoa asmatu zuen 1953. urtean, problema konplexuak optimizatzeko, hauek sekuentzializatuz eta diskretatuz.\nSarrera.\nAzpi-egitura optimo bat, azpi-problemen konponbide optimoak erabili daitezkela esan nahi du, problemaren soluzio optimoa bere osotasunean topatzeko.\nAdibidez, grafo baten bi erpinen arteko biderik laburrena kalkulatu daiteke, hasierakoaren aldameneko erpin guztietatik amaiera arte bide laburrena kalkulatuz eta ondoren, emaitza hauek baliatu biderik hoberena aukeratzeko. Oro har, azpi-egitura optimoak erabiliz, problema guztiak ebatzi daitezke hiru pausu hauek jarraituz:\nAzpi-problemak azpi-problemetan zatituz ebazten dira kasu errazera ailegatu arte, non emaitza tribiala den.\nProblema batek azpi-problema gainjarriak dituela esatea, problema nagusiak ebazteko azpi-problema bera erabiltzen dela esatea da. Adibidez, Fibonacciren zenbakien segidan (F3 = F1 + F2 y F4 = F2 + F3) , F3 eta F4 kalkulatzeko, F2 erabili behar da. F5 kalkulatu nahi badugu, erabili F3 eta F4 beharko ditugu. F5en inplementazio txar batek, F2 bi aldiz edo gehiago kalkulatuko du. Hau beti gertatuko da azpi-problema gainjarriak ditugunean, non algoritmoaren exekuzio denbora igoko den.\nHau ekiditeko kalkulatu ditugun soluzioak zerrenda batean gorde daitezke. Beraz, problema bera berriz ebatzi nahi bada, lehen kalkulatu dugun soluzioa zerrendan bilatu dezakegu, hau berrerabiltzeko (memorizazioa).\nLaburbilduz, programazio dinamikoak hauek erabiltzen ditu:\nGainera, bi planteamendu ezberdin azpimarra ditzakegu:\nProgramazio funtzional lengoaia batzuk, Haskell batez ere, memorizazioa erabil dezake automatikoki, prozesuak azkartzeko.\nAdibidea.\nFibonacciren zenbakiak:.\nSegida matematiko hau errekurtsio honekin adierazi daiteke:\nFibonacciren segidan n posizioan dagoen zenbakia topatzeko, honako programa errekurtsiboa sor dezakegu, kostu exponentziala eukiko duena:\n FUNC fib(\u2193n: ARRUNTA): ARRUNTA\n HASIERA\n BALDIN n = 0 ORDUAN\n ITZULI 0\n BESTELA, BALDIN n = 1 ORDUAN\n ITZULI 1\n BESTELA\n ITZULI fib(n-1) + fib(n-2)\n BALDIN AMAITU\n AMAITU\nDemagun codice_1 deitzen dugula, orduan zuhaitz dei bat eratuko genuke non parametro berdinak hainbat alditan errepikatuko diren:\nIkus daitekenez, hainbat alditan deitu dugu fib programa, parametro berdinekin. Parametro handiagoekin, fib balio berdin gehiago birkalkulatuko lirateke.\nArazo hau konpontzeko, problema programazio dinamikoaren bidez burutu dezakegu, memorizazioa erabiliz (kalkulatuak izan diren balioak gorde, ondoren berriz erabiltzeko). Era honetan, taula batean gordeko ditugu ateratzen joan ditugun balioak, ondoren hauek behar direnean erabiltzeko. Eratutako taula dimentsio bakarrekoa izango litzateke, 0tik n-ra.\nHau kalkulatuko luken programa, Bottom-up erabiliz:\n FUNC Fibonacci (\u2193n: ARRUNTA): ARRUNTA\n ALDAGAIAK\n taula: ARRAY [0..n] ARRUNTAZKOA\n i: ARRUNTA\n HASIERA\n BALDIN n = 0 ORDUAN\n ITZULI 0\n BESTELA, BALDIN n = 1 ORDUAN\n ITZULI 1\n BESTELA\n taula[0] := 0\n taula[1] := 1\n FOR i = 2TIK nRA EGIN\n taula[i] := taula[i-1] + taula[i-2]\n FOR AMAITU\n ITZULI taula[n]\n BALDIN AMAITU\n AMAITU\nFibonacci funtzioak O(n)ko kostua izango du, 2^n ordez (zuhaitz bitar bat eratzen duelako memorian). \u00a0Beste adibide bat, Top-Down erabilita, kalkulatutako azken bi balioekin geratzea izango litzateke, erabilgarriak direnak hurrengo zenbakiak kalkulatzeko.\nHonako egitura izango luke:\n FUNC Fibonacci (\u2193n: ARRUNTA, \u21a8taula: ARRAY [0..n] ARRUNTAZKOA): ARRUNTA\n ALDAGAIAK\n i: ARRUNTA\n HASIERA\n BALDIN n &lt;= 1 ORDUAN\n ITZULI n\n AMAITU BALDIN\n BALDIN taula[n-1] = -1 ORDUAN\n taula[n-1] := Fibonacci(n-1, taula)\n BALDIN AMAITU\n BALDIN taula[n-2] = -1 ORDUAN\n taula[n-2] := Fibonacci(n-2, taula)\n BALDIN AMAITU\n taula[n] := taula[n-1] + taula[n-2] \n ITZULI taula[n]\n AMAITU"}
{"id": "675846", "revid": "119347", "url": "https://eu.wikipedia.org/wiki?curid=675846", "title": "Ezpeletako gaztelua", "text": "Ezpeletako gaztelua edota Ezpeletako baroien gaztelua Lapurdiko Ezpeleta udalerrian dagoen gaztelua da. Gaur egun Herriko Etxearen, Turismo Bulegoaren eta Liburutegiaren egoitza da. Ezpeletako piperraren langintzaren erakusketa ere han dago.\n2007an Monumentu Historiko izendatu zuten.\nKokapena.\nLehen ere herritik hurbil zen gaztelua, baina gaur egun ia elkarturik daude biak, gazteluraino zabaldu baita herria. Jondoni Eztebe eliza eta eliza aldeko auzoa beherago daude, iparraldera. Gaztelua muino koskor baten gainean dago, Latsa errekak Errobirako bidean eginiko ibar baten gaineko aldean. Muinoaren iparraldera eta ekialdera ezponda luzeak dira ibaiaren aldera, defenda errazak.\nGaztelu pribatua izan da hasieratik. Ezpeleta sendiari eta baroierriari loturik zeuden gazteluaren historia eta egitekoak. Baina, Erdi Aroa bitartean behintzat lurraldeko aldaketen eta gorabeheren arabera ibili zen Ezpeletako leinua, eta aldi berean erresuma batekin baino gehiagorekin izan zituen harremanak askotan.\nHistoria.\nEzpeletako baroiek gaztelua 1000. urte aldera eraiki zuten, eta 1707ra arte haren jabe izan ziren, 1694an Frantziako adarra desagertu ondoren.\nJatorriz, baroi edo jauntxo hauek Nafarroako errege-erreginen menpekoak ziren. Nafarroako Erresumako 12 baroietako bat izan ziren. Ffamilia honetan ezagutzen den lehenbiziko baroia On Aznar izan zen, jada 1059an Ezpeletako jauna zena. Ezpeletako jaunak XI. mendeaz geroztik daude Lapurdin. Nafarroako baroi boteretsuenetakoak izan ziren, erregea ez zelako gai inongo auzitegi eta kontseilurik osatzeko Ezpeletako baroirik gabe ez: bakea ala gerra egiteko 12 baroiak behar zituen.\nLeonor Akitaniakoa eta Henrike II.a Ingalaterrakoa elkarrekin ezkontzean, 1152an, Akitania (eta harekin batera Lapurdi) Ingalaterrako Erresumaren jabetzara igaro zen, eta hala egon zen XV. mendera arte.\nEzpeletarrak.\n1059. urtean, Aznar Ezpeleta zen Nafarroako hamabi gizon aberatsenetako bat. 1170. urtean, Pierre Bertrand Ezpeleta zen Baionako apezpikua. 1178ra arte egon zen kargu hartan. 1270. urtean, Ezpeleta jauna Teobaldo II.arekin joan zen gurutzadara. XIV. mendean, Senpereko jaunekin lehia handia izan zuten.\nBaina, batik bat, Nafarroan bizi ziren, eta txanbelanak, kopariak, ezkutariak, baileak eta ibar-jaunak izan ziren. 1624an, Flandrian Frantziako eta Espainiako armaden arteko gerra izan zenean, Bertrand Ezpeletak Espainiako lerroetan borroka egin zuen.\n1637an, Richelieu kardinalak baroigoa konfiskatzeko agindu zuen, eta ezpeletatarrek gaztelua suntsitu zuten. Baina Barbarak, Bertranden arrebak, auzitegietara eraman zuen gaia. Auzia irabazi eta ezpeletatarrek 25.000 libera ordaindu behar izan zituzten gaztelua berreraikitzeko.\n1694an Juliana baroia hil zen, gazteluko azken anderea. Ez zuen oinordekorik, eta gaztelua eta zituen tituluak herriari utzi zizkion oinordetzan. 1721. urteko transmisio hori azaltzen duten egiaztagutunek honakoa diote... \u00abparrokia honetako kideek... justizia \u2014altua, eta tartekoa, eta baxua\u2014 dute leku honetako baroi gisa\u00bb. Beraz, Ezpeletako biztanle guztiek izan dezakete baroi titulua.\nEraikina.\n1637ko suntsiketaren eta geroko eraberritzearen ondoren, udaletxe, eskola, apaiz-etxe eta beste izateko atondu zuten gaztelua. Horregatik, XVII. mendeko eraikuntza ikusita eta Jauregi esaten ziotela jakinik, Erdi Arokoa ere etxe-dorre edo etxe gotortu bat baino ez ote zen pentsatu izan dute batzuek.\nBaina etxe gotor bat baino gehiago izango zela zioen Duvoisinek, eta hala zela baieztatu zuten 1997an egin zituzten indusketa lanek. Eta gauza bera adierazten dute, bestalde, gaur egun han ikus dezakegunak ere. Dirudienez, kanpoan ibili zale ziren Ezpeletako jaunak, baina jakin zuten sortetxea zaintzen, XIV. eta XV. mendeko aztarnen arabera. Erresumen arteko muga gertu zela jakinik, Frantziako erregearen laguntza ere izan zuen agian, Lapurdi konkistatu ondoren.\n1997ko udaberrian, gaztelua aztertzen hasi zen Okzitaniako Tolosa hiriko enpresa bat, eta han aritu ziren arkeologoek prentsaurreko bat eman zuten urte bereko uztailean, behin-behineko emaitzak aurkezteko. Azterketak hasi baino lehen, dorre biribil bat eta bi horma baino ez ziren aipatzen, gazteluaren aztarna usteko gisa. Dorrea, gainera, XVI. mendekoa zela esaten zen.\nIngurua aztertzerakoan, ordea, 3 dorre gehiagoren aztarnak agertu ziren, eta hormatal luze batzuk, dorreen artean. Ikus daitezkeen dorreak eta desagertua den beste bat hormatalez elkartuz gero, 40 edo 45 metroko diametroa zuen pentagono bat eratuko zuten, hormatalak ez baitziren, dirudienez, zuzenak. Azaleraturiko hiru dorretatik bi behintzat oso ondo nabari dira, hegoaldean biak. Hirugarrena, berriz, ipar-ekialdean zena, D-918 errepidea zabaltzerakoan hondatu zuten, neurri handi batean, behintzat. Eta ipar-mendebaldean zena galdutzat jotzen dute. Ferra itxurako oinplanoa dute dorreek.\nDorreak eta hormatalak harlanduz eginak dira, kareharri ondo landuz eginak. Hegoaldea du alderik ikusgarriena: harresia eta azaleratutako bi dorre. 25 metroko garaiera dute. Gaur egun ikus daitekeenaren gainean 3 edo 4 metro garaiko harresia egongo zen. Harresi haien hondarrak bistaraturik daude orain, Mendebaldeko dorrearen bi aldeetan.\nUdaletxeari erantsita dagoen dorrean bi eratako harria erabili zuten, dirudienez. Beharbada, XVII. mendeko bigarren erdialdean parte handi bat berriz egin behar izan zutelako ditu desberdinak. Kanpotik ere nabari da dorreko solairu bakoitza non hasten edo bukatzen den, harri-eraztun bat-edo baitu solairu bakoitzean. Hegoaldeko horman kakategi bat du. Su-armak jartzeko leiho-zuloak ere badituzte dorre horrek eta beste batek: hiruzpalau motatako zuloak. Indusketa lanek adierazi dutenez, hegoaldeko ezponda ez da benetako ezponda, lubanarro baten aztarna baizik, eta mendebaldekoa ere halaxe da agian.\nEgiturari buruzko xehetasun garrantzitsu batzuk ere argitzeke daude oraindik. Ez dakigu, besteak beste, non zuen sarrera; non zen dorre nagusia, dorre nagusirik baldin bazen; zer egitura zuen barruak, edo nola banatua zegoen.\nDena dela, gaur udaletxe izateko eta bere zerbitzuak eskaintzeko harturik daukatena XVII. mendekoa da. Hormen egitura askoz kaxkarragoa da, ate eta leiho inguruetan izan ezik, eta hareharriz egina, gehiena. Udaletxea eta erakustokia zaharberritze lanetan dira aspaldian. 1999an zuriz margotu zuten kanpotik, leiho eta ate inguruko harriak izan ezik. Harri horiek nabariago geratu dira, baina gainontzeko harriak ez dira ikusten."}
{"id": "675853", "revid": "512", "url": "https://eu.wikipedia.org/wiki?curid=675853", "title": "J\u00f8rgen Roed", "text": "J\u00f8rgen Roed, (Ringsted, 1808ko urtarrilaren 13a \u2013 Kopenhage, 1888ko abuztuaren 8a), Danimarkako Urre Aroko erretratu\u00a0egile margolaria.\nBizitza.\nAita, Alemaniako etorkina, herriko udaleko partaide zen. Abeletxe bat izateaz gain destilategi bat ere bazuen. Jorgenek lau anai-arreba izan zituen. Vermehren familia auzokideak ziren eta hauen semea\u00a0 Frederik Vermehren\u00a0artista ezaguna izango zena, Jorgenen ikasle izan zen.\nJorgen gazte zela\u00a0J. J. Fyhnen eskutik, marrazketa eta pintura ikasteko aukera izan zuen. Hala ere hezkuntza honi esker ez zuen ezer berezirik egin baina Roedsen gogo sutsuei esker, 1822an, behin Danimarkako Arte Errege-Akademian (Det Kongelige Danske Kunstakademi) onartua izan eta gero, gurasoak limurtu eta Kopenhagera joatea erdietsi zuen.\nHemen Hans Hansen (Constantin Hansenen aita) erretratugilearekin margotzeari ekin zion. Ikasketa honetan lortu zuen emaitza iraunkorrena, Constantinekin lortu zuen adiskidetasuna izan zen, irakaslearen semearekin, alegia. Ikasketa hauen egitekoa, margolanak kopiatzea besterik ez zen, eta, hala bada, 1824 urtean, berak egindako lehendabiziko erakusketan, Charlottenborgeko Udaberri Erakusketan, Rafaelen aingeru baten burua aurkeztu zuen. Bi urte ostean, 1826 urtean, berak egindako eta kopiatu gabeko lehendabiziko margolana aurkeztu zuen, bere lehendabiziko irakaslearen erretratua hain zuzen ere.\nBizitza osoan zehar aldizka erakusketak egiten jarraitu zuen.\nAkademian aritzen zen aldi berean, 1822 urtean irudi eskola batera ere joaten zen eta 1825 urtean Igeltsu Pintura eskola batera ere.\n1828 urtean Hansen hil eta Roedek eta Hansen gazteak, \"Danimarkako Urrezko Aroko Pintura\"ren aita izango zen Christoffer Wilhelm Eckersberg\u00a0margolariarekin ikasketak jarraitu zituzten. Roed eta Hansen lagun minak ziren eta elkarrekin Danimarkan barrena margotzen aritu izan ziren.\nRoed ikasle eta margolari maratza zen. Eckeresbergen eragina nabarmena izan zen bere garapenean eta bizitza osoan Eckersbergren miresle leiala izateaz gain, haren izadiaren behaketa zaindua eta zehatzaren oinarriak jarraitu zituen.\nBerezko estiloa garatu zuen eta erretratugile trebea bihurtu zen. 1831 urtean Akademiako lehendabiziko zilarrezko domina irabazi zuen eta berriro ere 1833 urtean. Urrezko domina lortzeko ez zuen lehiaketan parte hartu.\n1831 urtean Norvegiara bidaiatu zuen.\nArkitekturako margolanak era egin zituen, batez ere 1830 inguruan, besteak beste\u00a0Roskilde Katedrala izeneko pare bat margo.\nAtzerriko azterketa.\n\u00a01837-1841 urteetan Italian bizi izan zen. Lehendabizi D\u00fcsseldorfera joan eta hortik Italiara joan zen. Hasieran Erroman izan zen.\u00a0Napolin,\u00a0Constantin Hansen eta Wilhelm Marstrandekin izan zen. \u00a0\n\u00a0Italian izan zen bitartean paisaiako pinturaren abilezia hobetu zuen eta batez ere arkitekturarekin lotutakoak\nArtistiko eta karrera Danimarkan.\n1842 urtean Danimarkara itzuli eta Italian egindako margolanek arrakasta izan zuten. Urte horretan bertan ezkondu egin zen eta bi seme-alaba izan zuten. Semea\n\u00a0Holger Roed, aitaren urratsak jarraitu eta artista izan zen, alaba Helena (Helena Nyblom, Roed jaioa), suedo-daniar idazlea bihurtu eta\u00a0Carl Rupert Nyblom, arte historialari eta Suediako Akademiako kidearekin ezkondu zen.\n1843 urteko udan, J. C. Drewsenri egindako erretratu bati ezker, Akademiako kide egin zuten.\u00a0\n1850 eta 1851 urtean Dresden-era bidaiatu zuen eta hamar urte geroago, 1861 eta 1862 urteetan, Londresko Munduko erakusketan izan zen. Bertan bere margolanak ikusgai egon ziren eta ondoren Paris, Florentzia eta Erroman ere.\nBehin Danimarkara itzulita, Pintura Akademian irakasle aritu zen eta urte batzuk geroago berriro ere bidaiatzeari ekin zion:\u00a01871 (Ponpeia, Capri, Erroma), \u00a01873 Berlin eta 1878 urtean Parisko Mundu Erakusketa.\n1888 urteko abuztuaren 8an, 80 urte zituela, Kopenhagen hil egin zen."}
{"id": "675855", "revid": "105290", "url": "https://eu.wikipedia.org/wiki?curid=675855", "title": "Protostrator", "text": "Pr\u014dtostrat\u014dr () Bizantziar Inperioan gorteko ofizial kargu bat izan zen. Hasiera batean inperioko zalditegiaren arduraduna zen, baina mendeetan zehar eboluzio handia jasan zuen eta ofizial militar garrantzitsua izatera pasa zen. Protostatorraren emazteak \"pr\u014dtostratorissa\" titulua zuten ()."}
{"id": "675860", "revid": "56334", "url": "https://eu.wikipedia.org/wiki?curid=675860", "title": "Basil I.a Mazedoniakoa", "text": ""}
{"id": "675861", "revid": "56334", "url": "https://eu.wikipedia.org/wiki?curid=675861", "title": "Multiparadigma programazio lengoaia", "text": ""}
{"id": "675865", "revid": "448", "url": "https://eu.wikipedia.org/wiki?curid=675865", "title": "Sos del Rey Cat\u00f3lico", "text": ""}
{"id": "675866", "revid": "6327", "url": "https://eu.wikipedia.org/wiki?curid=675866", "title": "Nafarroako errepideak", "text": ""}
{"id": "675867", "revid": "69477", "url": "https://eu.wikipedia.org/wiki?curid=675867", "title": "Nafarroako herri errepideen zerrenda", "text": ""}
{"id": "675906", "revid": "56334", "url": "https://eu.wikipedia.org/wiki?curid=675906", "title": "Phillip V. Tobias", "text": ""}
{"id": "675907", "revid": "15795", "url": "https://eu.wikipedia.org/wiki?curid=675907", "title": "Wolof", "text": ""}
{"id": "675908", "revid": "2048", "url": "https://eu.wikipedia.org/wiki?curid=675908", "title": "Erronkariarren zubia", "text": "Erronkariarren zubia Urraul ibarreko Esa udalerrian XI.-XII. mendeko harrizko zubi bat da, baliteke erromatar zubi baten gainean eraikia izatea, Aragoi ibaiaren gainean.\nZubia Erdi Aroko lau bideen arteko bidegurutze garrantzitsu batean zegoen: Donejakue bidea, Erronkariarren Errege Abelbidea, Almadiarien Ibilbidea eta erromatar galtzada.\nZubia.\nZubiak 100 metro luze eta 2,60 metro zabal zeuzkan. Zazpi begi edo arku zituen, gaur egun horietatik hiru bakarrik mantendu izan dira, gainontzeko lauak suntsituta daude. Esa herrigunetik ekialdera dago.\nHistoria.\nXI.-XII. mende arteko zubia da, baliteke erromatar zubi baten aztarnen gainean eraikia izana, Donejakue bidearen Aragoiko adarrean. Nafarroako Erresuma birkonkistatzeko ahaleginean, Esako Gudua borrokatu zen gaztelar gerlariak eta kolaboratzaileak ihes egiten ari zirenean. 1521eko maiatzaren 18an 300 nafarrek, Simon Ledeakoa buru zutela, bidea itxi zieten zubian Aragoira igarotzeko asmotan zebiltzala, eta istiluak hasi ziren. Ondorioz, gaztelar estandarte eta banderak eta 60 preso gaztelar atzeman zituzten.\nZubia mendeetan zehar hainbat alditan suntsitua eta berreraikia izan zen, azkena Bigarren Karlistaldian (1872-1876). Berehala egurrezko egitura batekin konpondua izan zen, baina 1930eko hamarkadan sute batek kiskaldu eta egungo egoeran utzi zuen. Erabilera behin betiko utzi zen, eta zubia ahaztua gelditu.\nKondaira.\nKondairaren arabera, 732an Esaren inguruan, Poitiersko guduan garaituak izan ondoren atzera bueltan zetozen mairuak eta baskoiak elkar borrokatu omen zuten: Olasteko gudua. Beste bertsioen arabera, Al-Andalusetik zetozen arabiar erasoaldi ugarietako bat izan omen zen.\nNolanahi ere, gudu hartan omeiarrak garaituak izan ziren, eta Erronkaribarko Sara izeneko emakume batek \"mairu erregea\" edo omeiarren gudarosteko buruzagiari burua ebaki eta zubi honetatik zintzilikatu omen zuen. Haren burua eta Erronkariarren zubia gaur egun Erronkaribarko armarrian agertzen dira. Beste bertsio batek hori Burgiko zubian gertatu zela dio."}
{"id": "675909", "revid": "1545", "url": "https://eu.wikipedia.org/wiki?curid=675909", "title": "Wolof (herria)", "text": "Wolof herria Mendebaldeko Afrikako talde etnolinguistikoa da, jatorria Senegal, Gambia, Mali eta Mauritanian duena. Biztanleriaren % 38,7 dira Senegalen. Woloferaz, Niger-Kongo familiako Atlantiko mendebaldeko hizkuntzaz, mintzatzen dira eta nekazariak dira gehienbat. Ezagunak dira wolof emakumeen janzkera eta apaingarriak: ile orrazkera bitxiak, urrezko bitxi ugari eta oso jantzi ikusgarriak erabili ohi dituzte. Gehienak musulman sunitak dira."}
{"id": "675910", "revid": "103793", "url": "https://eu.wikipedia.org/wiki?curid=675910", "title": "Santa Maria baseliza (Esa)", "text": "Santa Maria baseliza Esa udalerrian Erdi Aroko kristiau baseliza bat da.\nKokalekua.\nErronkariarren zubitik hurbil dago.\nHistoria.\nErdi Aroan bertatik igarotzen ziren erromesen ospitale izan zen.\nEraikina.\nOinplano luzea du, 1200an jatorrizko nabeari egindako handitzea, hartatik inpostan pilastra bat eta egurrezko sapaia eusten duen arku fajoi ebakia bakarrik gelditzen dira. Sakristia epistolaren aldetik hormaburuari atxikia dago, eta zerupeko estalitako gela laukizuzena da.\nKanpoaldetik, baseliza, harlandu luzituzko eraikin horizontal luzea da, barnealdeko fajoiarekin bat datorren kontrahormaz eta dobel erradiala duen puntadun atearekin.\nGarai batean baseliza honetan zegoen Santa Mariaren irudia gaur egun Esako Doneztebe eliza berrian dago. Baselizan aldare nagusiaren gainean irudia kokatua zegoen horma-hobia ikusgai dago."}
{"id": "675912", "revid": "103793", "url": "https://eu.wikipedia.org/wiki?curid=675912", "title": "Doneztebe eliza berria (Esa)", "text": "Doneztebe eliza Esa udalerrian XX. mendeko kristiau eliza bat da. Doneztebe eliza zaharra ordezkatu zuen.\nKokalekua.\nHerria zeharkatzen duen Ledea eta Ezkose arteko errepidearen alboan dago.\nHistoria.\n1950ean Ren\u00e9 Petit ingeniariak eta Luis Vallet de Montano arkitektoak eraiki zuten. Lehenbiziko harria 1950eko urtarrilaren 22an ezarria izan zen.\nEraikina.\nOinplanoa doriar ordenako fustedun zutabeez eta abside erdizirkularraz osatutako hiru nabekoa da. Barnealde osoa zutabeetan esekitako egurrezko tribuna batek zeherkatzen du. Hormak luzituak dauzka.\nEbanjelioaren aldeko horman Basianok sinatutako San Virilaren bizitzari buruzko oleo bat ikusgai dago. Erretaula nagusia 1618-1624 artean Gaspar Ramos eta Vitorian Etxenagusiak egindako Orreagako kolegiatako erretaula nagusiaren egokitzapena da. Banku bat eta hiru kaletako bi gorputzez osatua dago, Orreagakoaren erdialdekoari dagozkio, baina honakoak ez dauzka hegalak eta erremateak. Tabernakulu edo sagrarioa antzinako erretaula da.\nKanpoaldean dorre prismatikoa nabarmentzen da, eta haren oinetan Santa Krutz Seroskoan oinarritutako fuste sendoa, kanpaiarentzako erdipuntuko bao bat duela. Atea erdipuntuko arku sotil batek osatzen du, eskuinean hiru arkudun arkupea du, eta haien tarteetan kontrahormak. Sakristia eta kontrahormadun abside erdiziurkularra ditu, eta azken horren gainean kanpai-horma txiki bat. Ebanjelioaren alboan sakristia eta hiru hormek osatutako bolumen simetriko bat dago."}
{"id": "675916", "revid": "56334", "url": "https://eu.wikipedia.org/wiki?curid=675916", "title": "Andries van Wesel", "text": ""}
{"id": "675917", "revid": "336", "url": "https://eu.wikipedia.org/wiki?curid=675917", "title": "Demozidio", "text": "Demozidioa Rudolph Rummel (1932\u20132014) politika zientzialariak genozidio definizio legala baina zabalagoa den terminoa erabiltzeko asmoz sorturiko izendapena da. Demozidioren definizioa honakoa litzateke: \u00abgobernu batek pertsona edo pertsonen hilketa burutzea, genodizioa, hilketa politiko eta hilketa masiboak barne.\u00bb"}
{"id": "675924", "revid": "103793", "url": "https://eu.wikipedia.org/wiki?curid=675924", "title": "Doneztebe eliza zaharra (Esa)", "text": "Doneztebe eliza Esa udalerrian XIII. mendeko kristiau eliza bat da. Antzinako parrokia da, 1950ean Doneztebe eliza berriak ordezkatu zuen.\nKokalekua.\nHerrigunean dago, hain zuzen ere, herriko plazan eta Esako udaletxearen alboan.\nHistoria.\nErdi Aroan eraiki zen, 1200. urtealdera. XVI. mendean atea eta gangetan zaharberritze lanak egin zitzaizkion.\n1950ean Doneztebe eliza berriak ordezkatu zuen eta ordutik aurrera eskorta gisa erabilia izan zenez, oso egoera kaxkarrean zegoen. 2006ko udan zaharberritua izan zen.\nEraikina.\nHiru ibilbide ezberdinez osatutako nabe bakarreko oinplanoa eta hormaburu zuzena ditu, azken horren aurreko ibilbidean gurutzadura modura bi kapera dauzka. Bi gela hormaburuari atxikiak ditu, haietako bat sakristia. Hormak presbiterioan eta epistolaren aldeko kaperan XV eta XVI. mendeko margoekin luzituak daude."}
{"id": "675930", "revid": "103793", "url": "https://eu.wikipedia.org/wiki?curid=675930", "title": "Esako udaletxea", "text": "Esako udaletxea Esa nafar udalerriko udaletxea da.\nEsako Udalaren egoitza da eta Ren\u00e9 Petit karrikan kokatuta da.\nEraikina.\nOinplanoa eta solairua ditu, fatxadak goratuta, eta berrogeiko hamarkadan eraiki zuten. Eraikina eskola zaharrekin, idazkariaren etxebizitzarekin eta mediku-zerbitzuarekin partekatzen dute. Kale nagusian dago, eta Ren\u00e9 Petit izena du, Esako urtegiko presa eraikitzeko ingeniari zuzendaria, herrigunetik 3 km-ra."}
{"id": "675936", "revid": "105290", "url": "https://eu.wikipedia.org/wiki?curid=675936", "title": "Esako pilotalekua", "text": "Esako udal pilotalekua Nafarroako Esa udalerrian dagoen pilotaleku bat da. 2006an inauguratu zen. Herria zeharkatzen duen Liedena eta Jaka arteko errepidearen alboan dago."}
{"id": "675942", "revid": "512", "url": "https://eu.wikipedia.org/wiki?curid=675942", "title": "Euskal pezeta", "text": "\"Artikulu hau Euskadiko dibisari buruzkoa da; beste esanahietarako, ikus \u00abPezeta\u00bb.\"\nEuskal pezeta Eusko Jaurlaritzak Espainiako Gerra Zibila martxan zela sortutako dirua izan zen.\nTestuingurua.\nEAJko eta Frente Popularreko ordezkariek osatutako gobernuak halabeharrez eskuratu zuen Espainiako Bigarren Errepublikak aurrez ukatutako autogobernu maila. Autonomia estatutua 1936ko urrian bertan onartzea lortu zuen; gerra hasita, gobernu zentral errepublikanoak euskal lurraldeen babesa bermatu nahi zuen. Gipuzkoatik Asturiasera bitartean, kostaldeko lerroa errepublikarren esku zegoen oraindik, baina beraien eremu nagusitik erabat isolatuta. Eta 1937ko martxoa arte, frankistek erasoari berrekin arte, frontea egonkortuta egon zen. Esku-dirua jaulkitzeaz gain, pasaporteak banatu zituen, justizia sistema berrantolatu zuen, atzerrian ordezkaritzak jarri zituen abian, 40.000 soldaduko armada antolatu zuen besteak beste.\nHistoria.\n1936ko urrian, Bilbon, Jose Antonio Agirre lehendakari izendatu eta bi astera, Eliodoro de la Torre buru zuen Eusko Jaurlaritzako Ogasun Sailak dekretu bat onartu zuen, abuztuan Bizkaiko Defentsa Batzordeak onartutako bera: billete-txeketegiak jaulkitzeko agindua eman zuten, Espainiako Bankuan zituzten funtsen babesean. Diruaren zirkulazioa bermatu nahi zuten, gerra eremuetan dirua altxortzeko joera baitzegoen.\nHonela zioen dekretuaren zati batek: \u201c\"Beraz, altxortzea ezinbestean zuzendu behar da konponbide heroikoen bidez, batetik, egoismo nabarmen eta zentzugabeenaren ezkutalekuetan kapitala metatu dadin saihesteko eta, bestetik, gure herriko altxor emankorrak lurraldeko mugetatik ihes egin ez dezan, beste eskualde batzuk gure lurraren zuku finantzarioaren bizkar elikatzeko\"\u201d.\nBederatzi banketxe eta kutxak jaulkitako hasierako txeketegi-billeteak kalitate eskasekoak ziren eta 1937ko apirileko dekretu batek aginduta, billete berriak egin ziren, atzealdean euskal eszenak zituztenak, Nikolas Martinez Ortiz de Zarate margolariaren lanak. 5, 10, 25, 50 eta 100 pezetako billete hauei \"eliodoroak\" esan izan zitzaien, Ogasun sailburuaren izenagatik.\nEra berean kalitate handiko nikelezko bat eta bi pezetako txanponak ere egin ziren. Frigiar txanoa zuen emakumezko aurpegi bat zuten alde batean, \"Gobierno de Euzkadi\" izenarekin, eta beste aldean pezeta bat edo biren balio zifrarekin, eta 1937ko datarekin. Pezeta batekoak 22 milimetroko diametroa eta 4 gramoko pisua zuen, eta 2 pezetakoak 26 mm eta 8 gramo. Pezeta batekoak 6 milioi ale atera ziren, eta bikoak 2 milioi.\nBilbo ekainean erori zen, eta hiriarekin batera, euskal pezetaren zirkulazioa bertan behera gelditu zen."}
{"id": "675945", "revid": "336", "url": "https://eu.wikipedia.org/wiki?curid=675945", "title": "Disco musika", "text": "Disco musika edota soilik Disco musika genero bat da. 1970eko hamarkadan AEBetako eta Kanadako diskoteketan jaio zen, eta Rhythm and blues, funk, soul eta musika psikodeliko generoen nahasketatik sortu zen, eta bere urrezko garaia hamarkada horretako amaieraldean izan zuen (1975-1979). 1980ko hamarkadaren hasieran gainbehera hasi zuen, musika elektronikoaren bilakaerak dance, techno eta acid house dantza generoak sortu baizituen.\nDisco musikaren sorlekua eta berezko giroa diskotekak dira, eta batez ere dantzan oinarritua dago, hortik bere izena. Genero honetako kur nagusia garaiko diskoteketako kristaldun bolak dira, eta genero horretako ikur bilakatu zen diskoteka nagusia, New York hiriko Studio 54 diskoteka.\nEstekikoki eta jazkera dagokionez oso ongi nabarmendutako hiri tribua osatu zuen: elefante hankadun galtzak, emakumezko takoi altuko zapatak, jaka zuriak, kolore nabariko atorrak eta abar. The Simpsons marrazki bizidun telesailan hiri tribu horretako ordezkari gisa Disco Stu izeneko pertsonaia agertzen da.\nGenero honetako musikari eta musika talde nabarmenenak honakoak dira: MFSB, Donna Summer, The Jackson 5, Gloria Gaynor, Barry White, The Bee Gees, KC and The Sunshine Band, Village People, Boney M o ABBA. Altres artistes enregistraren ocasionalment m\u00fasica disco com Leo Sayer (\"You Make me feel like dancing\"), Rod Stewart (\"Do you think I'm sexy?\"), Electric Light Orchestra (\"Last Train To London\") eta Blondie (\"Heart Of Glass\").\nZineman bi film hauek generoaren ikur bilakatu dira: \"Saturday Night Fever\" (1979) eta \"Staying Alive\" (1983).\nHalere, gaur egun oraindik ere zaletu ugari dauzkan musika generoa da, bai 1970eko hamarkadaren bigarren erdian nerabe edo gazteak izan ziren jende nostalgikoaren artean, bahiz hamarkada horretako musikazaleak diren gaur egungo gazteen artean ere."}
{"id": "675947", "revid": "105290", "url": "https://eu.wikipedia.org/wiki?curid=675947", "title": "Chill Out", "text": "Chill out (ingelesez \"lasaitu\" edota \"erlaxatu\" esan nahi du; baita chillout, chill-out, edo soilik chill ere deitua) musika elektronikoaren azpigenero bat da. 1990eko hamarkadaren erdialdera sortu zen, konposizio atsegin eta musika erritmo geldoa zuten hainbat musika estilo elektroniko barnean bilduz."}
{"id": "675949", "revid": "56334", "url": "https://eu.wikipedia.org/wiki?curid=675949", "title": "Disko musika", "text": ""}
{"id": "675953", "revid": "1712", "url": "https://eu.wikipedia.org/wiki?curid=675953", "title": "Petrolio putzu", "text": ""}
{"id": "675955", "revid": "336", "url": "https://eu.wikipedia.org/wiki?curid=675955", "title": "Sepiolita", "text": "Sepiolita filosilikatoen taldeko mineral zuri bigun bat da. Ezaguna da pipak eta iruditxoak egiteko material gisa erabiltzen delako. Bere formula kimikoa Mg4Si6O15(OH)2\u00b76H2O da eta forma solidoan, zuntz eran edo hauts modura ageri da izadian.\nJatorriz \"meerschaum\" izena eman zion Abraham Werner geologoak (alemanieratik: \"itsasoko aparra\"), baina 1847an Ernst Friedrich Glockerrek sepiolita deitu zuen (grezieratik: \"sepion\", \"txibia\" + \"lithos\", \"harria\"), Italian aurkitu zuen mea bateko sepiolitak txibien lumaren antz handia zuelako.\nDentsitate erlatibo txikia eta porotasun handia dituenez, ur gainean flotatzen du.\nIruditxoak eta pipak egiteko erabiltzeaz gain, petrolio-putzuak zulatzeko lanetan eta katuentzako kakatokien material xurgatzailea egiteko erabiltzen da. Eraikuntzan, kareoreetan erabil daiteke ur-biltegi gisa.\nKokapen geografikoa.\nMerkataritzan erabilitako sepiolita gehiena Turkiako Eski\u015fehir eskualdetik erauzten da. Nodulu-masa irregularretan ageri da, metaketa alubialetan. Magnesitarekin batera agertzea ohikoa da, bien jatorria serpentina baita.\nBadaude sepiolita-meak beste zenbait tokitan, baina kantitate txikiagoan. Grezian, Tebas hiritik hurbil eta Eubea eta Samos uharteetan dago. Moravian, Kromau inguruetan ageri da. Kantitate txikiagoak daude Frantzian, Espainian eta Marokon. Estatu Batuetako hiruzpalau tokitan ere badago. Afrikan, bestalde, Tanganyika lakuaren inguruetan aurkitu da sepiolita.\nSepiolitan zizelkatutako turkiar iruditxoak Viena bezalako hirietako lantegietan egin izan dira tradizionalki, baina 1970eko hamarkadan Turkiak esportazioa debekatu zuen, herrialdean bertan mineral hori lantzeko industria sor zedin."}
{"id": "675956", "revid": "105290", "url": "https://eu.wikipedia.org/wiki?curid=675956", "title": "Neuropsikiatria", "text": "Neuropsikiatria nerbio-sistemari dagozkion buruko gaitzak ikertu eta tratatzen dituen medikuntzaren adarra da. Jatorriz, gaur egungo psikiatria eta neurologia disziplinak elkarturik zeuden, psikiatrek eta neurologoek formazio amankomuna zuten neurrian. Gerora, bi disziplineka banandu eta bakoitzak bere kaxa jarduten du; halere, neuropsikiatria psikiatriaren azpisaila bilakatu da, eta neurologiaren azpisaila den portaeraren neurologiarekin lotura estua du, hain zuzen ere, burmuineko istripu edo gaixotasun baten ondorioz kognizioan edo portaeran jazotako kalte edo arazo klinikoak aztertzen dituen disziplina da."}
{"id": "675957", "revid": "105290", "url": "https://eu.wikipedia.org/wiki?curid=675957", "title": "Master Of Puppets", "text": "Master Of Puppets Metallica izeneko thrash metal-eko talde estatubatuarraren hirugarren diskoa da. 1986ko martxoaren 3an argitaratu zen. Album honek Billboard zerrendaren 29\u00ba postua lortu zuen, eta 80.hamarkan gehien saldu zen diskoenetako bat izan zen (Guztira 6.100.000 izan ziren). Metallicaren album onenetarikotzat hartzen da, batez ere Lars Ulrichen bateria eta Kirk Hammetten gitarrarengatik.\nRide The Lightning bezala, Flemming Ramussenek produzitu zuen. Diskoak ez dauzka abestien bideoak, garai hartan taldeak ez zuelako nahi. Abestiek taldearen beste aurreko lanetan baino enfasi lasaigo bat daukate eta guztiek bost minutu baino gehiago irauten dute.\nMaster Of Puppets Metallicak Flemming Ramussekin irarri zuen azken diskoa izan zen. Baita ere Cliff Burton baxu-jotzailearen azken albuma izan zen, 1986ko irailaren 27an Suedian izandako autobus istripu baten hil baitzen.\nAbestiak.\nDisko guztiaren iraupena: 54 minutu.\nDatu interesgarriak.\n- Taldeak kontzertuetan \"Battery\" jotzen duten bakoitzean James Hetfieldek entzuleei zera galdetzen ohi die: \"Are you Alive? How does it feel, to be Alive?\" ] \"(Bizirik al zaudete? Nolakoa da bizirik egotea?).\"\n- The Thing That Should Not Be\" abestiak H.P. Lovecraft idazlearen istorioei erreferentzia egiten dio, Ride The Lightning diskoko The Call Of Ktulu bezala.\n- \"Welcome Home (Sanitarium)\", \"Master Of Puppets\", \"Disposable Heroes\", \"Battery\" eta \"The Thing That Should Not Be\" Guitar Hero bideo-jokoan jo ahal dira. \"Battery\" berriz, Rock Band 2 bideo-jokuan.\n- Albumak 20 urte bete zituenean, 2006an, Metallicak abesti guztiak jo zituen Escape from the Studio '06 izeneko biran."}
{"id": "675958", "revid": "119347", "url": "https://eu.wikipedia.org/wiki?curid=675958", "title": "I\u00f1aki Osa Goikoetxea", "text": "I\u00f1aki Osa Goikoetxea (Zumaia, Gipuzkoa, ) puntista profesionala da, inoizko puntistarik onenetakoa eta XXI. mendeko hoberena. Aurrelari aritzen da, baina behar izan denean atzelari ere jokatu du. Indar, abiadura eta talentu handiko jokalaria da. Zesta puntan, titulu nagusi guztiak irabazi ditu: 11 aldiz irabazi du Buruz Buruko Txapelketa Nagusia, eta 6 aldiz Binakakoa (2002, 2003, 2004, 2005, 2006 eta 2011).\nZazpi urterekin hasi zen zesta puntan jokatzen, jaioterrian. Amateurretan aritu eta gero, 16 urte zituela profesional bihurtu zen, eta Milanera (Italia) joan zen jokatzera sei hilabetez. Handik itzulita, 1997ko abuztuan, Ameriketako Estatu Batuetara joan zen jokatzera. 2015eko urtarrilean, soldata %\u00a070 baino gehiago murriztu ziotela eta, Euskal Herrira itzuli zen."}
{"id": "675961", "revid": "56334", "url": "https://eu.wikipedia.org/wiki?curid=675961", "title": "Iraupen (musika)", "text": "Iraupena soinu baten bibrazioa mantentzen den denbora da. Parametro hau erritmoarekin lotuta dago, eta uhinak barruan dituen segunduekin errepresentatzen da. Soinuaren lau kualitateetako bat da, altuera, intentsitate eta tinbrearekin batera."}
{"id": "675963", "revid": "336", "url": "https://eu.wikipedia.org/wiki?curid=675963", "title": "Iraupena", "text": ""}
{"id": "675966", "revid": "1340", "url": "https://eu.wikipedia.org/wiki?curid=675966", "title": "M\u00f2nica Oltra", "text": ""}
{"id": "675967", "revid": "46380", "url": "https://eu.wikipedia.org/wiki?curid=675967", "title": "Teodosio Vesteiro", "text": "Teodosio Vesteiro Torres (1847ko ekainaren 12a, Vigo - 1876ko ekainaren 12a, Madril) galiziar kazetari, idazle eta musika irakasle bat izan zen."}
{"id": "675968", "revid": "69477", "url": "https://eu.wikipedia.org/wiki?curid=675968", "title": "Marikoi (hegaztia)", "text": ""}
{"id": "675969", "revid": "52098", "url": "https://eu.wikipedia.org/wiki?curid=675969", "title": "Marikoi handi", "text": ""}
{"id": "675974", "revid": "7476", "url": "https://eu.wikipedia.org/wiki?curid=675974", "title": "FC Zorya Luhansk", "text": "FC Zorya Luhansk (ukraineraz \u0424\u041a \u00ab\u0417\u043e\u0440\u044f\u00bb \u041b\u0443\u0433\u0430\u043d\u0441\u044c\u043a) Ukrainako taldea da, Luhansk hirikoa. SESBeko Liga bat irabazi zuen 1972an, hori izan da goren mailan lorturiko titulu bakarra.\nEuskal taldeen aurkako partidak.\nHauek dira Europako txapelketa ofizialetan Zoryak euskal taldeen aurka jokatu dituen partidak:"}
{"id": "675977", "revid": "105290", "url": "https://eu.wikipedia.org/wiki?curid=675977", "title": "Don Juan DeMarco", "text": "Don Juan DeMarco 1995eko Jeremy Leven estatubatuar zinema zuzendari eta gidoigileak zuzendu eta idatzitako amodiozko drama eta komedia film bat da. Lord Byron olerkariaren Don Juan literatur pertsonaian oinarritua dago. Marlon Brando, Johnny Depp, Faye Dunaway, Rachel Ticotin, Bob Dishy eta G\u00e9raldine Pailhas aktoreek antzeztu zuten.\nFilmaren soinu bandaren Bryan Adams kanadar abeslariaren \"Have You Ever Really Loved a Woman?\" abestiak 1995eko Jatorrizko abesti onenaren Oscar Sariaren izendapena jaso zuen.\nArgumentua.\nMozorro eta kapadun gizon gazte bat (Johnny Depp) hesi baten gainean geldirik eta bere buruaz beste egiteko asmoa duela dirudi. Baina poliziak erreskatatu eta aholkularitza psikiatriko batera bidaliko du. Han Jack Mickler (Marlon Brando) doktorearen ardurapean ipiniko dute, erretiroa hartzear dagoen gizon adindua. Gaixoak medikuari Don Juan maitale eta gonazale ospetsua dela aipatuko dio, 1.500 emakume maiteminduarazi dituela, baina haren zoritxarrerako, bere ametsetako emakumea ezagutu eta hura maitemindu ezinik depresio batek jo duela. Kontakizuna aurrera doan heinean, Don Juan DeMarcok bere istorioa kontatuko dio. Nola Mexikon hazi zen eta mozorroa zergatik daraman. Filman zehar medikua Don Juanen istoria zinezkoa ala erokeria bat besterik ez ote den zalantzan jarriko duten hainbat froga agertuko dira."}
{"id": "675993", "revid": "512", "url": "https://eu.wikipedia.org/wiki?curid=675993", "title": "Zuhaitza eta etxeak", "text": "Zuhaitza eta etxeak , italieraz \"Albero e casa\", 1919an Amedeo Modigliani margolari italiarrak egindako margolana da. Arte-lan honek duen berezitasun nagusia paisaia izatea da ezen Modiglianik batik-bat erretratuak egiten baitzituen.\nAzterketa.\nNahiz eta duen izenbura zuhaitzaren presentzia lan honetan ez da handiegia; gehiago herriaren ingurua nabarmentzen dela esango genuke. Berdea esan dezakegu nahiko baztertuta dagoela. Zuhaitzaren kasuan goiko adarren aldean ikus daiteke. Margolanean, bestetik, berdea atzealdean dugu begetazio txiki bat eta zuhaitzaren oinarrian, parterrea. Kolore nagusiak, beraz, urdinak, grisak eta arreak dira. Orokorrean, lanak lasaitasuna trasmititzen du, oreka. Ez dakigu zein den elementu nagusia, zuhaitza edo etxea. Bidearen kurban eserleku bat ikus daiteke eta, haruntzago, itxasoa."}
{"id": "675996", "revid": "512", "url": "https://eu.wikipedia.org/wiki?curid=675996", "title": "Emakume biluzik eserita", "text": "Emakume biluzik eserita , italieraz \"Nudo seduto\", 1919an Amedeo Modigliani margolari italiarrak egindako oihalaren gaineko olioa da. Gaia, emakumearen gorputza biluzik, oso ohikoa da Modiglianiren obran. Lan hauek eskandalua eragin zuten 1917an, publikoki erakutsi zirenean poliziak parte hartu behar izan zuen eta gobernuak erakusketa itxi egin zuen."}
{"id": "675997", "revid": "10891", "url": "https://eu.wikipedia.org/wiki?curid=675997", "title": "Hans Hansen", "text": "Hans Hansen, baita\u00a0Hans \u00ed Mikladali\u00a0izenez ezaguna (1920ko azaroaren 14a \u2013 1970eko\u00a0martxoaren 8a) Mikladaur-eko\u00a0Faroe\u00a0uharteetako margolaria izan zen. 1998 urtean berak eginiko lau margolan Faroeko posta zigiluetan jarri zituzten."}
{"id": "676000", "revid": "56334", "url": "https://eu.wikipedia.org/wiki?curid=676000", "title": "San Lorenzo de Morunys", "text": ""}
{"id": "676002", "revid": "119347", "url": "https://eu.wikipedia.org/wiki?curid=676002", "title": "San Laurendi eliza (Kanbo)", "text": "San Laurendi eliza Lapurdiko Kanbo udalerrian dagoen eliza bat da. 2012tik Monumentu Historiko izendatua dago.\nHistoria.\nGaur egungo eraikina XVII. mendean eraiki zen, XII. mendean eraikitako antzinako eliza zegoen lekuan.\nEraikina.\nXIX. mendean bere hiruko itxurako teilatudun kanpandorrea gaur egun duen teilatu oktogonal eta gezidunarengatik ordezkatua izan zen. Fatxadaren horman eguzki erlojua marraztua du, latinezko esaldi honekin: \"Dubia Omnibus Ultima Multis\" (\"Oren bakoitza neorrentzat ezezaguna da, azkena ororentzat\").\nElizaren barnean, erretaula barroko eder bat dago."}
{"id": "676004", "revid": "105290", "url": "https://eu.wikipedia.org/wiki?curid=676004", "title": "San Ziprian eliza (Lekorne)", "text": "San Ziprian eliza Lapurdiko Lekorne udalerrian dagoen eliza bat da. 1925etik Monumentu Historiko izendatua dago.\nHistoria.\nXV. mendean eraiki zen. Barnealdean, herriko baserri eta nekazal bizimoduari buruzko fresko ederrak ikusgai daude."}
{"id": "676005", "revid": "105290", "url": "https://eu.wikipedia.org/wiki?curid=676005", "title": "San Joan Bataiatzailearen eliza (Mugerre)", "text": "San Joan Bataiatzailearen eliza Lapurdiko Mugerre udalerrian dagoen eliza bat da, Elizaberri auzoan. San Joan Bataiatzaileari sagaratua dago eta 1978tik Monumentu Historiko izendatua dago.\nHistoria.\nXVII. mendean eraiki zen."}
{"id": "676007", "revid": "105290", "url": "https://eu.wikipedia.org/wiki?curid=676007", "title": "Voight-Kampff makina", "text": "Voight-Kampff makina edota enpatia testa, zientzia-fikziozko gailu, proba edo azterketa bat da. 1968ko Philip K. Dick idazlearen \"Amesten al dute androideek ardi elektrikoekin?\" eleberrian agertzen da, bai eta hartan oinarritutako 1982ko \"Blade Runner\" filmean ere.\nProba honek norbait gizakia ala erreplikatzailea (androidea) den jakiteko balio du. Makinak gorputzen funtzio fisikoen aldaketak neurtzen ditu, tartean arnasketa, aurpegiko gorritasuna, bihotz taupaden erritmoa eta begien mugimendua, betiere galdeketa bat egin eta honetan galdetuak emandako erantzunen arabera, gainera galdetuak galdekatzaileari emandako erantzunetan bere erreakzio denbora ere neurtzen da. Galdeketako galderak galdetzailean erantzun emozional bat sortzeko nahitan burutuak daude, alegia, erreplikatzaileen enpatia gabezia agerian utzi eta haiek identifikatzeko asmoz."}
{"id": "676008", "revid": "105290", "url": "https://eu.wikipedia.org/wiki?curid=676008", "title": "Agerria jauregia", "text": "Agerria jauregia edota Mugerreko Herriko Etxea Lapurdiko Mugerre udalerrian dagoen jauregi bat da. Gaur egun, Mugerreko herriko etxearen egoitza da.\nHistoria.\nXVI. mendean eraiki zen."}
{"id": "676009", "revid": "13403", "url": "https://eu.wikipedia.org/wiki?curid=676009", "title": "Mugerreko herriko etxea", "text": ""}
{"id": "676011", "revid": "105290", "url": "https://eu.wikipedia.org/wiki?curid=676011", "title": "Lekorneko herriko etxea", "text": "Lekorneko herriko etxea Lapurdiko Lekorne udalerriko Udalaren egoitza da."}
{"id": "676013", "revid": "105290", "url": "https://eu.wikipedia.org/wiki?curid=676013", "title": "Kanboko herriko etxea", "text": "Kanboko Herriko Etxea Lapurdiko Kanbo udalerriko Udalaren egoitza da."}
{"id": "676015", "revid": "336", "url": "https://eu.wikipedia.org/wiki?curid=676015", "title": "Delitu informatiko", "text": "Delitu informatikoa edota ziberdelitua informatika eta interneten bidez burutzen den delitu eta legez kanpoko jarduera oro da. Sarea egoera berriei legea bera baina azkarrago eraldatu eta egokitzen denez, maiz oraindik delitutzat jo ezin diren baina etikoki gaitzesgarriak diren jarduerak daude, alegia, gehiegikeri informatikoak, legeak oraindik delitu gisa tipifikatuak ez izan arren, delitu izateko baldintzak betetzen dituzten jarduerak. Bestalde, delitu informatikoak herrialdea bakoitzaren legediaren arabera zigortuak daude, batzuetan ziberdelituak diren einean, besteetan ez dute zigorrik jasotzen.\nOrokorrean, delitu informatikoek baldintza hauetakoren bat betetzen dute:\nNazio Batuen Erakundearen arabera, delitu informatikoak honakoak izan daitezke:"}
{"id": "676016", "revid": "13403", "url": "https://eu.wikipedia.org/wiki?curid=676016", "title": "Ziberdelitu", "text": ""}
{"id": "676017", "revid": "512", "url": "https://eu.wikipedia.org/wiki?curid=676017", "title": "Mitch Hedberg", "text": "Mitchell Lee \"Mitch\" Hedberg (Saint Paul, 1968ko otsailaren 24a - Livingston, ) Estatu Batuetako aktore eta umorista izan zen."}
{"id": "676018", "revid": "13403", "url": "https://eu.wikipedia.org/wiki?curid=676018", "title": "Mele (errugbi)", "text": ""}
{"id": "676019", "revid": "105290", "url": "https://eu.wikipedia.org/wiki?curid=676019", "title": "Uztartze", "text": "Uztartzea (; ) errugbian maiz gertatzen den joko-ekintza bat da. Euskal Herrian frantsesaren eraginez maiz \"mele\" hitza ere erabiltzen da, frantsesezko hitzetik eratorria, alegia, \"istilu\" edo \"jendetza\" esan nahi du.\nLaburbilduz, falta bat gertatu den leku berean egiten den joko-ekintza. Talde bakoitzeko zortzi aitzinekoak elkarri helduz hiru lerrotan antolatzen dira, elkarri parez pare aurre eginez, eta uztartze-erdilariak multzo biak banantzen dituen pasabidean jokoan jartzen duen baloia irabazteko bultzaka hasten dira.\nNazioarteko partiduetan epaileek uztartzea burutu behar duten errugbilariei baloia jokoan ipini aurretik eta prest egon daitezen honakoa oihukatzen die: (\"kukubilko, eutsi, prest\")."}
{"id": "676020", "revid": "56334", "url": "https://eu.wikipedia.org/wiki?curid=676020", "title": "Krimen informatiko", "text": ""}
{"id": "676021", "revid": "105290", "url": "https://eu.wikipedia.org/wiki?curid=676021", "title": "LED lanpara", "text": "LED lanpara LED osagai elektroniko edo diodoak erabiltzen dituen lanpara mota bat da. LED batek islatzen duen argia oso indartsua ez denez, beste lanpara inkandeszente edo fluoreszenteek duten argi intentsitate berbera lortzeko kopuru ezberdinetako led multzoetan osatzen dira, betiere lortu nahi den argitasunaren araberakoak.\nGaur egun, led lanparek erabilera anitzak dituzte, bai merkataritza, eraikuntzan, arkitekturan trafiko seinaletan, parketan eta abarretan, beren abantailen artean, dexenteko energia aurreztea, unean pizteko erraztasuna, jarraieko pizte eta itzaltzeak jasateko duten gaitasuna, iraupena eta erabilpen bizitza luzea daude. Desabantailen artean, hasierako kostu handia dago.\nEuskal Herrian led lanparen erabilpen ezagunenetako bat Bilboko San Mames estadioaren kanpoaldeko argiztapena da."}
{"id": "676023", "revid": "105290", "url": "https://eu.wikipedia.org/wiki?curid=676023", "title": "Burugabetze", "text": "Burugabetzea norbaiten burua gorputzetik ebakitzea ala banatzea da. Ekintza honen jarduera ezagunena heriotz zigor gisa da, bai aizkora, ezpata edo gillotina bidez.\nZigortuak hiltzeko modurik azkarrenetako bat da, Antzinako Erroma eta Erdi Aroko Europan nagusiki patrizio, errege, erregin, noble eta jauntxoei pribilegio moduan eskeintzen zitzaien heriotz zigorra zen, gehienbat jende arruntak jasaten zituzten gainontzeko zigor heriotz anker, luze eta basatiagoak ez bezala, ustez \"zibilizatuagoa\", ia sufrimendurik gabe eta berehala burutzen zelako.\nHeriotz zigor honen urrezko aroa Erdi Aroa eta batez ere Frantziako Iraultza izan ziren, azken honetan gillotinari esker."}
{"id": "676025", "revid": "336", "url": "https://eu.wikipedia.org/wiki?curid=676025", "title": "Drogomenpekotasun", "text": "Drogomenpekotasun terminoak adikzioari dio erreferentzia egiten, substantzia psikoaktibo, droga edota adiziozko substantziagatik sortua dena. MOEk alkohola zein beste edozein substantziaren menpekotasuna, substantzia jakin baten dosi zehatz batzuk, sarritan kontsumitzea ondo sentitzeko edo gaizki ez sentitzeko behintzat bezala definitzen du.\nKontsumo mota desberdinek sortzen duten menpekotasuna mota ezberdinetakoa izan daiteke egun: Batetik, ohikoa edo barneraturik dugun menpekotasun fisikoa (heroina, alkoholismoa...) ala psikikoa (speed, kokaina, haxix...). Baina badago hain ezaguna ez den baina eraginkorrena den beste mota bat ere; menpekotasun funtzionala hain zuzen ere. Alegia, menpekotasun fisiko edo psikikorik gabe, hainbat egoera bilatzeko helburuarekin gauzatzen den kontsumoa.\nDroga menpekotasuna gaixotasun gisa kontsidera daiteke. Osasunari orokorrean dio eragiten, aspektu fisiko, psikologiko eta sozialetan besteak beste. Hala izanik, tratamendu egoki bat behar du izan berau eragiten dion pertsona guztiz sendatu dadin. Badira zenbait kasu pertsonek ez dutela menpekotasunetik errekuperatzea lortzen, izan ere, ez baitzaie gaixotasun zehatz horri aurre egiteko tratamendu egokirik ematen. Droga menpekotasunak bizitzaren alor guztietan eragiten duela jakina da, baita horrek arazo fisiko, psikologiko, familiako, laneko eta arazo legalak ekarri ere.\nArrazoi horrengatik, droga menpekotasuna gainditzeko egiten diren tratamenduen prozesu oro, ikuspegi integral batekin egin behar dira, zeinetan gizarteratze prozesuek esparru horien kargu eginez, errekuperazioa erabatekoa izango den.\nDroga menpekotasunetik sendatu eta guztiz errekuperatu daiteke pertsona bat, norbanako horrek arreta integral eta kalitatezkoa jasotzen badu behintzat. Azpimarratzekoa da hala eta guztiz ere, norbanakoaren ardura uneoro dela presente halako kasu batean, hasieran, prozesuan bertan zein tratamenduaren momentuan, kontziente behar duela izan sendatzea nahi badu.\nAbstinentzia-sindromea.\nAbstinentzia-sindromea pertsona batengan adikzioa eragin duen substantzia hartu edo jarduera egiteari uzten denean sortzen den sintoma eta erreakzioen multzoa da.\nAlkoholaren gehiegizko erabilerak, adibidez, tolerantziara, mendekotasun fisikora eta ondoko abstinentzia-sindrometara eramaten du. Abstinentzia-sindromea, batez ere, nerbio sistema zentrala hiperkitzikakortasun-egoeran mantentzen delako ematen da .\nSindrome hau gaixotasun psikologikoetan ere ager daiteke; hauen artean mendekotasun emozionala. Azken honetan ez dago droga edo sustantziekiko mendekotasunik baina bai beste pertsonekikoa, hori dela eta, subjektuak jasaten dituen min emozionalak min fisiko bihurtzen dira.\nSintomek, sustantziaren eta mendekotasunean iraundako denboraren arabera formaz eta intentsitatez aldatuagatik ere, kasu guztietan, nerbio-sistemaren desorekatik datoz."}
{"id": "676026", "revid": "105290", "url": "https://eu.wikipedia.org/wiki?curid=676026", "title": "Gizarte Hezkuntza", "text": "Gizarte bazterkeria egoeran dauden pertsonekin lan egin eta hauen gizarteratzea helburu duen profesioari deritzo. Animazio Soziokulturaleko programak diseinatu eta aurrera eramaten dituzte hainbat esparru desberdinetan, hala nola: Eskolaz kanpoko ekintzak, Adin txikikoen zentroetan, Helduen zentroetan, Lanerako Orientazio zerbitzuetan, eta abar.\nHeziketa soziala tradizionalki ontzat hartua izan da gizarte hezitzaileak lanarekiko dituen eremu espezifiko edota gizartean duen eragin eta helburu sozio hezitzailearen ikuspuntutik. Consejo Estatal de Colegios de Educadoren y Educadoras Sociales (ASEDES)-ek gizarte hezkuntza modu honetan definitzen du: Izaera pedagogikoa duen profesioa, non herritarrek eskubideak dituzten, prozesu hezitzailea, testuinguru integratzailea eta bere aisiaren eta parte-hartze sozialaren heziketarako aukerak dituztenak.\nAntonio Petrus irakasleak Gizarte Hezkuntzaren ezaugarri bereizgarritzat eremu soziala eta izaera pedagogikoak aipatzen ditu, Jos\u00e9 Mar\u00eda Quintana-k 3 modu nagusitan ulertzera eramaten gaituen bitartean: Banakoaren sozializazio perfekturako bere funtsari arreta ipintzerakoan, heziketa aspektu garrantzitsu nagusi bezala hartzea eta bazterketa kasuetan eredu pedagogiko gisan hartzea gizarte lanerako.\n80. hamarkadan, demokraziaren eta ongizate estatuaren etorrerari esker, populazio baztertuaren sektorearen gehikuntza eta batez ere, elkarbizitzak sorturiko arazo berrien kontzientziazioak Gizarte Hezkuntzarengan hedapen azkarra ekarri zuen Espainian. Non, 1991ko urriaren 10ean unibertsitateko diplomatura bezala sortua izango da 1420/1991 errege dekretuan islatzen den gisan Gizarte Hezkuntza. 2012an, aipaturiko diplomatura Gizarte Hezkuntzako gradua izatera igaro zelarik, non gradu horrek 4 urteko iraupena izango duen (60 kreditu urteko 240 osatzeko) eta sei kredituz osatutako sei hilabeteko irakasgaiez. Oinarrizko prestakuntza irakasgaiak ematen direlarik lehen urtean, 2. Eta 3.-etan formazio espezifikoa eta aukerakoak 3 eta 4.en kurtsoetan.\nHeziketa sozialeko helburuak: Esku-hartze sozio-hezitzailea\nPello Ayerbe Echeberr\u00eda egileak gizarte hezkuntzaren funtzio nagusitzat ondoko hauek adierazten dizkigu:\n\u2022 Populazioa prestazio eta heziketa- zerbitzuez informatzea.\n\u2022 Arrisku egoeran edota ezintasun egoeran aurki daiteken subjektu edota taldeak behatu eta jabetzea.\n\u2022 Harremanetan jartzea aipaturiko subjektu edo taldeekin esku hartzeko beharrezko informazioa eskainiz.\n\u2022 Beharrizanen araberako planifikazio, programa eta esku hartzea sustatzea.\n\u2022 Subjektuen integrazio kritikoa lortzea errealitate sozialean.\n\u2022 Subjektuaren testuinguru sozialetan inplikazioa heziketa prozesuan zein planteatzen diren behar eta arazoen erantzunetan.\n\u2022 Subjektuarekin edota giza baliabideekin zuzenean edota zeharka lan egin dezaketen adituekin lan koordinazioa.\n\u2022 Subjektu eta eremu instituzionalarekin bitartekari egitea, baliabide eskolarrak, sozialak, subsidioak, etb. Lorpena errazteko.\n\u2022 Alternatibak sortzea urritasun handiena duten subjektuei baliabideak eskainiz.\n\u2022 Subjektu eta bere ingurugiroaren arteko bizikidetasun positiboa lortzeko dinamizatu eta bultzatu.\nEsku hartze sozio hezitzaile kontzeptuak, izaera motibatzaile, pedagogikoa, metodologikoa, balioztatzearen, etab., ekintzak laburbilduko lituzke. Non, parte-hartzearen ekintza agenteak burutzen duen (normalean hezitzaile soziala) aurrez pertsona edo taldeak lortu beharreko helburu edota metak zehaztu eta definituko direlarik.\nBere esku-hartzearen bidez, gizarte eta hezkuntzako aldaketa-prozesuak sortuko dira, pertsonen, gizartearen eta komunitatearen garapena sustatzeko. Horretarako, gizarte eta hezkuntzako programak, proiektuak eta planak diseinatu eta kudeatuko ditu, norbanako eta taldeentzat. Bere lanbideari dagozkion tresnak erabilita, pertsonen, taldeen eta komunitatearen bizi baldintzak hobetzeko asmoz jardungo du, zailtasunak eta desabantailak nagusi diren gizarte egoeretan.\nEsku Hartze Eremuak:\nAntonio Petrus-ek dioenaren arabera, gizarte hezkuntzak hainbat esparru desberdin barneratzen ditu, ondoko zerrenda honetan aipatzen direlarik:\n\u2022 Gizarte hezkuntza Familian.\n\u2022 Animazio soziokulturala eta aisialdiko heziketa.\n\u2022 Gizarte bitartekaritza.\n\u2022 Ingurumen hezkuntza.\n\u2022 Hirugarren adina.\n\u2022 Gizarte bazterkeria, heziketa eta helduen formazioa.\n\u2022 Oinarrizko gizarte zerbitzuak edo lehenengo atentzioa.\n\u2022 Haurtzaroa eta nerabezaroa.\n\u2022 Hirugarren adina.\n\u2022 Justizia.\n\u2022 Gizarte Hezkuntza eta Gizarte Integrazioa.\n\u2022 Gizarte Hezitzailea ikastetxeetan, desgaitasuna duten pertsonekin, menpekotasuna dutenekin, etab.\nBestalde, Gizarte-hezitzaileen enplegu maila nabarmena da, eta horrek agerian uzten du; alde batetik, profesional hauek gizarte eta hezkuntzako jardueran duten garrantzia, eta, bestetik, gizartearen eremu garrantzitsuetan duten balioa. Era berean, sektorearen normalizazioak Gizarte Hezkuntzaren finkapena ekarri du, bai gizartean bai laneko esparruan. Lan-munduan sartzeko bide ugari zabaldu dira, laneko sektore honek esku-hartze eremuetan duen indarra agerian utziz:\n\u2022 Gizarte eta hezkuntzako esku-hartzea haur eta nerabeekin, babes-sistemetatik.\n\u2022 Gizarte eta hezkuntzako esku-hartzea nerabeekin, gazteen justizia-arloan.\n\u2022 Esku-hartzea eremu sozio-kulturaletan eta aisialdiaren dinamizazioa.\n\u2022 Gizarte eta lan esku-hartzea.\n\u2022 Esku-hartzea pertsona helduen etengabeko prestakuntzan.\n\u2022 Esku-hartzea gizarte-bazterkeria arriskuan dauden pertsona helduekin.\n\u2022 Esku-hartzea droga-mendekotasunaren arloan.\n\u2022 Esku-hartzea adineko pertsonekin.\n\u2022 Esku-hartzea ezindu psikiko, fisiko eta sentsorialekin.\n\u2022 Komunikatzeko esku-hartzea (baliabideak eta zerbitzuak).\n\u2022 Gizarte eta hezkuntzako esku-hartzea ingurumeneko hezkuntzan.\n\u2022 Gizarte eta hezkuntzako esku-hartzea osasunerako hezkuntzan.\nGaitasunak:\n\u2022 Hautemandako premiei erantzuteko gizarte-hezkuntzako programak, proiektuak eta planak diseinatzea, garatzea eta ebaluatzea, eta arreta berezia eskaintzea arriskuko edo/eta bazterkeriako egoeran dauden taldeei eta profesionalen laguntza eta trebakuntzako premiei.\n\u2022 Gai izatea ikerketen informazioa interpretatzeko; jakitea gizarte-hezkuntzaren ekintzari lotutako berrikuntza-prozesuak diseinatzen eta garatzen, gizarte-hezkuntzako arazoak ebatzi ahal izateko.\n\u2022 Gai izatea taldeak, baliabideak, zerbitzuak eta erakundeak dinamizatzeko, antolatzeko eta kudeatzeko, eta hautemandako arazoak eta zailtasunak konpontzeko estrategia eta teknika egokienak sortzeko eta erabiltzeko.\n\u2022 Hezkuntza-harremanak eta sare sozialak ezartzeko bide ematen duten testuinguruak sortzeko gai izatea, garapen pertsonala, taldekoa eta komunitatekoa sustatzeko.\n\u2022 Gizarte-hezkuntzako esku-hartzeen oinarri teorikoak (psikologikoak, soziologikoak eta pedagogikoak) ezagutzen eta ulertzen dituztela frogatzea; baita jarduera profesionalaren eremuko oinarriak eta prozesu horiek sostengatzen dituzten legedia eta gizarte-politikak, hezkuntza-politikak, eta kultura-politikak ere.\n\u2022 Gizarte-hezkuntzako esku-hartzea garatzea, lanbidearen deontologiaren gako etikoetatik eta errespetutik.\n\u2022 Hainbat testuingurutan eta hainbat publikori egokitutako dokumentu profesionalak idazteko gaitasuna erakustea.\nBibliografia\n\u2022 Ander-Egg, Ezequiel (2000), Metodolog\u00eda y pr\u00e1ctica de la animaci\u00f3n sociocultural, Madrid: CCS\n\u2022 Calvo, Ana (2002), La animaci\u00f3n sociocultural. Una estrategia educativa para la participaci\u00f3n, Madrid: Alianza Editorial\n\u2022 Castillo Cuesta, S\u00e1nchez Castillo (2003), Animaci\u00f3n y din\u00e1micas de grupos, Barcelona: Altamar\n\u2022 Figueras Torruella, Pilar (2011), Los T\u00e9cnicos Superiores en Animaci\u00f3n Sociocultural y su inserci\u00f3n en el mercado de trabajo, Madrid. CCS.\n\u2022 Froufe Quintas, Gonz\u00e1lez S\u00e1nchez (1999), Para comprender la Animaci\u00f3n Sociocultural, Navarra: Verbo Divino\n\u2022 P\u00e9rez Garc\u00eda y otros (2004), Contexto y metodolog\u00eda de la intervenci\u00f3n social, Barcelona: Altamar\n\u2022 P\u00e9rez Serrano, P\u00e9rez de Guzm\u00e1n Puya (2006), Qu\u00e9 es la Animaci\u00f3n Sociocultural. Espistemolog\u00eda y valores, Madrid: Narcea.\n\u2022 Ripoll\u00e9s, E (1997), Algunes reflexions sobre l\u2019animaci\u00f3 sociocultural, Temps d\u2019educaci\u00f3,17. Revista de la Divisi\u00f3 de Ci\u00e8ncies de l\u2019Educaci\u00f3. Universidad de Barcelona. (P\u00e1g. 259-264)\n\u2022 Trilla, J (1998), Animaci\u00f3n sociocultural. Teor\u00edas, programas y \u00e1mbitos, Barcelona: Ariel Educaci\u00f3n.\n\u2022 Petrus, A. (Coord.).(1997). Pedagog\u00eda social. Barcelona: Ariel\n\u2022 Amor\u00f3s, P. y Ayerbe, P. (Eds.). (2000). Intervenci\u00f3n educativa en inadaptaci\u00f3n social. Madrid: S\u00edntesis\n\u2022 Artur, P. (2007). Didactica en la Educaci\u00f3n social\". Barcelona\n\u2022 Quintana, J. M. (1997). Antecedentes hist\u00f3ricos de la educaci\u00f3n social. En A. Petrus (Coord.), Pedagog\u00eda social. (pp. 67-91). Barcelona: Ariel\n\u2022 Arza, J. (2002). Las drogas. Princesas y dragones. Madrid: Eneida"}
{"id": "676027", "revid": "336", "url": "https://eu.wikipedia.org/wiki?curid=676027", "title": "Balore etikoak", "text": ""}
{"id": "676028", "revid": "56334", "url": "https://eu.wikipedia.org/wiki?curid=676028", "title": "Drogomenpekotasuna", "text": ""}
{"id": "676031", "revid": "1545", "url": "https://eu.wikipedia.org/wiki?curid=676031", "title": "Gerra Samnitak", "text": "Gerra Samnitak antzinaroan italiar penintsulan gertaturiko gatazka sail batzuei emaniko izena da. Italiako samnitak Erromatar Errepublikaren aurka borrokatu ziren, Italiako erdigunearen kontrola lortzeko. Samnitek penintsularen erdialdeko barnekaldea kontrolatzen zuten, eta erromatarrek berriz mendebaldeko kostaldea.\nK.a. 343 eta 290 artean hiru gerra gertatu ziren, eta azkenean Erromatarrek Samnitak garaitu eta haien lurrak menpean hartu zituzten.\nTestuingurua.\nUrte luzez, Apeninoetako herriak (umbroak eta samnitak) Campania eta Tirreniar kostaldera hedatzen saiatu ziren, baina etruriarrek eta latindarrek haien erasoak atzera bota zituzten..\nErromatarrei dagokienez, Liris ibairaino hedatuak ziren eta K.a. 354an akordio bat zuten sinatua Samnitekin, elkarren arteko mugak finkatzen zituena.\nLehen gerra Samnita.\nLehen gerra samnita K.a.\u00a0343 eta 341 artean gertatu zen; Erromak Aurunkoak menperatu eta gero Campania konkistatu nahi izan zuen, eta bestalde Samnitek Sidizinoen kontra borrokatu nahi zuten, baina hauek Campaniarrei laguntza eskatu zieten. Samnitek Campainiarrak garaitu zituen eta Capua hiria hartu zuten. Orduan, Sidizino eta Campaniarrek Erromatarrengana jo zuten laguntza eske. Erromatarrek ez zuten aliantza bat onartu, Samnitarrekin zuzeneko gerlarik ez baitzuten nahi, baina Campainiarrek haien hiriak erromatarren menpe ezartzea proposatu zuten orduan (\"deditio\" izeneko formula erabiliz), eta erromatarrek onartu egin zuten, samnitarren kontra gerra egin beharko zutela jakin arren. Samnitarrei Capua uztea eskatu zion erromak, eta Samnitarrek uko egin zutenez, ofizialki sartu zen gerran Erroma.\nCapuaren \"deditio\"ak eragin zuen Erroma gudan sartzea. Erromatarrek garaipen batzuk lortu zituzten Marco Valerio Corvoren aginpean, baina gerraren kontrako jarrera zen erromatarren artean. Erromatar soldadu batzuk errebelatu ere egin ziren, eta Marco Valeriok matxinada zapuztu zuen arren, gerra ahalik eta azkarren bukatzera behartua zen.\nAzkenik, bi urteko gerraren ondoren, samnitek erromatarren nagusitasuna onartu zuten Capuari eta Campaniari zegokionez, baina Samnitek Sidizinoen lurraldeak lortu zituzten. Gerrak kostu handia izan zuen ordea erromatarrentzat; aliatuak haien kontra jarri ziren, gudara behartuak izan zirelako, eta horrek latindarren kontrako gerra eragingo zuen.\nBigarren gerra samnita.\nBigarren gerra samnita K.a. 327 eta 304 artean gertatu zen, bigarren gerra latindarra eta gero. Gerra latindarrean zehar samnitek erromatarrei lagundu arren, erromatarrek Napoles babesteak samnitak haserrarazi zituen, azken hauek hiri hura haientzat nahi baitzuten.\nGatazka honetan bi fase bereizi ohi dira. Lehen basean (K.a. 327-321), erromatarrek samniten indarrak inguratu nahi izan zituzten, baina K.a. 321an samnitek erromatarrak garaitu zituzten Sarde Kaudinoetako guduan, eta K.a. 315ean berriro nagusitu zitzaizkien erromatarrei Lautulaeko guduan.\nSamnitak isolatzeko eta lurraldea indartzeko asmoz, erromatarrak Via Appia eraiki zuten, Erromatik Capuaraino, eta koloniak sortu zituzten bidean.\nBigarren fasean, K.a. 310tik aurrera, erromatarrek etruriarrak garaitu zituzten\u00a0(samniten aliatuak ziren K.a. 311tik) Vadimo urmaeleko gudan, Tiber ibaiaren ertzean. Ondoren, Apulian aurrera egin eta gero, erromatarrek Boviano\u00a0hartu zuten (\"Bovaiamom\", latndarrek\u00a0\"Bovianum Undecumanorum\" deitua, egungo Bojano), samniten orduko hiriburua.\nGudaren amaiera K.a. 304an gertatu zen eta Campania erromatarren esku geratu zen.\nHirugarren gerra samnita.\nHirugarren gerra samnita K.a.\u00a0298 eta 290 artean gertatu zen.\u00a0Samnitek erromatarren\u00a0kontrako koalizio bat antolatu\u00a0zuten etruriar, sabindar, lucaniar, umbriar, eta zeltekin batera. Koalizioak Erroma garaitu zuen eta samnitek Boviano errekuperatu zuten (K.a. 298). K.a. 295an, aliantza erromatarren aurka borrokatu zen Sentinoko gudan, baina erromatarrak nagusitu ziren.\nEtruriarrekin bakea sinatu ondoren, erromak Venusiako kolonia sortu zuen Apulian samnitak gelditzeko. Azkenik, K.a. 290 urtean samnitak errenditu egin ziren eta une horretatik aurrera samnitak erromatar politikaren menpe geratu ziren, hari laguntzera beharturik kanpo politikan. Geroztik, samnitak gutxika-gutxika erromak asimilatu zituen."}
{"id": "676032", "revid": "512", "url": "https://eu.wikipedia.org/wiki?curid=676032", "title": "Kaio Pontzio", "text": "Kaio Pontzio (, batzuetan\u00a0\"Gavius Pontius\" edo, besterik gabe, \"Pontius\") Komandante samnita bat izan zen Varriani klanekoa. Bigarren Gerra Samnitatan erromatarren kontra borrokatu zen eta garaipen handia lortu zuen Sarde Kaudinoetan irabazi eta gero 321 K.an\nHerenio Pontzioren semea, Kaio Pontzio meddix tuticus bat zen, kargu bat erromatar kontsula bezalakoa, baina botere gutxiagokoa. Bigarren gerra Samnitan 8000 gerlari eta 900 zaldun izan zituen bere agindupean. Talde honekin garaipen handiak izan zituen Canusium eta Gnaitha konkistatu eta gero, eta 13200 erromatar soldaduen kontra irabazi ere.\n321 K.an erromatarrak Samnioan zeuden eta Ponciok Caudion zegoela erromatarrak kaudaziatik hurbil zeudela ikusi zuen. Erromatarrei tranpa bat jarri zien eta hamar soldadu bidali zuen kanpamentura Luzerako hiria setiatzen ari zirela esateko. Erromatarrak sinistu zituzten eta Sarde Kaudinoetako gudan garaitu zituan sorpresa batean erromatarrak harrapatu eta gero. Urte batzuk geroago Lautulaen beste garaipen bat lortuko zuen (k. a. 315ean)\nKaio Pontzio harrapatuta eta exekutatua izango zen k. a. 292an baina data hain aurreratua izanez gero bere semea izango zela pentsatzen da."}
{"id": "676036", "revid": "1519", "url": "https://eu.wikipedia.org/wiki?curid=676036", "title": "M\u1ea1c dinastia", "text": "M\u1ea1c dinastia (; H\u00e1n Vi\u1ec7t: \u83ab\u671d, \"M\u1ea1c Tri\u1ec1u\") Vietnamgo klana izan zen, 1527tik 1592ra Tonkin inguruan izen bereko dinastia ezarri zuena, jatorrizko Le dinastiari aginpidea kenduta.\nHistoria.\nMac familiako kideak Le dinastiako (1428-1787) erregeen ministroak ziren, baina 1527an, Mac Dang-dung jeneralak, Le dinastia ahulduta ikusirik, jatorrizko dinastiaren tokia hartu zuen. Handik zortzi urtera, Nguyen familia ahaltsuak Le erregeak ezarri zituen berriro aginpidean eta kanpora egotzi zuen Mac familia. Hala ere, Vietnamgo iparraldean erreinu bat osatzeko ahalmena izan zuen Mac familiak, Txinak lurralde burujabetzat onartu zuena. Barne arazoek ahuldurik, Mac familiak lurralde gehiena galdu zuen 1592an; hala eta guztiz ere, Txinaren laguntzarekin, lurralde txiki bati eutsi zion Vietnamen eta Txinaren arteko mugan, 1677. urtea arte."}
{"id": "676039", "revid": "336", "url": "https://eu.wikipedia.org/wiki?curid=676039", "title": "Sarde Kaudinoetako Gudua", "text": "Sarde Kaudinoetako Gudua (Kristo aurreko 321), erromatarrek eta samnitek elkarren aurka izan zuten Bigarren Gerra Samnitako gertaera erabakigarri bat izan zen. Gudu izena ematea, formalitate historiko bat besterik ez da: ez zen zuzeneko borrokarik izan, eta ez baitzen zauriturik edota hilik izan.\nK.a. 321an erromatarrak Samnioan zeuden eta samniten komandante zen Caio Ponciok erromatarrak Caudion zeudela jakin zuen. Erromatarrei tranpa bat jarri zien eta artzainez mozorroturiko hamar soldadu bidali zituen samnitak Lucera hiria setiatzen ari ziren zurrumurrua zabaltzeko. Erromatarrek gezurra sinetsi eta Lucerara jo zuten bide laburrenetik, sarde Kaudinako pasabidetik. Erromatarrak 50 000 soldadu inguru ziren.\nInguruak malkartsuak ziren, eta honek erromatarrei bakarrik pasabide hau uzten zien, Tifata eta Taburno mendien arteko haran estua. Erromatarrak erdialdean zeudenen harrizko barrikada bat aurkitu zuten. Tranpa susmatu eta pasabidetik irteteko atzera itzuli zirenean samnitek bidea itxia zutela ikusi zuten. Erromatarrak irteten saiatzen zirenean samnitek hil egiten zituzten.\u00a0\nEgoera, ordea, ez zen erabakigarria, samnitak abantaila posizioa izan arren ez baitziren berehalakoan nagusitzeko gai. Caio Ponciok aitari aholkua eskatuta, honek bi aukera zirela esan omen zion: erromatar guztiak hiltzea, erromatarrak ahuldu eta samnitarren nagusitasuna bermatuz, edo akordio bat lortu eta erromatarrei armak kendu eta bizirik joaten uztea, Erromarekin gerra bukatzeko akordio lagunkoi bat lortzeko aukerak handituz. Caio Ponciok bigarren aukera hautatu zuen, baina baldintza humiliagarriak ezarri zizkien erromatarrei. Erromatarrak makurrarazteko haien armak eta armadurak kendu eta lanza batzuen azpitik pasatzera behartu zituzten.\nGuda honen ondorioz erromatarrak errenditu egin ziren. Samnitek mugako hainbat hiri eskuratu zituzten, Fregelas, Terentino eta Satrico adibidez, eta Lucera eta Liris ibaiko haranetako erromatar kolonoen ebakuazioa onartu\u00a0behar izan zituzten erromatarrek.\nEpe luzera, ordea, erromatarren gertaerarekiko gorrotoa atxiki zuten, laister gudaldi berriak ekarriko zituena."}
{"id": "676044", "revid": "58701", "url": "https://eu.wikipedia.org/wiki?curid=676044", "title": "Salon des Refus\u00e9s", "text": "Salon des Refus\u00e9s, () historikoki 1863an egin zen Pariseko Saloiaren erakusketan epaitegia kanpoan utzi zituen lanen erakusketa da. \nBerez, saloi horien antolaketa aurretik ezagutzen zen, 1830tik, baina 1863koak eskandaluaren maila lortu zuen. Urte horretan artista askok haren protesta eman zuten ezagutzera zeren eta epaitegi zorrotz batek 3.000 lan baino gehiago erakusketa ofizialetik kanpo utzi baitzituen (aurkeztu zirenak 5.000 baino gehiago izan ziren). Protestaren aurrean Napoleon III.a enperadoreak errefusatutako artistek Saloi ofizialaren ondoan beste erakusketa antolatzeko. Gaur egun \"salon des refus\u00e9s\" hitzarekin edozein erakusketatik kanpo gelditu diren lan batzuen erakusketari esaten zaio.\nHistoria.\n1863ko \"Salon des Refus\u00e9s\" horretan margolan ospetsu asko erakutsi ziren, besteak beste, James McNeill Whistlerren \"The White Girl\" edo Edouard Maneten\" Le D\u00e9jeuner sur l'herbe\". Publikoaren erantzuna, orokorrean, lan horietaz trufatzea eta barre egitea izan zen. Arrazoia lan asko eta asko oso berritzaileak zirela garai hartan. Baina, beste aldetik, kritikaren sektore batek abangoardiaren margolaritzaz interesatu zen, modu batez espresio berriak onartuz. Manetek eraginda inpresionistek 1874an Saloi ofizialetatik kanpo beste \"Salon des Refus\u00e9s\" antolatu zuten. Urte horretatik aurrera, antzeko erakusketak antolatu ziren: 1875an eta 1886an. Paraleloki, Saloi ofiziala maldan behera joan zen."}
{"id": "676045", "revid": "56334", "url": "https://eu.wikipedia.org/wiki?curid=676045", "title": "La Com\u00e9die Fran\u00e7aise", "text": ""}
{"id": "676046", "revid": "58701", "url": "https://eu.wikipedia.org/wiki?curid=676046", "title": "Salon des refus\u00e9s", "text": ""}
{"id": "676049", "revid": "148237", "url": "https://eu.wikipedia.org/wiki?curid=676049", "title": "Ondarretako espetxea", "text": "Ondarretako espetxea Donostian egon zen 1889tik 1948ra, Ondarreta hondartzaren mendebaldeko muturrean. Lehen garai nahiko lasai baten ondoren, 1931tik aurrera preso politikoak gehiengo bilakatu ziren giltzapean eta, 1934ko urrian hasita, mendeku, heriotza eta errepresio politikoaren ikur bilakatu zen.\nAurrekariak.\nXIX. mende erdialdean, Donostiak bazuen espetxe bat Alde Zaharreko Abuztuaren 31 kalean, San Telmoko sarreratik gertu. Turismoaren indar gero eta handiagoa zela eta, espetxea Donostiako mendebaldean albait urrutien jartzeko deliberoa hartu zen, hiria hegoaldera eta ekialdera begira baitzegoen, eta Miramarrez mendebaldeko kostaldea, berriz, maniobra militarrak egiteko zelaitzat erabiltzen zen. Hor eraiki zuten, bada, probintziako espetxea, udalak eta aldundiak sustatuta, eta Gipuzkoako beste zenbait herrik diruz babestuta.\nLanen hasiera.\n1886an hasi zituzten lanak, eta 1889an bukatu. Hura egiteko ez zuten eredurik aldez aurretik, baina Frantziako eta Ingalaterrako ereduei begiratu eta, azkenean, Gasteizko kartzelaren ereduari lotu zitzaizkion. Belgikako espetxeen eredu zelularraren arabera Espainian egindako lehena izan zen. Materiala Donostiako gainerako eraikinak egiteko erabilitako berdina zen: Igeldotik Oriorainoko 26 harrobietako hareharria, baina baita Miramar jauregia egiteko eraitsitako elizaren hondarrak ere.\nProiektuaren buru Antonio Kortazar hasi arren, hil egin zen (1884), eta Nemesio Barrio izan zen obren zuzendaria harrezkero. Hiru solairuko eraikina izan zen, dudarik gabe harridura sortzen zuen tamainako kartzela, eta emakumeak hirugarren solairuan zeuden; haien artean, 'hamabost urtekoak' zeuden, prostituzioan aritu eta sarekadetan kartzelatzen zituzten neska gazteak.\nEspetxea.\n1890ean, Victor Samaniego alkateak inauguratu zuen espetxe berria. Atariko goiburua zuen \"gorrota delitua, erruki gaizkilea\". Hala ere, I. Mundu Gerran Donostiaratutako europar erbesteratuen eraginez neurri batean, zabaltzen hasi zen 'harrizko munstro' horren kokapena desegokia zelako iritzia. 1927ko txosten batek espetxea tokiz aldatzeko aholkua eman zuen, ingurune turistikoa zela eta, baina asmoa ez zen gauzatu. Mota guztietako presoak biltzen zituen, baina 1931z geroztik preso politikoz betetzen hasi zen. Espetxearen ataria tentsio politikoen lekuko izan zen; 1931n, lehenengo elkarretaratze bat egin zen atarian, Clara Campoamor buru zela. 1936 hasieran, berriz, elkarretaratuek \"Marseillesa\", \"Gernikako Arbola\" eta \"Internazionala\" kantatu zituzten.\n1934an, espetxea preso politikoz bete zen guztiz, batez ere eibartarrez. 1936ko uztailean piztutako gerran, Donostian gertaera lazgarriak izan ziren, lehendabizi agintari errepublikazaleen pean bertako preso militar eta eskuindarren kontra izandako eraso handian (1936ko uztail amaieran) eta, gero, eskuindar matxinoen pean, milaka lagun espetxeratu baitzituzten bertan. Donostia errepublikazalearen Defentsa Batzordeak Luis Iglesias Ansa\u00f1o zinegotzi sozialista izendatu zuen kartzelako zuzendari.\nUztailaren 30ean, Loiolako kuarteleko setioa amaitu berritan, Ondarretako espetxean eta Kursaalean 500 bat giltzapetu zituzten, erdiak militarrak eta poliziak. Miliziano talde batek erasoa jo zuen espetxearen kontra eta, Gipuzkoako Altxamenduaren erantzukizuna leporatuta, indarrez atera eta Paseo Berrian 52 fusilatu zituzten, horietatik bat apaiza eta 41 militarrak. Gero, beste 12 exekutatu zituzten Ondarretan bertan, epaiketa militar baten ondoren. Luis Iglesias kargugabetu zuten orduan eta, trukean, Venancio Aristegieta errepublikarra jarri.\nIrailaren 9an, matxinoek Donostia okupatu baino lehen, bertako eskuindar presoak \"Aranzazu Mendi\" kartzela-ontzira sartu zituzten Bizkaira bidean, preso-truke baterako erabil zitezkeelakoan. 1936ko irailaren 13an, Donostia indar kolpisten pean erori ondoren, kartzela bete egin zuten berriz, baina luze gabe, ehunka preso atera zituzten bertatik, seiehundik gora, eta hainbat tokitan fusilatu. Espetxetik okupatzaileek ateratako lehendabiziko presoak Burdinazko zubian eta Uliako errepidearen buruan fusilatu zituzten. 1936ko urrian, espetxeko emakumezko eta gizonezko 200 preso fusilatu zituzten Hernaniko hilerrian. 1936. urte hondarretik, presoak Oiartzungo hilerrian exekutatu zituzten, baita Artikutzako errepidean, Bera-Bidasoan (ehun bat) eta, geroago, Bidebietako tiro-zelaian ere. Horietako asko espetxean basaki torturatu zituzten, itsasoan atxilotutako Jean Pelletier enpresari frantsesak bere idazkietan kontatu zuen bezala.\nItxiera eta eraispena.\n1948ko apiriletik maiatzera, Ondarretako espetxeko presoak Martuteneko espetxe berrira lekualdatu zituzten. Eraikina hutsik geratu zen eta, orduan, haren hondarren kudeaketa enkantean jarri zuten. Matia kaleko J.M. Grajiarena donostiarrak eskuratu zuen horien kudeaketa, eta Ibaetako zabalguneko eraikin berrietan erabili zituen. 1949an eraitsi zuten espetxea. Txillardegi gaztea dinamita bidezko eraispenaren lekuko izan zen. 1954an harriak ateratzen ari ziren oraindik. Artean, badira kartzelaren hondakinak Ondarretako hondartzaren, pasealekuaren eta lorategien azpian."}
{"id": "676050", "revid": "512", "url": "https://eu.wikipedia.org/wiki?curid=676050", "title": "Holger Roed", "text": "Holger Peter Roed -Holger Roed\u00a0izenarekin ezagunagoa- (Kopenhage, 1846ko azaroaren 2a \u2013 1874ko otsailaren 20a)\u00a0Danimarkako margolaria izan zen. Aita\u00a0J\u00f8rgen Roed\u00a0margolaria zuen eta ama Emilie Mathilde. Margolaritzan etorkizun oparoa izateko gaitasuna izan zuen baina 27 urterekin zendu zen.\nRoed etxeko kultura giroan hazi zen, bere arreba Helena\u00a0Nyblom-rekin batera.\n1861 urtean ikasketak Danimarkako Errege Arte Akademian\u00a0(\"Det Kongelige Danske Kunstakademi\") hasi zituen. 1864 urtean zilarrezko saria irabazi zuen eta 1866 urtean ikasketak burutu. 1868 urtean \u00a0\"Seme iriolea\"\u00a0\"\"Den fortabte S\u00f8n\" \u00a0margolanarekin urrezko domina irabazi zuen baita 1870 urtean \"Uholde baten irudia\" \u00a0\"Optrin af Syndfloden\" margolanarekin ere, biak hala biak egun Akademiako bilduman ikusgai.\nAkademiak emandako beka bati esker, 1870-1872 urte bitartean, Italiara joan egin zen (Erroma eta Napoli). Bidaiaren bukaeran, gaixo jarri eta etxera itzuli zen. Osasuna indartzeko asmotan mendialdean egonaldi bat igaro zuen baina 1874 urteko otsailaren 20an zendu zen, Vordingborg inguruko Iselingen sabeleko hantura batek jota.\u00a0\nEskolan egindako margolanez gain, bere bizitza laburrean, ondoko margo aipagarri hauek egin zituen: \u00a0\"Udsigt fra Knippelsbro\"\" (\" Knippelsbro zubiko ikuspegia\"), \"Portr\u00e6t af en ung Musiker\" (\"Musikari gazte baten erretratua\") eta\u00a0\"\"Et Jagtparti\"\" (\"Ehiza irudia\"), azken hau bere aitak amaitu izan zuen."}
{"id": "676051", "revid": "56334", "url": "https://eu.wikipedia.org/wiki?curid=676051", "title": "James McNeill Whistler", "text": ""}
{"id": "676052", "revid": "56334", "url": "https://eu.wikipedia.org/wiki?curid=676052", "title": "Ondarretako kartzela", "text": ""}
{"id": "676060", "revid": "512", "url": "https://eu.wikipedia.org/wiki?curid=676060", "title": "Pelayos semanario infantil", "text": " Pelayos aldizkaria gaztelerazko haurrentzat eta gazteentzako aldizkaria izan zen, Haur astekari falangista izan zen.\nHaur aldizkari hau 1936 abenduaren 27an sortu zen eta 1938 urtearen azaroaren 27an desagertu.\nDonostian argitaratu zen. Argitaletxearen erredakzioa eta zuzendaria garaiko C. Delgado de Amestoy kalean zegoen, hau da Gros auzoan Claudio Delgado Amestoi medikuaren omenez 1925 urtean izendatutako kalean\n, garaiko posta kodea 203 zenbakia zen. Eta Kudeaketa Kursaaleko Erreketen kuartelean zegoen\nZuzendaria Mariano Vilaseca zen. 20. zenbakitik aurrera Juan Baigual arduratu zen.\nGuztira 102 zenbakiak 101zenbakiak gehi 1938 urtearen almanake bat..\nFormato fisikoari begira:tamaina praktikoa , papera eta koloreak egokiak .\nAle bana koaderno euskarria zeukan. Azala koloretan eta barne orrialdeak txuri-beltz. Salneurria 20 zentimokoa zen eta urteko harpidetza 9 pezetan. Almanakea ez ohiko alea izanik peseta batean saldu zen.\nPelayosen 1 . Zenbakia 1936 abenduaren 27an hasi zen argitaratzen. Agerian utzi zuen lehenengo alean bere izaera konfesionala eta doktrinarioa\nBildumen artean azpimarratzekoa da 1. Zenbakian \u201c Historia del Movimiento Nacional\u201d Era berean ere Pelayoren istorioa \u201c Nuestro Patrono San Pelayo (911-925) \u201c Pelayo haurrak mairuek atxilotuta, pairatutako martirioa isladatzen da kristau fedeari eusteagatik.\nJainkoa, Aberria eta Franco buruzagiaren alde jokatzen zuen eta komunisten eta judeomasonen kontra .\nHasieran politikoegia izanik, pixkanaka karga politikoa arindu zuen eta edukina haur publikoari egokitu zen."}
{"id": "676066", "revid": "448", "url": "https://eu.wikipedia.org/wiki?curid=676066", "title": "Glasgow Rangers", "text": ""}
{"id": "676068", "revid": "105290", "url": "https://eu.wikipedia.org/wiki?curid=676068", "title": "Barentsburg", "text": "Barentsburg (errusieraz: \u0411\u0430\u0440\u0435\u043d\u0446\u0431\u0443\u0440\u0433) Svalbard uhartedian (Norvegia) dagoen bigarren bigarren kokaleku handiena da. Errusiako Arktikugol enpresaren kokaleku meatzaria izanik, dituen 471 biztanleetatik gehienak errusiar eta ukrainarrak dira.\nHistoria.\nWillem Barents esploratzaile herbeheretarraren izena daraman kokaleku hau, herbeherear meatzari herri modura sortu zen 1920ko hamarkadan. 1932an, errusiar estatuaren jabegoa den Arktikugol enpresari saldu zioten , eta ordutik berau da Barentsburg-eko jabe.\nEkonomia.\nIkatz meatzaritza da kokalekuko jarduera ekonomiko nagusia, zeina nagusiki Ipar Europako erosleei saltzen zaien. Turismoa ere garapen bidean dago. Kokalekua Errusiaren menpe dago janaria, monetaz eta gainontzeko beharrez hornitzeko.\nEstatus administratiboa.\nNahiz eta Svalbard Norvegiaren jabetza izan, 1920ko Svalbardeko itunak, herrialde sinatzaileetako hiritarrei eskubide bera ematen die baliabide naturalak ustiatzeko. Errusia, Norvegiarekin batera, dira gaur egun Svalbard-en meatzaritzan aritzen diren herrialde bakarrak. Errusiar kontsulatua dago Barentsburgen, mundu osoan iparralderen dagoen egoitza diplomatikoa. Barentsburg-ek dena den, posta-helbide eta telefono zenbaki norvegiarrak ditu.\nAzpiegiturak.\nLongyearbyen eta Barentsburg arteko distantzia 55 km-takoa da, baina ez dago bi kokalekuak lotzen dituen errepiderik. Bien arteko garraioa gehien bat itsasontziz, elur-motorrez eta helikopteroz egiten da. Heliportu bat dago Barentsburg-etik 4 km iparraldera (NAZE kodea: ENBA). Ikatza itsasontziz garraiatzen da. Portua Barentsburg erdian dago kokaturik."}
{"id": "676070", "revid": "105290", "url": "https://eu.wikipedia.org/wiki?curid=676070", "title": "La Danseuse (2016ko filma)", "text": "La Danseuse (euskaraz \"Dantzaria\") 2016ko St\u00e9phanie Di Giusto frantziar zinema zuzendariak zuzendutako biografia film bat da. Giovanni Lista idazlearen \"Lo\u00efe Fuller : Danseuse de la Belle \u00e9poque\" eleberrian oinarritua dago, era berean liburu horretan Loie Fuller estatubatuar dantzariaren biografia kontatzen da. Soko, Gaspard Ulliel, M\u00e9lanie Thierry, Lily-Rose Depp eta Fran\u00e7ois Damiens aktoreek antzeztu zuten. 2016ko Canneseko Zinemaldian estreinatu zen.\nGidoilarietako bat euskal jatorriko Thomas Bidegain izan zen.\nArgumentua.\nInorri ez zitzaion AEBetako Mendebalde Urrun basatian jaiotako Lo\u00efe Fuller (Soko) estatubatuar neska gaztea Belle \u00c9poque garaiko ikur bilakatuko zenik burutik ere pasako, are eta gutxiago Parisko Operako dantzari eta izar bilakatuko zenik. Urteak igaro hala, bizkarreko min izugarria jasan eta antzokietako argiztapenaren ondorioz ikusmena kaltetua izan arren, ez zuen inoiz bere dantza estiloa perfekzionatzetik utzi. Halere, arrakastaren egarriz etorritako Isadora Duncan (Lily-Rose Depp) aberkide dantzari gazte bikainak Fullerren gainbeherari hasiera emango dio."}
{"id": "676072", "revid": "887", "url": "https://eu.wikipedia.org/wiki?curid=676072", "title": "Sociedad Deportiva Amorebieta", "text": ""}
{"id": "676073", "revid": "887", "url": "https://eu.wikipedia.org/wiki?curid=676073", "title": "Real Uni\u00f3n Club", "text": ""}
{"id": "676074", "revid": "105290", "url": "https://eu.wikipedia.org/wiki?curid=676074", "title": "Gertaeretara zuzendutako programazioa", "text": "Gertaeretara zuzendutako programazioa programazio paradigma bat da non bai egitura eta exekuzioa sisteman gertatzen diren gertaeretara zehaztuta dagoen, erabiltzaileak zehaztutakoak edo hauek eraginduak.\nGertaeretara zuzendutako programazioa ulertzeko, ez denarekin kontrajarri dezakegu: programazio sekuentzialean (edo egituratuan) programatzaileak programaren fluxua zehazten duen bitartean, gertaeretara zuzendutako programazioan erabiltzaileak zuzenduko du programaren fluxua. Programazio sekuentzialan kanpoko agente batek esku-hartu dezakeen arren, esku-hartze horiek programatzaileak erabaki duenean gertatuko dira, eta ez edozein momentuan gertaeretara zuzendutako programazioan bezala.\nGertaeretara zuzendutako programa baten egileak programak erabiliko dituen gertaerak definitu behar ditu eta gertaera hauek gertatzean burutuko diren ekintzak, gertaera administratzaile bezala ezagutzen dena. Onartutako gertaerak erabilitako programazio lengoaiaren, sistema eragilearen edo programatzaileak eratutako gertaeren arabera zehaztuko dira.\nGertaeretara zuzendutako programazioan, programaren exekuzioa hastean hasieraketak eta kodea abiarazi egingo dira eta ondoren programa blokeatuta geratuko da gertaeraren bat gauzatu arte. Espero den gertaera bat gertatzen denean, programa dagokion gertaera kudeatzailearen kodea exekutatuko du. Adibidez, gertaera pelikula erreproduktore baten play botoiari sakatzea bada, gertaera kudeatzaile kodea exekutatuko da, pelikula pantailan ikustea eragingo duena.\nAdibide argia Lexiko edo Visual Basic programazio sistemetan daukagu, non programaren elementu bakoitzari (objektua, kontrolak, etab) gertaera multzo bat esleituko zaion elementu horrek sortuko dituena, saguaren botoia sakatzea adibidez.\nGertaeretara zuzendutako programazioa erabiltzaile interfaze deritzogunaren oinarria da, baina software konponenteen arteko interfazeak edo nukleoaren moduluak garatzeko ere balio du.\nGertaeren antzematea.\nModelo klasikoaren kontrajarriz, gertaeretara zuzendutako programazioak erabiltzailearekin elkar eragin diezaioke exekuzioaren edozein momentuan. Hau lortzeko egitura hau erabiltzen duten programek kanpo begizta bat daukate gertaerak hartzeko. Normalean, begizta hau programatzailearentzat ezkutua dago, baina IDE batzuetan beharrezkoa izango da begizta hau eraikitzea.\nGertaeretara bideratutako programa baten adibidea:\n While (true){\n Switch (event){\n case mousse_button_down:\n case mouse_click:\n case keypressed:\n case Else:"}
{"id": "676077", "revid": "336", "url": "https://eu.wikipedia.org/wiki?curid=676077", "title": "Jes\u00fas Mar\u00eda Zubiarrain", "text": "Jes\u00fas Mar\u00eda Zubiarrain Argi\u00f1ano (Zubiarrain) (1945eko irailaren 22a \u2013 1993ko ekainaren 1a) futbol atezaina izan zen.\nZubiarrain 1966an hasi zen Real Sociedadean. Atletico Madril taldean jolastu zuen 1969 eta 1973 bitartean, eta talde horrekin Espainiako Liga 1970ean eta 1973an irabazi zuen, baita Espainiako Erregearen Kopa 1972an ere."}
{"id": "676083", "revid": "105290", "url": "https://eu.wikipedia.org/wiki?curid=676083", "title": "La Catrina", "text": "La Catrina, jatorriz La Calavera Garbancera (euskaraz \"Katrina\" edo \"Buruhezur Txitxiriozalea\"), 1910ean Jos\u00e9 Guadalupe Posada mexikar ilustratzaileak sortu eta Diego Rivera horma-irudigileak bataiatutako grabatu bat da. Mexikon, herri kulturan asko errotua dagoen Heriotzaren Eguneko ikur bilakatu da.\nOrdutik aurrera eta gaur egun arte margolan ugaritan agertu izan den heriotzaren pertsonifikazioa da."}
{"id": "676084", "revid": "56334", "url": "https://eu.wikipedia.org/wiki?curid=676084", "title": "Hilen Eguna (Mexiko)", "text": "Hilen Eguna (gaztelaniaz \"D\u00eda de Muertos\") mesoamerikar jatorriko hildakoen omenezko jaiegun bat da.\nUrtero azaroaren 1 edo 2an ospatzen da, baina ez da urriaren 31ean ospatzen den Hilen, Santu Guztien edo Arimen Egunarekin nahastu behar, bi jaiegunak data bertsuetan ospatzen diren arren, Hilen Eguna egutegi katolikoaren jaieguna den bitartean, Heriotzaren Egunak jatorri paganoa du, zehazkiago, jada espainiarren etorrera baina askoz ere lehenagotik azteka, maia, puperetxa eta totonaka herriek ospatzen zuten eta heriotzaren kultuarekin zerikusia duen ospakizun edo jaia zen. Mesoamerikar herrietan hildakoen garezur eta hezurrak gordetzeko eta ondoren haiek omendu eta oroitzeko asmoz jendaurrean trofeo gisa erakusteko ohitura zegoen, heriotza eta berpizkundearen errituaren barnean.\nOspakizun honetako ikur nagusienetako bat, La Catrina edota La Calavera Catrina delakoa da.\nMesoamerikako herrialdeetan ospatzen den ospakizuna da, eta bereziki eta indar handiz, Mexikon, ospakizun hau oso errotua eta hedatua dagoen herrialdea. UNESCO erakundeak Gizateriaren Ondare izendatu zuen."}
{"id": "676085", "revid": "13403", "url": "https://eu.wikipedia.org/wiki?curid=676085", "title": "Kameo", "text": ""}
{"id": "676086", "revid": "119347", "url": "https://eu.wikipedia.org/wiki?curid=676086", "title": "Helena Nyblom", "text": "Helena Nyblom (Kopenhage, 1843ko abenduaren 7a \u2013 Stockholm, 1926ko urriaren 9a) suediar\u00a0idazlea izan zen, batik-bat haurrentzako ipuinen egilea. Bere lanik ezagunena ziurrenik\u00a0\"Swan-en Jantzia \"da\".\"\u00a0\nBizitza.\nKopenhagen, Danimarkan jaioa. Aita\u00a0J\u00f8rgen Roed\u00a0margolaria izaki eta anaia\u00a0Holger Roed\u00a0margolaria ere.\u00a01864 suediako akademiako Carl Rupert Nyblomenkin ezkondu zen,\u00a0Uppsala Unibertsitateko\u00a0irakaslea bera.\nHelenak hasiera batean poemak eta ipuin laburrak idazten zituen. Ipuinak, danieraz idatziak, senarrak suedierara itzultzen zituen eta lehendabiziko aldiz \u00a0\"Ny Illustrerad Tidskrift\"\u00a0aldizkarian argitaratuak izan ziren; ondorengo urteetan, 1875 urtetik 1881 urtera, lau liburuki izatera igaro ziren. Helenak ez zuen ipuinak gehiegi lantzen, sei seme-alaba zituen eta diru beharra zuten. Poemak ordea, gehiago landu eta geroago Emil Sj\u00f6grenek musika jarri zien. Lehen poema bilduma, danieraz idatziak, 1881 urtean argitaratua izan zen eta Danimarkan gain, Suedian ere arrakasta izan zuten; izan ere, Carl Snoilsky\u00a0poetak poema horiek goretsi zituen.\u00a0.\n1897 urtean, 54 urte zituela, maitagarrien ipuinak argitaratu zituen. Guztira 80 bat maitagarrien ipuin argitaratu zituen, zeintzuetan Suediako folklorea, antzinako mitoak eta erromantiko elementuak nahasten baitzituen. Argitaratutako ipuin asko, emakumeen aldeko mezuak zituzten. \u00a0\nHeriotza.\nHelena Nyblom Uppsala Hilerri Zaharrean lurperatuta dago."}
{"id": "676091", "revid": "105290", "url": "https://eu.wikipedia.org/wiki?curid=676091", "title": "Programazio modular", "text": "Programazio modularra, programazio paradigma bat, programa bat modulu eta azpi-moduluetan zatitzean datza, irakurgarria eta erabilerraza izateko.\nHistorikoki programazio egituratuaren bilakaera bezala agertzen da, programazio problema handi eta konplexuei irtenbidea aurkitzeko.\nProgramazio modularra aplikatzean, problema konplexu bat azpiproblema sinpleagoetan zatitua izan behar du, eta hauek, beste azpiproblema sinple batzuetara. Prozesu hau jarraitu behar da azpiproblema sinpleak programazio lengoai batekin erraz garatuak izan arte. Teknika honi beheranzko analisia deritzo (Top-Down).\nModulu bat programa baten zatia da, azpiproblema bat, problema konplexu originalaren zatia, ebazten duena. \u00a0Modulu bakoitzak ondo definituta dauka egin behar dituen zereginak, eta batzuk beste modulu batzuen laguntza behar dute eragiketak egiteko. Modulu bat beste bat behar badu, ondo definituta dagoen komunikazio interfaze batekin komunikatu behar du.\nModulua programa baten edozein zati bezala ulertu genezake, baina praktikan funtzio edo prozedura bezala hartzen dira. Baino modulu bat ez du zertan funtzio edo prozedura bat izan behar, bakoitzak beste batzuk barruan izan ditzake eta. Ez da nahastu behar modulua (programazio modularraren zentzuan), erabilitako lengoaiaren \u201cfuntzio\u201d edo \u201cprozedura \u201d terminoekin."}
{"id": "676092", "revid": "69297", "url": "https://eu.wikipedia.org/wiki?curid=676092", "title": "Alexander Tapia", "text": ""}
{"id": "676093", "revid": "58701", "url": "https://eu.wikipedia.org/wiki?curid=676093", "title": "Nighthawks", "text": "Nighthawks (euskaraz hitzez hitz: \"Gaueko zapelatzak\", hau da, \"Gautxoriak\") Ameriketako Estatu Batuetako Edward Hopper margolariaren lan ospetsuena da, 1942an egina. Estatubatuarraren lan ikonikoa da, mundu osoan ezaguna. Gaur egun Chicagoko Arte Institutuan dago ikusgai.\nAzterketa.\n\"Nighthawk\" izena baliteke \"night owl\" (gaueko hontza) adierazpenari lotua izatea, gure \"gautxori\" hitzaren parekoa, alegia. Irudia garai batean Hopperren auzoa zen Greenwich Villagen (Manhattan) zegoen diner batean oinarritzen da; gaur egun taberna hori desagertua da. Hopper margolana hasi zen hain zuzen japoniarrek Pearl Harborko baseari eraso ziotenean eta, modu batez, egileak bere herriarekiko sentitzen zituen kezkak azaltzen ditu.\nMargolanean gaueko atsekabezko paisaia ikus dezakegu. Kalea hutsik dago eta dinner barruan hiru bezero bakarrik daude hitz egin gabe eta eta inori begiratu gabe, hirurak bere baitan bilduta. Hondoan daudenak bikote bat da eta hirugarrenak margolanaren ikusleari bizkarra erakusten dio. Bikotearen sudurrak zorrotzak dira, moko antzekoak, eta ziur aski hortik dator margolanaren izenburua. Zerbitzari bakarra dago, eta bezeroei ez die erreparatzen: ematen du kanpora begira dagoela.\nTabernaren izkina kurboa da eta atzealdean ikusten diren erakusleihoen kristalekin. Eguraldi ona egiten duela pentsatzekoa da zeren eta ez baititugun berokirik ikusten. Halaber, emakumeak mauka motzeko alkandora darama. Dinerren argia kalea eta erakusleiho bat argitzen ditu. Kalearen beste aldean, lehenengo solairu batean, leiho irekiak ikusten dira.\nHopperren lanean gaur egungo hiri-bizimoduaren bakardadea eta hustasuna ohiko gai nagusia da. Margolan honetan era gai hori ikus daiteke. Adibidez, zerbitzaria barra atzean entzerratuta dago, triangelu forma duen barra horrek irteerarik erakusten ez duelako. Dinerrean ere ez dugu kanpora ematen duen aterik. Horrek ere harrapatuta egotearen sentipena indartzen du. Hopperrek ez zuen ideia onartu baina bai, agian inkontzienteki, \"hiriaren bakardadea margotzen ari zela\". Tabernaren argiak fluoreszenteak dira, urte haietan asmatu berriak, eta horrek inguruko iluntasunean argitasun berezia ematen dio dinnerreri. Azkenik, tabernaren gainean, Phillies puruen iragarkia nabarmentzen da."}
{"id": "676098", "revid": "105290", "url": "https://eu.wikipedia.org/wiki?curid=676098", "title": "Programazio lengoaia esoteriko", "text": "Programazio lengoaia esoterikoa (batzuetan esolang laburtuta) programazio lengoaia bat da konputazio lengoaien diseinuen limiteak probatzeko, kontzeptu froga izateko, software artea izateko, beste lengoaia bati hacking interfaze bezala jokatzeko (programazio funtzional edo programazio prozedural lengoaiak) edo txiste bezala izateko.\nLengoaia esoterikoen erabilera, beste programazio lengoaiekin ezberdintzen da. Normalean lengoaia esoteriko garatzaileek ez dute lengoaia programatzen programazio lengoaia nagusi bezala izateko. Erabilera oso helburu arraroa da mundu honetan, sintaxia oso sinplea delako eta erabiltzen diren alfabetoak oso mugatuak direlako."}
{"id": "676119", "revid": "448", "url": "https://eu.wikipedia.org/wiki?curid=676119", "title": "Hercules in New York", "text": "Hercules in New York (euskaraz \"Herkules New Yorken\") 1969ko Arthur Allan Seidelman estatubatuar zinema zuzendariak zuzendutako fantasiazko komedia film independiente bat da. Aubrey Wisbergek gidoia idatzi eta filma ekoitzi zuen. Greziar mitologiako Herkules pertsonaian oinarritua dago. Arnold Strong \"Mr. Universe\" (Arnold Schwarzenegger), Arnold Stang, Deborah Loomis, James Karen, Ernest Graves, Tony Carroll, Taina Elg, Richard Herd eta Gregory Squirrell aktoreek antzeztu zuten.\nGaur egun aski ospetsua den Arnold Schwarzenegger aktorearen ezagutzen den lehenbiziko zinemako antzezpena izan zen, orduan AEBetara iritsi berria eta Mr. Universe kulturismo lehiaketan lehiatzen zen 22 urte besterik ez zuen austriar etorki gaztea zen, ondorioz ingelesa aleman hiztun baten ahoskera latzaz ahoskatzen zuenez, bere antzezpenak estatubatuar aktore batek bikoiztu zituen.\nArgumentua.\nHerkules (Arnold Schwarzenegger) gaztea Olinpoko bizimoduaz aspertua bere aita den Zeus (Ernest Greus) jainkoen jainkoari Lurrera oporrak igarotzeko baimena eskatuko dio. Zeusek semeari ezekoa emango dio, baina istripu baten ondorioz Herkulesek New York hirian amaituko du. Gizakien zibilizazioan bizitzen inongo eskarmenturik ez duenez, eta bere berezko harropuzkeriak, Herkulesi arazo ugari sortuaraziko dizkio, azkenean Candem irakaslearen (James Karen) alaba den Helenek (Deborah Loomis) lagunduko dion arte. Okerrena gizakien bizimodua gustatzen hasi eta Lurrean denbora gehiago bizitzeko irrikia sortzen zaionean hasiko da. Horregatik, Zeusek bere semea zigortu eta Olinpora itzultzearazteko asmoz Nemesis (Taina Elg) jainkosa bidaliko dio..."}
{"id": "676138", "revid": "512", "url": "https://eu.wikipedia.org/wiki?curid=676138", "title": "Night School (liburu saga)", "text": "Night School (Gaueko eskola) bost liburu osatzen dituen saga bat da, CJ Daugherty izeneko amerikar autorea idatzitakoak. CJ Daugherty honek bere karrera kazetaria bezala hasi zuen, aldizkari batzuetan idazten. Ondoren, nobelak idazten hasi zen 2010.urtean.\nSerie honetako lehenengo liburua 2012an argitaratu zen, eta azkenengoa, \"Endgame\" (Xake-mate) 2015ean.\nNight School (Sagako lehenengo liburua).\nAllie-ren bizitzako unerik txarrenak dira: bere eskola gorrotatzen du, bere anaia desagertu egin da eta berriro arrastatu diote,\nEzinezkoa iruditzen zaio bere gurasoek barnetegi batera eramatea erabaki dutela. Dena den, Cimmeria ez da eskola arrunta; ez dute baimenik ordenagailuak edota mugikorrak erabiltzeko, eta ikaskide guztiak familia aberatsetatik datoz. Are gehiago, Allie konturatzen da Cimmeria sekretu iluna ezkutatzen duela, irakasle batzuk eta gaueko eskolan parte hartzen duten ikasleek baino ez dakiten sekretu bat.\nHala ere, Allie pozik dago, zeren eta lagun berriak egin dituen eta eskolako mutil erakargarriena bere atentzio osoa prestatzen dion. Baina,noski, Carter-ekin duen erlazioa ere kontuan hartzekoa da, lehen-lehenik berarekin konexio bat zuela sentitu zuelako.\nGuztia ondo joaten duela iruditzen du, Cimmeria leku arriskutsua eta non inork ez dagoen salbu bihurtzen denera arte. Allie erabaki beharko du norengan fidatzea.\nNight School: Legatua.\nAllie Cimmeriara bueltatzen da uda pasa ostean. Bertan pozik dago, baina aldi berean harresi horietan arrisku handia dauka, eta bere inkorporazioa gaueko eskolarako klaseetara esan nahi du Allie bere burua defendatu izan beharko duela.\nOraingoan Allie bere emozioen kontran borrokatu beharko du, eta kontu handiz ibiliko da beraren edo bere lagunen bizitza hanka-sartze batengatik ez badu arriskuan jarri nahi.\nNight School: Pertsekuzioa.\nGauero Alliek amesgaiztoak ditu bere laguna Jo asasinatu zutenetik. Badaki hurbil dagoen edonor hurrengo biktima izan daitekeela. Allie konturatu egiten da soluzio bakarra dagoela bizirik irauteko eta bere lagunak babesteko; Cimmeriaren egia estalgabetzea eta honen gatazka arriskutsuak geldiaraztea.\nNight School: \"Erresistentzia\" eta \"Night School: Xake-mate\" dira saga honetako azkenengo bi liburuak.\nPertsonaiak.\nHona hemen pertsonaia nagusien izenak:"}
{"id": "676140", "revid": "17", "url": "https://eu.wikipedia.org/wiki?curid=676140", "title": "Programazio modularra", "text": ""}
{"id": "676141", "revid": "105290", "url": "https://eu.wikipedia.org/wiki?curid=676141", "title": "Obulazio", "text": "Obulazioa obulu heldua obulutegitik askatzeko prozesuari deitzen zaio.\nProzesua.\nObulua obulutegiko Graafen folikuluan dago, eta hau irekitzen denean, handik askatu eta emearen ernalketa hodietara iragaiten da, Fallopioren tronparen hodietan zehar umetokiraino. Emakumearengan 28 egunez behin askatzen da obulua, emakumeak 12-15 bat urte dituenetik 45-50 bat urterekin obulu egitetik gelditzen den arte. Ernalketarik ezean obulazioaren ondoren hilekoa izaten da, eta obulua kanpora botatzen da.\nObulazioaren jatorria.\nObulazioa hipofisiak isurtzen dituen hormona multzo baten eraginpean dago. Obulaziorik ez denean gonadotropinak, erradioterapia eta beste sendabide batzuk erabiltzen dira obulazioa eragiteko. Halaber, sexu hormonen bidez obulazioa eragotz daiteke.\nObulazioa animalietan.\nObulazioaren maiztasuna desberdina da animalia batzuetan eta besteetan. Hala, saguetan eta arratoietan, adibidez, 4-5 egunetik behin izaten da. Bestalde, animalia batzuetan urte osoan izaten den bitartean, beste batzuetan emea arreske den aldietara mugatzen da: zakur emeek adibidez urtean bi aldiz izaten dute. Beste animalia batzuek, untxi eta katemeek adibidez, kanpoko eragile baten beharra dute obulazioa izateko, sexu harremana bera adibidez."}
{"id": "676142", "revid": "12788", "url": "https://eu.wikipedia.org/wiki?curid=676142", "title": "Planario", "text": ""}
{"id": "676159", "revid": "56334", "url": "https://eu.wikipedia.org/wiki?curid=676159", "title": "Programazio lengoaia esoterikoa", "text": ""}
{"id": "676165", "revid": "105290", "url": "https://eu.wikipedia.org/wiki?curid=676165", "title": "Errefrakzio-indize", "text": "Optikan, errefrakzio-indizea (\"n\") argia ingurune batean nola hedatzen den deskribatzen duen dimentsiorik gabeko zenbaki bat da. Hura definitzen duen ekuazioa honakoa da:\nnon \"c\" argiaren abiadura den (hutsean) eta \"v\" argiak ingurunean duen fase-abiadura den. Esaterako, uraren errefrakzio-indizea 1,333 da, alegia, argiak 1,333 aldiz azkarrago bidaiatzen duela hutsean, uretan baino."}
{"id": "676166", "revid": "1712", "url": "https://eu.wikipedia.org/wiki?curid=676166", "title": "Errefrakzio indize", "text": ""}
{"id": "676171", "revid": "56334", "url": "https://eu.wikipedia.org/wiki?curid=676171", "title": "Errefrakzio indizea", "text": ""}
{"id": "676172", "revid": "512", "url": "https://eu.wikipedia.org/wiki?curid=676172", "title": "Kelvin Ogilvie", "text": "Kelvin Kenneth Ogilvie (Summerville, Kanada, Eskozia Berria, 1942ko azaroaren 6a) kanadar kimikaria da.\nAzido erribonukleikoaren (RNA) sintetizatzailea asmatu zuen. Acadia eta Northwesterneko unibertsitateetan egin zituen ikasketak, eta kimika irakasle izan da Acadia Unibertsitatean. Hogei urte zerematzan lanean azido erribonukleikoaren sintesia egitea lortu zuenerako, McGill Unibertsitatean, 1987an. Garrantzi handiko aurkikuntza izan zen birusak eragindako eritasunen tratamenduan. RNA sintetikoaren bidez zientziaz haragokotzat jotzen ziren sendagai berriak eskuratzeko aukera dago egun. 1980an, bestalde, gene sintetizatzaile automatikoa asmatu zuen, DNA sekuentziak epe askoz laburragoan (ordu batzuetan) sortzeko aukera ematen duena. Halaber, Glanciclovir sendagaia aurkitu zuen, zitomegalobirusaren aurkakoa."}
{"id": "676174", "revid": "56334", "url": "https://eu.wikipedia.org/wiki?curid=676174", "title": "Maitasunaren elixirra", "text": "Maitasunaren elixirra (, ahoskatua) Gaetano Donizetti musikagilearen bi ekitaldiko opera bufo bat eta Felice Romaniren libreto bat da.\nAuberren \"Le philtre\" lanean oinarrituta, Milango Teatro della Canobbianan estreinatu zuten 1832ko maiatzaren 12an. Argumentua Ipar Euskal Herriko herri txiki batean gertatzen da. Barnean \"Una furtiva lagrima\" erromantza ospetsua du."}
{"id": "676175", "revid": "1545", "url": "https://eu.wikipedia.org/wiki?curid=676175", "title": "L'elisir d'amore", "text": ""}
{"id": "676176", "revid": "96586", "url": "https://eu.wikipedia.org/wiki?curid=676176", "title": "Nurenbergeko maisu kantariak", "text": "Nurenbergeko maisu kantariak (, ahoskatua) Richard Wagner musikagilearen hiru ekitaldiko opera bat eta libreto bat da.\nNurenbergeko \"meistersinger\"ren gremioan oinarrituta, Municheko K\u00f6nigliches Hof- und National-Theaterrean estreinatu zuten 1868ko ekainaren 21ean."}
{"id": "676177", "revid": "1545", "url": "https://eu.wikipedia.org/wiki?curid=676177", "title": "Die Meistersinger von N\u00fcrnberg", "text": ""}
{"id": "676178", "revid": "1545", "url": "https://eu.wikipedia.org/wiki?curid=676178", "title": "Boleyn Ground", "text": "Boleyn Ground izenez ezagutzen zen futbol zelaia Londresko Upton Park kalean zegoen, Ingalaterran. Zelai honetan West Ham United izeneko taldea jolastu izan du bere hasieratik, 1895 urtetik 2016 urtera arte. Ingalaterrako 1. ligan aritzen da.\nDeskripzioa.\nOso famatua da bere aurrealdeagatik zeinetan gaztelu moduko bi dorre dituen. Estadio honi kalearen izenez ere ezagutzen da. Talde honetako zaleei \"The Hammers\" deitzen diete. 35.000eserleku inguru dauzka eta Ingalaterrako estadio zaharrenetarikoa da Anfieldekin batera. Liverpooleko zelaia bezala, bere forma berezia da, harmailak oso bertikalak dira eta zelaitik oso hurbil daude. Horregatik, jokalariek kaiola batean sartuta bezala sentitzen dira. Hala eta guztiz ere, zaleen etengabeko kanta indartsuak dira estadio honetan partiduetan sentitzen den presioaren errudunak. Premier Leagueko edozein jokalaririk ados egongo legoke Boleyn Ground Ingalaterrako estadio zailenetakoa dela esatean. Beste alde batetik, esan beharra dago, Charlton Athletic 1990eko hamarkadan zelaia erabili zuela, zailtasun ekonomikoak zirela eta.\nHistoria.\nEstadio honen historia oso aberatsa da, adierazi beharrekoa da, 1914ko abuztuan, V-1 izeneko bonba alemaniarrak eztanda egin zuela zelaiaren hego-mendebaldeko kornerrean. Hori zela eta, klub ingelesak bederatzi partidu ezin izan zituen jokatu bere zelaian. Hala ere, zorigaitz hau ez zuen talderen errendimendua oztopatu, bederatzi partiduak irabazi baitzituen. Denboran zehar, estadio zahar honek hainbat erreforma izan zituen baina 2013 klubeko agintariek erabaki zuten 2016an bere historia bukatzea estadio berri bat egiteko. Boleyn Grounden jolastutako azken partidua, 2016ko maiatzaren 10ean jokatu zen Manchester Uniteden kontra; harmaila historiko hauek ikusiko zituzten 2398. partidua zen eta azkena. Tentsio itzela zegoen Upton Parken bi taldeek Europako postu baten lehian zeudelako. Hori zela eta, partidua baino lehen West Ham Unitedeko hooliganak etsaiaren autobusa harrikatu zuten, leihoak apurtuz. Azkenean, talde lokala 3-2 irabazi zuen eta Winston Reid izeneko defentsa australiarra izan zen estadio historiko honetan gola sartu zuen azkena bere taldeari hiru puntu garrantzitsu eta Europako postu bat emanez."}
{"id": "676179", "revid": "96586", "url": "https://eu.wikipedia.org/wiki?curid=676179", "title": "Odol vienarra", "text": "Odol vienarra () Johann Strauss semearen opereta bat da.\nStraussek ez zuen musika moldatu opereta bat izateko, gero bildu zituzten bere kantak. Vienako Carltheaterren estreinatu zuten 1899ko urriaren 26an."}
{"id": "676180", "revid": "1545", "url": "https://eu.wikipedia.org/wiki?curid=676180", "title": "Wiener Blut", "text": ""}
{"id": "676182", "revid": "105290", "url": "https://eu.wikipedia.org/wiki?curid=676182", "title": "Shakespeare Programazio Lengoaia", "text": "Shakespeare programazio lengoaia (Shakespeare Programming Language, SPL), programazio lengoaia esoterikoa da Jon Aslund-ek eta Karl Hasselstrom-ek diseinatuta. Chef programazio lengoaia bezala, programa ez den beste zeozer iruditzeko diseinatua izan da, kasu honetan, Shakespearen idazlan bat.\nProgramaren hasieran agertzen diren pertsonaien zerrenda pilak deklaratzen dituzte, normalean \u201cRomeo\u201d edo \u201cJuliet\u201d izenekin. Pertsonaia hauen arteko elkarrizketak, bakoitzaren balore altuenak maneiatu, metatu (push), atera (pop) eta sarrera/irteera egiten dute. Pertsonaiek elkarren artean egiten dituzten galderak baldintza sententzia bezala jokatuko dute. Programazio modeloa, mihiztadura-lengoaiaren antzekoa da baina testu gehiagorekin.\nProgramazioa Shakespeare Lengoaian.\nTitulua.\nShakespeare programa bateko lehengo lerroa \u2018titulua\u2019 deritzo. Lehen lerrotik lehen periodora dagoen guztia, konpiladoreak komentario gisa interpretatuko du.\nPertsonaiak.\nAtal honetan aldagaiak deklaratu egingo dira. Aldagai bakoitzak zenbaki oso bat gorde dezake itxura honekin:\n Izena, Deskribapena\nNon codice_1 aldagaiaren izena izango den eta codice_2 ez du konpiladoreak kontuan hartuko. Konpiladoreak soilik Shakespeareren lanetan agertzen diren pertsonaiak onartuko ditu.\nEkitaldiak eta eszenak.\nKode zatiak Ekitaldietan zatitzen dira, eszena batzuk izan ditzazkenak, non pertsonaiek (aldagaiak) parte hartzen duten. Ekitaldi (codice_3) eta eszena (codice_4) bakoitza erromatar zenbaki batekin zenbakitzen dira. Bi puntuen ostean dagoen kodea komentario gisa interpretatuko da. Adibidez:\n Act I: Hamlet's insults and flattery.\n Scene I: The insulting of Romeo.\nAdibide Kodea.\nKaixo mundua adibidea:\n Romeo, a young man with a remarkable patience.\n Juliet, a likewise young woman of remarkable grace.\n Ophelia, a remarkable woman much in dispute with Hamlet.\n Hamlet, the flatterer of Andersen Insulting A/S.\n Act I: Hamlet's insults and flattery.\n Scene I: The insulting of Romeo.\n [Enter Hamlet and Romeo]\n Hamlet:\n You lying stupid fatherless big smelly half-witted coward! You are as\n stupid as the difference between a handsome rich brave hero and thyself!\n Speak your mind!\n You are as brave as the sum of your fat little stuffed misused dusty\n old rotten codpiece and a beautiful fair warm peaceful sunny summer's\n day. You are as healthy as the difference between the sum of the\n sweetest reddest rose and my father and yourself! Speak your mind!\n You are as cowardly as the sum of yourself and the difference\n between a big mighty proud kingdom and a horse. Speak your mind.\n Speak your mind!\n [Exit Romeo]\n Scene II: The praising of Juliet.\n [Enter Juliet]\n Hamlet:\n Thou art as sweet as the sum of the sum of Romeo and his horse and his\n black cat! Speak thy mind!\n [Exit Juliet]\n Scene III: The praising of Ophelia.\n [Enter Ophelia]\n Hamlet:\n Thou art as lovely as the product of a large rural town and my amazing\n bottomless embroidered purse. Speak thy mind!\n Thou art as loving as the product of the bluest clearest sweetest sky\n and the sum of a squirrel and a white horse. Thou art as beautiful as\n the difference between Juliet and thyself. Speak thy mind!\n [Exeunt Ophelia and Hamlet]\n Act II: Behind Hamlet's back.\n Scene I: Romeo and Juliet's conversation.\n [Enter Romeo and Juliet]\n Romeo:\n Speak your mind. You are as worried as the sum of yourself and the\n difference between my small smooth hamster and my nose. Speak your\n mind!\n Juliet:\n Speak YOUR mind! You are as bad as Hamlet! You are as small as the\n difference between the square of the difference between my little pony\n and your big hairy hound and the cube of your sorry little\n codpiece. Speak your mind!\n [Exit Romeo]\n Scene II: Juliet and Ophelia's conversation.\n [Enter Ophelia]\n Juliet:\n Thou art as good as the quotient between Romeo and the sum of a small\n furry animal and a leech. Speak your mind!\n Ophelia:\n Thou art as disgusting as the quotient between Romeo and twice the\n difference between a mistletoe and an oozing infected blister! Speak\n your mind!\n [Exeunt]"}
{"id": "676183", "revid": "119347", "url": "https://eu.wikipedia.org/wiki?curid=676183", "title": "Orfeo eta Euridize", "text": "Orfeo eta Euridize () Christoph Willibald Gluck musikagilearen hiru ekitaldiko opera bat eta Ranieri de' Calzabigiren libreto bat da.\nOrfeoren mitoan oinarrituta, Vienako Burgtheatern estreinatu zuten 1762ko urriaren 5ean."}
{"id": "676184", "revid": "1545", "url": "https://eu.wikipedia.org/wiki?curid=676184", "title": "Orfeo ed Euridice", "text": ""}
{"id": "676185", "revid": "96586", "url": "https://eu.wikipedia.org/wiki?curid=676185", "title": "Pailazoak (opera)", "text": "Pailazoak (, ahoskatua) Ruggero Leoncavallo musikagilearen bi ekitaldiko opera eta libreto bat da.\n\"Commedia dell'arte\"ren antzerki-konpainia baten tragedia azaltzen du. Milango Teatro Dal Vermen estreinatu zuten 1892ko maiatzaren 21ean."}
{"id": "676186", "revid": "1545", "url": "https://eu.wikipedia.org/wiki?curid=676186", "title": "Pagliacci", "text": ""}
{"id": "676187", "revid": "1545", "url": "https://eu.wikipedia.org/wiki?curid=676187", "title": "Ruggiero Leoncavallo", "text": ""}
{"id": "676188", "revid": "15795", "url": "https://eu.wikipedia.org/wiki?curid=676188", "title": "Boleyn ground", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;5609202&lt;/parentid&gt;\n &lt;timestamp&gt;2022-05-22T22:12:54Z&lt;/timestamp&gt;\n &lt;contributor&gt;\n &lt;username&gt;EmausBot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;Robota: \u00abBoleyn Ground\u00bb orriranzko birbideratze bikoitza konpontzea&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;"}
{"id": "676190", "revid": "96586", "url": "https://eu.wikipedia.org/wiki?curid=676190", "title": "Parsifal", "text": "Parsifal Richard Wagner musikagilearen hiru ekitaldiko opera bat eta libreto bat da.\nWolfram von Eschenbachen \"Parzival\" Erdi Aroko erromantzean oinarrituta, Bayreutheko Festspielhausen estreinatu zuten 1882ko uztailaren 26an.\nIkus, gainera.\nKasu guztietan pertsonaia beraren barianteak dira:"}
{"id": "676191", "revid": "1545", "url": "https://eu.wikipedia.org/wiki?curid=676191", "title": "Parsifal (opera)", "text": ""}
{"id": "676192", "revid": "105290", "url": "https://eu.wikipedia.org/wiki?curid=676192", "title": "Euskalerri zaarra (Gu Euskaldunok)", "text": "Euskalerri zaarra, \"Gu euskaldunok\" lemapean Anastasio Arrinda idazle lekeitiarrak gipuzkeraz idatzitako dibulgaziozko saiakera da. Lan honetan Arrindak euskaldunen jatorriaz, antropologiaz eta mitologiaz egindako lanak laburbildu zituen oso hizkuntza erraza erabiliz."}
{"id": "676193", "revid": "96586", "url": "https://eu.wikipedia.org/wiki?curid=676193", "title": "La Navarraise", "text": " (euskaraz 'Nafar emakumea') Jules Massenet musikagilearen bi ekitaldiko opera bat eta Jules Claretie eta Henri Cainen libreto bat da. J. Claretieren \"La Cigarette\" lanean oinarrituta, Londresko Covent Gardenen estreinatu zuten 1894ko ekainaren 20an. Hirugarren Karlistaldian girotua dago."}
{"id": "676194", "revid": "105290", "url": "https://eu.wikipedia.org/wiki?curid=676194", "title": "Planaria (argipena)", "text": "Planaria izan daiteke:"}
{"id": "676201", "revid": "96586", "url": "https://eu.wikipedia.org/wiki?curid=676201", "title": "Porgy and Bess", "text": " (euskaraz 'Porgy eta Bess') George Gershwin musikagilearen hiru ekitaldiko opera bat eta DuBose Heywarden libreto bat da. Heywarden \"Porgy\" eleberrian oinarrituta, Bostongo Colonial Theatren estreinatu zuten 1935eko irailaren 30ean."}
{"id": "676204", "revid": "512", "url": "https://eu.wikipedia.org/wiki?curid=676204", "title": "Donostiako Udalaren Hiriko Telefono Sarea", "text": "Donostiako Udalaren Hiriko Telefono Sarea Donostiako hirian 1909tik 1970ra erabili zen udal telefono sarea izan zen.\nHistoria.\nXIX. mendearen amaieran hedatu ziren lehen telefono lineek hainbat enpresariren etxe partikularrak eta Donostian edo inguruko herrietan kokatutako haien negozioak lotu zituzten. Esaterako, Brunet (1883), Os\u00e1car (1883), Dur\u00e1s (1887), Ubarrechena (1888), Buerba (1888), etab. Horrekin batera, sare ofizial bat ere hedatu zen (1886), Gobernu Zibila Alkatetzarekin, Telegrafoekin eta Guardia Zibilarekin lotzeko. Aldi berean, hainbat konpainia pribatuk zerbitzu batzuk ezartzen ahalegindu edo erabiltzen hasi ziren.\nCompa\u00f1ia Peninsular de Tel\u00e9fonos delakoak esleipen bat zuen Donostiako hiri sarerako, eta 1908ko ekainean zuen epemuga. Bere egoitza hiriko San Martzial, 4 helbidean zegoen.\n1908ko irailaren 25ean, Donostiako hiri sarean zuen esleipenaren epemuga hiru hilabetez gainditu ondoren, sarearen ustiapenerako enkantea iragarri zen, Errege Agindu bidez, 1907ko irailaren 9ko Errege Dekretuko oinarrien arabera. Tanteo eskubidea eskaini zitzaion Donostiako Udalari, eta honek erabili egin zuen eskubidea.\nDonostiako Udalak hiriko telefono sarea ustiatzeko esleipena 1908an bereganatu zuen, eta 1970eraino eduki zuen; urte horretan, Felipe Ugarte alkatea izanik, Udalak enpresa Espainiako Compa\u00f1ia Telef\u00f3nica Nacional delakoari saldu zion.\nDonostiako telefono zentrala eta abonatuen estazioa instalatzeko lana Anbereseko Bell Telephone enpresari esleitu zitzaion: \"Aurreko kopuruak oinarri harturik, Telefono Zentrala eta Abonatuen Estazioak instalatzeko lanen guztizko kostua 127.145 franko izango da\". Instalazio horretarako gastuak ordaintzeko, Udalak aurrerakin bat eskatu zion Donostiako Aurrezki Kutxa Munizipalari, eta honek 3,75eko interesarekin eman zion.\nGoiko solairuan eta sotoetan telefono zentrala kokatzeko, Hondarribia kalearekin izkina eginez, San Martzial kalean zegoen Sorospen Etxearen eta eskolen eraikin eta materialek zuten asegurua handitzea aztertu zen Udal Batzarrean.\n1909ko abenduaren 15eko Udal Batzarrak proposatu zuen \"Udalaren Telefono Zentralaren instalakuntza amaiturik, hilaren 18an, arratsaldeko 5 eta erdietan,\u00a0 telefono zerbitzuaren inaugurazio ofiziala lunch baten bidez ospatzea\".\nEmakumeen lana, XX. mendearen lehen herenean.\n1903an, ekainaren 9ko Errege Dekretuan, Arautegi berri bat onartzen da, telefono zerbitzuaren ezarpena eta ustiapena berrantolatzeko. Bere XI. Atalean -Telefonoetako langileak-, lanpostuek izango zituzten izenak, eginkizunak eta soldatak zehazten ziren.\nBesteak beste, 119. artikuluan hainbat jarraibide zehazten dira emakumeak telefonista lanetan onartzeko: \"Ezinbestekoa izango da, gutxienez, hiru hilabetez aritu izana ikasle modura, eta, eskabidearekin batera, honakoak aurkeztu beharko dituela: gaitasun agiri bat, ikasketa egin duen Estatuko Sareko Zuzendariak sinatua; beste agiri bat jokabide zuzena izatearena, dagokion Agintariak emana; eta jaiotza agiria. Lanean hasteko adina hamasei urtetik hogeita bostera bitartekoa izango da\".\nDonostiako udalak onartu zuen Anbereseko Bell Telephonek egindako eskaintzak honako baldintzak ezartzen zituen emakume telefonistek lan egingo zuten instalazioetarako: \"Zehazki Donostiarako izango den Zentralak, Batzordearen onarpenerako aurkezten dugunak, batetik, babes eta loturarako tarteko gailuak eta energia sortzeko edo metatzeko Estazioa izango ditu eta, horiekin batera, bederatzi mahai egongo dira,1.080 abonaturentzako udal kommutadore anizkunaren koadroa osatzeko, eta telefonista bakoitzak, zerbitzu handieneko orduetan, 120 abonatu izango ditu bere ardurapean, hori izanik zerbitzu akatsgabea bermatzen duen kopurua\".\n\"Udal arteko zerbitzurako beste bi koadro egongo dira, eta horra bideratuko dira Probintziako Zentralarekin eta Udalartekoarekin lotzeko lineak. Koadro bakoitzak 30 linea bilduko ditu eta telefonista bat arituko da bertan. Anizkunaren Aretoan, mahai bat egongo da Telefonista Zaintzailearentzat; honek uneoro ikusiko du gainerako telefonista guztiek egiten duten lana eta haiekin komunikaturik egongo da eta zaintza seinaleetarako lanparak edukiko ditu\".\nInstalazio berrietarako eraikuntza lanak egiten ziren bitartean, honakoa erabaki zuen Udalak: \"Telefono Zentraleko langileek, aldi batez, orain arte bezala jarraituko dute beren zerbitzua eskaintzen, harik eta Zentral berria jardunean hasi arte, eta, ordurako, dagokion Arautegia osatuko da zerbitzu berri horren ustiapena arautzeko\".\nZentral berria irekitzeko \"proposamena da, zerbitzua\u00a0 eskaintzeko hamasei telefonista eta bi zaintzaile behar direnez, beren karguetan finkatzea gaur egun Zentral zaharrean zerbitzua eskaintzen duten bederatziak, eta beste bederatzi plaza lehiaketara ateratzea aldez aurretiko azterketa bidez, eguneko hiru pezetako soldatarekin..., honako oinarrien arabera: 1. Hautagaiak espainiarrak izango dira, 18 urtetik gorakoak eta 35 urtetik beherakoak, aurrekari onekoak, Alkatetzaren ziurtagiri bidez egiaztaturik, eta kargua betetzeko nahiko gaitasun fisikoa dutenak. 2. Nahikotasun azterketan egiaztatu egin beharko dute zuzen irakurri eta idazten dakitela eta aritmetikako lau eragiketak egiten dakitela, zenbaki osoekin nahiz dezimalekin. 3. Lehentasunezko baldintza izango da euskara, frantsesa edo ingelesa jakitea...\"\nAbuztuaren 11ko osoko udal batzarrean, azterketak eginak izanik, telefonista berrien izendapenerako proposamena egiten da.\n1928an, Udala Funtzionario eta Enplegatuen Arautegia osatzeko proiektu bat aztertzen ari zen, eta sailetatik hainbat eskaera aurkezten zituzten. Maria Gurruchaga andreak eta ezkontideak eta Julia Gallastegui andreak eta ezkontideak, biak Udalaren Telefono Sareko langileak, bereizitako eskaera bidez, batetik, emakumezkoen kidego laguntzaile bat sortu zedin eskatu zuten, eta, bestetik, soldata hobekuntza. 1928ko azaroan 38 langile zeuden Telefonoetako Kidegokoak.\nDonostian, emakume telefonistentzako bigarren azterketa deialdia 1920ko maiatzean egin zen, eta azterketek 5/6 egun iraun zuten. Ekaineko lehen egunetan egin zituzten izendapenak. Garai honetan, lan ordutegia goizeko 7etatik arratsaldeko 2etara eta arratsaldeko 2etatik gaueko 10etara izan ohi zen, txanda bakoitzak ordu erdiko atsedenaldia izanik. Gaueko txanda egiten zutenek ordu gutxiagoko txanda egin ohi zuten. Hilean 200 pezetako soldata zuten, eta beste nolabaiteko zerbitzuren bat egiten zutenean, esaterako, beste leku batera joatea (Irun) hutsune bat estaltzera, egunean 10 pezeta gehiago ordaintzen zitzaien. Urtean 15 eguneko opor ordainduak zituzten. 1936. urtean, dagoeneko, 52 emakume ari ziren."}
{"id": "676205", "revid": "96586", "url": "https://eu.wikipedia.org/wiki?curid=676205", "title": "Ruslan eta Liudmila (opera)", "text": "Ruslan eta Liudmila (, \"Ruslan i Liudmila\") bost aktoz osaturiko opera tragiko bat da, Mikhail Glinkaren musika eta Valerian Xirkov, Nestor Kukolnik eta N. A. Markevitxen libretoa duena. Aleksandr Puxkinen izen bereko poeman oinarrituta, 1842ko azaroaren 27an estreinatu zuten San Petersburgoko Bolshoi Antzokian."}
{"id": "676208", "revid": "119347", "url": "https://eu.wikipedia.org/wiki?curid=676208", "title": "Serse", "text": "Serse ( ahoskatua, eusk: 'Xerxes') Georg Friedrich H\u00e4ndel musikagilearen hiru ekitaldiko opera seria bat eta Silvio Stampigliaren libreto bat da.\nXerxes Handiaren bizitzan nolabait oinarrituta, Londresko King's Theatre antzokian estreinatu zuten 1738ko apirilaren 15ean."}
{"id": "676209", "revid": "1545", "url": "https://eu.wikipedia.org/wiki?curid=676209", "title": "Xerxes (opera)", "text": ""}
{"id": "676211", "revid": "96586", "url": "https://eu.wikipedia.org/wiki?curid=676211", "title": "Sigfrido (opera)", "text": "Sigfrido () Richard Wagner musikagilearen hiru ekitaldiko opera bat eta libreto bat da, \"Nibelungoen eraztuna\"ren zikloaren hirugarren lana dena.\nBayreutheko Festspielhausen estreinatu zuten 1876ko abuztuaren 16an."}
{"id": "676212", "revid": "1545", "url": "https://eu.wikipedia.org/wiki?curid=676212", "title": "Siegfried", "text": ""}
{"id": "676213", "revid": "1545", "url": "https://eu.wikipedia.org/wiki?curid=676213", "title": "Siegred (opera)", "text": ""}
{"id": "676214", "revid": "119347", "url": "https://eu.wikipedia.org/wiki?curid=676214", "title": "Troiatarrak", "text": "\"Artikulu hau troiatarrak izeneko grand operari buruzkoa da, beste esanahietarako ikus: Troiatar (argipena)\"\nTroiatarrak () lau aktotan banatutako grand op\u00e9ra bat da, Hector Berliozen musika eta libretoa duena. Virgilioren \"Eneida\" lanean oinarrituta, fikziozko gertaerak azaltzen ditu. 1863ko azaroaren 4an estreinatu zuten Parisko Place du Ch\u00e2telet antzokian."}
{"id": "676215", "revid": "1545", "url": "https://eu.wikipedia.org/wiki?curid=676215", "title": "Les Troyens", "text": ""}
{"id": "676235", "revid": "119347", "url": "https://eu.wikipedia.org/wiki?curid=676235", "title": "Tsarraren emaztegaia", "text": "Tsarraren emaztegaia (, \"Tsarskaya nevesta\") lau aktoz osaturiko opera tragiko bat da, Nikolai Rimski-Korsakovren musika eta Ilia Tyumeneven libretoa duena. Lev Meiren izen bereko lanean oinarrituta, 1842ko azaroaren 27an estreinatu zuten Moskuko Opera Pribatuan."}
{"id": "676237", "revid": "119347", "url": "https://eu.wikipedia.org/wiki?curid=676237", "title": "Ys-eko erregea", "text": "Ys-eko erregea () hiru aktotan banatutako opera bat da, \u00c9douard Laloren musika eta \u00c9douard Blauren libretoa duena. Ys bretainiar hiri mitikoan oinarrituta, fikziozko gertaerak azaltzen ditu. 1888ko maiatzaren 7an estreinatu zuten Parisko Th\u00e9\u00e2tre Lyrique antzokian."}
{"id": "676238", "revid": "1545", "url": "https://eu.wikipedia.org/wiki?curid=676238", "title": "Le roi d'Ys", "text": ""}
{"id": "676239", "revid": "1545", "url": "https://eu.wikipedia.org/wiki?curid=676239", "title": "Jes\u00fas Mar\u00eda Zubiarra\u00edn Argi\u00f1ano", "text": ""}
{"id": "676240", "revid": "1545", "url": "https://eu.wikipedia.org/wiki?curid=676240", "title": "Caio Poncio", "text": ""}
{"id": "676242", "revid": "105290", "url": "https://eu.wikipedia.org/wiki?curid=676242", "title": "Bonba zikin", "text": "Bonba zikina, bonba erradiologikoa edota gailu sakabanatzaile erradiologikoa (ingelesez \"radiological dispersal device\" edota \"RDD\") erradioaktibitatea eta lehergailuak batzen dituen arma erradiologiko bat da. Arma mota hauen helburua leherketa baten bidez atmosferan material erradioaktiboa sakabanatzea da.\n2001eko irailaren 11ko atentatuen ondoren gai honek gaurkotasun handia bereganatu du, ekoiztea erlatiboki merkea denez, talde terroristek arma gisa erabiltzeko hautagai egokia baita. Bonba zikinek jendearengan izua sortu arren, ez da berez suntsiketa masiboko arma bat, ez bailuke hildako kopuru erraldoirik eragingo. Aldiz, arma psikologiko boteretsua da, jendearengan izua eragin eta kalte ekonomiko handiak eragin baiditzazke."}
{"id": "676244", "revid": "105290", "url": "https://eu.wikipedia.org/wiki?curid=676244", "title": "Musika psikodeliko", "text": "Musika psikodelikoa, batzutan soilik psikodelia deitua, kultura psikodelikoaren eraginpean dauden musika estilo zabala barne hartzen duen generoa da, maiz droga psikodelikoen eraginpeko bizipena erraplikatu edo goraipatzen saiatzen da. 1960ko hamarkadaren erdialdera AEBetako eta Erresuma Batuko folk rock eta blues rock taldeek sortu zuten.\nTalde psikodelikoen sarri Mendebaldetik haratagoko kultura edo herrialdeen usadiozko musika-tresnak erabiltzen dituzte, bereziki Indiakoak. 1960ko hamarkadaren amaieraldera hippien kulturarekin loturik bere urrezko aroa bizi izan zuen, eta 1970eko hamarkadaren lehen erdialderan bere gainbehera hasi zen. Ordutik aurrera, musika psikodelikoak beste hainbat estilo eta generoetan eragina izan du, gainera talde psikodelikoek ere beren ikusmirak zabaldu eta beste estiloetara zabaldu dira, tartean rock progresiboa, krautrock, rock elektronikoa, jazz rock, heavy metal, glam rock, funk, electro eta bubblegum pop estiloak daude."}
{"id": "676245", "revid": "65203", "url": "https://eu.wikipedia.org/wiki?curid=676245", "title": "Glam rock", "text": "Glam rock (baita glitter rock izenez ere ezaguna) rock musika generoaren barneko azpigeneroa da. 1970eko hamarkadaren hasieran, Erresuma Batuan eta post-hippie garaian sortu zen. Bere izena \"glamour\" hitzaren laburdura da. Rock psikodelikoan musikariek beren bertute edo dohai musikalak gehiegi erakutsi eta abestiek garapen luzeak izaten hasi ziren garaian jaio zen, guzti hori antzinako rock and rollaren freskura eta sinpletasunaren aurka zihoan. Horregatik, T. Rex taldeko Marc Bolan musikaria eta David Bowie abeslaria galdutako bapatekotasun hori berreskuratzeko ahaleginari ekin zioten.\nAzpigenero honetako abeslari eta talde nabarmenenak honakoak dira: Marc Bolan eta T. Rex, Gary Glitter eta Slade. Beste artista ingles eta estatubatuarrak: Elton John, David Bowie, Alice Cooper, Sweet, Wizzard, Roxy Music, Mud, Mott the Hoople, Queen, The Glitter Band, The New York Dolls, Sparks, Kiss, The Tubes eta Suzi Quatro."}
{"id": "676246", "revid": "105290", "url": "https://eu.wikipedia.org/wiki?curid=676246", "title": "Britpop", "text": "Britpop 1990eko hamarkadaren hasieran Erresuma Batuan sortu zen rock alternatiboaren azpigenero bat izan zen. Bere ezaugarriak honakoak ziren: doinuen goxotasuna, abestien sotiltasuna, eta 1960ko hamarkada eta 1970eko hamarkadako musika taldeen eraginak izatea, adibidez, The Beatles eta The Kinks.\n1990eko hamarkada AEBetan grunge musika pil-pilean zegoen bitartean, Erresuma Batuan britpoa nagusi izan zen. Jada, hamarkadaren bigarren erdialdean bi azpigeneroek gainbehera bizi izan zuten.\nAzpigenero honetako bi talde nagusiak Oasis eta Blur izan ziren, bien arteko lehia bere garaian The Beatles eta The Rolling Stones taldeek izan zuten mailara iritsi zen, bi taldeen arteko hika-mikak eta azpigenero honetako zaleen banaketak ere eman zirelarik. Beste talde nabarmenak hauek izan ziren: Ocean Colour Scene, Suede, Elastica, The Verve, Delirious?, Pulp, Supergrass, Keane eta Sleeper."}
{"id": "676248", "revid": "336", "url": "https://eu.wikipedia.org/wiki?curid=676248", "title": "Panzeltismo", "text": "Pazeltismoa zelta herrialdeen arteko hartueman kultural eta politikoak bultzatzearen alde dagoen mugimendu ta pentsamoldea da. XVIII. mendearen amaieraldetik aurrera, erromantizismoa eta Zelta Pizkundearekin batera sortu zen.\nBerez, Antzinaroan zelta herri \"bakar\" bat inoiz ez egon arren, herri ezberdinez osatutako multzoa baizik, gaur egun Irlanda, Eskozia, Gales, Kornualles, Bretainia eta Man Uharteak beren buruak zelten ondorengotzat dituzte."}
{"id": "676249", "revid": "448", "url": "https://eu.wikipedia.org/wiki?curid=676249", "title": "Musika genero", "text": "Musika mota edota musika generoa hainbat irizpide eta ezaugarri elkarbanatzen dituzten musikalan edo estiloek osatzen duten multzoa edo kategoria da. Irizpide hauen artean jatorria, erritmoa, musika-tresnak, harmonia, doinua eta egitura daude, bai eta sortu izan diren garaia, giroa edo testuinguru kultural eta soziala ere."}
{"id": "676251", "revid": "105290", "url": "https://eu.wikipedia.org/wiki?curid=676251", "title": "Acid rock", "text": "Acid rock (euskaraz \"rock azidoa\") rock psikodelikoaren azpimultzo musikal bat da. Bere ezaugarri nagusiak gitarra elektriko solo luzeak, letra urriak eta bapatekotasun edo inprobisazio musikala dira. Azidoaren aurrizkia bere garaian azpigenero honetako musikari askok LSD droga hartu izanari zor dio. Azpigenero honetako talde eta musika nabarmenenak hauek dira: de The Doors, The Jimi Hendrix Experience, Pink Floyd, Iron Butterfly, Big Brother &amp; The Holding Company, Cream, Vanilla Fudge, Jefferson Airplane, Ultimate Spinach, Black Sabbath, Blue Cheer, Quicksilver Messenger Service, The Great Society, Stone Garden eta The Grateful Dead.\n1960ko hamarkadaren amaieraldera AEBetan sortu eta 1970eko hamarkadaren erdialderarte iraun zuen, orduan bi adarretan banatu zen: alde batetik heavy metala, eta bestetik rock progresiboa."}
{"id": "676252", "revid": "58701", "url": "https://eu.wikipedia.org/wiki?curid=676252", "title": "Rock progresibo", "text": "Rock progresiboa (prog rock edota prog bezala laburtua ere) rock musikaren azpigenero bat da. 1960ko hamarkadaren amaieraldera Erresuma Batuan eta AEBetan rock psikodelikotik eratorrita sortu eta 1970eko hamarkadaren erdialdera bere urrezko aroa bizi izan zuen.\nArt rockaren antzera rock musikari sinisgarritasun eta sorkuntza maila handiagoa emateko asmoz sortua izan zen. Azpigenero honetako taldeek pop sotila txokoratu eta jazz edo musika klasikoan ohikoak ziren instrumentalizazio eta konposizio teknikak bereganatu zituen, rock musikari genero horiek duten sofistikazio eta kritikaren begirunea lortzeko helburuz.\nAzpigenero honetako talde nabarmenenak hauek izan ziren: como Pink Floyd, Genesis, Rush, Yes, Jethro Tull, The Moody Blues, King Crimson eta Emerson, Lake &amp; Palmer."}
{"id": "676254", "revid": "105290", "url": "https://eu.wikipedia.org/wiki?curid=676254", "title": "Rock catal\u00e0", "text": "Rock catal\u00e0 (euskaraz \"rock katalana\") XX. mendearen amaiera eta XXI. mendearen hasieran Katalan Herrietan katalanez abesten duten rock musika taldeek osatutako multzoa deitzeko izendapena da. Rock musikaz gain pop musika jotzen duten taldeak ere barne hartzen ditu.\nMultzo hau osatzen duten talde nabarmenen artean honakoak daude: Sangtra\u00eft, Sopa de Cabra, Els Pets, Sau, Umpah-pah, Lax'n'Busto, Gossos, La Gran Aventura, Whiskyn's, Brams eta Tancat per defunci\u00f3."}
{"id": "676255", "revid": "512", "url": "https://eu.wikipedia.org/wiki?curid=676255", "title": "Constantin Hansen", "text": "Carl Christian Constantin Hansen (Constantin Hansen) (Erroma,1804ko azaroaren 3a \u2013 Kopenhage, 1880ko martxoaren 29a). Danimarkako Urrezko Aroko margolaria izan zen.\u00a0Literatura eta mitologia\u00a0gaiak oso gustuko zituen eta\u00a0\u00a0Niels Lauritz H\u00f8yen\u00a0arte historialarian iradokituta eta Eskandinaviar mitologian oinarrituta nazio pintura historikoa sortzen saiatu zen.\nHainbat erretaula eta\u00a0erretratu\u00a0egin zituen, besteen artean, 1865 urte inguruan, historikoa den \"Konstituzio Batzar\" (\"Den grundlovgivende Rigsforsamling\").\nHaurtzaroa.\nErroman jaio zen, aita Hans Hansen margolaria izanik. Ume zela, familia Viena&gt;ra joan zen. Bertan Wolfgang Amadeus Mozarten alarguna, Hansenen bataioan amabitxia izan zen. Urte horretan bertan, familia Kopenhagera joan eta bertan hazi egin zen.\nHeziketa.\n12 urte zituela, Danimarkako Errege Arte Akademian\u00a0(\"Det Kongelige Danske Kunstakademi\") arkitektura ikasketak hasi zituen baina 21 urte zituenean, arkitektura ikasketak alde batera utzi eta margolaritzari ekin zion. Irakasle\u00a0Christoffer Wilhelm Eckersberg\u00a0izan zuen.\n1828 urte inguruan aita eta ama \u00a0tifus\u00a0gaitzak jota hil egin ziren eta gazteagoak ziren arrebak bere esku geratu ziren. Aitak egin beharreko hainbat lan egin zituen, besteen artean\u00a0\u00a0Frederiksborg Jauregiko erretratuen bildumaren kopiak, baita\u00a0Christiansborg Jauregiko hainbat dekorazio pintura ere.\nItalian zortzi urte eman zituen, Munichen ere egonaldi labur batean izan zen eta bertan \u00a0fresko-pintura teknika ikasi zuen. Teknika hau geroago Konpenhageko Unibertsitateko sarreran mitologiako irudiak eginez 9 urtez aritu izan zen.\n1846 urtean \u00a0Magdalena Barbara K\u00f8bke-rekin ezkondu zen eta 13 seme-alaba izan zituzten; alabaina, horietatik lau urtebete baino lehen zendu ziren eta Hans Christian semea, 19 urte zituela, itsasontzi hondoratze batean hil egin zen.\n1854 urtean Akademiako irakasle izendatu zuten.\nElise Konstantin-Hansen\u00a0alaba, margolari ezaguna izan zen.\u00a0"}
{"id": "676260", "revid": "119347", "url": "https://eu.wikipedia.org/wiki?curid=676260", "title": "Altzeste (Gluck)", "text": "Altzeste () Christoph Willibald Gluck musikagilearen hiru ekitaldiko opera bat eta Ranieri de' Calzabigiren libreto bat da.\nEuripidesen izen bereko antzezlanean oinarrituta, Vienako Burgtheatern estreinatu zuten 1767ko abenduaren 26an."}
{"id": "676261", "revid": "1545", "url": "https://eu.wikipedia.org/wiki?curid=676261", "title": "Alceste (Gluck)", "text": ""}
{"id": "676264", "revid": "512", "url": "https://eu.wikipedia.org/wiki?curid=676264", "title": "Altzeste", "text": "Altzeste izan daiteke:"}
{"id": "676265", "revid": "1545", "url": "https://eu.wikipedia.org/wiki?curid=676265", "title": "Alceste", "text": ""}
{"id": "676266", "revid": "58701", "url": "https://eu.wikipedia.org/wiki?curid=676266", "title": "Altzeste (Lully)", "text": "Altzeste, edo Alzedoren garaipena () Jean-Baptiste Lully musikagilearen bost ekitaldiko opera bat eta Philippe Quinaulten libreto bat da.\nEuripidesen izen bereko antzezlanean oinarrituta, Parisko Th\u00e9\u00e2tre du Palais-Royalen estreinatu zuten 1674ko urtarrilaren 19an."}
{"id": "676267", "revid": "1545", "url": "https://eu.wikipedia.org/wiki?curid=676267", "title": "Alceste (Lully)", "text": ""}
{"id": "676268", "revid": "1545", "url": "https://eu.wikipedia.org/wiki?curid=676268", "title": "Altzeste, edo Alzedoren garaipena", "text": ""}
{"id": "676269", "revid": "1545", "url": "https://eu.wikipedia.org/wiki?curid=676269", "title": "Alceste, ou Le triomphe d\u2019Alcide", "text": ""}
{"id": "676270", "revid": "1545", "url": "https://eu.wikipedia.org/wiki?curid=676270", "title": "Phillippe Quinault", "text": ""}
{"id": "676272", "revid": "96586", "url": "https://eu.wikipedia.org/wiki?curid=676272", "title": "Maese Pedroren erretaula", "text": "Maese Pedroren erretaula () akto bateko txotxongilo-opera bat da, Manuel de Fallaren musika duena. Miguel de Cervantesen \"On Kixote Mantxakoa\" eleberrian oinarrituta dago. 1923ko martxoaren 23an estreinatu zuten Sevillako San Fernando antzokian."}
{"id": "676274", "revid": "6950", "url": "https://eu.wikipedia.org/wiki?curid=676274", "title": "Koma (neurologia)", "text": ""}
{"id": "676276", "revid": "1545", "url": "https://eu.wikipedia.org/wiki?curid=676276", "title": "Noches en los jardines de Espa\u00f1a", "text": ""}
{"id": "676277", "revid": "6950", "url": "https://eu.wikipedia.org/wiki?curid=676277", "title": "Koma (medikuntza)", "text": ""}
{"id": "676278", "revid": "119347", "url": "https://eu.wikipedia.org/wiki?curid=676278", "title": "Goyescas (opera)", "text": "Goyescas (eusk. 'Goiatarrak') akto bateko opera bat da, Enrique Granadosen musika eta Fernando Periqueten libretoa dituena. Goyaren margolanetan oinarrituta, 1916ko urtarrilaren 28an estreinatu zuten New Yorkeko Metropolitan Operan."}
{"id": "676279", "revid": "1545", "url": "https://eu.wikipedia.org/wiki?curid=676279", "title": "Zartzuela", "text": ""}
{"id": "676282", "revid": "96586", "url": "https://eu.wikipedia.org/wiki?curid=676282", "title": "Portuko tabernako neska", "text": "Portuko tabernako neska () Pablo Sorozabalen hiru aktoko zarzuela da. Bartzelonako Tivoli antzokian estreinatu zuten 1936ko apirilaren 6an."}
{"id": "676283", "revid": "1545", "url": "https://eu.wikipedia.org/wiki?curid=676283", "title": "La tabernera del puerto", "text": ""}
{"id": "676286", "revid": "105290", "url": "https://eu.wikipedia.org/wiki?curid=676286", "title": "Finlandiako independentzia eguna", "text": "Finlandiako independentzia eguna abenduaren 6an ospatzen da. (Egunari , esaten diote). 1917ko abenduaren 6an finlandiarrek independentzia aldarrikatu zuten Errusiako Inperiotik alde egiteko. Finlandiar nazioaren eguntzat jotzen dute gaur egun finlandiarrek.\nHistoria.\n1917ko Errusiako Iraultza aprobetxatu zuten finlandiarrek bere herriaren independentzia aldarrikatzeko."}
{"id": "676287", "revid": "119347", "url": "https://eu.wikipedia.org/wiki?curid=676287", "title": "Don Manolito", "text": "Don Manolito Pablo Sorozabalen bi aktoko zarzuela da. Madrilgo Victoria antzokian estreinatu zuten 1943ko apirilaren 24an."}
{"id": "676315", "revid": "119347", "url": "https://eu.wikipedia.org/wiki?curid=676315", "title": "Enarak (zarzuela)", "text": "Enarak () Jose Maria Usanditzagaren bi aktoko zarzuela da. Mart\u00ednez Sierraren \"Saltimbanquis\" lanean oinarrituta, Madrilgo Circo Price antzokian estreinatu zuten 1914ko otsailaren 5ean.\nHil ondoren, Ramon Usanditzaga egilearen anaiak opera bilakatu zuen, 1929an Bartzelonako El Liceun estreinatu zutena."}
{"id": "676319", "revid": "1545", "url": "https://eu.wikipedia.org/wiki?curid=676319", "title": "Las golondrinas", "text": ""}
{"id": "676326", "revid": "96586", "url": "https://eu.wikipedia.org/wiki?curid=676326", "title": "Mendi-mendiyan", "text": "Mendi-mendiyan Jose Maria Usanditzagaren bi aktoko opera da. Libretoa Jos\u00e9 Powerrek idatzi zuen gaztelaniaz eta Pepe Artolak euskaratu zuen.\n1909an Bilboko Koral Elkarteak hala eskatua, 1911ko maiatzaren 21ean Bilboko Campos Eliseos antzokian arrakastaz estreinatutakoa, hurrengo urtean Donostian ere egin zuten. 1987an birestreinatu zuten.\nPertsonaiak.\nAndrea, Chiki, Juan Cruz, Joxe Mari, Gaizto, Kaiku eta artzain bat. Koroan baserritarrak, artzainak eta umeak izan ziren."}
{"id": "676327", "revid": "1545", "url": "https://eu.wikipedia.org/wiki?curid=676327", "title": "Mendi-Mendiyan", "text": ""}
{"id": "676354", "revid": "448", "url": "https://eu.wikipedia.org/wiki?curid=676354", "title": "Arabako Foru Aldundi", "text": ""}
{"id": "676355", "revid": "56334", "url": "https://eu.wikipedia.org/wiki?curid=676355", "title": "Vulca", "text": "Vulca eskultore etruskoa izan zen, haren izena ezagutzen dugu bakarra. Bere bizitzari buruz oso gutxi dakigu. K.a.VI. mendean bizi zen eta Veii hiri etrusko garratzitsukoa zen (Erromatik 16 kilometrotara zegoen). Bere izena zenbait historiadore erromatarrei esker heldu da guregana: Varron, Tito Livio, Plinio Zaharra. Dirudienez Tarkino Harroarentzat, Erromako zazpigarren eta azken erregearentzat lan egin zuen."}
{"id": "676364", "revid": "6327", "url": "https://eu.wikipedia.org/wiki?curid=676364", "title": "Quine (programa)", "text": "Informatika munduan, quine bat bere iturburu kode irteera bezala duen programa bat da. Dibertsiotzat, hainbat programatzailek saiatzen dira quine-ik motzena sortzen edozein programazio lengoaian.\nOharra: tranpatzat hartzen da kodea-iturriaren edukia hartzea, eta hau inprimatzea.\nAdibideak.\nC.\nchar*i=\"\\\\#include&lt;stdio.h&gt;\",n='\\n',q='\"',*p=\n\"%s%cchar*i=%c%c%s%c,n='%cn',q='%c',*p=%c%c%s%c,*m=%c%c%s%c%c;%s%c\",*m=\n\"int main(){return!printf(p,i+1,n,q,*i,i,q,*i,q,n,q,p,q,n,q,m,q,n,m,n);}\"\nC#.\nusing System;\nnamespace quine\n class Program\n [STAThread]\n static void Main(string[] args)\n string s = \"using System;{0}namespace quine{0}{2}{0}{1}class Program{0}{1}{2}{0}{1}{1}[STAThread]{0}{1}{1}static void Main(string[] args){0}{1}{1}{2}{0}{1}{1}{1}string s = {4}{6}{4};{0}{1}{1}{1}Console.Write(s, Environment.NewLine, {4}{5}t{4}, {4}{2}{4}, {4}{3}{4}, {4}{5}{4}{4}, {4}{5}{5}{4}, s);{0}{1}{1}{3}{0}{1}{3}{0}{3}\";\n Console.Write(s, Environment.NewLine, \"\\t\", \"{\", \"}\", \"\\\"\", \"\\\\\", s);\nScheme.\n (list x (list (quote quote) x)))\n (quote\n (lambda (x)\n (list x (list (quote quote) x)))))\nLisp.\n (append x (list (list 'quote x)))))\n '(funcall (lambda (x) \n (append x (list (list 'quote x))))))\nOcaml.\n(fun s -&gt; Printf.printf \"%s %S\" s s) \"(fun s -&gt; Printf.printf \\\"%s %S\\\" s s)\"\nPython.\na='a=%s;print a%%`a`';print a%`a`\nJavaScript.\nunescape(q=\"unescape(q=%22*%22).replace('*',q)\").replace('*',q)\nPerl.\n$_=q{$_=q{Q};s/Q/$_/;print};s/Q/$_/;print\nAdibide laburrago bat:\nopen+0;print&lt;0&gt;\nPerl eta shell script-aren konbinazioa:\nperl -le '$n=q{perl -le a$n=q{$x};($_=$n)=~s/\\141/\\47/g;s/\\$x/$n/;printa};($_=$n)=~s/\\141/\\47/g;s/\\$x/$n/;print'\nBASIC.\n10 LIST\nPascal.\nconst a='const a=';b='begin write(a,#39,a,#39#59#98#61#39,b,#39#59#10,b) end.';\nbegin write(a,#39,a,#39#59#98#61#39,b,#39#59#10,b) end.\nBrainfuck.\nLerro bakar batean idatzi da irakurketa errazteko:\n +\u00bb\u00bb+++&gt;+\u00bb\u00bb++&gt;++\u00bb\u00bb+\u00bb++&gt;+&gt;+++\u00bb&gt;++\u00bb++++++\u00bb+\u00bb++&gt;+\u00bb\u00bb+++\u00bb+++++\u00bb+&gt;+++\n ++&gt;+\u00bb\u00bb+++\u00bb+++++\u00bb\u00bb++\u00bb\u00bb+&gt;+&gt;++\u00bb+++&gt;+\u00bb\u00bb+++&gt;+\u00bb\u00bb+++&gt;+\u00bb\u00bb+++\u00bb++&gt;++&gt;+&gt;+\n +\u00bb&gt;+\u00bb++&gt;+&gt;++++++++++++++++++\u00bb\u00bb+&gt;+\u00bb&gt;+\u00bb++&gt;+&gt;+++\u00bb&gt;++\u00bb++++++++\u00bb+\u00bb++&gt;+\u00bb\n \u00bb+\u00bb++&gt;+\u00bb\u00bb+++\u00bb++++\u00bb+&gt;+++\u00bb\u00bb\u00bb++&gt;+&gt;+++\u00bb+&gt;++\u00bb\u00bb+&gt;+&gt;++&gt;+\u00bb\u00bb+++\u00bb+++\u00bb&gt;+\n .-------------------&gt;-[-&lt;.&lt;+\u00bb]&lt;[+]&lt;+\u00bb&gt;]\u00ab&lt;[-[-[-[\u00bb+&lt;++++++[-&gt;+++++&lt;]]&gt;++++\nHQ9+.\nQ\nDOS Batch.\n@echo off\n%1 %2\ncall %0 goto e %%\ncall %0 goto e %%3 echo.%%4\necho :f\ngoto f\necho.%4@echo off\necho.%4%31 %32\necho.%4call %30 goto e %3%3\necho.%4call %30 goto e %3%33 echo.%3%34\necho.%4echo :f\necho.%4goto f\necho.%4:e\nPHP.\n$a='chr(60).chr(63).chr(10).chr(36).chr(97).chr(61).chr(39).$a.chr(39).chr(59).chr(10).\"echo $a;\".chr(10).chr(63).chr(62)';\necho chr(60).chr(63).chr(10).chr(36).chr(97).chr(61).chr(39).$a.chr(39).chr(59).chr(10).\"echo $a;\".chr(10).chr(63).chr(62);\n \n$a='&lt;?\n$a=2;\necho str_replace(1+1,chr(39).$a.chr(39),$a);\necho str_replace(1+1,chr(39).$a.chr(39),$a);\nPL/I.\n%dcl z%z='put edit';proc options(main;q=\"\"put list(m;do i=1,2;z(q)skip;do j=\n1to 78c=substr(m(i),j;if c=q z(c;z(c;end;z(q',';dcl(c,q)char,m(2)char(99)init(\n'%dcl z%z=\"put edit\";proc options(main;q=\"put list(m;do i=1,2;z(q)skip;do j=',\n'1to 78c=substr(m(i),j;if c=q z(c;z(c;end;z(q\",\";dcl(c,q)char,m(2)char(99)init(',\nPostScript.\ndup cvx exec\nVisual FoxPro.\nCLEAR\nSET TALK OFF\nSET TEXTMERGE ON\n\\CLEAR\n\\SET TALK OFF\n\\SET TEXTMERGE ON"}
{"id": "676369", "revid": "535", "url": "https://eu.wikipedia.org/wiki?curid=676369", "title": "Bizkaiko aldundia", "text": ""}
{"id": "676371", "revid": "119347", "url": "https://eu.wikipedia.org/wiki?curid=676371", "title": "HQ9+", "text": "HQ9+ programazio lengoaia esoterikoa da, lau agindu dituena, bakoitza karaktere batekoa. Aginduak H, Q, 9 eta + dira, horregatik lengoaiaren izena. Ez da Turing osoa, baina programa batzuk egiteko oso eraginkorra da.\nLengoaiaren helburua.\n2000. urteko neguan Cliff L. Biffle-k HQ9+ lengoaia asmatu zuen broma bezala. Iturburu kode famatuen adibideetan oinarritu zen. Adibide horiek kaixo mundua, quine eta 99 bottles of beer ziren. Programa hauek garatzeko HQ9+ oso eraginkorra da, baina beste programa motak egiteko alferrikakoa da."}
{"id": "676399", "revid": "9136689", "url": "https://eu.wikipedia.org/wiki?curid=676399", "title": "Lambada", "text": "Lambada Brasilgo iparraldean jatorria duen dantza eta erritmoa da. 1970eko hamarkadan Par\u00e1 estatuan sortua izan zen, esanahi erotiko eta lizuna izatearen ospea du, horregatik 1980ko hamarkadan marketing operazio baten bidez \"dantza debekatua\" leloa bereganatu zuen.\n1989an Kaoma taldeak bere \"Chorando se foi\" (\"Negarrez joan zen\") abesti arrakastatsuarekin mundu mailan ezagun bilakatu zuen."}
{"id": "676401", "revid": "512", "url": "https://eu.wikipedia.org/wiki?curid=676401", "title": "Whitespace", "text": "Whitespace programazio lengoaia esoterikoa da Edwin Brady eta Chris Morris garatutako 2003ko apirilaren 1an. Hutsuneak, tabulazioak eta lerro jauziek osatzen dute lengoaia honen sintaxia. Beste edozein karaktere ez da kontuan hartuko.\nLengoaia inperatiboa da, pila batean oinarritzen dena. Programak exekutatzen dituen makina birtualak pila bat eta heap bat ditu. Pila erabilita programatzaileak zenbaki osoak metatu ditzakete, baina oraindik ezin dira komadun zenbakirik gorde. Heap-a aldagaiak eta datu egiturak gordetzeko balio du.\nKaixo mundua adibidea.\nHutsuneak margotuak izan dira ikusgarria izateko. (hutsunea, tabulazioa)\n \n \n \n \n \n \n \n \n \n \n \n \n \n \n \n \n \n \n (lerro hutsa)\n (lerro hutsa)\n (lerro hutsa)\n \n \n (lerro hutsa)\n (lerro hutsa)\n (lerro hutsa)\n (lerro hutsa)/EOF"}
{"id": "676402", "revid": "56334", "url": "https://eu.wikipedia.org/wiki?curid=676402", "title": "Lizunkeria", "text": "Lizunkeria, sexualitateari dagokionez, sexu-irrika nahasi eta kontrola ezina da. Sexualki esanahia ez duen moduan erabiltzen den hitza ere bada, alegia, zerbaitengatik sekulako zaletasuna izatea. Haragikeria ere, lizunkeriaren parekoa da, baina honek gehiegizko edo asekaitza den sexu-plazerren irrikari aipamen egiten dio .\nLizunkeria kastitatearen kontrako bizioa da, sexu-apetitu nahasia. Era berean, zentzumenak estimulatzen dituzten gauza batzuen oparotasuna edo ugaritasuna da. Lizunkeria, kitzikapena, sentsualitatea, atsegintasuna eta ohaidetasunaren sinonimo gisa erabil daiteke, besteak beste. Lizunkeria terminorako erabil daitezkeen antonimoen artean kastitatea, ahalkea eta garbitasuna daude, besteak beste.\nPsikologiaren arloan, lizunkeriak zerikusia du beste pertsona batekiko pentsamendu posesiboekin. Hori zaintza-auzitzat hartzen da, gizabanakoak jarrera arriskutsua har dezakeelako; izan ere, jarrera horrek portaera konplexu eta larriak sor ditzakeen maila patologikoa hartzen du. Adibidez, sexu-abusuak, bortxaketak, adulterioa, prostituzioa, eta abar.\nLizunkeria eta jabetza.\nLizunkeria, beste hitz batzuetan, beste pertsona bati buruzko pentsamendu posesiboekin lotuta dago. Obsesio horiek mutur patologiko batera iristen direnean, sexu-konpultsioak, abusuak eta bortxaketak eragin ditzakete.\nArlo horretan arazoak dituztela uste dutenentzat adierazitako beste aholku bat da onartzea, tentazioak ezustean har ez ditzan. Kalera irten aurretik edo erakargarri gerta dakizkiekeen pertsonekin elkartu aurretik horretaz jabetzea, beste zerbaitetan azkar zentratzea ahalbidetuko dien estrategia bat sortzeko. Puntu horretan, \u00abBeste norabait begiratzea\u00bb ere gomendatzen da, tentazio-foku bat ematen dugunean.\nKontzeptu psikologikoa eta soziala.\nLizunkeria, sozialki normaltzat edo onartutzat jotzen diren sexu-portaerekin kontrajarrita, sexu-desirak larriagotzea, desordena edo kontrolik eza da, eta sexu-jokabide patologiko gisa ager daitekeen horretan agertzen da. Lizunkeria eta hipersexualitatea bereizi behar dira, hau da, bat-bateko gorakada, libidoaren edo sexu-jardueraren muturreko maiztasuna. Hipersexualitatea arazo mediko batzuengatik, sendagai batzuen kontsumoagatik eta drogak hartzeagatik ager daitekeen arren, kasu gehienetan ez dakigu zergatik gertatzen den. Osasun-nahasmenduak, hala nola nahasmendu bipolarrak hipersexualitatea eragin dezakete, eta alkohola eta mendekotasuna sortzen duten substantzia batzuk kontsumitzeak eragina izan dezake pertsona batzuen portaera sexualean. Hipersexualitatea azaltzeko edo tratatzeko hainbat eredu teoriko erabili dira. Ohikoena, komunikabideetan bereziki, hipersexualitatea adikzio gisa aurkezten duen ikuspegia da, baina sexologoek ez dute adostasunik lortu. Badira azalpen alternatiboak, hala nola portaera obsesiboa eta portaera konpultsiboa.\nLizuntzat jotzen diren portaerak legez, etikoki eta moralki kontuan hartzeak ezaugarri pertsonalak eta sozialak ditu. Horrela, hainbat herrialdetako legediaren arabera (bortxaketa, pedofilia, intzestua, adulterioa, prostituzioa edo haur-pornografia) delitutzat har daitekeen giza jokabide sexuala eta legez praktikatu daitezkeen eta beste gizabanako batzuek desegokitzat edo lizuntzat jo ditzaketen portaera sexual indibidual edo kolektiboak bereizi behar dira.\nOro har, jokabide lizunen funtsezko ezaugarria exazerbazioa eta sexu-kontrolik eza da, edozein sexu-portaeratan ager daitekeena. Izan ere, estimulazio sexuala eragiten duen portaera ia orok, intentsitatearen arabera, gozamen bat sortzen du, eta horren garrantzia nekez aldera daiteke beste jarduera batzuek sortutako gozamenarekin; beraz, gozamen hori eragiten duen mekanismoaren funtzionamendua ulertzen bada, berez sortzen da (gozamena jasaten duen subjektuaren berekoitasun-mailaren araberakoa dena) gozamen berdina edo, ahal dela, handiagoa sentitzeko nahia, estimulu hori errepikatuz, etengabea izan ala ez, eta, ondorioz, gozamen horrengatiko gutiziak bultzatzen edo bultza dezake bere burua sexu-jardueran kontrolatzeko erantzukizuna bertan behera uztera, izandako gozamena luzatze aldera.\nLizunkeria eta iraultza sexuala.\nXX. mendearen bigarren erdian mendebaldeko herrialde askotan garatutako sexu-iraultzak sexu-moralaren, giza sexu-portaeraren eta sexu-harremanen kontzepzioarekin lotutako kode tradizionalei aurre egin zien. Lehen erlijioek ez ezik, sozialki ere gaitzesgarritzat jotzen ziren sexu-portaerak onartutzat jotzen hasi ziren, baldin eta parte-hartzaileen baimenarekin gertatzen badira eta sexu-adostasunaren adina betetzen bada. Ikuspuntu horretatik, lizunkeria desordena sexualtzat jotzeari uzten zaio, baldin eta lehen aipatutako mugetako bat ere urratzen ez badu.\nIraultza sexualak sexuen arteko berdintasuna ekarri zuen, baita metodo antikontzeptiboen erabilera orokortzea ere, ugalketa eta sexualitatea argi bereiztea ekarri zuena. Aldi horretako arau sexualen aldaketa iraultzaile asko, urteak igaro ahala, sexu-portaeran onartutako, bidezko eta legezko arau bihurtu dira. Sexu-askapenak giza gorputzaren eta haren biluztasunaren erabateko errebindikazioa eta berreskurapena ekarri zuen, sexualitatea gizabanakoaren eta gizartearen giza izaeraren zati integral gisa, eta zalantzan jarri zuen emakumeari, beraz, gizonari eta ezkontzari emandako rol tradizionala. Iraultza sexualaren ondorioz, mota guztietako sexu-harremanak orokortu dira, eta ezkontza aurreko sexu-harremanak orokorrean onartu dira, homosexualitatea eta beste sexualitate mota batzuk aitortu eta normalizatu dira. Halaber, gora egin du izatezko bikoteen kopuruak \u2013 ezkontzarik gabeko bikoteak \u2013, ezkontzeko adina atzeratzeak, ezkontzatik kanpoko seme-alabak berdintasunez aitortzeak, ezkontza zibilak eta sexu bereko pertsonen arteko ezkontzak, eta familia-mota berriak agertzeak (guraso bakarreko familiak eta familia homoparentalak).\nKontzeptu erlijiosoa.\nKontzeptu paganoak.\nInkuboa deabrua da, ustez lotan dagoen emakumearen gainean kokatzen den Erdi Aroko europar sinesmen eta mitologia herrikoian, lo dagoenarekin sexu-harremanak izateko, tradizio mitologiko eta elezahar ugariren arabera. Bere kontrako alderdi femeninoak sukubo du izena. Inkubo batek emakume batekin sexu-harremanak izatea bila dezake haur baten aita bihurtzeko, Merlinen elezaharrean bezala. Zenbait iturriren arabera, zakil hotzaren antinaturalagatik identifika daiteke . Tradizio erlijiosoaren arabera, inkubo edo sukubo batekin sexu-harremanak izateak osasuna hondatzea eragin dezake, baita hil arte ere. Biktimek amets gisa bizi dute esperientzia, eta ezin dute amets horretatik esnatu.\nOro har, moral sexual erlijiosoa oso murriztailea da onargarritzat jotzen den giza portaera sexualean. Horrela, sexu-praktika eta -portaera asko desordenatutzat eta lizuntzat jotzen dira. Hala ere, erlijio askok lizunkeriaren -batzuetan maitasun eta edertasunaren- jainkoak zituzten eta dituzte, moralki gaitzesgarriak izan gabe.\nHonako hauek hainbat kultura, mitologia eta erlijiotako sexu, maitasun eta lizunkeriaren jainkosak eta jainkoak dira:\nLizunkeria Toran (Itun Zaharra).\nLebitarrena liburuan, bekatuzkotzat hartzen diren zenbait jokabide sexual biltzen dira, hala nola intzestua, zoofilia eta homosexualitatea\nLizunkeria Eliza katolikoan.\nEliza katolikoarentzat, lizunkeria bekatu nagusia da. Eliza katolikoaren arabera, gizakiak izaki sexualak dira, eta haien identitate sexuala gorputzetik haratago hedatzen da, gogoa eta arima ere tartean sartuz. Sexuak jainkozko xedearen bidez destinatzen dira ezberdinak eta osagarriak izan daitezen, biak duintasun berarekin eta Jainkoaren irudi eta antzekotasunera eginak. Sexu-ekintzak \"sakratuak dira ezkontza-harremanaren testuinguruan,\" Gizonaren eta emakumearen elkarrekiko dohain erabatekoa eta aldi baterako mugagabea \"islatzen baitu. Bekatu sexualek, beraz, ez dute gorputza bakarrik bortxatzen, pertsonaren izate osoa ere bortxatzen dute . 1995ean \"Cruzando el Umbral de la Esperanza\" liburuan, Joan Paulo II.ak gai horri buruzko gogoeta egin zuen.\nKatolizismoaren Hamar Aginduetan, seigarren aginduak honako hau dio: \"Ez duzu sexu-ekintza lizunik egingo\".\nJainkotiar Komediaren \"infernua\" poeman, Infernuko bigarren zirkuluan lizunkeriaz bekatu egin dutenak daude. Kondenatu egiten ditut \"haragizko gaizkile\" horiek, beren gogoak gainditzen uzteagatik. Haiek dira infernuan benetan zigortuak izaten lehenak. Arima hauek haize bortitz batek bultzatuak izatera kondenatuak daude, zeinak zoru eta hormen kontra inarrosten baititu, eta haien artean etengabe joarazten, bizitzan pasioaren haizeek eraman zituzten bezala. \nJainkozko Komediaren Purgatorioa poeman, zazpigarren harmaila lizunkeriari dagokio, eta honek garrezko horma erraldoi bat du, eta hortik igaro behar dute denek. Arimak, gaizki zuzendutako desira sexualaz damutuz, garretan zehar exekutatzen dira lizunkeriaren (Sodoma eta Gomorra eta Pasiofae) eta kastitatearen eta senar-leialtasunaren adibideak oihukatuz. Otoitz bat bezala, Orduen Liturgiaren \"Sumas Deus Clementiae\" (XXV eta XXVI kantak) ereserkia abesten dute. \nErlijio kristauak, gainera, dio sexu-desira ez dela txarra. Lizunkeria \u2013 Sexuaren erabilera okerra \u2013 Gizakiaren sexu-desira legitimoaren deformazioa da, gibeleko minbizia gibelaren alterazio bat den bezala, eta organo horrek ez du ezer noblerik. Desira sexuala lizunkeriarekin nahastea organo bat hura suntsitzen ari den tumorearekin nahastea bezala litzateke. Tumore batek organo bat suntsitzen duen bezala bere zelulek berezko funtziotik kanpoko garapena dutenean, esan daiteke plazer sexuala lege naturaletatik kanpo bilatzeak gizakiaren funtzio sexual naturalaren alterazioa eragiten duela. Bikote-harremanean errespetuari eta ohoreari eusteko, nork bere burua kontrolatu eta desioak arindu beharko lituzke.\n1589an, Peter Binsfeldek, aurreko iturrietan libreki oinarrituz, Lizunkeria Asmodeo deabruarekin lotu zuen.\nKastitatea katiximaren parte diren Zazpi Bertuteetako bat da, kristauak lizunkeriaren tentazioari nola aurre egin jakin dezan balio duena.\nLizunkeria Islamean.\nIslamak ezkontza behartzen du, non sexu-harremanak bakarrik gerta daitezkeen. Kristautasunak ez bezala, ez du gomendatzen ez monakatoa ez zelibatoa. Sexu-harremanak ezkontzatik kanpo debekatuta daude, Islamak ezkontzaurreko harremanak gaitzesten ditu, eta adulteriotzat (zina) jotzen ditu; masturbazioa ere gaitzesten du. Sexu bereko pertsonen arteko harremanak (homosexualitatea eta lesbianismoa) gogobetetzea ere gaitzesten du. Ezkontzatik kanpoko bide onargarri bakarra abstinentzia edo kastitatea da; horrela, lizunkeria kondenatutako portaera guztietan inskribatuko litzateke -ezkontzatik kanpoko sexu-harreman guztietan-.\nLizunkeria hinduismoan eta budismoan.\nLizunkeria mina eragiten duten hainbat atsekabe edo gaitzetan sar daiteke, gutxienez yoitasunean eta atxikimenduan.\nFilosofia hinduan atsekabeak giza oinaze eta miseriaren kausak dira. Bost bereizten dira:\nArtea.\nLiteraturan.\nOvidiotik hasi eta Les po\u00e8tes maudits -en lanetaraino, pertsonaiek beti egin izan diete aurre lizunkeriazko eszenei, eta aspaldidanik lizunkeria ohiko motiboa da literatura unibertsalean. Idazle askok, Georges Bataille, Casanova eta Prosper M\u00e9rim\u00e9e kasu, eszenak burdeletan eta beste lokal apaingaitz batzuetan garatzen diren lanak idatzi dituzte.\nLizunkeriaren bekatua eta Zazpi Kapital Bekatu guztiak jorratzen dituen lanik nabarmenena Danteren Jainkozko Komedia da. Dantek lizunkeriarako zuen irizpidea \"besteekiko gehiegizko maitasuna\" zen, gizakiarekiko gehiegizko maitasunak Jainkoarenganako maitasuna bigarren mailakoa bihurtuko zuen heinean. Jainkozko Komediaren lehen kantuan -Infiernoa-, lizunak etengabe beren grinak sinbolizatzen dituen zurrunbilo batek eramatearekin zigortzen dituzte. Lizunkeriaren errudun kondenatuek, bi maitale ospetsuek bezala, Paolo eta Francescak, beren bizitza hilgarrian desiratzen zutena jasotzen dute, beren grinek ez diete betierekotasun osoan atsedenik ematen. Purgatorioan, obra berean, penitentzigileek sugarrak zeharkatzea aukeratzen dute beren joera lizunetatik garbitzeko."}
{"id": "676405", "revid": "201", "url": "https://eu.wikipedia.org/wiki?curid=676405", "title": "Zikoizkeria", "text": "Zikoizkeria edo zekenkeria aberastasunak, ondareak, jabetzak edo edozer gauza baliotsu norberarentzat bereganatzeko gehiegizko irrikia da, irriki hau biziraupen beharretatik eta norberaren erostasun nahitik askoz ere haratago dago. Izendapen hau aberastasun, estatus eta botere nahiari ere lotu izan zaio."}
{"id": "676406", "revid": "15795", "url": "https://eu.wikipedia.org/wiki?curid=676406", "title": "Haserrea", "text": ""}
{"id": "676407", "revid": "119347", "url": "https://eu.wikipedia.org/wiki?curid=676407", "title": "La verbena de la Paloma", "text": "La verbena de la Paloma ekitaldi bakarreko zarzuela da, Tom\u00e1s Bret\u00f3nen musika eta Ricardo de la Vegaren libretoa dituena. Madrilgo Teatro Apolon eman zen lehenbiziko aldiz, 1894ko otsailaren 17an, eta arrakasta handia izan du ordutik gaur egunera arte. Izenburuak abuztuaren 15ean Madrilen ospatzen den Palomako Ama Birjinaren jaiari egiten dio erreferentzia.\nMadrilgo auzo herrikoi bateko bizitza irudikatzen du, Palomako Ama Birginaren egunaren bezperan. Estilo musikal ezberdinak erreproduzitzen ditu, hala nola habanerak eta seguidillak, eta XIX. mende amaierako Madrilgo pertsonaia bereizgarriak azaltzen dira."}
{"id": "676408", "revid": "1545", "url": "https://eu.wikipedia.org/wiki?curid=676408", "title": "Usoaren erromeria", "text": ""}
{"id": "676409", "revid": "96586", "url": "https://eu.wikipedia.org/wiki?curid=676409", "title": "Ogia eta zezenak", "text": "Ogia eta zezenak () Francisco Asenjo Barbieriren akto bakarreko zarzuela da. Jos\u00e9 Pic\u00f3nek idatzia, Madrilgo Zarzuelako Antzokian estreinatu zuten 1864ko abenduaren 22an."}
{"id": "676410", "revid": "512", "url": "https://eu.wikipedia.org/wiki?curid=676410", "title": "Tink", "text": "Tink edo Turing Ink (Turing-en tinta), programazio lengoaia esoterikoa da, Jos\u00e9 Mar\u00eda Mendez-ek diseinatutakoa 2008. urtean. Programazio lengoaia gehienak ez bezala, koloreen erabileran oinarrituta dago, beraz agindu bakoitza kolore pixel batek irudikatzen du, irudi/programa baten parte dena. Agindu errepertorioa Brainfuck erabiltzen dituenaren antzekoak dira, beraz honen dialektotzat kontsideratu genezake.\n= Lengoaiaren diseinua =\nLengoaia hau byteen array (idealki infinitua, baina Tink-en inplementazioa 128 bytekoa da) batean oinarritzen da, Brainfuck eta Ook! bezala. Arrayaren posizioetara erakusten duen erakusle bat dauka, existitzen diren 9 aginduetatik maneiatu daitekeena.\nAginduak.\n9 agindu daude, bakoitza kolore bati erlazionatuta.\nKaixo mundua adibidea.\nKaixo mundua adibide tipikoa Tink lengoaian:\nPrograma bera, beste era batean margotuta:"}
{"id": "676411", "revid": "119347", "url": "https://eu.wikipedia.org/wiki?curid=676411", "title": "Gigantes y cabezudos", "text": "Gigantes y cabezudos (eusk. \u00abErraldoiak eta buruhandiak\u00bb) Manuel Fern\u00e1ndez Caballeroren akto bakarreko zarzuela da. Miguel Echegarayk idatzia, Madrilgo Zarzuelako Antzokian estreinatu zuten 1898ko azaroaren 29an."}
{"id": "676412", "revid": "1545", "url": "https://eu.wikipedia.org/wiki?curid=676412", "title": "Erraldoiak eta buruhandiak (zarzuela)", "text": ""}
{"id": "676413", "revid": "119347", "url": "https://eu.wikipedia.org/wiki?curid=676413", "title": "La Revoltosa", "text": "La Revoltosa (eusk. \u00abNeska bihurria\u00bb) Ruperto Chap\u00edren akto bakarreko zarzuela da. Jos\u00e9 L\u00f3pez Silva eta Carlos Fern\u00e1ndez Shawek idatzia, Madrilgo Zarzuelako Antzokian estreinatu zuten 1897ko azaroaren 25ean."}
{"id": "676414", "revid": "1545", "url": "https://eu.wikipedia.org/wiki?curid=676414", "title": "Neska bihurria", "text": ""}
{"id": "676417", "revid": "46380", "url": "https://eu.wikipedia.org/wiki?curid=676417", "title": "Ruperto Chap\u00ed", "text": "Ruperto Chap\u00ed Lorente (Villena, - Madril, ) musikagile espainiarra izan zen. Opera ere idatzi arren (\"Las naves de Cort\u00e9s\", 1874), batez ere zartzuelak idatzi zituen (\"La Revoltosa\", 1897). Emilio Arrieta nafarraren ikaslea izan zen."}
{"id": "676418", "revid": "1545", "url": "https://eu.wikipedia.org/wiki?curid=676418", "title": "La revoltosa", "text": ""}
{"id": "676419", "revid": "119347", "url": "https://eu.wikipedia.org/wiki?curid=676419", "title": "El rey que rabi\u00f3", "text": "El rey que rabi\u00f3 (eusk. \u00abAmorratu zen erregea\u00bb) Ruperto Chap\u00edren hiru aktoko zarzuela da. Miguel Ramos Carri\u00f3n eta Vital Azak idatzia, Madrilgo Zarzuelako Antzokian estreinatu zuten 1891ko apirilaren 20an."}
{"id": "676420", "revid": "119347", "url": "https://eu.wikipedia.org/wiki?curid=676420", "title": "Agua, azucarillos y aguardiente", "text": "Agua, azucarillos y aguardiente (eusk. \u00abUra, azukre-koskorrak eta pattarra\u00bb) Federico Chuecaren akto bakarreko zarzuela da. Miguel Ramos Carri\u00f3nek idatzia, Madrilgo Zarzuelako Antzokian estreinatu zuten 1897ko ekainaren 23an."}
{"id": "676421", "revid": "1545", "url": "https://eu.wikipedia.org/wiki?curid=676421", "title": "Ura, azukre-koskorrak eta pattarra", "text": ""}
{"id": "676422", "revid": "119347", "url": "https://eu.wikipedia.org/wiki?curid=676422", "title": "El hu\u00e9sped del sevillano", "text": " (eusk: \u00abSevillarraren apopiloa\u00bb) Jacinto Guerreroren bi aktoko zarzuela da. Juan Ignacio Luca de Tena eta Enrique Reoyok idatzia, Madrilgo Teatro Apolon estreinatu zuten 1926ko abenduaren 3an."}
{"id": "676423", "revid": "1545", "url": "https://eu.wikipedia.org/wiki?curid=676423", "title": "Sevillarraren apopiloa", "text": ""}
{"id": "676431", "revid": "336", "url": "https://eu.wikipedia.org/wiki?curid=676431", "title": "Jacinto Guerrero", "text": "Jacinto Guerrero Torres (Ajofr\u00edn, - Madril, ) musikagile espainiarra izan zen. Oso zarzuela ezagunak egin zituen (\"El hu\u00e9sped del sevillano\", \"Don Quint\u00edn el amargao\", \"La Monter\u00eda\", \"Los Gavilanes\", \"La Rosa del azafr\u00e1n\"\u2026). 1946an Madrilgo zinegotzi izan zen, eta 1948tik aurrera Egileen Elkarteko lehendakari."}
{"id": "676438", "revid": "119347", "url": "https://eu.wikipedia.org/wiki?curid=676438", "title": "La rosa del azafr\u00e1n", "text": " (eusk: \u00abAzafraiaren arrosa\u00bb) Jacinto Guerreroren bi aktoko zarzuela da. Federico Romero eta Guillermo Fern\u00e1ndez-Shawek idatzia, Madrilgo Teatro Calder\u00f3nen estreinatu zuten 1930eko martxoaren 14an."}
{"id": "676439", "revid": "1545", "url": "https://eu.wikipedia.org/wiki?curid=676439", "title": "La Rosa del azafr\u00e1n", "text": ""}
{"id": "676444", "revid": "96586", "url": "https://eu.wikipedia.org/wiki?curid=676444", "title": "La condesa de la aguja y el dedal", "text": "La condesa de la aguja y el dedal Jesus Guridiren bi aktoko zarzuela da, Jes\u00fas Mar\u00eda Arozamena eta Adolfo Torradoren libretoa duena. 1950eko apirilaren 8an estreinatu zuten Madrilgo Teatro Madrid antzokian."}
{"id": "676447", "revid": "96586", "url": "https://eu.wikipedia.org/wiki?curid=676447", "title": "La meiga", "text": "La meiga Jesus Guridiren hiru aktoko zarzuela kostunbrista da. F. Romero eta G. Fern\u00e1ndez-Shawek idatzia, 1928ko abenduaren 20an estreinatu zuten Madrilgo Zarzuelako Antzokian."}
{"id": "676452", "revid": "119347", "url": "https://eu.wikipedia.org/wiki?curid=676452", "title": "Zarzuelako Antzokia", "text": "Zarzuelako Antzokia () Espainiako Madril hiriburuko opera antzokia da. 1856ko urriaren 10ean irekia zuten, 1909an erre eta 1914an berrireki zuten. Jovellanos kalean kokatua, zarzuelaren emanaldiak egiteko espreski eraiki zuten.\nParez-pare, kale berdinean, Madrilgo Euskal Etxea dago."}
{"id": "676453", "revid": "1545", "url": "https://eu.wikipedia.org/wiki?curid=676453", "title": "Teatro de la Zarzuela", "text": ""}
{"id": "676465", "revid": "512", "url": "https://eu.wikipedia.org/wiki?curid=676465", "title": "Cine Madrid", "text": "Cine Madrid Espainiako hiriburuan zegoen ikuskizun-areto ohia da, pilotaleku, antzoki eta zinema izandakoa. Pilotalekua zenean, \"Front\u00f3n Central\", \"Gran Kursaal\" edo \"Kursaal Central\" zioten eta hainbat vedette eta dantzari (tartean Mata Hari edo La Chelito) aritu ziren bertan."}
{"id": "676900", "revid": "6327", "url": "https://eu.wikipedia.org/wiki?curid=676900", "title": "Brainfuck", "text": "Brainfuck, programazio lengoaia esoterikoa da, Urban M\u00fcller-ek diseinatuta 1993. urtean. Helburutzat lengoaia sinplea eraikitzea zen, Turing osoa eta konpiladore txiki behar zuena. Brainfuck Turingen makinan oinarritu zen, eta 1024 byteko konpiladoreari inspirazio gisa erabili zen, FALSE lengoaian erabiliko zena.\nLengoaiaren diseinua.\nLengoaia exekuzio modelo sinple batean oinarritzen da, programaz aparte, bektore bat 30000 bytekoa (0ra hasieratutakoak), erakusle bat bektore horretara erakusten duena (hasieran bektorearen lehengo elementura erakusten du) eta bi byte \u201ckorronte\u201d sarrera eta irteera burutzeko.\nAginduak.\n8 agindu ditu soilik, guztiak karaktere bakarrekoak.\nBeste lengoaietara itzuli.\nBrainfuck programak C eta Perl lengoaietara itzuli daitezke honako aldaketag eginez. Suposatuz codice_1 aldagaia codice_2 motakoa dela.\nAdibideak.\nKaixo mundua!\n [ Memoriak hasieratzeko begizta (10 aldiz errepikatuko da)\n 70 100 110 30 10\n &gt;++. inprimatu 'H' (72) 1\n \u00bb+. inprimatu 'o' (111) 3\n ---. 'l' (108) 3\n &lt;---. 'a' (97) 2\n \u00bb++. hutsunea (32) 4\n &lt;+. 'm' (109) 3\n ++++++++. 'u' (117) 3\n -------. 'n' (110) 3\n &lt;+++. 'd' (100) 2\n &gt;+. 'o' (111) 3\n &gt;+. '!' (33) 4\n &gt;. '\\n' (10) 5\nHonako kode honek \"Hello World!\" idatziko luke, lerro bakarrean:\n ++++++++++[&gt;+++++++&gt;++++++++++&gt;+++&gt;+\u00ab\u00ab-]&gt;++.&gt;+.+++++++..+++.&gt;++.\u00ab+++++++++++++++.&gt;.+++.------.--------.&gt;+.&gt;. Hutsuneak, tabulazioak eta lerro jauziek ez dute kodean inolako eraginik.\nBizitzaren jokoa..\n Linus Akesson presents:\n The Game Of Life implemented in Brainfuck\n +++[&gt;++++++++&lt;-]&gt;.[-]&lt;+++[&gt;+++&lt;-]&gt;+[\u00bb.+\u00ab-]\u00bb[-]\u00ab&lt;++[&lt;+++++&gt;-]&lt;.\u00ab[\u00bb\u00bb+\n +++\u00ab&lt;-]&lt;[&gt;+&lt;-]&gt;[&lt;+\u00bb\u00bb+\u00ab&lt;-]\u00bb&gt;[\u00bb\u00bb\u00bb\u00bb\u00bb\u00bb+&gt;+\u00ab \u00ab\u00ab\u00ab\u00ab\u00ab&lt;-]\u00bb\u00bb\u00bb\u00bb\u00bb\n&lt;+\u00bb\u00bb-]&lt;[\u00ab&lt; &lt;+&gt; \u00bb&gt;-]\u00ab\u00ab ]&lt; ++++++ ++ +[&gt;+++++&lt;-]\u00bb[\u00ab+\u00bb-]&lt;\n&gt;[-]&lt;[-]+++++ +++[&gt;++++ ++++&lt; - ]&gt;--.[-]&lt;,----------[&lt;+\n\u00ab,\u00ab\u00ab\u00ab&lt;-\u00bb\u00bb &gt; \u00bb[\u00ab\u00ab+\u00bb\u00bb-]\u00ab\u00ab[\u00bb\u00bb+ &gt;+\u00ab\u00ab&lt;-]\u00bb\u00bb&gt;----------[\u00ab\u00ab\n&lt;-]\u00ab\u00ab\u00ab[\u00bb&gt; &gt;+\u00ab\u00ab-]\u00bb\u00bb[\u00ab\u00ab+\u00bb\u00bb&gt; &gt;+\u00ab-]\u00bb\u00bb[\u00ab-\u00bb-]\u00ab++++++++.\n&gt;+\u00ab\u00ab-]&gt;[\u00bb\u00bb +\u00ab\u00ab-]\u00bb &gt; ]\u00bb &gt; [\u00ab &lt; +\u00bb&gt;-]+\u00ab&lt;[&gt;\n&lt;]\u00ab\u00ab\u00ab\u00ab\u00ab&lt;, [ -&gt;]&gt;[-+++ ++ + +++ ++[&gt;+++++++\n\u00ab\u00ab-]\u00bb\u00bb[-[&gt; &gt; \u00bb+\u00ab\u00ab-]&gt;[&gt; \u00bb&gt;+&lt; &lt; \u00ab-]&gt; &gt; &gt;]&gt; \u00bb[\u00ab&lt;+\u00bb&gt;-\n\u00ab\u00ab\u00ab[\u00bb&gt;+\u00ab &lt; -]\u00bb&gt;[\u00ab&lt;+\u00bb \u00bb\u00bb&gt; + &gt;+\u00ab &lt; \u00ab-]\u00ab[\u00bb+\u00ab\n\u00ab&lt;-]&gt;[\u00bb\u00bb+&lt; \u00ab&lt;-]\u00bb]\u00bb&gt;[ - ]&lt;[&gt;+&lt; - ]&lt;[ - [\u00ab\u00ab+\u00bb\u00bb-]\u00ab&lt;\n\u00bb\u00bb&gt;++++++++ + ++\u00ab&lt; -] &lt; [&gt;+&lt;- ] &gt;[&lt;+ &gt; \u00bb&gt;+\u00ab&lt;-]\u00bb&gt;[\u00ab&lt;+\u00bb&gt;-]\n&gt;-]\u00ab&lt;------ - -----[ \u00bb &gt;+\u00ab&lt; - ]\u00bb&gt; [\u00ab&lt;+&gt; &gt; \u00bb\u00bb&gt;+&gt;+\u00ab\u00ab\n]\u00ab&lt;[\u00bb+&gt;+\u00ab &lt; -]\u00bb&gt; \u00bb &gt; &gt; [\u00ab&lt;+ \u00bb&gt;-]\u00ab&lt;[\u00bb&gt;\n\u00bb+\u00ab\u00ab\u00ab&lt; \u00ab+ &gt; \u00bb\u00bb&gt;-]&lt; \u00ab\u00ab\u00ab[-&gt;[\u00ab\u00ab+\n\u00bb+\u00ab&lt;-]\u00bb&gt;[\u00ab&lt;+\u00bb\u00bb\u00bb&gt;+&gt;+\u00ab\u00ab&lt;-]\u00bb\u00bb[-[&gt; \u00bb&gt;+\u00ab\u00ab-]&gt;[\u00bb\u00bb+\u00ab\u00ab-]\u00bb&gt;]\u00bb&gt;[\u00ab&lt;\n[\u00bb&gt;+\u00ab\u00ab\u00ab\u00ab&lt;+\u00bb\u00bb\u00bb-]\u00ab\u00ab\u00ab&lt;[-&gt;[&lt; &lt; &lt; &lt;+\u00bb\u00bb-]&lt;[\u00ab\u00ab+\u00bb\u00bb-]\u00ab\u00ab]&gt;[\u00ab\u00ab\u00ab&lt;\n]&gt;[\u00bb\u00bb+\u00ab\u00ab-]\u00bb&gt;]\u00bb&gt;[\u00ab&lt;+\u00bb&gt;-]\u00ab&lt; [ \u00bb+&gt;+\u00ab&lt;-]\u00bb\u00bb\u00bb&gt;[\u00ab&lt;+\u00bb&gt;-]\u00ab&lt;[\u00bb&gt;+\u00ab\n ]&lt;[\u00ab\u00ab+\u00bb\u00bb-]\u00ab\u00ab]&gt;[\u00ab\u00ab\u00ab&lt;+\u00bb\u00bb&gt; \u00bb-]\u00ab\u00ab\u00ab&lt;----[\u00bb\u00bb\u00bb&gt;+\u00ab\u00ab\u00ab&lt;+[\u00bb\u00bb&gt;\n \u00bb-\u00ab\u00ab\u00ab&lt;[-]]\u00ab\u00ab\u00ab&lt;[\u00bb\u00bb\u00bb\u00bb\u00bb\u00bb+&gt;+\u00ab\u00ab\u00ab\u00ab\u00ab\u00ab&lt;-][ lft@df.lth.se ]\u00bb\u00bb&gt;\n \u00bb-]\u00ab\u00ab]\u00ab\u00ab\u00ab[-]]\u00ab\u00ab\u00ab&lt;[-]\u00ab\u00ab-]&lt;-]\u00bb\u00bb\u00bb\u00bb\u00bb&gt;[-]\u00ab]\u00ab\u00ab\u00ab\u00ab\u00ab]\n Type for instance \"fg\" to toggle the cell at row f and column g\n Hit enter to calculate the next generation\n Type q to quit\nSierpinskiren triangelua.\n[ This program prints Sierpinski triangle on 80-column display. ]\n + +\n [ &lt; + +\n + + + +\n + + + + + + + +\n + + + +\n &gt; + + &gt; &gt; &gt; + &gt;\n &lt; &lt; &lt; &lt; &lt; &lt; &lt; &lt;\n ] &gt; [ - &lt; + &gt; &gt; &gt; . &lt; &lt; ] &gt; &gt; &gt;\n - &gt; + +\n + + [ &gt; + + + +\n . &lt; &lt; [ - &gt; + &lt;\n + + + + + + + + &lt; &lt; + &gt; ] &gt; . [\n ] + &lt; &lt; &lt; [ - [\n - &lt; + &gt; &gt; &gt; - [ - &gt; + &lt; ] + + &gt;\n &lt; ] &lt; &lt; &lt; &lt; ] + + + + + + + + +\n * * * * * M a d e * B y : * N Y Y R I K K I * 2 0 0 2 * * * * *"}
{"id": "677049", "revid": "105290", "url": "https://eu.wikipedia.org/wiki?curid=677049", "title": "Androide", "text": "Androidea robot antropomorfoa da, gizakien itxura imitatzeaz gain, bere portaera ere era autonomoan emulatzen du. Gaur egun jada zenbait robotika enpresek helburu komertzialek gizakien itxura duten eta nolabaiteko portaerak burutzen dituzten robotak diseinatu izan dituzte, honen adibide, ASIMO japoniar robota da."}
{"id": "677050", "revid": "688", "url": "https://eu.wikipedia.org/wiki?curid=677050", "title": "Black metal", "text": "Black metal (euskaraz \"metal beltza\") heavy metal musikaren azpigenero bat da. 1980ko hamarkadan Ingalaterra, Norvegia eta Suedian sortu zen. Thrash metal eta death metal azpigeneroen elkarketatik sortu zen.\nSoinu eta hitz ilunak eta nahiko joera antikristau eta paganoa izateagatik ezaguna da, azpigenero honetako talde batzuk bere abestietako hitz edo gaietan satanismoa ere besakartu dute. Azpigenero honen beste ezaugarri batzuk: bateria erritmo biziak, ahots gordin, ohiulariak eta sudurretik ahoskatuak, gitarra elektriko oso distorsionatuak, lo-fi grabazioak eta oso ezohiko abestiak.\nGeneroaren jatorria eta garapena.\n80ko hamarkada. Lehen Olatua.\nVenom Erresuma Batuko taldea Black metalaren aitzindari kontsideratu ohi da. Taldekideek larruzko janzkera erabiltzen zuten, euren letrak satanikoak ziren, izengoiti mitikoak erabiltzen hasi ziren, eta taldearen lehenengo grabazioen produkzio kalitatea kaskarra zen . 1982. urtean kaleratu zuten Black Metal diska, gerora musika generoari izena eman ziona. 1982an Hellhammer taldea ere sortu zen Suitzan. Hellhammer-ek eragin handia izan du Black metal taldeengan, baita beranduago taldekideek 1984an sortu zuten Celtic Frost-ek.\nBi talde horien eraginez, letra ilunak erabiltzen zituzten eta thrash metal baino soinu ilunagoa zeukaten taldeak agertzen hasi ziren: Destruction (Alemania), Sodom (Alemania), Bulldozer (Italia), Root (Txekia) edota Mercyful Fate (Danimarka). Mercyful Fate-n letrak okultistak eta satanikoak ziren, eta King Diamond abeslariak corpse paint-a erabiltzen zuen. Garai berean, AEBn Possessed (1983) eta Slayer (1981) sortu ziren. Slayer-en soinu berria gaiztoa eta gordina zen.\n1983an Bathory taldea sortu zen Suedian. Bathory-k Venom-en jarraitzaile askoren atentzioa deitu zuen, izan ere, antzekoak ziren, vaina Venom baino azkarrago jotzen zuten. Talde asko inspiratu ditu, norvegiako eszenakoak batez ere. Atmosfera iluna sortzea lortu zuten eta ahotsa gordina zen. Bigarren albumak, The Return... (1985), 90ko hamarkadako Black Metalarekin antzekotasun asko ditu. Beranduago, Pagan/Viking metal soinua sortu zuen Quorthon-ek, 1984tik aurrera taldekide bakarra izan zenak.\nAurrekoak ez ziren undergroundekoak izan. Undergroundeko taldeak ere garrantzitsuak izan ziren Black metalaren garapenean; 80ko hamarkadaren erditik aurrera lehen aipaturiko taldeen eragina jaso zuten talde asko sortu ziren: Poison (Alemania), Obscurity (Suedia), Slaughter Lord (Australia), Slaughter (Kanada), Sepulturaren hasierako grabazioak bakarrik, eta Sarc\u00f3fago (Brasil), Rotting Chirst (Grezia), Sabbath (Japonia), Tormentor (Hungaria), Master\u2019s Hammer (Txekia)...\nMayhem eta Euronymous.\n1984an Mayhem sortu zen Norvegian. Mayhem-ek eragin handia izan du Black metalaren garapenean eta historian. Mayhem-en soinua iluna zen. Gainera, Dead-ek, Morbid taldetik etorritako Suediarrak, corpse paint-a erabiltzen zuen eta gero talde osoak. Euronymousek eta Snorrek (Thorns) Norvegiako Black metalaren ohiko riff estiloa asmatu zuten.\n\u00d8ystein Aarseth, Euronymous izengoitiaz ezaguna, mundo osoko undergroundeko taldeekin zeukan harremana. Gutunen bidez komunikatzen zen beste taldeekin eta demoak ere trukatzen zituen. Colombiako Bull Metal musikariak Hego Amerikako hainbat demo eta diska bidali zizkion Euronymous-i. Colombiako \"Ultra Metal\" mugimenduaren grabazio asko bidali zizkion, hala nola, Reencarnaci\u00f3n eta Parabellum taldeenak. Sarc\u00f3fago talde brasildarraren INRI (1987) albumak itsututa zeukan Euronymous. Hego Amerikako taldeek zalantzarik gabeko eragina zuten Mayhem-en musikarengan.\n90ko hamarkada. Bigarren Olatua.\nNorvegiako eszena.\n90ko hamarkadaren hasieran Norvegia izan zen Black Metalaren erdigunea. Bertan talde asko Black metalean hasi ziren eta beste talde berri asko sortu ziren: Mayhem, Darkthrone, Burzum, Immortal, Gorgoroth, Emperor, Satyricon, Enslaved, Ulver, Thorns... Norvegiako eszena oso ezaguna egin zen munduan zehar, Mayhem-eko Dead abeslariak bere buruaz beste egin zuelako, Varg Vikernes-ek Euronymous hil zuelakoeta Norvegian hainbat eliza erre zituztelako kristautasunaren aurka egiteko. Norvegiako eszenak Black metalaren ezaugarriak finaktu zituen, gutxi gorabehera, eta beste talde asko inspiratu.\nLes L\u00e9gions Noires.\n1980ko hamarkadaren amaieraren eta 90ko hamarkadaren hasieraren artean Frantziako iparraldean sortu zen Black metal musikarien taldea da. Hasieran The Black Legions izena hartu zuten, baina geroago frantsesezko izena erabiltzen hasi ziren; Les L\u00e9gions Noires edo LLN. 1997. urtean, gutxi gorabehera, desegin zela uste da. LLNko taldeen grabazioak lagunei eta ezagunei ematen zizkieten, kopia oso gutxi egiten zituzten. LLNren aldizkaria \"The Black Plague - First Chapter (And Maybe Last One)\" argitaratu zen 1995an.\nAzpigeneroak.\nAmbient black metal.\nAmbient black metalak ez du ohiko black metalak duen soinu gordina. Soinuak atmosfera bat sortu ohi du eta ambient musikaren elementuak txertazen dira. Azpigenero honen barruan daude Burzum-en Filosofem (1996), Xasthur (AEB), Drudkh, Panopticon...\nBlack metal melodikoa.\nAzpigenero honen taldeek musikari melodiak nabarmen txertatzen diote. Azpigenero honen barruan daude Dissection, Catamenia, Borknagar, Dimmu Borgir, Arthemesia...\nBlack metal sinfonikoa.\nBlack metal melodikoaren antza handia dauka. Teklatuen erabilera eta orkestrazioak dira azpigeneroaren ezaugarri bereizgarriak. Azpigenero honen barruan daude Emperor, Limbonic Art, Graveworm...\nRaw black metal.\nBlack metal tradizionalaren bertsio gordinena da, eta grabazioen kalitatea eskasa izan ohi da. Azpigenero honen adibide dira Aiq\u00ebhahirit, Ildjarn...\nFolk Black/viking metal.\nFolk black metalak black metala eta folk musika nahasten ditu. Kulturaren arabera nahasketa ezberdina izango da. Viking metal da ezagunena. Eskandinaviako mitologiaren eta musikaren eragina daukan Black metal azpigeneroa da. Kristautasunaren aurka egiteko joerarengatik sortu zen, baina satanismoa aldarrikatu beharrean, kristautasunaren aurreko ohiturak eta mitologia miresten dira. Bathory-k sortu zuen Viking metal soinua \"Blood Fire Death\" (1988) eta \"Hammerheart\" (1990) albumetan, eta beste talde batzuk generoa garatu dute, esaterako Enslaved. Storm, Falkenbach...\nWar black metal.\nEzaguna ere bada Bestial black metal izenez. Azpigenero hau bortitzena eta kaotikoena da. Azpigenero honen barruan daude Blasphemy, Conqueror, Black Witchery, Impiety..."}
{"id": "677057", "revid": "105290", "url": "https://eu.wikipedia.org/wiki?curid=677057", "title": "Madchester", "text": "Madchester rock alternatiboaren azpigenero edo estilo bat da. 1980ko hamarkadaren amaiera eta 1990eko hamarkadaren hasiera artean Ingalaterrako Manchester hirian jazo zen. Berez, rock alternatiboa, rock psikodelikoa eta dance musikaren arteko nahasketatik sortu zen. Izendapena bera ere Manchester hiriaren izena eta ingelesezko \"mad\" (\"ero\") hitz elkarketa bat da.\nEstilo honetako talde nagusiak hauek izan ziren: New Order, Happy Mondays, The Stone Roses, Inspiral Carpets, Northside, 808 State, James, The Charlatans, The Fall eta A Guy Called Gerald. Garai honetan The Ha\u00e7ienda gau kluba hiriko musika katalizatzailea eta estilo hau ezagutzera eman zuen aretoa izan zen."}
{"id": "677063", "revid": "105290", "url": "https://eu.wikipedia.org/wiki?curid=677063", "title": "Post-grunge", "text": "Post-grunge rock alternatiboaren azpigenero bat da. 1990eko hamarkadaren erdialdera eta grunge generoaren harira AEBetan sortu zen, genero horretako estetika berbera erabiliz, baina hark baino estilo komertzialagoa izanez. Azpigenero honetako talde nabarmenenak Foo Fighters, Creed edo Matchbox Twenty dira."}
{"id": "677067", "revid": "63658", "url": "https://eu.wikipedia.org/wiki?curid=677067", "title": "Animaliak", "text": ""}
{"id": "677078", "revid": "119347", "url": "https://eu.wikipedia.org/wiki?curid=677078", "title": "Xanti Uterga", "text": "Xanti Uterga Labiano \u2014lagunartean, Txibi\u2014 (Doneztebe, Nafarroa Garaia, ) erremontelari profesionala eta politikaria da. Erremontean, txapeldunorde izan zen buruz buru 2015ean. Urte bereko udal hauteskundeetan Doneztebeko alkatetzarako EH Bildu alderdiko alkategai gisa aurkeztu zen, eta geroztik udalerri horretako alkatea da."}
{"id": "677081", "revid": "56334", "url": "https://eu.wikipedia.org/wiki?curid=677081", "title": "Ignacio Larra\u00f1aga", "text": "Ignacio Larra\u00f1aga, ezizenez Etxezakorta (Azpeitia, 1907 - ????) gipuzkoar harrijasotzaile bat izan zen. 1920ko hamarkadan Jose Iraeta \"Usuola\" herrikidearekin batera harri-jasotzean protagonistak izan ziren."}
{"id": "677082", "revid": "56334", "url": "https://eu.wikipedia.org/wiki?curid=677082", "title": "Jose Iraeta", "text": "Jose Iraeta, ezizenez Usuola (Azpeitia, 1907 - ????) gipuzkoar harrijasotzaile bat izan zen. 1920ko hamarkadan Ignacio Larra\u00f1aga \"Etxezakorta\" herrikidearekin batera harri-jasotzean protagonistak izan ziren."}
{"id": "677085", "revid": "56334", "url": "https://eu.wikipedia.org/wiki?curid=677085", "title": "Victor Zabala", "text": "Victor Zabala, ezizenez Arteondo (Itziar, 1886 - ????) gipuzkoar harrijasotzaile bat izan zen. Luze aritu zen harria jasotzen, 62 urte baitzituen azken erakustaldia eman zuenean."}
{"id": "677086", "revid": "512", "url": "https://eu.wikipedia.org/wiki?curid=677086", "title": "Manuel Arakistain", "text": "Manuel Arakistain, ezizenez Ziaran zar (???? - ????) gipuzkoar harrijasotzaile bat izan zen. 1934an, garai hartarako harrigarria izan zen errekorra ezarri zuen, 112,5 kiloko harri zilindrikoarekin 202 jasoaldi eginez."}
{"id": "677087", "revid": "98220", "url": "https://eu.wikipedia.org/wiki?curid=677087", "title": "Santos Iriarte", "text": "Santos Iriarte, ezizenez Errekartetxo (Azpeitia, 1913 - ????) gipuzkoar harrijasotzaile bat izan zen.\nKirol ibilbidea.\n1936ko Lasturko jaietan Damasa Agirregabiriarekin batera harriak altxatzen aritu zen eta Indalezio Ojangurenek argazkia atera zien. 1940ko hamarkadan harri-jasotzaile ospetsuenetarikoa izan zen. Santosek, 14, 15 eta 16 arrobatako harri kubikoarekin jardun zuen nagusiki. 1947ko azaroaren 30ean Albitzuri Haundi harria altxatu zuen Amezketan. Harri baldar hau jasotzen lehen harri-jasotzailea izan zen. 1951 urtean bost altxaldi eman zizkion 10 minututan.\nEntrenatzeko erabiltzen zuen harri baldarrari Errekartetxo harria izena eman zitzaion. Bera baino ez zen gai harri hori altxatzeko."}
{"id": "677088", "revid": "512", "url": "https://eu.wikipedia.org/wiki?curid=677088", "title": "Luis Atxaga", "text": "Luis Atxaga, ezizenez Atxaga II.a (Aia, 1925) gipuzkoar harrijasotzaile bat izan zen. 1949an, Tolosan Angel Albizu \"Soarte\" itziartar harri-jasotzailearen aurkako desafioan ezagun egin zen. Atxagak irabazi zuen, 100 kiloko harri zilindrikoa 54 aldiz jasoz."}
{"id": "677089", "revid": "512", "url": "https://eu.wikipedia.org/wiki?curid=677089", "title": "Angel Albizu", "text": "Angel Albizu, ezizenez Soarte (????, Itziar - ????) gipuzkoar harrijasotzaile bat izan zen. XX. mendearen bigarren erdialdearen hasierako harri-jasotzaile onenetakoa izan zen, 1948tik 1968 bitartean, lehiaketa franko irabazi zituen."}
{"id": "677090", "revid": "56334", "url": "https://eu.wikipedia.org/wiki?curid=677090", "title": "Post grunge", "text": ""}
{"id": "677091", "revid": "512", "url": "https://eu.wikipedia.org/wiki?curid=677091", "title": "Juan Ibarguren", "text": "Juan Ibarguren, ezizenez Manterola (Aia, ???? - ????) gipuzkoar harrijasotzaile bat izan zen. Soarteren dizipulua, 1959an Atxaga II.arekin Azpeitian jardundako desafioan 1988ra arte hautsi ez zen errekorra ezarri zuen Aiarrak: 152 kiloko zilindrikoarekin 82 jasoaldi."}
{"id": "677093", "revid": "105290", "url": "https://eu.wikipedia.org/wiki?curid=677093", "title": "India Pale Ale", "text": "India Pale Ale (normalean IPA gisa laburtua) alkohol eta lupulu maila altua duen zurbil eta apardun gisa bereizten den ingeles tradizioko pale ale garagardo estilo bat da. India Pale Ale sortzea 1790ko hamarkadan zehar Britaniar garagardogileen ahaleginaren ondorioa izan zen arazo hau gainditzeko: XVIII. mendearen hasieran garagardoa ez zen ondo mantentzen ozeanoan barreneko bidaia luzeetan, batez ere eguraldi epeletan. Ingurune horiek garagardoa galkor eta mingots bihurtzea egiten zuten."}
{"id": "677094", "revid": "105290", "url": "https://eu.wikipedia.org/wiki?curid=677094", "title": "Suhiltzaile", "text": "Suhiltzailea suteak itzaltzea lanbide edo jarduera duen pertsona da. Suteez gain, erreskate lanetan eta beste hainbat larrialdi egoeretan ere parte hartzen du, tartean trafiko eta hegazkin istripuak, uholdeak, hurakanak, lurrikarak, suizidioak eta abar. Zenbait herrialdetan larrialdietako medikuntza zerbitzuak ere eskeintzen dituzte."}
{"id": "677095", "revid": "119347", "url": "https://eu.wikipedia.org/wiki?curid=677095", "title": "Enbata (alderdi politikoa)", "text": "Enbata Ipar Euskal Herriko alderdi politiko abertzale bat izan zen, \"Enbata\" aldizkariaren inguruan sortua. Berez, Iparraldean osoki sortu eta egituratutako lehenbiziko alderdi politiko abertzalea izan zen.\n1963ko apirilaren 15ean sortu zen, Aberri Eguna Iparraldean lehenbizikoz ospatu zen datarekin batera. Alderdiaren zazpi sortzaile historikoak hauek izan ziren: Ximun Haran, Mixel Lab\u00e9guerie, Piarres Larzabal, Jakes Abeberri, Mixel Burukoa, Jean-Louis Davant eta Mixel Epherre.\n1974ko urtarrilaren 30ean, Raymond Marcellin barne ministroaren arabera, ETArekin balizko lotura zuelakoan, Frantziako Gobernuaren dekretu batek deseginarazi zuen."}
{"id": "677097", "revid": "46380", "url": "https://eu.wikipedia.org/wiki?curid=677097", "title": "Mixel Burukoa", "text": "Mixel Burukoa, frantsesez \"Michel Burucoa\" (Baiona, 1930eko urtarrilaren 11 - \"ib.\",1990eko ekainaren 22a) euskal politikari abertzale bat izan zen, lanbidez otorrinolaringologoa.\n1960an, Enbata euskal ikasleen elkarteko lehendakaria zela, Ximun Haran, Mixel Lab\u00e9guerie, Jean-Louis Davant, Piarres Lartzabal, Mixel Epherre eta Jakes Abeberrirekin batera izen berdineko Enbata aldizkaria sortu zuen, eta 1963ko Aberri Egunez Itsasun Enbata mugimendu edo alderdi politiko abertzalea ere bai. 1967an, Ximun Harani alderdi politiko horretako Idazkaritza Nagusian ordezkatu zuen, 1974an Frantziako Gobernuak alderdia desegin zuen arte. .\n1968ko ekainaren 23 eta 30ean alderdi horretako Pirinio Atlantikoen 3. hautes-barrutiko hautagai aurkeztu zen.\n1973ko maiatzaren 24ean, aldizkariaren arduradun zen Burukoari isuna ipini eta hiru hilabeteko espetxe zigorra ezarri zioten, 1972ko irailaren eta azaroaren artean aldizkarian argitaratutako bost artikuluetan ustezko frantziar poliziaren aurkako gezurrak jarri izana leporatu baizieten.\n1980-1981 artean Baiona eta Iru\u00f1ea hirien arteko anaitzearen aldeko \"Iru\u00f1a\" elkartearen bultzatzailea izan zen."}
{"id": "677098", "revid": "13403", "url": "https://eu.wikipedia.org/wiki?curid=677098", "title": "Michel Burucoa", "text": ""}
{"id": "677100", "revid": "56334", "url": "https://eu.wikipedia.org/wiki?curid=677100", "title": "Kirol babesle", "text": "Kirol babesle esaten zaio kirol talde bati diruz laguntzen duen pertsona edo enpresari. Gehienetan enpresak izaten dira eta normalean diru laguntzak publizitatearen truke eskaintzen dira. Enpresa babesleek, ikusgarritasuna lortzeko, beren markak ezagutarazteko-eta, kirol babesle bezala agertzen dira. Babesle horiek kirolari amateur edo profesionalak diruz laguntzen dute. Enpresek bere marka eta bere izena ezagunago izatea dute helburu nagusi eta batzuetan zerga kenketak ere lortu egiten dituzte.\nBatzuetan kirol babesle bezala administrazio publikoak ere aritzen dira. Kirola hezkuntzaren parte bat dela argudiatuz, kirola herria edo ingurua kanpoan ezagunago izateko baliagarria dela aldarrikatuz, batzuetan kirol-talde batzuek diru-laguntza publikoa lortzen dute."}
{"id": "677101", "revid": "105290", "url": "https://eu.wikipedia.org/wiki?curid=677101", "title": "Indie pop", "text": "Indie popa rock alternatiboa edo indie rockaren azpigenero bat da. 1970eko hamarkadaren amaieraldera Erresuma Batuan sortu zen. Estiloa punk azpigeneroaren \u00abZuk zeuk egin\u00bb metodoan oinarritu zen, alegia, norberak martxan jarritako fanzine eta disketxen bidezko hedapena, bai eta tokian-tokiko musika areto zirkuituen eta gau kluben bidez ere.\nIndie popa eta indie rockaren arteko ezberdintasuna, lehenak estilo melodikoagoa eta ez hain latza izatean datza. Azpigenero honetako musikari eta talde nabarmenenak hauek dira: Josef K, Orange Juice, The Smiths, Primal Scream, The Pastels eta The Wedding Present."}
{"id": "677102", "revid": "58701", "url": "https://eu.wikipedia.org/wiki?curid=677102", "title": "Indie rock", "text": "Indie rocka rock alternatiboaren azpigenero bat da. 1980ko hamarkadaren hasieran AEBetan eta Erresuma Batuan sortu zen. Azpigenero oso zabala da, bere barnean beste askoren artean lo-fi, post-rock, math rock, indie pop, dream pop, noise rock, space rock, sadcore, riot grrrl estiloak barne hartzen ditu.\nHasiera batez, izendapena diskoetxeak izendatzeko erabiltzen zen, baina handik gutxira diskoetxe berek ekoizten zuten musika izendatzeko erabili zen.\n1980ko hamarkadan AEBetan indie rock talde nabarmenenak hauek ziren: H\u00fcsker D\u00fc, Sonic Youth, Minutemen, Meat Puppets, Dinosaur Jr., Pixies, The Replacements eta R.E.M.. Erresuma Batuan aldiz: Aztec Camera, Josef K eta Orange Juice."}
{"id": "677103", "revid": "688", "url": "https://eu.wikipedia.org/wiki?curid=677103", "title": "Piet (programazio lengoaia)", "text": "Piet programazio lengoaia esoterikoa da, David-Morgan-Mar programatzaileak diseinatutakoa, non bere programak bitmap-ak diren eta arte abstraktu bezala ikusten diren. Erakusle batek programa konpilatzen du kolorez kolore mugitzen. Aginduak burutuko dira erakuslea kolore batetik irtetzean.\nLengoaiaren izena Piet Mondrian margolariari egiten dio erreferentzia.\nSintaxia eta koloreak.\n20 kolore ezberdin erabiltzen ditu lengoaia honek. 18 kolore koloretsuak (6 kolore nagusi, eta hauen aldaketak, argia eta iluna), txuria eta beltza.\nKolore koloretsuak zenbaki osoak gordetzeko gai dira. Kolore beltza programaren fluxuaz arduratuko da. Irudiaren kanpoko eremuak, kolore beltza bezala jokatzen dute. Txuriak ez ditu eragiketak egiten, baina erakuslea beste kolore batera joateko ahalbidetzen du. 20 kolore hauen artean beste bat balego, konpiladoreak edo interpretatzaileak ez dio kasurik egingo."}
{"id": "677104", "revid": "105290", "url": "https://eu.wikipedia.org/wiki?curid=677104", "title": "Ars antiqua", "text": "Ars antiqua, baita Ars veterum edo Ars vetus deitua, Europan Erdi Aroaren amaieralderan konposatutako musika da, gutxi gorabehera, 1170-1310 artekoa, Notre Dameko eskolako polifonia eta ondorengo garaia. XII. eta XIII. mendeetan."}
{"id": "677107", "revid": "105290", "url": "https://eu.wikipedia.org/wiki?curid=677107", "title": "Art rock", "text": "Art rocka rock and roll musikaren azpigenero bat da. Bere ezaugarri nagusiak letra gai handigurak, eta doinu, harmonia eta erritmoen esperimentazioa izatean datza, maiz poparen mugak igaro eta jazza, musika klasikoa eta musika elektronikoaren alorretara ere zuzentzen da.\n1960ko hamarkadan AEBetan eta Erresuma Batuan sortu zen."}
{"id": "677108", "revid": "336", "url": "https://eu.wikipedia.org/wiki?curid=677108", "title": "Internet Archive", "text": "Internet Archive (Interneteko Artxiboa) irabazteko asmorik gabeko erakunde\u00a0batek kudeatutako\u00a0liburutegi digital bat da artxiboen zaintzarako eta\u00a0Web-eko webgune publikoen, multimediaren eta softwarearen harrapaketarako erabilia.\u00a01996an sortua, urte hartatik 2009ra arte San Frantziskoko\u00a0Presondegi historikoan egon zen eta, handik hona, San Frantziskoko Funston kalean dago. Erakunde hau Alexa Interneten eta materialak eta bildumak eman dituzten beste kolaboratzaile batzuen laguntzarekin\u00a0existitzen da, adibidez,\u00a0Kongresuaren Liburutegia\u00a0eta beste liburutegi publiko eta pribatu asko. Hainbat motatako fitxategi asko ditu (audioak, bideoak\u00a0eta\u00a0testuak), haietariko gehienak jabetza publikoan,\u00a0Creative Commons\u00a0motako lizentziekin edo haien doako banaketa baimentzen duten beste lizentziekin.\nHaren atalen artean, \"Moving Images\"\u00a0izeneko bilduma bat dago, gutxi gorabehera 19.000 bideo fitxategi dituena (2005eko abuztuko estimazioa).\u00a0Bilduma\u00a0\"maximoa\u00a0\"Prelingerren Bilduma da, Prelinger Archives\u00a0deitua, guztira 1.977 fitxategirekin (2005eko abuztuan). Bilduma honek \"Zinema Iragankor Publizitarioa\" bezala katalogatutako hezkuntza- eta industria-film asko ditu (enpresen sustapenerako eginak) eta baita film amateurrak ere.\u00a0Filmak\u00a01927\u00a0eta\u00a01987\u00a0artekoak dira.\nWebgunearen beste toki batean, \"denboran atzera itzultzeko\", \"Wayback Machine\" existitzen da, zeinak 40 mila milioi interneteko orri baititu, 1996tik gordeak. IMDbren\u00a0eta Amazon-en\u00a0lehenengo bertsioak ikus daitezke, eta baita atal berezi bat ere zeinak albisteak katalogatzen dituen haien bertsio originalean.\nInternet Archive-ren atalak.\nInternet Archive-k hurrengo atalak ditu zeinetan bilduma desberdinak gordetzen baitira: web, video (bideoak), texts (testuak), audio, eta images (irudiak).\nWeb atala.\nWayback Machine da.\nWayback Machine-ko artxiboen adibideak:\nTexts atala.\nInternet Archive-ko Texts atalak liburu digitalizatuak eta mundu osoko hainbat liburutegiren eta erakunde eta fundazio kulturalen bildumak barne hartzen ditu.\nInternet Archive-k 33 eskaneatze zentro ditu 5 herrialdetan, egunero 1.000 liburu inguru digitalizatuz. 2013an 4,4 milioi liburu baino gehiago zituen eta hilabetero 15 milioi liburu deskargatzen ziren.\n2006 eta 2008 artean, Microsoftek harreman berezia izan zuen Internet Archive-ko Texts atalarekin bere Live Search Books proiektuaren bidez. Proiektu honetan 300.000 liburu baino gehiago eskaneatu zituen, geroago bildumara gehitu zirenak, finantza-laguntza eman zuen eta eskaneatzeko ekipamendua eman zuen. 2008ko maiatzaren 23an Microsoftek bere proiektua bertan behera utziko zuela esan zuen, eskaneatutako liburuak eskura jarri zituen kontratuzko mugarik gabe eta eskaneatzeko ekipamendua eman zuen.\n2007ko urritik inguru, Internet Archive-ko erabiltzaile batzuk Google Book Search-eko domeinu publikoan zeuden liburuak igotzen hasi ziren Internet Archive-ra.\u00a02013ko azaroan Google-k eskaneatutako 900.000 liburu baino gehiago zeuden bilduman. Liburuak Google-n zeudenen berdinak ziren baina ez zeukaten haren ur-marka ezta erabilera murrizketarik ere. Brewster Kahlek esan zuen 2013an artxibatze esfortzu hau\u00a0Aaron Swartzek\u00a0eta lagun talde batek koordinatu zutela, Google-n domeinu publikoko liburuak jaisten zituztela era motelean eta ordenagailu nahikotatik Google-n mugak ez gainditzeko. Hau egin zuten jadanik domeinu publikoan zeuden materialak eskuragarri zeudela ziurtatzeko.\u00a0Archive-k ziurtatu zuen fitxategiak zuzenki aitortzen zirela eta Google-ra estekatzen zutela. Google ez zen inoiz kexatu, baina bai liburutegi batzuk.\n2015eko azaroan 134.740 liburu zeuden gaztelaniaz Internet Archive-n 8 milioi testutik, horietatik 6 milioi zeuden ingelesez.\nAudio atala.\nArchive-ren Audio atalak musika, audioliburuak, irratsaio zaharren grabaketak eta albistegiak ditu, besteak beste. Dohako 200.000 grabaketa digital baino gehiago daude. Podcasten azpibildumak ere badaude.\nBeste azpibilduma bat Live Music Archive da, zeinak\u00a0artista independenteen nahiz artista ospetsuen kontzertuen 100.000 grabazio dituen.\nAudio atal honetan LibriVox\u00a0audioliburuen bilduma ere gordetzen da. 2016ko urtarrilean bilduma honek 9.500 liburu zituen domeinu publikoan. Audioliburu gehienak ingelesez badira ere, badaude beste hizkuntzetan dauden liburuak ere, eta zati txiki bat gaztelaniaz dago.\nImage atala.\nAtal honek hainbat jatorritako bildumak ditu. Adibidez, Metropolitan Museum of Art-eko irudi bildumak, Ameriketako Estatu Batuetako Geologia Zerbitzuaren mapak, NASAren klipen bilduma edo 500.000 diskoren karatulen bilduma ditu."}
{"id": "677109", "revid": "105290", "url": "https://eu.wikipedia.org/wiki?curid=677109", "title": "Ars nova", "text": "Ars nova (latinez \"arte berria\") XIV. mendean Frantzia eta Italian sortu zen musika estilo bat da. Ars antiqua (\"arte zaharra\") delako musika estiloaren ondoren etorri zen, hortik bere izena. 1320-1380 artean jazo zen, Paris hiria erdigune zuela, eta Philippe de Vitry frantziarra musikagile, musikaren teoriko eta olerkaria estilo honetako musikagile nabarmenetakoa izan zen. Musikalan hauek gehienbat Codex Squarcialupi idazlana eta Francesco Landini italiar musikagileari esker ezagutzen dira.\nBere garaian berrikuntza teknikoa suposatu zuen, notazio musikalaren kodifikazioa eta aurrerakuntza ekarri baitzuen."}
{"id": "677110", "revid": "13403", "url": "https://eu.wikipedia.org/wiki?curid=677110", "title": "Notazio musikal", "text": ""}
{"id": "677111", "revid": "1491", "url": "https://eu.wikipedia.org/wiki?curid=677111", "title": "Musika-notazio", "text": "Musika-notazioa musikalanak grafikoki irudikatzeko erabiltzen den idazketa sistema bat da, honela, musikari batek musikalana sortu duen musikagileak konposatutako moduan jo dezake. Gaur egun erabiliena den musika-notazioa mendebaldekoa da, alegia, bost marrez osatutako pentagraman ikur musikalak irudikatzen dituena. Beste hainbat musika-notazio sistema ezberdinak ere badaude, eta beste zenbait musika herrikoian oinarrituak ere bai.\nMusika-notazioa.\nPentagrama.\n&lt;score vorbis=\"1\"&gt;\\relative c' { \n \\override Staff.TimeSignature.stencil=##f\n c1*1/16 d e f g a b c b a g f e d c }&lt;/score&gt; \nMusika-notazioa pentagrama batean agertzen da. Bost lerro horizontal, distantziakide eta paralelo ditu, eta lau tarte lerro horien artean. Lerroak behetik gora zerrendatzen dira 1., 2., 3., 4. eta 5. linea gisa, eta tarteak berdin, 1. lineatik 4.era.\nLerro eta tarteen gainean, dagozkien musika notak idazten dira; lerro eta tarte bakoitzak intonazio bat identifikatzen du, beherago dagoen nota baxuenetik goiko nota zorrotzenera. Multzo bertikalean, gainera, akordeak irudika daitezke, aldi berean entzungo diren notak.\nModu horizontalean, pentagramak tempoa eta melodia adierazten ditu (denboran soinu segida bat baino ez da). Gainera, konpasetan banatzen da, eta horiek ere denboratan banatzen dira.\nPentagramaren gainean irudikatzen den lehen sinboloa klabea da, eta horrek adieraziko du zein nota duen linea bakoitzak eta pentagramako tarte bakoitzak. Adibidez, Sol klabean pentagramako bigarren lerroan idazten den nota \"Sol\" da, eta, hortik abiatuta, gainerako lerro eta tarteek zer nota adierazten dituzten zehaztu daiteke (\"La\" bigarren tartean, \"Si\" hirugarren lerroan...). Klabearen ikurra (armadura) eskuinaldean aurkituko dugu. Armadura horrek zenbait notari tonu erdia eransteko edo txikitzeko egindako aldakariak erakusten dizkigu, eta, hala, piezaren eskala musikala, hau da, piezaren tonalitatea, antolatzeko.\nPentagramak eta gainerako musika-ikurrek osatzen duten multzoari partitura deitzen zaio. Iraupena, altuera, adierazpena eta abar partitura batean adierazten diren elementuetako batzuk dira.\nIraupenen adierazpena.\nTempo eta konpasa: erregulatzen dute konpas bakoitzean zenbat denbora-unitate egon behar diren. Konpasak lerro bertikalen bidez mugatuta daude partituran, eta musikaren erritmo-egitura zehazten dute. Aukeratutako konpasa musika-generoarekin egoten da lotuta. Bals batek, adibidez, 3/4 erritmoa du, eta rock and roll batek, eskuarki, 4/4 konpasa erabiltzen du.\nKonpas-zatiki batean, izendatzaileak (beheko zenbakia) adierazten du zenbat partetan zatitu behar den nota biribila denbora-unitate bat (tenpo bat) lortzeko (uneko notazioan biribila iraupen luzeena da, eta, horregatik, iraupen guztiak hartzen dira haren arabera). Zatikiaren zenbakitzaileak konpasak zenbat denbora-unitate dituen definitzen du. Beheko adibidean \u00ablau bider lau\u00bb konpasa agertzen da, hau da, denbora-unitateak biribilaren 1/4 irauten du eta konpasak 4 denbora-unitate ditu. Kasu horretan, biribil batek konpas osoa hartuko luke.\nMusika- edo erritmo-figurak.\nFigurak noten Iraupena irudikatzeko erabiltzen dira. Fgura horietako batzuk beheko pentagraman ikus daitezke, iraupenaren arabera ordenatuta. Honako hauek dira: biribila, zuria, beltza, kortxeaerdia, fusa eta fusaerdia.\nAntzinean karratua ere erabiltzen zen, biribilaren iraupenaren bikoitza zuena, baina nota horiek ez dira erabiltzen gaur egungo notazioan. Zerrenda horretako nota bakoitzak aurrekoaren iraupenaren erdia du. Nota bati bere liraupenaren erdiarekin luzatu nahi badugu irudikatu nahi badugu (adibidez, kortxea batekin batutako beltz baten denbora), figuraren ondoren jartzen den puntutxo (punttu) izeneko puntua erabiltzen da.\nNota baten iraupen erreala (segundotan neurtua) erabilitako tempoaren araberakoa da (adibidez, \u00abbeltza\u00a060\u00bb, hau da, 60\u00a0beltz minutuko). Horrek esan nahi du nota bera iraupen desberdinekin exekutatu daitekeela pieza desberdinetan edo abesti beraren barruan \"andamentua\" aldatuz gero (adibidez, \"allegro\" edo \"motel\").\n&lt;score vorbis=\"1\" lang=\"lilypond\"&gt;{\n \\new Staff\n \\override Staff.TimeSignature.stencil=##f\n \\override Staff.Clef.stencil=##f\n \\override Staff.BarLine.stencil=##f\n a'1 a'2 a'4 a'8 a'16 a'32 a'64\n&lt;/score&gt;\nPunttua.\nNotaren atzean jartzen den puntu bat da. Notaren iraupena haren balioaren erdian handitzen da. Punttudun kortxeak kortxea bat gehi kortxeaerdi bat irauten du.\nPunttu bat duten eta punturik ez duten figuren artean dagoen balio-erlazioa honako hau da:\nEtenaldiak.\nIsiltasuna adierazten dute, hau da, ahotsak soinurik sortzen ez duen denbora, eta balio negatiboak esaten zaie. Hainbat ikur erabiltzen dira atsedenaldiak adieratzeko, iraupenaren arabera:&lt;score&gt;\n \\new Staff\n \\override Staff.TimeSignature.stencil=##f\n \\override Staff.Clef.stencil=##f\n \\override Staff.BarLine.stencil=##f\n r1_\"1\" r2_\"1/2\" s16 r4_\"1/4\" s16 r8_\"1/8\" s16 r16_\"1/16\" s16 r32_\"1/32\" s16 r64_\"1/64\"\n&lt;/score&gt;\nAltueren adierazpena.\nKlabea: Sol klabea, Do klabea edo Fa klabea. Erreproduzituko den musika-tresnari hobekien egokitzen zaiona erabiliko da. Adibidez, ahots grabeek \"Fa\" klabea erabiltzen dute normalean; ahots altuek, berriz, \"Sol\" Klabea erabiltzen dute. Esan ohi da \"sol\" klabea amaitzen den tokian \"fa\"-klabea hasten dela. Oro har, klabeak definitzen du zer nota hartuko duen lerro edo espazio bakoitzak pentagraman. Gehien-gehinetan Sol klabea erabiltzen da, Sol klabea bigarrenean.\nAltuerak.\nNota bakoitzaren altuera pentagramako posizioaren arabera adierazten da, hau da, aukeratutako klabeak nota horri esleitzen dion posizioa, behean adierazten den moduan:\n&lt;score vorbis=\"1\"&gt;\\relative c' { \n \\override Staff.TimeSignature.stencil=##f\n&lt;/score&gt;\n&lt;score vorbis=\"1\"&gt;\\relative c' { \n \\override Staff.TimeSignature.stencil=##f\n&lt;/score&gt;\nAldakariak.\nAldakariak, dislokazioak edo tonu-aldaketak hauek dira: sostenitua (edo diese), bemola, sostenitu bikoitza\u00a0 eta bemol bikoitza. Aldakaria notaren \"ikurra baino lehen kokatzen dira beti; notaren altuera aldatu nahi den nota baino lehen. Dieseak (sostenituak) tonu erdia igotzen dio notari , bemol batek tonu erdia jaisten dio notari. Adibidez, esan daiteke\" Fa sostenitua (fa#)pianoan sol bemol\u00a0(sol\u266d) baten nota bera dela.\nSostenitu bikoitzak tonu bat igotzen du. Bemol bikoitzak tonu bat jaisten du.\n&lt;score vorbis=\"1\"&gt;{\\numericTimeSignature \n\\relative c\" { a ais ais a a as8 as as as a4 g aeses fisis r }}&lt;/score&gt;\nSostenitu bat edo bemol bat nota bati aplikatu ondoren, altuera bereko nota guztiek konpasaren bukaera arte mantenduko dute aldaketa. Hurrengo konpasera pasatzean, aldakari guztiek beren eragina galtzen dute, eta, beraz, aldakariren bat izanez gero, berriro markatu beharko dira. \nAldakariak berezkoak edo akzidentalak izan daitezke: Berezkoak hasieran idazten dira, klabearen eta konpasaren ondoan, eta partitura guztian eragiten dute. Akzidentalak noten aurrean idazten dira eta konpas barruan bakarrik eragiten dute.\nTonalitate-klabe bat batek aplikatutako aldakari baten eragina deuseztatu nahi badugu, bekoadro bat erabili behar dugu, notari bere tono naturala itzultzen diona. Goiko adibidean ikus dezakegunez, lehenengo konpaseko hirugarren notari ere eusten zaio; izan ere, aurreko notari aplikatutako aldakaria baliozkoa da, eta laugarren nota berriro \"la 'natural' bihurtzen du bekoadro batek. Bigarren konpasa antzekoa da, baina aplikatutako aldakaria bemol bat da. Hirugarren konpasean, 'sol' bat, 'la\"' bemol bikoitz bat eta 'fa' sostenitu bikoitz bat. Izen desberdina izan arren eta pentagraman posizio desberdinak izan arren, aldakari horiek azken konpas horretako hiru notak berdin-berdinak izatea eragiten dute.\nKlabea edo tonalitatea.\nKlabearen ikurraren ondoan sostenitu edo bemol ikur batzuk azal daitezke, musika zein eskalatan adieraziko den adierazten dute. Partituran zehar aplikatzen diren aldakarietan ez bezala, klabean aplikatzen diren sostenituek edo bemolek pieza osoan irauten dute, edo klabe berri bat definitu arte (modulazioa). Adibidez, sosteniturik edo bemolik gabeko irudikapen bat DO maiorreko eskala izango da. \nOndoko irudian LA maior tonalitate-klabea ageri da. \n&lt;score&gt;\n \\new Staff {\n \\override Staff.TimeSignature.stencil=##f\n \\key a \\major a'1\n \u00bb\n&lt;/score&gt; \nEskala horretan, FA, DO eta SOL nota guztiei sostenitua aplikatu behar zaie; horregatik, klabearen ondoan jarri behar dira. \nHauek dira Sol klabeko 12 aukerak: \nDo maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key c \\major a'1\n \u00bb\n&lt;/score&gt;\nSol maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key g \\major a'1\n \u00bb\n&lt;/score&gt;Re maior:&lt;score&gt;\n \\new Staff {\n \\override Staff.TimeSignature.stencil=##f\n \\key d \\major a'1\n \u00bb\n&lt;/score&gt;\nLa maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key a \\major a'1\n \u00bb\n&lt;/score&gt;\nMi maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key e \\major a'1\n \u00bb\n&lt;/score&gt;\nSi maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key b \\major ais'1\n \u00bb\n&lt;/score&gt;\nLa maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key f \\major a'1\n \u00bb\n&lt;/score&gt;\nSi sostenitu maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key bes \\major a'1\n \u00bb\n&lt;/score&gt;\nMi sostenitu maior:&lt;score&gt;\n \\new Staff {\n \\override Staff.TimeSignature.stencil=##f\n \\key ees \\major aes'1\n \u00bb\n&lt;/score&gt;\nLa sostenitu maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key aes \\major aes'1\n \u00bb\n&lt;/score&gt;\nRe sostenitu maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key des \\major aes'1\n \u00bb\n&lt;/score&gt;\nDo sostenitu maior:\n&lt;score&gt;\n \\new Staff {\n \\override Staff.TimeSignature.stencil=##f\n \\key ges \\major aes'1\n \u00bb\n&lt;/score&gt;\nIndizeak.\nTonu-erdia da giza entzumenak bi nota bereizteko dituen neurririk txikieneko unitatea, Europako eskolaren arabera, eta hori da modu unibertsalean onartzen dena musika-notazioari dagokionez. Hala ere, fisikak frogatzen du bibrazio-aukera desberdin posibleak ia infinituak eta erlatiboak direla, eta ez, antzinatean uste zuten bezala, tonu bat bederatzi komaz osatuta zegoela.\nSoinuen arteko erlazio hori estandarizatzeko, komeni zen erreferentziazko nota bat finkatzea,eta horrela LA nota finkatu zen 440 Hertz-ekin (segundoko sortutako bibrazio-kopurua). \nPosizioaz hitz egitean, musika-figurak edo notak pentagramaren lerro edo espazio jakin batean edo hartatik kanpo okupatzen duenari buruz ari gara, eta horretarako lerro osagarriak erabiltzen dira. DO maiorreko eskalako soinu-segida pianoko tekla zuriei dagokie. Hori zortzi aldiz errepikatzen da piano batean, nahiz eta gure musika sistemaren barruan mota horretako segidak erabiltzen ditugun, zortzidun deituak Horrela, piano-jole bati adibidez, DO bat jotzeko eskatzen badiogu, ezingo du jakin zein den teklatuan dauden guztien artean. Horregatik daude izen berarekin intonazio desberdineko soinuak identifikatzeko moduak. Soinu horiek identifikatzeko indizeak erabiltzen dira, notaren ondoren jartzen diren zenbakiak. \nIndize akustikoaren bi sistema ezagunenak hauek dira:\nAdierazpen-markak.\nBadira zenbait sinbolo eta testu interpretatzaileari partitura gauzatzeko modua adikerazten diotena: bolumen- (dinamika) eta denbora- (zinetika) aldaketak barne, bai eta notak artikulatzeko eta esaldietan bereizteko modu egokia ere (artikulazioa eta azentua).\nMusika-dinamika (intentsitatea).\nNoten intentsitatea aldatu egin daiteke doinu batean zehar. Horri Musika dinamika deritzo. Intentsitatea sigla baten bidez adierazten da. Sigla horiek pentagramaren azpian italierazko adierazpenok adierazten dituzte.\nSalbuespen gisa, aurrekoetatik eratorritako beste sinbolo batzuk erabiltzen dira:\nBolumena edo intentsitatea aldatzeko ikurrak: crescendo eta diminuendo.\nHandiagoko (&gt;) eta txikiagoko (&lt;) ikurrak erabiltzen dira, hurrenez hurren, bolumena handitzeko edo txikitzeko. Ikur horiek hasi beharko dute aldaketa hasten den tokian, eta luzatu aldaketa eten behar den tokiraino. Bolumenak maila berrian egon behar du ikur berri bat eman arte. Aldaketa bat-batekoa ere izan daiteke, ikur berri bat besterik ez da azaldu behar horretarako (p, ff, etab.).\nZinetika musikala.\nZinetika musikalak (grekozko kiner-etik: \u2018mugimendua\u2019) edo erritmo konposizio baten exekuzio-abiadura definitzen du. Abiadura horri \"andamento\" deritzo, eta denbora-unitatearen iraupena adierazten du. Obraren edo mugimendu baten hasieran adieraziat dago andamentoa, eta italierazko abiadura-adierazpenek adierazten dute, hala nola allegro (azkarra) edo adagio (motela). Andamentoaren ondoan, pieza nola interpretatu behar den adieraz daiteke, hala nola: afektuz, intentsitatez, malenkoniaz, etab.\n\"Andamentoak\".\nHauek dira ohikoenak:\nHona hemen andamento bat eta adierazpen bat konbinatzeko zenbait adibide:\nBestelako notazioak.\nTaulatura (Tablatura).\nGitarra-tablatura notazio bat da, behatzak instrumentu batean nola jarri adierazten duena (gitarra baten trasteetan, adibidez) noten ordez, eta musikariek musika-espezializaziorik gabe musika-tresna jotzeko aukera ematen duena. Notazio hori internet bidez bateratu zen, erraz idatz daitekeelako ASCII formatuan. Piano-tablatura ere bada notazio mota berri bat.\nAdibidez:\n e|-----------------------------|-----------------------------|\n B|-----------------------------|-----------------------------|\n G|-----------------------------|--------1/4\\1----------------|\n D|-2~~-----5-5-5/7-7-----8-----|-7/10-------------5h6--------|\n A|---------3-3-3/5-5-----6-----|-5/8--------------8h9--------|\n E|-----------------------------|-----------------------------|\nInstrumentuak zenbat hari dituen, hainbat lerroz osatuta daude tablaturak (adibide honetan gitarra-tablatura bat da, eta, beraz, 6 sokaz osatua dago). Lerro bakoitzak, beraz, musika-tresnaren soka bat irudikatzen du, eta, eskuarki, haren afinazioa zehazten da ezkerraldean, noten nomenklatura amerikarra erabiliz, nahiz eta musika-tresnaren afinazio estandarra bada, alde batera utz daitekeen.\nTaulaturaren lerroetan zenbaki batzuk agertzen dira, soka ukitzean \"zapaldu\" behar den trastea (koska) adierazten dutenak (0 ikurrak adierazten du soka airera jo behar dela). Taulan letrak edo ASCII sinboloak ere ager daitezke, hala nola:\neta beste batzuk, musika-piezaren konplexutasunaren arabera.\nZifrak.\nZifra notazio musikaleko sistema bat da, ikur grafikoen edo letren bidez musika-tresna bat (adibidez, gitarra bat) exekutatzeko akordeak adierazteko erabiltzen dena. Musika akademikoan edo \"klasikoan\" notazio tradizionaleko sistema erabili zen, barrokotik zifretatik abiatuta. Adibidez, 5ak oinarrizko egoeran dagoen akordea adierazten du (akordearen lehenengo notarekin baxuan), 6ak lehen inbertsioa, 7ak zazpidun akorderako... eta beste zifratu konplexuago batzuk, akorde-mota bakoitza eta ezarri beharreko noten tokia zehazki adierazten dutenak.\nLetrak herri-musikan eta harmonia modernoan erabiltzen dira batez ere, musika-konposizio bateko letren edo partituren gainean, eta melodia nagusiarekin batera zein akorde jo behar den edo kantuari laguntzeko adierazten da.\nHauek dira irudi nagusiak:\nAkorde txikiak letren gainean idazten dira, \"m\", \"mi\" edo \"min\" letra xeheekin. Adibidez: \"Cm\", \"Cmi\" edo \"Cmin\"' (do minorreko akordea). Akorde nagusiaren kalitatea ere jar daiteke esplizituki, zifraren eskuinean \"M\" letra (maiuskula) edo \"May\" laburdura elkartuz, hala nola CM edo CMay (\"do' maiorra). Gainera, # (tonu jarraitua adierazten du), 6 eta 7 sinboloak (seigarren edo zazpigarren tonua adierazten dute) eta\u00a0\u00b0 sinboloa (tonu murriztua) idatz daitezke. Sinbolo horiek konbinatuta erabil daitezke tonu konposatuak irudikatzeko; adibidez, F#m7k \"fa' sostenitu minorra eta zazpiduna adierazten ditu.\nZifratu ingelesa.\nNotazio anglosaxoia edo zifratu estatubatuarra noten izenak laburtzeko sistema bat da, eta notak letraz adierazten dira.\nHau da noten izenarentzat erabiltzen diren nomenklaturen arteko erlazioa:\nMusika-notazioa konputagailuetan.\nSoftwarea.\nPrograma informatiko asko garatu dira musika-notazioa sortzeko (Scorewriter izenekoak\").\" \n\"Musika-artxibo digitala hainbat formatutan ere gorde daiteke, eta horrelakoetan ez dago betiko erabilera bakarrik (notazio grafikoaren irteera lortzea). Musika elektronikorako beste helburu batzuetarako ere erabili ahal izango da musika-artxibo digitala.\"\nBadira hainbat notazio musika digitalki errepresentatzeko. Aipagarrienak hauek dira:\nHauek dira beste batzuk: ChordPro, Creative Music File, DLS format, Gregorio (software), IMF (file format), Impro-Visor, JAM notation, MIDI tuning standard, Music Encoding Initiative, Music Macro Language, Notation Interchange File Format, Orchid\u00e9e, Plaine &amp; Easie Code, Synthetic music mobile application format, X68000's MDX, XMF ...\n\"Unicode\" karaktereak.\nMusika-ikurren Unicode blokeak musika-notazio formaleko sistema zabal bat kodetzen du.\nZenbait sinbolo blokeak sinbolo ohikoenak ditu:\nZenbait sinbolo eta piktograma blokeak hiru emozio ditu, eta horiek musika-noten irudikapenak izan ditzakete:"}
{"id": "677112", "revid": "58701", "url": "https://eu.wikipedia.org/wiki?curid=677112", "title": "Bebop", "text": "Bebop jazzaren azpigenero bat da. Bere ezaugarri nagusiak tempo azkarrak izatea eta doinuan baino egitura harmonikoan oinarrituagoa egotean dautza.\n1940ko hamarkadaren hasiera eta erdialdean AEBetan garatu zen, eta bere sortzaileen artean Thelonious Monk, Charlie Parker, Max Roach eta Dizzy Gillespie musikariak zeuden. Ondoren, hard bop estiloa bebop, blues eta gospel generoen arteko nahasketatik sortu zen. Kronologikoki swing estiloaren ondoren eta cool jazzaren aurretik kokatu zen."}
{"id": "677114", "revid": "58701", "url": "https://eu.wikipedia.org/wiki?curid=677114", "title": "Bachata", "text": "Bachata Dominikar Errepublikan jatorria duen musika mota dantzagarri bat da. Bere ezaugarrien artean abestien letretako gai atsekabetu eta mamitsuak izatean datza, normalki boleroaren tempo mantsoaz jotzen da.\nBachataren lehenbiziko aipamena 1920ko hamarkadakoa da, halere 1930ko hamarkada, 1940ko hamarkada eta 1950eko hamarkadan zehar garatuz eta behin betiko itxura hartuz joan zen. Genero honetako musikari eta abeslari nabarmenen artean Juan Luis Guerra, V\u00edctor V\u00edctor eta Luis D\u00edas daude."}
{"id": "677115", "revid": "336", "url": "https://eu.wikipedia.org/wiki?curid=677115", "title": "Musika barroko", "text": "Musika barrokoa Mendebaldeko musika mota bat da, gutxi gorabehera 1600 eta 1750 artean konposatua. Barrokoaren aro horretan, musikan ez ezik, beste arte batzuetan ere nagusi zen apaingarrien ugaritasuna eta, maiz, nabarmenkeria ere. Musika barrokoa musika klasikoaren kanoneko parte da, eta oso ikasia, joa eta entzuna da gaur egun.\nMusika barrokoaren ezaugarria da kontrapuntu tonal konplexua erabiltzea eta baxu jarraitu bat erabiltzea, musikaren azpian etengabe jotzen den doinu baxuko lerro bat. Musika konplexuagoa bihurtu zen aurreko aldi guztietako abesti sinpleekin alderatuta. Sonata formaren hastapenek canzonan forma hartu zuten, gaiaren eta aldakuntzen nozio formalizatuago bat bezala. Musikako disonantzia eta kromatismoa kudeatzeko bitarteko gisa, tonalitate maiorrak eta minorrak forma osoa hartu zuten.\nBarrokoan zehar, klabikordioz eta hodi-organoz interpretatutako teklatuko musika gero eta ezagunagoa egin zen, eta biolinaren familiako harizko instrumentuek gaur egun ikusi ohi den forma hartu zuten. Opera, eszenaratutako drama musikal gisa, aurreko forma musikal eta dramatikoetatik bereizten hasi zen, eta kantata eta oratorioa bezalako forma bokalak ohikoagoak bihurtu ziren. Lehen aldiz, abeslariak musikari nota gehigarriak gehitzen hasi ziren.\nTenperamentu berdinaren inguruko teoriak modu orokorragoan hasi ziren praktikan jartzen, batez ere aukera kromatiko gehiago ematen zituelako fintzen zailak ziren teklatu-tresnetan. Nahiz eta J.S. Bachek ez zuen tenperamentua berdin erabili, piano moderno bat afinatu ohi den bezala, garai hartan ohikoa zen tonu-erdi sistemari esker bere \"Klabe ondo tenperatua\" posible izan zen.\nInstrumentuak.\nInstrumentu barrokoek aurreko garaietako instrumentu batzuk (adibidez, zarrabetea eta txirula gozoa) eta tresna berri batzuk (adibidez, oboea, fagota, biolontxeloa, kontrabaxua eta fortepiano) zituzten. Aurreko garaietako instrumentu batzuk ez ziren erabiltzen, hala nola txirimia, zistroa, racketta eta zurezko korneta. Harizko instrumentu barroko nagusiak biolina, biola, biola d'amore, biolontxeloa, kontrabaxua, lautea, tiorba (sarritan baxu jarraitua jotzen zuena), mandolina, gitarra barrokoa, harpa eta zarrabetea dira. Haize-instrumentuak flauta barrokoa, oboe barrokoa, txirula gozoa eta fagota dira. Metalezko instrumentuak korneta, tronpa naturala, tronpeta naturala, serpentoia eta tronboia dira. Teklatu-instrumentuek klabikordioa, piano tangentea, klabizenbaloa, tutu-organoa eta, aurrerago, fortepianoa (pianoaren jatorrizko bertsioa) zituzten. Perkusio tresnak tinbalak, kutxa, pandereta eta kriskitinak ziren.\nMusika barrokoaren eta bere ondorengo garai klasikoaren arteko desberdintasun garrantzitsu bat da multzo barrokoetan erabilitako instrumentu motak askoz ere estandarizazio txikiagokoak zirela. Multzo barroko batek teklatu-instrumentu mota desberdinetako bat (adibidez, hodi-organoa edo klabikordioa), hari-instrumentu gehigarriak (adibidez, laute bat), arkudun sokak, haize-zurezko eta haize-metalezko instrumentuak eta baxu jarraitua interpretatzen zuten instrumentu baxuen kopuru zehaztugabea (adibidez, biolontxelo bat, kontrabaxu bat, biola bat, fagot bat, serpentoi bat, etab.) izan zitzakeen.\nItalia.\nVenezia.\nAntonio Vivaldi (1678-1741) musikagile barroko nagusien artean dugu. \"Lau urtaroak\" lan ezagunena musika instrumentalari dagokionez, 1725ean argitaratu zuena. Kontzertugile emankorra izateaz gain, operagile arrakastatsua izan zen.\nVeneziako Errepublikan ere, nabarmendu ziren ondorengo egileak: Claudio Monteverdi (1567-1643), Pizkundea eta Barrokoaren arteko trantsizioan jardun zuen, eta aipatzekoak dira \"Il ritorno d'Ulisse in patria\" (1640) eta \"L'incoronazione di Poppea\" (1643), besteak beste. Tomaso Albinoni (1671-1751) opera eta musika instrumentalaren egilea izan zen. \"Adagioa Sol minorrean\" famatua berak baino XX. mendean egindako abestia da. Giuseppe Tartinik (1692-1770), bestela, \"Bibolin sonata G minorrean\" egin zuen.\nBeste musikari aipagarri batzuk Antonio Caldara, Benedetto Marcello eta Giovanni Benedetto Platti izan ziren.\nElizako Estatua.\nAita Santuen Lurraldean, Arcangelo Corelli (1653-1713) concerto grossoen sortzailea izan zen ospetsuena, euren artean \"12 oncerti grossi, op. 6 \", 1714an argitaratuak. Giovanni Battista Pergolesi (1710-1736) ezaguna da bereziki \"Stabat Mater\" lanagatik, hil zen urtean egindakoa.\nGregorio Allegri, Giovanni Bononcini eta Giulio Caccini musikagileak ere lurralde honetakoak izan ziren.\nNapoli.\nNapoliko Erresuman, Alessandro Scarlatti (1660-1725) operagile handia izateaz gain ganbera kantata ugari ere egin zituen. Domenico Scarlatti (1685-1757), aurrekoaren semea, nabarmendu zen 555 sonata egin zuelako klabikordio eta beste tekladun musika tresnetarako. Portugal eta Espainiako errege-erreginentzat lan egin zuen haren bizitzaren zati handian.\nBeste batzuk.\nMarco da Gagliano (1582-1643) Medicitarren gorteko musikari ofiziala zen, Florentzian. \nFrancesco Geminiani (1687-1762) Luccan ez ezik Londres, Paris eta Dublinen ere bizi izan zen.\nDomenico Zipolik (1688-1726) Florentzian, Napolin eta Erroman egin zituen musika ikasketak.\nAlemania.\nJohann Sebastian Bach (1685-1750), bestela, aro honen musikagile handienetakoa da. \"Brandeburgoko kontzertuak\" (1721), \"Nekaldia San Mateoren arabera\" (1727) eta \"Tocata eta fuga re minorren\" dira haren lanik ezagunenetako batzuk.\nHeinrich Sch\u00fctzek (1585-1672) \"Dafne\" konposatu zuen 1627an, Alemanian egindako lehenengo opera. Georg Philipp Telemannen (1681-1767) opera ezagunenen artea, bestela, \"Sokrates egonarritsua\" (1721) eta \"Pimpinone\" (1725) ditugu.\nJohann Pachelbel (1653-1706) ospetsua da bereziki Kanonagatik, 1680 inguruan egindakoa. \nDieterich Buxtehude (1637?-1707), Johann Adolf Hasse (1699-1783), Wilhelm Friedemann Bach, Elixabete Sofia Mecklenburgekoa, Johann Jakob Froberger, Carl Heinrich Graun, Johann Georg Pisendel eta Johann Joachim Quantz ere gogoratzekoak dira.\nIngalaterra.\nGeorge Frideric Handel (1685-1759) ere konpositore nagusien artean dugu, Alemanian jaioa eta Ingalaterran igaro izan zuena bere bizitza gehiena. \"Mesias\" (1742) haren maisu-lana izan zen, \"Water Music\" (1717) eta \"Music for the Royal Fireworks\" (1749) aipagarriak ere izanda.\nHenry Purcellek (1659-1695), \"Dido eta Eneas\" opera 1689an konposatu zuen, beste batzuen artean.\nThomas Arne (1710-1778) ere aipatzekoa da.\nFrantzia.\nBeste musikari ezagun batzuk ditugu:\nEuskal Herria.\nJoan Frantzes Iribarren, Jose Bakedano, Jos\u00e9 C\u00e1seda eta Manuel Egueskoa nafarrek, Juan Gartzia de Salazar arabarrak eta Joanes Ezponda zuberotarrak ere aro honetan jardun zuten. "}
{"id": "677117", "revid": "105290", "url": "https://eu.wikipedia.org/wiki?curid=677117", "title": "Aggrotech", "text": "Aggrotech. \"Terror EBM, Harsh EBM edota Hellektrona, noizbait Endzeit Elektro ere bai, electro-industrial musika estiloaren barneko musika mota bat da. 1980ko hamarkadaren amaieralderan sortu eta 1990eko hamarkadan Alemania, AEB eta Erresuma Batuan garatu zen. Lehenbiziko aldiz Kevorkian Death Cycle taldeak erabili zuen izendapena da."}
{"id": "677121", "revid": "1545", "url": "https://eu.wikipedia.org/wiki?curid=677121", "title": "Surf music", "text": "Surf music (euskaraz \"surf musika\") rock musikaren azpigenero bat da. 1960ko hamarkadaren hasieran AEBetan sortu zen, eta bere urrezko aroa 1962-1964 artean bizi izan zuen, bereziki Kaliforniako kostaldean. Izenak ongi adierazten duen gisa, surfa eta hondartza giroari loturiko gaiak jorratzen dituen estiloa da, nagusiki gai alai eta baikorrak nahiz doinu atseginak dituena.\nEstilo honetako antzindariak Dick Dale abeslaria eta The Del-Tones taldea izan arren, zalantzarik gabe, estilo honetako musika talde garrantzitsuena The Beach Boys da, izan ere, mundu osoan surf musika hedatu eta ezagutzera eman baitzuen.\nEuskal Herrian euskaraz abesten duen musika estilo honetako talde ezagunena ziur asko The Uski's taldea da."}
{"id": "677122", "revid": "13403", "url": "https://eu.wikipedia.org/wiki?curid=677122", "title": "Rock surf", "text": ""}
{"id": "677123", "revid": "58701", "url": "https://eu.wikipedia.org/wiki?curid=677123", "title": "Rockabilly", "text": "Rockabillya rock musikaren lehenbiziko estiloetako bat da. 1950eko hamarkadan AEBetan sortu eta urrezko aroa izan zuen, batez ere herrialde horretako hegoaldean. Rocka eta bluegrass generoen arteko nahasketatik sortu zen.\nRockabilly izendapena rock musika eta hillbilly (\"baserritar\" edota \"menditar arlotea\") hitzaren elkarketatik dator. Estilo hau batez ere landa edo baserri giroko zuri txiroek burututako afroamerikar rockaren egokitzapena da."}
{"id": "677124", "revid": "56334", "url": "https://eu.wikipedia.org/wiki?curid=677124", "title": "Kirol babeslea", "text": ""}
{"id": "677125", "revid": "58701", "url": "https://eu.wikipedia.org/wiki?curid=677125", "title": "Angels with Dirty Faces", "text": "Angels with Dirty Faces (euskaraz \"Mutur Zikineko Aingeruak\") 1938ko Michael Curtiz hungariar-estatubatuar zinema zuzendariak zuzendutako gangster film bat da. Rowland Brown idazlearen izenburu berdineko \"Angels With Dirty Faces\" eleberrian oinarritua dago. James Cagney, Pat O'Brien, The Dead End Kids, Humphrey Bogart, Ann Sheridan eta George Bancroft aktoreek antzeztu zuten.\nOscar Sarietarako hiru izendapen jaso zituen: Gizonezko aktore onenaren Oscar Saria (James Cagney), Zuzendari onenaren Oscar Saria (Michael Curtiz) eta Jatorrizko gidoi onenaren Oscar Saria (Rowland Brown).\nArgumentua.\nJerry Connelly (Pat O'Brien/William Tracy) apaizak bere parrokiako haur talde marginatu batek bere haurtzaroko lagun bat (James Cagney/Frankie Burke) buruzagi duen kriminal talde baten eraginez galbidean nola doan etsiturik ikusiko du. Denboraren podeioz, bizitzan bide ezberdinak hartu zituzten bi gizon: bata apaiz egin eta beste gangster bilakatu baitzen."}
{"id": "677126", "revid": "512", "url": "https://eu.wikipedia.org/wiki?curid=677126", "title": "Elise Konstantin-Hansen", "text": "Elise Konstantin-Hansen (Frederiksberg, 1858ko maiatzaren 4a - Kolding, 1946ko otsailaren 25a) Danimarkako margolari eta zeramikaria izan zen. Berezko estiloa garatu zuen, sarritan itsas-txoriak, itsas-animaliak, itsas-landareak eta itsas-paisaiak margotuz.\nGaztaroa eta hezkuntza.\nKonstantin-Hansen Kopenhageko\u00a0Frederiksberg auzoan jaio zen 1858 urteko maiatzaren 4an. Aita\u00a0Carl Christian Constantin Hansen\u00a0eta ama Magdelene Barbara K\u00f8bke izaki. 1908 urtean izena aldatu eta\u00a0Konstantin-Hansen jarri zuen.\nArtisten giroan hazi zen. Zortzi anai-arreben artean artista ugari izan zituen, batez ere Kristiane aizpa, bordatuak egiten aparta.\n1880 urtean, aita zendu zenean \u00a0Thorvald Bindesb\u00f8llren\u00a0laguntzaile nagusia izan zen.\nAitak lehendabiziko margo ikasketak eman zizkion eta 1886 urtean, Parisera joan baino lehen, Christen Dalsgaard eta Laurits Tuxen\u00a0margolariek ere, margolaritza ikasketak eman zizkioten.\nEstilo artistikoa.\n1880 urte inguruan, bordatuak egiten hasi zen. Ondoren, Skovgaard anaiekin, zeramikagintzan ere aritu izan zen Uttersleveko tailerrean\u00a0.\nJaponiar artearen eraginez itsas-animaliak, landareak eta paisaiak sarri margotu zituen.\nKonstantin-Hansenen azken maisu margolana 1930 urtean egin zuen, \"Svaneflok dut v\u00e5ge\"\u00a0deritzona eta bertan Kolding fiordo inguruko beltxarga batzuk margotu zituen."}
{"id": "677128", "revid": "56334", "url": "https://eu.wikipedia.org/wiki?curid=677128", "title": "Musika notazio", "text": ""}
{"id": "677129", "revid": "105290", "url": "https://eu.wikipedia.org/wiki?curid=677129", "title": "Alexis edo alferrikako guduari buruzkoa", "text": "Alexis edo alferrikako guduari buruzkoa Marguerite Yourcenar idazle frantsesaren eleberri bat da, 1929an argitaratua. Eleberria gutun luze bat da. Bertan musikari batek, Alexisek, bere homosexualitatea aitortzen dio Monique bere emazteari, baita bera uzteko asmoa ere.\nEuskaraz, 1988an argitaratu zen."}
{"id": "677131", "revid": "88969", "url": "https://eu.wikipedia.org/wiki?curid=677131", "title": "Leire Agirre", "text": "Leire Agirre (Azpeitia, Gipuzkoa, 1974) eskalatzailea da.\nZazpi aldiz Espainiako txapeldun, Munduko Kopan bederatzi urtez.\nBiografia.\nLeire, 12 urterekin hasi zen eskalatzen, eskolakoekin egindako irteera batean, Xoxote inguruko harrobian. 14 urte bete ondoren berriz, Azpeitiko \"Kantera\" izeneko lekuan ekin zion. Gerora eskaladarekin guztiz kateatuta gelditu zen eta pasio bihurtu zitzaion."}
{"id": "677132", "revid": "336", "url": "https://eu.wikipedia.org/wiki?curid=677132", "title": "PlayStation", "text": "PlayStation (japonieraz \u30d7\u30ec\u30a4\u30b9\u30c6\u30fc\u30b7\u30e7\u30f3 Pureisut\u0113shon; laburdura ofiziala PS1) Sony Interactive Entertainment japoniar konpainiaren 32 bitetako mahaigaineko bideokontsola bat da. 1994ko abenduaren 3an lehenbizikoz Japonian merkaturatu zen. Bai salmenta kopuruengatik nahiz zaletuen oneritziari dagokionez, bosgarren belaunaldiko kontsola arrakastatsuenatzat jotzen da. CD-ROM hadwarean txertatzearen erabakiarekin arrakasta izan zuen.\nDenboraren poderioz, bere bertsio berri eta hobetuak merkaturatuz joan dira: PlayStation 2, PlayStation 3, PlayStation 4, PocketStation, PlayStation Portable eta PlayStation Vita."}
{"id": "677134", "revid": "119347", "url": "https://eu.wikipedia.org/wiki?curid=677134", "title": "1936ko uztaileko Espainiako estatu-kolpea", "text": "1936ko uztailaren 17 eta 18ko Espainiako estatu-kolpea Espainiako Bigarren Errepublikaren gobernuaren aurkako altxamendu militarra izan zen. Estatu-kolpearen porrotak Espainiako Gerra Zibila eta azken hauen amaieran, 1975era arte iraun zuen erregimen frankistaren ezarpena eragin zituen.\nEstatu-kolpea.\n1936ko uztailaren 17an Marokon armada matxinatu zen. Matxinadan CEDA alderdiaren buruzagi batzuen, tartean Ram\u00f3n Serrano Su\u00f1er edo Mayaldeko kondea, laguntza izan zuten nahiz eta bere buruzagi nagusia zen Gil Roblesekin hitz egin. Azpirakariek ez zuten inoiz aurreikusi bere ekintzek gerra zibil bat eragingo zuela: Madrilen garaipen azkar bat izateko jokabide bortitz baten bitartez diktadura militar bat ezartzea zuten helburu bakarra, behin-betikoa edo monarkiaren aldekoa izango ez zen diktadura bat hain zuzen ere.\nMolak prestaturiko altxamendu militarrak, armadak bere aldeko ahobatezko jarrera ez zuenez, huts egin zuen. Gainera, jeneral matxinoek gobernuaren aldekoek baino lan egokiago egin zuten eta ofizial gazteek bere alde egin zuten. Hori zela eta, gerraren hasieran matxinoek eraginkortasun beliko handiagoa izan zuten. eta gobernua botatzeko estatu-kolpe azkar bat estatua bi zatitan banatu zuen gerra ireki bilakatu zen: langileria eta burgesiaren arteko klase-borroka, boteretsuen alde egiten zuen Eliza Katolikoaren aurkako erlijio-borroka, hauteskundeetan azaldutako nahiaren aurka matxinaturiko armadaren aurkako borroka militarra eta fakzio ideologiko ezberdinen arteko gerra zibil fratrizida.\nKonplot militarraren prestaketa jada eskuindar biurtekoaren garaian hasi zen. Hala ere, kolpea txarto antolaturik eta, oroz gain, ez zuen herri-erresistentzia aintzat hartu. Ezkertiar alderdiek eta, batez ere, sindikatuek, Guardia de Asalto eta Goardia Zibilaren eta armadaren kide batzuen laguntza izan zutenak, Errepublikari leial eutsi eta bere kideak antolatu zituzten, milizia antolatu eta kolpea menderatu zuten Madrilen eta Bartzelonan.\nOndorioak.\nMatxinoek garaipena lortutako eskualdeetan (funtsean Nafarroa, iparraldeko Gaztela, Galizia eta iparraldeko Afrika) haiei leial ziren indar-armatuak bildu (gehiengo zabala zena) eta Errepublikaren aldeko eskualdeetara mugitu zituzten. Horrela estatu-kolpe gerra zibil bilakatu zen.\nBando errepublikanoan altxamendu militarrak benetako iraultza sozial eragin zuen. Anarkisten eskuetan zeuden eskualdeetan, lurraren kolektibizaziora lotu ziren. Beste eskualdetan sozialistak edo komunistak izan ziren nagusi. Hego Euskal Herrian, abertzaleek bultzaturiko gobernu autonomo sortu zuten, Madrilgoarekiko independentea izan zena.\nKatalunian industria kolektibizatu zuten. Generalitatek botere legala mantendu arren, Kataluniako Milizia Antifaxisten Biltzarrak politika baldintzatzen zuen. Kataluniar burgesia Frantziara edo eskualde frankistetara ihes egin eta Lliga Regionalistaren zenbait kide Francorekin elkarlanean aritu eta bestek, tartean Francesc Camb\u00f3k, laguntza ekonomikoa eman zioten. Katalunia ere, bilakatu zen independente. Hala ere, Generalitat baino CNT-FAIren eskuetan zegoen Kataluniako Milizia Antifaxisten Biltzarrak zuen botere betearazlea."}
{"id": "677138", "revid": "20653", "url": "https://eu.wikipedia.org/wiki?curid=677138", "title": "IPA (garagardoa)", "text": ""}
{"id": "677139", "revid": "336", "url": "https://eu.wikipedia.org/wiki?curid=677139", "title": "Varangiar", "text": ""}
{"id": "677156", "revid": "119347", "url": "https://eu.wikipedia.org/wiki?curid=677156", "title": "Jon Erasun", "text": "Jon Erasun Gorostidi, pilota arloan Erasun deituraz ezaguna (Zizurkil, Gipuzkoa, ) esku huskako pilotari profesionala da. Atzelari aritzen da, Asegarce enpresarekin. Ez da jo handiko pilotaria, baina bai oso segurua: nekez galtzen du pilotarik, eta defentsako joko bikaina du. Erasoan, pilota ona datorkionean, erraz baztertzen du ezker hormara. 2016ko azaroaren 5ean jokatu zuen profesionaletako estreinako partida, bere jaioterritik hurbil dagoen Beotibar pilotalekuan. 2017ko apirilaren 1ean Bigarren Mailako Binakako Txapelketa irabazi zuen, Axier Arteaga aurrelaria lagun."}
{"id": "677157", "revid": "38481", "url": "https://eu.wikipedia.org/wiki?curid=677157", "title": "Menpeko aldagai", "text": ""}
{"id": "677220", "revid": "77002", "url": "https://eu.wikipedia.org/wiki?curid=677220", "title": "Ale (garagardoa)", "text": "Ale terminoak, eskandinaviar jatorrizko (\u00f8l) hitz ingelesa, goiko hartziduraz (tangaren goiko aldean) lortzen den garagardo mota izendatzen du. Hartzidura beroko metodo batez egiten da, eta ondorioz ale garagardoak gozoa, trinkoa eta fruta zaporea dauka."}
{"id": "677228", "revid": "6327", "url": "https://eu.wikipedia.org/wiki?curid=677228", "title": "Tanga (gordailua)", "text": ""}
{"id": "677238", "revid": "58701", "url": "https://eu.wikipedia.org/wiki?curid=677238", "title": "Kupido Venusen gerrikoa askatzen", "text": "Kupido Venusen gerrikoa askatzen () Joshua Reynoldsek 1788an margotutako margolan ezaguna da, gaur egun Hermitage museoan ikus daitekeena (San Petersburgo, Errusian).\nAzterketa.\nMargolan honetan ikusten dugun Venusen irudia ez da oso ohikoa. Jainkosa ohe batean etzanda eta erdi biluzik agertzen da. Eskuineko eskuaz aurpegiaren alde handia ezkutatu egiten du. Bitartean, Kupidok jainkosaren soinekoa askatu nahian dabil. Venusen begi bat bakarrik ikusten dugu baina hau ikusleari begira dago. Neska bularrak airean ditu baina ez horregatik lotsatzen, alderantziz, aurpegia ezkutatzeko keinuak probokazioa adierazten du. Hala ere, aurpegi-masailetan arrosa kolorea ikus daiteke, durduza adierazten. Margolanaren argia neskaren gainean ardaztzen da. Haren atzealdean gorri koloreko oihalak ikus daitezke; gorria pasioaren kolorea da, alegia.\nMargolaneko modeloa Emma Hart izan zen."}
{"id": "677271", "revid": "96586", "url": "https://eu.wikipedia.org/wiki?curid=677271", "title": "Adi\u00f3s a la bohemia", "text": " (eusk.: \u00abbuhameriari adio\u00bb) Pablo Sorozabalen akto bakarreko opera txikia da, P\u00edo Barojaren libretoa duena. Madrilgo Teatro Calder\u00f3nen estreinatu zuten 1933ko azaroaren 21ean."}
{"id": "677272", "revid": "1545", "url": "https://eu.wikipedia.org/wiki?curid=677272", "title": "El adi\u00f3s a la bohemia", "text": ""}
{"id": "677273", "revid": "96586", "url": "https://eu.wikipedia.org/wiki?curid=677273", "title": "Black, el payaso", "text": " (eusk.: \u00abBlack, pailazoa\u00bb) Pablo Sorozabalen hiru aktoko opereta da, Francisco Serrano Anguitaren libretoa duena. Jean-Jos\u00e9 Frapparen \"La princesse aux clowns\" eleberrian oinarrituta, Bartzelonako Coliseum antzokian estreinatu zuten 1942ko apirilaren 21ean. Cs\u00e1rd\u00e1s erritmo nagusia da."}
{"id": "677274", "revid": "1545", "url": "https://eu.wikipedia.org/wiki?curid=677274", "title": "Black el payaso", "text": ""}
{"id": "677275", "revid": "96586", "url": "https://eu.wikipedia.org/wiki?curid=677275", "title": "Los burladores", "text": " (eusk.: \u00abburlariak\u00bb) Pablo Sorozabalen hiru aktoko zarzuela da, Seraf\u00edn eta Joaqu\u00edn \u00c1lvarez Quinteroren libretoa duena. Madrilgo Teatro Calder\u00f3nen estreinatu zuten 1948ko abenduaren 10ean."}
{"id": "677276", "revid": "96586", "url": "https://eu.wikipedia.org/wiki?curid=677276", "title": "Entre Sevilla y Triana", "text": " (eusk.: \u00abSevilla eta Triana artean\u00bb) Pablo Sorozabalen bi aktoko zarzuela da, Luis Fern\u00e1ndez Sevilla eta Luis Tejedor P\u00e9rezen libretoa duena. Madrilgo Circo Pricen estreinatu zuten 1950eko apirilaren 8an."}
{"id": "677277", "revid": "96586", "url": "https://eu.wikipedia.org/wiki?curid=677277", "title": "La eterna canci\u00f3n", "text": " (eusk.: \u00abBetiko abestia\u00bb) Pablo Sorozabalen bi aktoko zarzuela da, Luis Fern\u00e1ndez Sevillaren libretoa duena. Bartzelonako Principal Palacio antzokian estreinatu zuten 1945eko urtarrilaren 27an."}
{"id": "677278", "revid": "56334", "url": "https://eu.wikipedia.org/wiki?curid=677278", "title": "Katiuska, la mujer rusa", "text": " (eusk.: \u00abKatiuska, errusiar emakumea\u00bb) Pablo Sorozabalen bi aktoko opereta da, Emilio Gonz\u00e1lez del Castillo eta Manuel Mart\u00edren libretoa duena. Bartzelonako Victoria antzokian estreinatu zuten 1931ko urtarrilaren 28an."}
{"id": "677280", "revid": "96586", "url": "https://eu.wikipedia.org/wiki?curid=677280", "title": "La del manojo de rosas", "text": " (eusk.: \u00abArrosa sortarena\u00bb) Pablo Sorozabalen bi aktoko zarzuela da, Anselmo C. Carre\u00f1o eta Francisco Ramos de Castroren libretoa duena. Madrilgo Fuencarral antzokian estreinatu zuten 1934ko azaroaren 13an."}
{"id": "677323", "revid": "512", "url": "https://eu.wikipedia.org/wiki?curid=677323", "title": "Eusebio Zuloaga", "text": "Eusebio Zuloaga Gonz\u00e1lez (Madril, \u2013 Deustu, ), gipuzkoar armagilea izan zen, damaskinatu modernoaren sortzailea.\nParisko arma-fabrika batean eta Saint-Etiennen aritu zen lanean; armak egiteaz gain, dekoratzeaz ere arduratu zen. Eibarren finkatu zen eta damaskinatuetako ornamentazioa hobetu eta errazteko teknika berria asmatu eta armagintza modernizatu zituen.\nGalvanoplastian aditua zen Ramona Boneta ezkondu eta hiru seme izan zituen:"}
{"id": "677348", "revid": "448", "url": "https://eu.wikipedia.org/wiki?curid=677348", "title": "Udala", "text": ""}
{"id": "677349", "revid": "10891", "url": "https://eu.wikipedia.org/wiki?curid=677349", "title": "Victor Sarasketa", "text": "Victor Sarasketa Suinaga (Mandiola, Eibar, 1864 - ), gipuzkoar armagilea izan zen. 1906an V\u00edctor Sarasqueta S.A. sortu zuen. Oso eskopeta onak egiten zituzten eta Alfontso XIII.a Espainiakoak errege-armagile izendatu zuen. 1912an Armeria Eskolaren sortzaileetako bat izan zen."}
{"id": "677389", "revid": "46380", "url": "https://eu.wikipedia.org/wiki?curid=677389", "title": "Plazido Zuloaga", "text": "Plazido Zuloaga Zuloaga (Madril, \u2013 \"ib.\", ), gipuzkoar armagilea izan zen, damaskinatuan aditua.\nEusebioren semea eta Inazio Zuloagaren aita. Eibarren aitarekin ikasi zuen eta ondoren Paris eta Dresdenen osatu zituen ikasketak. Eibarrera itzuli eta damaskinatugintza erabat aldatu zuen; eskola sortu eta teknika berriak asmatu zituen. Gainera, armak ez ziren hainbat objektutara ere (ontzi, kaxa, erloju, eta abarretara) zabaldu zuen damaskinatugintza. Estilo errenazentista eta arabeskoa landu zituen batik bat. Bere lanik garrantzitsuena Prim jeneralaren mausoleoa izan zen."}
{"id": "677391", "revid": "1545", "url": "https://eu.wikipedia.org/wiki?curid=677391", "title": "Pl\u00e1cido Zuloaga", "text": ""}
{"id": "677409", "revid": "1545", "url": "https://eu.wikipedia.org/wiki?curid=677409", "title": "Inazio Zuloaga", "text": ""}
{"id": "677411", "revid": "448", "url": "https://eu.wikipedia.org/wiki?curid=677411", "title": "Areria", "text": ""}
{"id": "677412", "revid": "10891", "url": "https://eu.wikipedia.org/wiki?curid=677412", "title": "Juan Zuloaga", "text": "Juan Ram\u00f3n Zuloaga Estringana (Donostia, \u2013 Segovia, 1968), gipuzkoar zeramikaria izan zen.\nDaniel Zuloagaren semea, Parisen ikasi zuen Ignacio Zuloaga lehengusua eta Paco Durriorekin batera."}
{"id": "677413", "revid": "448", "url": "https://eu.wikipedia.org/wiki?curid=677413", "title": "Marginalia", "text": ""}
{"id": "677414", "revid": "58701", "url": "https://eu.wikipedia.org/wiki?curid=677414", "title": "Galaxia operazioa", "text": "Galaxia operazioa 1978an eta Espainiako trantsizioan zehar estatu kolpe bat emateko egitasmoak jaso zuen izendapena da, laisterrera gertakariaren larritasuna kendu edo garrantzia ezkutatzearren, \"kafetegiko solasalditxo edo hitz-aspertu arrunt bat\" besterik ez izatearen itxura eman nahi izan zitzaion. Izendapena 1978ko azaroaren 11n espainiar militarrak konplotaren xehetasunak prestatzeko asmoz bildu ziren tokiaren izenetik datorkio, Madrilgo Galaxia kafetegia, gaur egungo \"Van Gogh Caf\u00e9\" delakoa. Bileran parte hartu zuten goi mailako ofizialek garai hartan Espainiar Estatuan frankismotik demokraziara igarotzeko abiatu zen prozesua geldiarazi edo eteteko asmoa zuten.\nEspainiar nazionalismoaren joera beti gertakari hau ezkutatu, isilduarazi edota zeukan larritasun edo garrantzia kentzearena izan da.\nEgitasmoa.\nEstatu kolpea gauzatzeko aurreikusitako data 1978ko azaroaren 17an izan zen, hain zuzen ere, Joan Karlos I.a Espainiakoaren Mexikorako bisitaldiarekin bat egin zezan. Egitasmoaren arabera, espainiar militarrek Moncloako jauregia bereganatu eta Espainiako Gobernu osoa atxilotuko zuten, une horretantxe Adolfo Su\u00e1rezen presidentziapean Ministroen Kontseilua ospatzen egongo zirela jakitun baitziren. Ondoren, atzerrian zegoen espainiar erregeak \"salbazio nazionalerako\" behin-behineko gobernu bat osatu zezan beharturaziko zuten. Operazio honen hiru arduradun nagusiak honakoak izan ziren: Antonio Tejero, Goardia Zibilaren teniente kolonela; Ricardo S\u00e1enz de Ynestrillas, Espainiako Poliziaren kapitaina; eta gaur egun oraindik ere bere nortasuna inoiz ezagutzen ez den Estatu Nagusiko kolonel bat.\nElkar harturiko militarrez gain, bilera hartan Espainiako Polizia Armatuaren kapitain bat, Espainiako Polizia Armatuaren Akademian zegoen Infanteriako komandante bat, eta Infanteriako Estatu Nagusiko komandante bat ere bazeuden. Bertsio ofizialaren arabera, azken hiru hauek bere goi agintari militarrei bileraren izatearen berri berehalakoan eman zieten, horrek konplota desegitea ahalbideratu omen zuen. Hiru militar hauek gerra-kontseilu batean epaituak izatea ekidin zuten.\nOndorioak.\n1980ko maiatzaren 8an konplotaren arduradun nagusiak izatearen susmagarri nagusiak ziren Tejero eta Ynestrillas epaituak izan ziren. Biek epaiketan Galaxia kafetegiko bilera \u00abestatu-kolpe bat gauzatzeko aukera batu buruzko eztabaida teoriko bat\" izan zela baieztatu zuten, eta inolaz ere ez benetazko konplota. Zigorrak leporatzen zitzaizkien konplot karguekin parekatuz gero, oso apalak izan ziren: fiskalak Tejerorentzat sei urteko ezpetxe zigorra eskatu zuen, eta Ynestrillasentzat bost urtetakoa, baina lehenak zazpi hilabete eta egun bateko espetxe zigorra, eta bigarrenak sei hilabete eta egun bateko ezpetxe zigorra, besterik ez zuten jaso izan. Bietako bakar batek ere ez zuen bere maila militarra galdu, eta ez hori bakarrik, araudi militarraren arabera bere kargu igoera txanda iritsi zitzaionean Ynestrillas komandante kargura igo zuten. Konplotaren hirugarren arduraduna izatea leporatzen zitzaion militar ezezaguna nor izan zen jakiteko modurik ez zen inolaz ere egon.\nHori gutxi balitz, militar hauek Espainiako trantsizioa eta demokraziaren aurka konspiratzen jarraitu zuten, 1981eko otsailaren 23ko Espainiako estatu-kolpearen arduradunak bilakatuz."}
{"id": "677422", "revid": "512", "url": "https://eu.wikipedia.org/wiki?curid=677422", "title": "Daniel Zuloaga", "text": "Daniel Dionisio Zuloaga Boneta (Madril, \u2013 Segovia, ), jatorri gipuzkoar zuen margolari eta zeramikaria izan zen.\nEusebio Zuloagaren semea, S\u00e8vresen ikasi zuen. Neopizkundetar eta modernista izan zen. Segovian eta Pasai Donibanen tailerrak izan zituen."}
{"id": "677427", "revid": "15795", "url": "https://eu.wikipedia.org/wiki?curid=677427", "title": "Haserrekeria", "text": ""}
{"id": "677429", "revid": "512", "url": "https://eu.wikipedia.org/wiki?curid=677429", "title": "Loli Anaut", "text": "Loli Anaut de Gracia (Irun, Gipuzkoa, 1939ko irailaren 20a) Amara Berri irakaskuntzako proiektuaren sortzailea da. Durangoko Jesuiten ikastetxean hasi zen proiektu berritzaile bat gidatzen 1972an. \"Izan zitekeen eskola\" liburuan islaturik gelditu zen esperientzia hura. Ondoren, Donostiako Amara Berri ikastetxera joan zen, eta han esperientzia hari jarraipena eman zion. 20 urte geroago ikastetxe asko dira proiektu bera lantzen dutenak.\nBizitza.\n1959tik 1979ra andere\u00f1o moduan aritu zen ikastetxe pribatuetan. 1970ean pedagogi berrikuntzako mugimenduetan parte hartu zuen. 1972an bere pedagogia printzipioak Durangoko Jesuiten ikastetxean ezarri zituen. 1979tik 2000ra ikastetxe publikoan lan egin zuen, Amara Berri sistema garatzen. Proiektua Haur Hezkuntzatik hasi eta Lehen Hezkuntzara zabaldu zen, \"La globalizaci\u00f3n como proceso vital dentro de un sistema abierto.\" Bere azkeneko laneko urteetan lan-taldeak koordinatzera eta irakasleak formatzera dedikatu zen, 2000. urtean jubilatu zen arte. Gaur egun 20 ikastetxe inguru Amara Berri sistema jarraitzen dute. 1990. urtean Eusko Jaurlaritzako Hezkuntza Sailak Hezkuntza Berrikuntzarako ikastetxea izendatu zuen Amara Berri eta 1995ean Ikerketa eta Saiakuntza Ikastetxea."}
{"id": "677435", "revid": "129250", "url": "https://eu.wikipedia.org/wiki?curid=677435", "title": "Teodora Zuloaga", "text": "Teodora Zuloaga Estringana (Madril, \u2013 Segovia, ), espainiar zeramikaria izan zen.\nBiografia.\n\"Tolola\" izenez familiartean ezaguna, artisau-tradizioko familia batean jaio zen. Lanbidea eta zeramika-teknikak familiak alfarrean ikasi zituen, Daniel Zuloaga aitarekin eta Juan eta Esperanza neba-arrebekin batera, lanean laguntzen zuen bitartean.\n1925ean, bere ahizpa Esperanzarekin batera, Espainiako Gobernuaren pentsioa jaso zuen S\u00e8vresen (Frantzia) Zeramika ikasteko. lehenago familiako beste kide batzuek egin zuten bezala.\nSegoviara itzuli zen, San Juan de los Caballeros elizan kokatua zegoen familiaren tailerrera eta bertan, bisitatzen zituzten artista askok erretratatu zuten, ezohikoa baitzen emakumeak lanbide horretan ikustea. Bere neba-arrebekin batera aritu zen alfar lanetan eta, bere ahizpa Esperanza hil ondoren, enpresaren zati administratiboaz arduratu zen.Antonio Mazorriaga Mart\u00ednez Segoviako artxibozainarekin ezkondu zen, eta alargun geratu zen 1944an. 1948an Segovian familia museoa sortu ondoren, zuzendari izendatu zuten eta 1969ra arte egon zen karguan. 1976ko urriaren 30ean hil zen Segoviako hiriburuan."}
{"id": "677444", "revid": "88969", "url": "https://eu.wikipedia.org/wiki?curid=677444", "title": "Esperanza Zuloaga", "text": "Esperanza Zuloaga Estringana (Madril, \u2013 Segovia, ), espainiar zeramikaria izan zen.\nDaniel Zuloagaren alaba, S\u00e8vresen eta Limogesen ikasi eta neba-arrebarekin batera lan egin zuen."}
{"id": "677454", "revid": "105290", "url": "https://eu.wikipedia.org/wiki?curid=677454", "title": "Lady and the Tramp", "text": "Lady and the Tramp (ezagunago gaztelaniaz La dama y el vagabundo; euskaraz Dama eta Arlotea) 1955an Walt Disneyk ekoiztu eta Clyde Geronimi, Wilfred Jackson, eta Hamilton Luskek zuzendutako marrazki bizidun film bat da."}
{"id": "677466", "revid": "1340", "url": "https://eu.wikipedia.org/wiki?curid=677466", "title": "Posnania", "text": ""}
{"id": "677471", "revid": "336", "url": "https://eu.wikipedia.org/wiki?curid=677471", "title": "Estatu Nagusi", "text": "Estatu Nagusia gaur egungo Indar Armatuetan maila goreneko militar baten agindupean administrazio, logistika eta plangintza betebeharrak burutzen dituen ofizial talde bat da. Bestalde, beren goi buruzagiak teknikoki aholkatu, eta haiengandik jasotako aginduak gainontzeko militarren artean eman eta agindu horien betetzea egiaztatzeko betekizun edo ardura ere badute.\nEstatu nagusiak aholkularitza lanak betetzen ditu planifikazio eta exekuzio mailan. Lehen atalean, erabakiak hartzeko behar den informazioa bildu behar du. Bigarrenean, agindu egokiak sortu behar ditu misio jakin bati ahalik eta arrakasta-berme handienarekin ekin ahal izateke; gainera mekanismo egokiak bermatu behar ditu agindu horiek tropari transmiti daitezen, eta jarraipen etengabea egin beharko du misioa behar bezala burutzen dela zainduz.\nBerez, XVIII. mendean sortutako sistema militarra da. Data hori baino lehen betekizunen korrodinazioa kasu bakoitzeko beharren arabera burutzen zen, betekizun horretarako espreski prestatutako unitate berezirik ez baitzeuden. 1795ean Louis Alexandre Berthier mariskalak Italiako gerran zegoen Frantziar Gudarostea antolatzeko lehenbiziko aldiz Estatu Nagusiaren sistema erabili zuen. Hurrengo urtean Napoleon Bonapartek gudaroste horien ardura bereganatzean, hain etengabeko informazio eta ikuskaketan oinarritutako sistema zorrotz horrek zituen abantaila taktikoez jabetu zen. Funtzio horiei inteligentzia militarra eta gertakizun plangintza gehitu zitzaien. Handik gutxira, ofizialak beren aginte funtzioen eta Estatu Nagusiaren arabera txandakatzeko praktika ere sartu zen. 1806. urtetik aurrera Prusiar Akademia Militarrean Estatu Nagusiko ofizialentzako hezkuntza espezializatua irakasten hasi ziren."}
{"id": "677486", "revid": "105290", "url": "https://eu.wikipedia.org/wiki?curid=677486", "title": "Oliver &amp; Company", "text": "Oliver &amp; Company (ezagunago gaztelaniaz Oliver y su pandilla; euskaraz Oliver eta lagunak) 1988an George Scribnerrek zuzendutako Walt Disney Feature Animation zuzendutako marrazki bizidun film bat da. 2009an, 20. urteurrenean, DVDan argitaratu zuten berriro filma, eta 2013an, 25. urteurrenean, Blu-rayan argitaratu zuten berriro filma."}
{"id": "677516", "revid": "512", "url": "https://eu.wikipedia.org/wiki?curid=677516", "title": "Txorierri Garagardoak", "text": "Txorierri Garagardoak Euskal Herriko garagardogile bat da, egoitza Sondikan (Bizkaia) duena. 2016ko irailean hasi zen bere produktuak merkaturatzen. Artisau garagardo ekoizten du, antzinako prozedura naturalak erabiliz.\nProduktu-lerroa.\nGaragardoak egiteko osagai freskoenak eta esklusiboak besterik ez ditu erabiltzen. Garagar maltatuak eta lupuluen aukera fina garagardoari berezko mingostasuna emateko, belar sentsazioekin. Lau garagardo mota ekoizten ditu\u02d0\n\"GOLDEN ALE\": Urre koloreko garagardoa, arina, izaera gozo eta belusatua, fruta lurrina eta lupulu zaporekoa.\n\"AMBAR:\" Anbar kolorearekin, fruta lurrin delikatuarekin. Zaporean pixka gozoa, karamelatutako maltak\nerabiltzeak eta lantze prozesu singularrak, bere izaera berezia ematen diote.\n\"BLONDE:\" Garagardo horia, arina eta freskagarria, amerikar lupuluekin lurrindua.\n\"BEST BITTER:\" Brontze kolorea duen pale ale klasiko eta leuna.\nBelusatura orekatua eta britainiar lupuluen mingostasun dotoreko lurrinarekin.\nKanpo estekak.\nTxorierri Garagardoak, webgune ofiziala."}
{"id": "677519", "revid": "56334", "url": "https://eu.wikipedia.org/wiki?curid=677519", "title": "Casus belli", "text": "Casus belli (euskaraz \"gerra-arrazoi\") gerra bati ekiteko dagoen arrazoi edo aitzakiari aipamen egiteko erabiltzen den latinezko idendapen teknikoa da. Izendapen honen sorrera XIX. mendearen amaieran eta Nazioarteko Zuzenbidearen testuinguruan jazo zen, \"ius in bello\" dotrina politikoaren harira.\n\"Casus belli\" delakoak, \"ius in bello\" edo \u00abGerra-zuzenbidea\u00bb delakoaren zati gisa, herrialde desberdinen ekintza belikoak arautu nahi ditu, eta, beraz, \"a priori\" debekatu egiten du gatazkak konpontzeko indar armatuari jotzea, baina aukera ematen du aparatu militarra beste estatu baten aurka erabiltzeko, \"ultima ratio\" printzipioaren pean, hau da, azken baliabide gisa.\nAdibide Historikoak.\nAtal honetan, garai modernoetan gertatutako casus belli kasu ospetsuenetako eta/edo eztabaidagarrienetako batzuk azaltzen dira.\nAmeriketako Estatu Batuen Gerra Zibila.\nIparraldeko eta hegoaldeko estatuen arteko epe luzeko gatazka (batez ere esklabotzak eragindako desberdintasun ekonomikoen eta arazo moralen ondorioz) Sezesio Gerraren kausa izan zen bitartean, Fort Sumterren aurkako eraso konfederatua (1861eko apirilak 12-14) \"casus belli\" bezala erabili zen Estatu Batuen historiako gerrarik hilgarriena pizteko.\nEspainia-Estatu Batuak Gerra.\nMaine itsasontziaren suntsiketak Espainiarekiko berehalako gerra-deklaraziorik ekarri ez bazuen ere, konponbide baketsua eragozten zuen giroa sortu zuen. Espainiako ikerketaren arabera, leherketa ikaztegien bat-bateko errekuntzak eragin zuen, baina Estatu Batuetako Sampson Batzordeko Ikerketa Auzitegiak ebatzi zuen torpedo baten kanpoko leherketa batek eragin zuela. McKinleyren administrazioak ez zuen leherketa \"casus belli\" gisa aipatu, baina beste batzuk Espainiarekin gerran sartzearen alde zeuden Kuban hautemandako ankerkeriengatik eta kontrola galtzeagatik. Gerraren defendatzaileek gerra-oihua erabiltzen zuten: \u00abGogoratu Maine! Deabruari Espainiarekin!\u00bb\nBigarren Opioaren Gerra.\nEuroparrek Txinako portuetarako sarbidea zuten, Opioaren Lehen Gerrako Nankingo Itunaren arabera. Frantziak Auguste Chapdelaineren exekuzioa \"casus belli\" gisa erabili zuen Opioaren Bigarren Gerrarako. 1856ko otsailaren 29an, Chapdelaine misiolari frantziarra hil zuten Guangxi probintzian, atzerritarrei irekita ez zegoena. Horri erantzunez, britainiar eta frantziar indarrek berehala hartu zuten Guangzhouren kontrola.\nLehen Mundu Gerra.\n1914ko uztailean Austria-Hungariak Serbiaren aurka egindako \"casus bellia\" Serbiak Serbiako gobernuko funtzionarioek Sarajevon Austriako Francisco Fernando artxidukea hil zuten hiltzaileen ekipamendu, entrenamendu eta ordainketan izandako inplikazioa ikertzeari uko egitean oinarritu zen. Serbiako gobernuak uko egin zion Austriako kudeaketari, eta Austria-Hungariak gerra deklaratu zuen.\n1917an, Alemaniar Inperioak Zimmermann telegrama bidali zuen Mexikora, non Mexiko gerrara batzeko eta Estatu Batuen aurka borrokatzeko konbentzitzen saiatzen ziren, eta, beraz, Texas, Mexiko Berria eta Arizonarekin sarituak izango ziren, guztiak ere antzinako mexikar lurraldeak. Telegrama hau britainiarrek atzeman zuten eta gero Estatu Batuei helarazi zieten, eta horrek Woodrow Wilson presidenteak Kongresua konbentzitu zuen Lehen Mundu Gerrara aliatuekin batzeko. Garai hartako Mexikoko presidente Venustiano Carranzak batzorde militar batek bideragarritasuna ebaluatzera behartu zuen, eta hainbat arrazoirengatik ezinezkoa izango zela ondorioztatu zuen.\nBigarren Mundu Gerra.\nMein Kampf autobiografian, Adolf Hitlerrek, 1920ko hamarkadan, Lebensraum (\"bizi-espazioa\") politika defendatu zuen alemaniar herriarentzat, termino praktikoetan, Ekialdeko Europan alemaniar lurraldea hedatzea esan nahi zuena.\n1939ko abuztuan, politika honen lehen fasea praktikan jartzeko, Alemaniako gobernu naziak, Hitlerren gidaritzapean, Gleiwitzeko gertakaria antzeztu zuen, hurrengo irailean Poloniaren inbasiorako \"casus belli\" bezala erabili zena. Indar naziek 1939ko abuztuaren 31an kontzentrazio-esparruetako presoak erabili zituzten Gleiwitzeko (Silesia Garaia, Alemania) Sender Gleiwitz irrati-estazio alemaniarra erasotzeko (1945etik: Gliwice, Polonia), Bigarren Mundu Gerraren bezperan. Poloniaren, Erresuma Batuaren eta Frantziaren aliatuek, ondoren, gerra deklaratu zioten Alemaniari, euren aliantzari jarraiki.\n1941ean, beste behin ere Lebensraum politikaren arabera jardunez, Alemania naziak Sobietar Batasuna inbaditu zuen, gerra prebentiboaren \"casus bellia\" erabiliz eraso ekintza justifikatzeko.\nVietnamgo gerra.\nHistorialari askok iradoki dute Tonkingo golkoko bigarren gertakaria Vietnamgo gerrarako egindako aitzakia izan zela. Ipar Vietnamgo itsas ofizialek publikoki adierazi dute bigarren gertakarian Maddox ez zutela inoiz tirokatu Ipar Vietnamgo itsas indarrek. \u00abGerraren lainoa\u00bb dokumentalean, Robert McNamara orduko AEBetako Defentsa idazkariak aitortu du bigarren gertakarian ez zela erasoa gertatu, nahiz eta berak eta Johnson presidenteak bere garaian hala uste izan zutela esan zuten.\nTonkingo Golkoko lehen gertakaria (abuztuaren 2an) ez da nahastu behar Tonkingo Golkoko bigarren gertakariarekin (abuztuaren 4an). Norvietnamdarrek adierazi zuten abuztuaren 2an torpedo batek USS Maddox destruktore estatubatuarra jo zuela eta hegazkin estatubatuarretako bat Ipar Vietnamgo uretan bota zutela. PAVN Museumek Han\u00f3in \u00abTorpedo-txalupa baten zati bat..., 1964ko abuztuaren 2an USS Maddox arrakastaz uxatu zuena\u00bb erakusten du.\nVietnamgo gerrarako \"casus bellia\" bigarren gertakaria izan zen. Abuztuaren 4an, USS Maddox Ipar Vietnamgo kostaldera jaurti zuten, lehen gertakariaren ondoren \u00abbandera erakusteko\u00bb. Agintari estatubatuarrek adierazi zuten Vietnamgo bi ontzi USS Maddox erasotzen saiatu zirela eta hondoratu egin zituztela. Ipar Vietnamgo gobernuak erabat ukatu zuen bigarren gertakaria. Ukazioak Ipar Vietnamgo propaganda ahaleginen alde jokatu zuen gerra osoan eta ondorengo urte batzuetan.\n1967ko Arabo-Israeldar Gerra.\n\"Casus belli\" batek paper garrantzitsua jokatu zuen 1967ko Sei Eguneko Gerran. Israelgo gobernuak kas-belli zerrenda labur bat zuen, errepresalia armatuak justifikatzen zituzten probokaziotzat jotzen zituen ekintzak. Garrantzitsuena, Eilatera zeraman Tirango itsasartearen blokeoa zen, Israelgo portu bakarra zena Itsaso Gorrirantz, bertatik Israelek bere petrolioaren zati handi bat jasotzen zuelarik. Israel eta Egipto, Siria eta Jordaniako aliatuen arteko mugako istilu batzuen ondoren, Egiptok UNEFeko bake indarrak Sinai penintsulatik kanporatu zituen, Sharm el-Sheikhen presentzia militarra ezarri zuen eta itsasartearen blokeoa iragarri zuen, Israel bere casus bellia aipatzera eraman zuena Egiptoren aurkako liskarrak irekitzeko.\nTxina-Vietnam gerra.\n1979ko Txina-Vietnamdar Gerran, Deng Xiaoping buruzagi txinatarrak Estatu Batuei esan zien vietnamdarren aurkako bere plana mendeku bat zela Kanputxeako Khmer Gorrien erregimena, Txinaren aliatua, boteretik kentzeagatik. Hala ere, nazionalista txinatarrek argudiatu dute benetako casus bellia Vietnamek etnia txinatarreko biztanleei tratu txarra eman izana izan zela, baita Vietnam sobietarren babesarekin Kanputxea sendotzen saiatzen ari zen susmoa ere.\n2003ko Irakeko inbasioa.\n2003an Estatu Batuek Irak inbaditu zutenean, Irakek 1990-1991ko Golkoko Gerrako su-eten akordioaren baldintzak ez betetzea aipatu zuen, baita 1993an George H. W. Bush presidente ohia hiltzeko saiakera planifikatzea eta koalizioko hegazkinen aurka tiro egitea ere, aireko bazterketa-eremuak casus belli gisa betearazten zituztelako.\nGeorge W. Bushen Administrazioak aipatua, Saddam Husseinen (ADM) suntsipen handiko armen programa izan zen. Administrazioak adierazi zuen Irakek ez zuela bete NBEren aurreko ebazpenen ondorioz armagabetzeko betebeharra, eta Saddam Hussein aktiboki saiatzen ari zela arma nuklearren ahalmena eskuratzen, baita arma kimiko eta biologikoen armategia hobetzen ere. Colin Powell estatu-idazkariak Nazio Batuen Segurtasun Kontseiluaren osoko bilkurara jo zuen 2003ko otsailaren 5ean, eta arrazoi horiek aipatu zituen ekintza militarraren justifikazio gisa. Ordutik desklasifikatutako Inteligentzia Estimazio Nazionalek (AIZ) adierazten dute edozein ziurtasun gehiegizkoa izan zitekeela esku-hartze armatuaren justifikazioan; gehiegikeria horien irismena, jatorria eta asmoa ezin dira modu eztabaidaezinean zehaztu AIZetatik abiatuta."}
{"id": "677584", "revid": "1491", "url": "https://eu.wikipedia.org/wiki?curid=677584", "title": "Dantza garaikide", "text": "Dantza garaikidea XX. mendearen hasieran sortzen hasi zen eta ballet klasikoaren arauak eta irizpideak apurtzen ditu. Musika kontuetan ez da dantza zorrotz bat, edozein musika motak balio duelako: pop, rock, folk, klasikoa... Dantza garaikidea dantza klasikoan oinarritzen da eta dantza modernoaren eta postmodernoaren eraginak dituen dantza-diziplina da. Dantza klasikoaren mugimenduak barne hartzen dituen arren, dantza garaikidean beste batzuk sartzen dira, horiek apurtzeko sortu zirenak, hala nola bizkarraren biraketak eta bihurketak, sorbaldak aldaketan paraleloak izan ez daitezen; hanken jarrera paraleloak, edo baita belaunak barrurantz ere; isiluneak edo itxurazko mugimendu bereziak, dantzaria bere kabuz joan dela ematen dutenak.\nDantza mota hau 8 musika kolpetan egituratzen da, geroago lotzeko eta koreografia bat sortzeko. Pausu libreak ere egon ahal dira non dantzari bakoitzak nahi duena egin ahal duen. Berdin da aurrez aurretik asmatuta edo momentu horretan inprobisatuta egotea, dantza mota honetan dena balio du. Dantza modernoa \u201cdantza desberdinen dantza\u201d bezala ezagutzen da, zeren eta ballet, hip-hop, funk, elektrodance... pausuen nahasketa dago.\nHainbat dantza desberdinen nahasketa honetan ezusteko aldaketak daude, bat-batekoak eta aldi berean oso dinamikoak. \nEzaugarriak.\nDantza modernoaren ezaugarri batzuk:\nTeknikak.\nDantza modernoak dantza-teknika desberdinak eskaintzen ditu dantzatzeko trebetasuna garatzen laguntzen dituztenak. Dantza-teknika horiek beste dantza mota bateko teknikak hobetzen lagundu ahal dute, ez dira bakarrik dantza modernoa dantzatzen ikasteko erabiltzen. Duncan-, Graham-, Hawkins- eta Lim\u00f3n-teknikak garrantzitsu eta famatuenak dira."}
{"id": "677603", "revid": "105290", "url": "https://eu.wikipedia.org/wiki?curid=677603", "title": "Queralteko mendilerroa", "text": "Queralteko mendilerroa () Kataluniako mendilerro bat da, Pirinioaurrea mendikatearen barnean eta eki-mendebalde norantzan dago, Bartzelonako probintziako Bergued\u00e0 eskualdean, eta Berga, Castellar del Riu eta Capolat udalerrien artean. Kretazeo eta jurasiko aroetako kalkarear antiklinal tolesdura bat da.\nBere punturik garaiena itsas mailatik 1.588 metrotara dago.\nLandaredia.\nQueralteko mendilerroak mota askotako landaredia du, ingurune hezean pagoak topa litezke, eta leku beroenetan pinuak.\nQueralteko santutegia.\nQueralteko mendilerroaren gainaldean eta Berga udalerriaren lursailetan Queralteko santutegia dago. Kondairaren arabera, Vilaformiu herriko artzain batek Ama Birjinaren irudia topatu omen zuen. Berez, XV. mendeko irudia da, eta antzina Madronako gazteluan edo Berguedanoko gazteluan zegoen. Santuntegian helbarriek igogailutik bertaratzeko egokitutako arranpak daude."}
{"id": "677623", "revid": "105290", "url": "https://eu.wikipedia.org/wiki?curid=677623", "title": "Queralteko santutegia", "text": "Queralteko santutegia edota Jainkoaren Amaren Queralteko santutegia (katalanez \"Santuari de la Mare de D\u00e9u de Queralt\") Katalunian dagoen santutegi bat da, Queralteko mendilerroaren gainaldean eta Berga udalerriko La Valldan herrian.\nAntzinako eliza 1386an Francesc Garreta merkatariak eraiki eta ermitauen esku utzi zuen. Gaur egungo eliza XVIII. mendean eraiki zen eta pizkundetar estilokoa da."}
{"id": "677675", "revid": "512", "url": "https://eu.wikipedia.org/wiki?curid=677675", "title": "Mui\u00f1eira", "text": "Mui\u00f1eira (galizieraz \"emakumezko errotaria\") Galiziako dantza mota herrikoi bat da. Doinu eta erritmo aldetik, bere 6/8 konpas azkar eta biziaz nabarmentzen da.\nAbestu eta dantzatzeaz gain, pandero, gaita, danbolin, danbor, dunbal eta kriskitin musika tresnez lagundurik jotzen da, batzutan baita maskorrez ere.\nAldaeren artean Ribeirana, Golpe, Carballesa eta Redonda ditugu."}
{"id": "678020", "revid": "336", "url": "https://eu.wikipedia.org/wiki?curid=678020", "title": "Arnoldichthys", "text": ""}
{"id": "678021", "revid": "105290", "url": "https://eu.wikipedia.org/wiki?curid=678021", "title": "INTERCAL", "text": "INTERCAL programazio lengoaia esoterikoa da oso zaila ulertzeko diseinatua izan dena. FORTRAN eta COBOL lengoaien parodia da.\nDon Woods eta James Lyons Princeton-eko ikasleak asmatu zuten, 1972. urtean. Egungo bertsioa, C-INTERCAL deritzona, Eric S. Raymond-ek mantentzen du. Jatorrizko egileen arabera, INTERCAL \u201cCompiled Language With No Pronounceable Acronym\u201d (\u201cKonpilatutako lengoaia inolako akronimo ebakigarririk\u201d) esan nahi du.\nAdibidea.\nKaixo mundua adibidea:"}
{"id": "678081", "revid": "105290", "url": "https://eu.wikipedia.org/wiki?curid=678081", "title": "Unlambda", "text": "Unlambda David Madore-k asmatutako programazio lengoaia da. Lengoaia hau bi programazio lengoaia baztertuen arteko elkargunea da."}
{"id": "678082", "revid": "38481", "url": "https://eu.wikipedia.org/wiki?curid=678082", "title": "Archive.org", "text": ""}
{"id": "678083", "revid": "56334", "url": "https://eu.wikipedia.org/wiki?curid=678083", "title": "The Little Mermaid (1989ko filma)", "text": "The Little Mermaid (euskaraz Sirenatxoa) 1989ko Ron Clements eta John Muskerrek zuzendutako Walt Disney Feature Animation ekoiztetxearen marrazki bizidun musikal eta fantasiazko filma da. Hans Christian Andersen idazlearen \"Den lille Havfrue\" ipuinean oinarritzen da.\nDisney ekoiztetxearen marrazki bizidun saila gainbeheran zegoen Walt Disney hil zenetik, eta \"The Little Mermaid\"-ek kritikaren eta ikuslegoaren oniritzia berreskuratu zuen, \"Disney Renaissance\" bezala ezagutzen den aroa (1989-1999) hasi zuelarik.\n1989ko Jatorrizko soinu banda onenaren Oscar Saria\u200e eta Jatorrizko abesti onenaren Oscar Saria (\"Under the Sea\") irabazi zituen.\nArgumentua.\nAriel, Tritonen alaba, sirenen printzesa da. Bere urtebetzea ospatzear dagoela, bere ilusioarik handiena gizakiak ezagutzea da. Ursula itsasoko sorginaren laguntzarekin, Arielek lurrazalera irtetzea lortzen du, eta bertan Eric-ekin elkartzen da, urperatze batetik salbarazi zuen printzearekin."}
{"id": "678084", "revid": "119347", "url": "https://eu.wikipedia.org/wiki?curid=678084", "title": "Thorvald Bindesb\u00f8ll", "text": "Thorvald Bindesb\u00f8ll (Kopenhage, 1846ko uztailak 21a \u2013 Frederiksberg, 1908ko abuztuaren 27a) Danimarkako arkitektoa izan zen. XX. mende hasierako herrialdeko arkitektorik garrantzitsuenetako bat izan zen.\nDanimarkatik kanpo\u00a0Carlsberg etiketaren sortzailea izateagatik ezaguna; izan ere, etiketa ezaguna sortu zen geroztik, gaur egunera arte, aldaketarik ez du izan.\nArkitektura giroko familian jaio zen. Aita \u00a0Michael Gottlieb Bindesb\u00f8ll\u00a0izaki."}
{"id": "678086", "revid": "105290", "url": "https://eu.wikipedia.org/wiki?curid=678086", "title": "Blues rock", "text": "Blues rocka blues eta rockaren elementuak elkarnahasten dituen musika genero bat da, honetan gitarra elektrikoa asko nabarmentzen da. 1960ko hamarkadaren erdialdearen hasieran Erresuma Batua eta AEBetan sortua izan zen, bere ibilbidean zehar hard rock, southern rock eta heavy metal generoetako ohiko zenbait elementu estilistiko ere bere egin ditu.\nAzpigenero honetako talde eta musikari nabarmenen artean honakoak daude: Britianiar Uharteetan, The Rolling Stones, The Yardbirds, The Animals, Cream, Eric Clapton, John Mayall &amp; the Bluesbreakers, John Mayall, Fleetwood Mac, Ten Years After, Savoy Brown, Foghat, Gary Moore eta Rory Gallagher; eta AEBetan, Lonnie Mack, The Paul Butterfield Blues Band, Canned Heat, Johnny Winter, , Stevie Ray Vaughan, The Allman Brothers Band, The Fabulous Thunderbirds eta ZZ Top."}
{"id": "678092", "revid": "105290", "url": "https://eu.wikipedia.org/wiki?curid=678092", "title": "Southern rock", "text": "Southern rock (euskaraz \"hegoaldeko rocka\") rock musikaren estatubatuar azpigenero bat da. Izendapenak adierazten duen bezala Hegoaldeko Estatu Batuetako rock and roll, country musika eta blues musika barne hartu, eta ahotsei eta gitarra elektrikoei berehalako garrantzia ematen dien azpigeneroa da.\n1960ko hamarkada eta 1970eko hamarkadaren hasieran urrezko aroa bizi izan zuen, eta azpigenero honetako ikur nagusia The Allman Brothers Band taldea izan zen. Bestelako talde eta musika nabarmenak: Barefoot Jerry, Charlie Daniels, Marshall Tucker Band, Lynyrd Skynyrd, Molly Hatchet, Outlaws, Atlanta Rhythm Section, Blackfoot, Drivin N Cryin, Dash Rip Rock, Kentucky Headhunters, The Georgia Satellites, Tom Petty and the Heartbreakers, Stevie Ray Vaughan eta The Fabulous Thunderbirds."}
{"id": "678093", "revid": "28455", "url": "https://eu.wikipedia.org/wiki?curid=678093", "title": "Americana (musika)", "text": "Americana AEBetako folk musikaren usadio, jatorri, genero eta azpigenero asko barne hartzen dituen musika mota bat da, folk, country, blues, rhythm and blues, bluegrass, rockabilly eta rock and roll azpigenero eta generoen eragina du."}
{"id": "678107", "revid": "13403", "url": "https://eu.wikipedia.org/wiki?curid=678107", "title": "Nikolas Etxeberria Iturralde", "text": ""}
{"id": "678108", "revid": "512", "url": "https://eu.wikipedia.org/wiki?curid=678108", "title": "Joan Nikolas Etxeberria Iturralde", "text": "Joan Nikolas Anbrosio Etxeberria Iturralde (Iru\u00f1ea, 1796ko abenduaren 6a - Elizondo, Baztan, 1845eko maiatzaren 13a) nafar apaiz, itzultzaile eta idazlea izan zen.\nBizitza.\nJoan Nikolas Etxeberria Iru\u00f1ean jaio eta hiri horretako San Joan Bataiatzaile elizan bataiatua izan zen 1796ko abenduaren 6an. Baztandar gurasoak izan zituen: Martin Miguel Etxeberria berroetarra, eta Maria Petra Marciala Iturralde lekaroztarra. Zazpi seme-alabetatik laugarrena izan zen, eta Iru\u00f1ean sortutako bakarra. Izan ere, Konbentzioaren Gerra zela-eta, Iru\u00f1ean babes hartzera derrigortua egon zen Etxeberria-Iturralde familia, Berroetako bizitegia utzirik. Nikolasek sei hilabete zituela itzuli ziren Baztanera.\nSeguroenik ere, Iru\u00f1era itzuli izanen zen eliz-ikasketak burutzera, zenbait urte lehenago Juan Lorenzo Irigoien Iru\u00f1eko apezpiku erratzuarrak irekiriko San Migel apaizgaitegira hain zuzen ere. Apaiztu ondoren, Berroetara itzuli zen 1820an, lehentxeago zendu Juan Pedro Goienetxeren postua betetzera, bere auzokoek hala eskaturik. Bertan zortzi bat urte eman ostean, Elizondora igorri zuten 1828ko maiatzean, Santiagoko erretore. 1844an Iru\u00f1eko San Zernin elizako erretore izendatu zuten, baina azken postu honetakoak ezin izan zituen bete. ordurako arras eri baitzen. Elizondon hil zen 1845ko maiatzaren 13an.\nLanak.\nGaspar Asteteren kateximaren itzulpen baten egilea izan zen Nikolas Etxeberria: \"Christau doctrina Aita Gaspar Astetec erderaz escribitua eta orai escuaraz publicatzen duena, cembait gauza aumentaturic, Baztango Valleco Parroco batec cristau fielen instruccionearen deseyuz\", Iru\u00f1eko Gadearen baitan lehenbizikoz 1826an agertu zena. Zabalkunde handia izan zuen eta, Antonio P\u00e9rez Goienaren arabera, zazpi aldiz berragitaratu zen 1852 eta 1895 bitartean. Itzulpen trinkoa da, katetximen ohiko usadioaren arabera, 93 orrialdeko liburua, 8ren tamainakoa, orduan probisorea eta bikario nagusia zen Joaquin Javier Uriz Lasagak 1826ko otsailaren 4ean sinatu baimena eta Frai Jose Jesus eta Mariarena trinitario oinutsaren onespenarekin karrikaratu zena.\nNafarroako Artxibo Orokorreko Bonaparte Ondarean Nikolas Etxeberriaren hiru sermoi daude, hiruak Elizondon predikatutakoak. Lehenbiziko biak San Antonioren egunerako sermoiak dira, 1829an eta 1840an emandakoak, eta hirugarrena, berriz, San Joseren egunerako, 1841ean erabilia izan zena; hona hemen haren zati bat: \"Vicitzea munduan ezda dicha, ez da fortuna, ezbada ongui vicitzen. Entenditzen duzue ongui gucioc, vicitzea munduan ezdela dicha, ezdela fortuna ezbada ongui vicitzen? Guizon aberatsac egiten detzaque gustoac, badu bearduen gucia bere bicia pasatzeco, ezditu esperimentatzen pobrezac berequin dacartzan necesidadeac eta egun tristeac. Zorionecoa deituco dugu orrengatic?\"."}
{"id": "678109", "revid": "13403", "url": "https://eu.wikipedia.org/wiki?curid=678109", "title": "Juan Nikolas Etxeberria Iturralde", "text": ""}
{"id": "678110", "revid": "448", "url": "https://eu.wikipedia.org/wiki?curid=678110", "title": "Gillermo Amutxastegi", "text": "Gillermo Amutxastegi San Martin (1910eko irailaren 28a, Ondarroa, Bizkaia - 1979ko maiatzaren 23a, San Antonio, Texas) bizkaitar puntista atzelari bat izan zen. Nagusiki zesta puntan jokatu arren, erremontean ere aritu zen.\nGoitizen ugari izan zituen, hala nola, \u201cOndarroako lehoia\u201d, \u201cOndarroako arraunlaria\u201d, \u201cPilotaren miraria\u201d, \u201cMonarka\u201d, \u201cPasajeru\u201d... Gillermok azken ezizen hori maite zuen. Mexikon eta AEBetan jokatzen aritu zen.\n1979ko maiatzaren 23an, AEBetako Texas estatuko San Antonio hirian zendu zen."}
{"id": "678112", "revid": "1712", "url": "https://eu.wikipedia.org/wiki?curid=678112", "title": "Toxiko", "text": ""}
{"id": "678113", "revid": "59723", "url": "https://eu.wikipedia.org/wiki?curid=678113", "title": "Akuaponia", "text": "Akuaponia akuikultura tradizionala (animalia akuatikoak, esaterako arrainak edo itsaskiak, ingurune kontrolatu batean haztea) eta hidroponia (landareak uretan haztea) uztartzen dituen edozein sistema edo ingurune da. Akuikultura normalean, animalien gorozkiak uretan meta daitezke: horrek toxikotasuna handitzen du, baina sistema akuaponikoetan, berriz, akuikulturako ura sistema hidroponiko batera bideratzen da, hondakinak bakterio nitrifikatzaileek degrada ditzaten, lehenengo nitritoa sortuz eta, ondoren, nitratoak. Azken horiek ongarri direnez, landareek xurgatu egiten dituzte eta horrela ura garbitzen dute. Azkenik, ura berriro akuikultura gunera birbideratzen da."}
{"id": "678117", "revid": "105290", "url": "https://eu.wikipedia.org/wiki?curid=678117", "title": "LOLCODE", "text": "LOLCODE programazio lengoai esoterikoa da, interneten famatuak diren Lolcat memetan oinarrituta dagoena. Lengoaia 2007. urtean sortu zen Adam Lindsayren eskutik, Lancaster unibertsitateko konputazio departamentuko ikertzailea.\nLengoaiaren egitura eta adibideak.\nLOLCODE lengoaiaren aginduak Lolcat irudiek erabiltzen duten hitz laburtu eta konprimatuak dira. Hurrengo adibideek kaixo mundua pantailaratzea eta fitxategi batetik irakurtzea dira.\n1.Adibidea.\n HAI\n CAN HAS STDIO?\n VISIBLE \"HAI WORLD!\"\n KTHXBYE\n2.Adibidea.\n HAI\n CAN HAS STDIO?\n PLZ OPEN FILE \"LOLCATS.TXT\"?\n AWSUM THX\n VISIBLE FILE\n O NOES\n INVISIBLE \"ERROR!\"\n KTHXBYE\nAdibide honetan fitxategi bat irekitzeko agindua dago, codice_1 \u2014 \"\u00abPlease try to open a file?\u00bb\" (\u00abMesedez, fitxategia ireki dezakezu?\u00bb) eta salbuespenak hartzeko kontrola, codice_2 \u2014 \"\u00abAwesome, thanks!\u00bb\" (\u00ab\u00a1Harrigarria, eskerrik asko!\u00bb), eta codice_3 (\u00abOh ez!\u00bb).\n3.Adibidea.\n HAI\n CAN HAS STDIO?\n I HAS A VAR\n IM IN YR LOOP\n UP VAR!!1\n VISIBLE VAR\n IZ VAR BIGGER THAN 10? KTHX\n IM OUTTA YR LOOP\n KTHXBYE\nAdibide honek 1-10 tarteko zenbakiak pantailaratzen ditu.\nErlazionatutako proiektuak.\nLOLCODE LOLPython lengoaia oinarritu du, Andrew Dalke programatzaileak idatzitakoa. LOLPython-ek LOLCODEren antzeko sintaxia erabiltzen du, baina Python lengoaiaren estiloarekin.\nNano, Vim edo Eclipse programentzako sintaxi koloreztatzaileak daude."}
{"id": "678119", "revid": "105290", "url": "https://eu.wikipedia.org/wiki?curid=678119", "title": "Malbolge", "text": "Malbolge domeinu publiko programazio lengoaia esoterikoa da, Ben Olmstead-ek 1998. urtean sortutakoa. Dantek idatzitako \"Jainkotiar Komedia\" infernuaren zortzigarren zirkuluarengatik du izena.\nMalbolge lengoaiarik zailena izateko diseinatua izan zen. Hala ere, zaila ulertzeko izateko erabiltzen diren trukoak saihestu daitezke.\nKaixo mundua.\n (=&lt;`:9876Z4321UT.-Q+*)M'&amp;%$H\"!~}|Bzy?=|{z]KwZY44Eq0/{mlk**\n hKs_dG5[m_BA{?-Y;;Vb'rR5431M}/.zHGwEDCBA@98\\6543W10/.R,+O&lt;"}
{"id": "678125", "revid": "5292", "url": "https://eu.wikipedia.org/wiki?curid=678125", "title": "Ecublens (Vaud)", "text": ""}
{"id": "678127", "revid": "336", "url": "https://eu.wikipedia.org/wiki?curid=678127", "title": "Ameslaria (Friedrich)", "text": "Ameslaria (Oybingo hondakinak) (alemanieraz, Der Tr\u00e4umer) 1835ean Caspar David Friedrich margolari alemaniarrak eginiko olio pintura da. Friedrichen bizitzaren ilunabarreko zikloko margolana, San Petersburgoko Hermitage museoan ikus daiteke.\nAzterketa.\nLan hau hil baino bost urte lehenago egin zuen Friedrichek. Irudia oso gustu erromantikoa da: bakardadea, monasterio baten hondakinak, Oybingo monasterioa alegia, ilunabarra itzalen artean... Elementu horiekin artistak bizitzaren igarokortasuna sinbolizatu nahi du. Ilunabarraren argiaz mistizismo komunikatzen du, bestetik. Modu batez Friedrichek heriotzaren hurbiltasuna sentitzen zuen eta malenkonia hori lan honetan islatu zuen. Izadiaren presentzia, bestetik, oso ahula da: izei gutxi batzuk, sasiak...; horren bitartez, malenkonia indartu egiten du."}
{"id": "678131", "revid": "6327", "url": "https://eu.wikipedia.org/wiki?curid=678131", "title": "Objektuei bideratutako programazioa", "text": ""}
{"id": "678133", "revid": "56334", "url": "https://eu.wikipedia.org/wiki?curid=678133", "title": "Gonzalo Suarez", "text": ""}
{"id": "678136", "revid": "336", "url": "https://eu.wikipedia.org/wiki?curid=678136", "title": "Kolezistitis", "text": "Kolezistitisa behazun-xixkuaren eritasuna da, larria edo kronikoa izan daitekeena.\nKolezistitis larria bakterioek sortua izaten da; behazunean zornea sortzen da eta gorritu egiten da. Sukarra, behazun-xixkuko mina eta oka egiteko gogoa ditu ezaugarri.\nKolezistitis kronikoa bakterioek behin eta berriro sortutako infekzioen ondorioz edo behazun-xixkuan harria sortu izanaren ondorioz gerta daiteke; kronikoa denean behazun-xixkua handitua izan ordez uzkurtu egiten da, eta kolore berdexka izaten du. Gibeleko kolikoaren gisako mina, digestiorako zailtasuna eta goragalea izaten dira sintomak. Kolezistitisa antibiotikoen bidez senda daiteke, baina behazun-xixkuko harriak, gangrena edo zuloa direnean kirurgia bidez sendatu ohi da."}
{"id": "678137", "revid": "512", "url": "https://eu.wikipedia.org/wiki?curid=678137", "title": "Txapillo kalea", "text": "Txapillo kalea Donostiako kale bat da, Errondogaina kalean. hasten da eta Lanberri kalean, Juanistegi bidearen parean. bukatzen da. 1996ko otsailaren 19an Donostiako Udalbatzak Jose Zapirain Irastorza, \"Txapillo\"ren omenez, kale honi bere izena jartzea erabaki zuten."}
{"id": "678138", "revid": "46380", "url": "https://eu.wikipedia.org/wiki?curid=678138", "title": "Txapillo", "text": ""}
{"id": "678139", "revid": "105290", "url": "https://eu.wikipedia.org/wiki?curid=678139", "title": "Sokratesen defentsa", "text": "Sokratesen defentsa (\u1f08\u03c0\u03bf\u03bb\u03bf\u03b3\u03af\u03b1 \u03a3\u03c9\u03ba\u03c1\u03ac\u03c4\u03bf\u03c5\u03c2) Platonen obra bat da, non Sokratesek Atenaseko epaileen aurrean egindako defentsaren diskurtsoa azaltzen den. Bertan Sokrates gazteriaren pentsaera husteltzeagatik eta poliseko jainkoetan ez sinesteagatik epaitzen ziotelarik. Liburuaren datazioa ez dakiten arren, testua, bere gaiarengatik, Platonek gaztetan idatzitako lan \"sokratikoen\" parte dela ondorioztatzen da, batzuen ustez bere lehen obra izan zelarik."}
{"id": "678140", "revid": "56334", "url": "https://eu.wikipedia.org/wiki?curid=678140", "title": "Play Station", "text": ""}
{"id": "678141", "revid": "56334", "url": "https://eu.wikipedia.org/wiki?curid=678141", "title": "Dantza modernoa", "text": ""}
{"id": "678147", "revid": "56334", "url": "https://eu.wikipedia.org/wiki?curid=678147", "title": "Rock progresiboa", "text": ""}
{"id": "678148", "revid": "56334", "url": "https://eu.wikipedia.org/wiki?curid=678148", "title": "Kataluniar rock", "text": ""}
{"id": "678150", "revid": "56334", "url": "https://eu.wikipedia.org/wiki?curid=678150", "title": "Blues-rock", "text": ""}
{"id": "678152", "revid": "56334", "url": "https://eu.wikipedia.org/wiki?curid=678152", "title": "Mu\u00f1eira", "text": ""}
{"id": "678163", "revid": "56334", "url": "https://eu.wikipedia.org/wiki?curid=678163", "title": "CD Logro\u00f1\u00e9s", "text": ""}
{"id": "678164", "revid": "1659", "url": "https://eu.wikipedia.org/wiki?curid=678164", "title": "Pomodoro Teknika", "text": "Pomodoro Teknika denboraren kudeaketa sistematikoa egiteko metodoa da, Francesco Cirillok garatutakoa 80ko hamarkadaren amaieran. Metodoak erloju bat erabiltzen du denbora banatzeko, tarte bakoitza 25 minutukoa izanik. Tarte bakoitzari pomodoro deritzo, eta hauen artean geldiuneak egingo dira. Teknika hau software garapenean famatua da.\nFuntzionamendua.\nOinarrizkoak diren etapak: planifikazioa, jarraipena, erregistroa, prozesua eta ikuskapena.\nPlanteamenduan, eginbeharrekoei \u201cGaur egitekoa\u201d zerrenda batean lehentasuna ematen zaie. Honek erabiltzaileei ahalbidetzen die zeregin bakoitzaren denbora estimazio bat egitea.\nJarraitu beharreko bost ataza:\nHerramintak.\nMetodoaren egileak erloju mekaniko bat (sukaldeetan erabili ohi dena), arkatza eta papera erabiltzea sustatzen du. Honen aburuz, erlojua biratzeak erabiltzailearen konfirmazio fisikoa baieztatzen du eta tik-tak soinuek edo amaierako txirrinak lan egiteko egoeran laguntzen du.\nTeknikak hainbat software, erloju eta kronometroetan eragina izan du. Hona hemen hainbat software adibide:\nIzena.\nPomodo Teknikak izen hori dauka Francesco Cirillok bere sukaldean erabiltzen zuen erlojua tomate itxura duen famatu horietakoa zelako. Pomodoro italieraz tomate da.\nErloju mota hau teknikaren logoan agertzen da."}
{"id": "678186", "revid": "119347", "url": "https://eu.wikipedia.org/wiki?curid=678186", "title": "2012ko 1 Formulako denboraldia", "text": "2012ko 1 Formulako denboraldia txapelketaren 63. denboraldia izan zen. Sebastian Vettel alemaniarrak irabazi zuen."}
{"id": "678187", "revid": "105290", "url": "https://eu.wikipedia.org/wiki?curid=678187", "title": "Bambuco", "text": "Bambuco delakoa Kolonbiako musika mota eta dantza herrikoi bat da. Herrialde honetako musika folklorikoaren ikurretako bat da. 3/4 edota 6/8 konpasa eta oktosilaboetan idatzitako letrak ditu. Europako bals eta polska (ez nahastu polkarekin) musiken antzeko erritmo egitura du."}
{"id": "678188", "revid": "105290", "url": "https://eu.wikipedia.org/wiki?curid=678188", "title": "Pop barroko", "text": "Pop barrokoa edota rock barrokoa pop rock musikaren azpigenero bat da. Musika klasikoa, pop orkestrala eta musika barrokoaren nahasketatik sortu zen. 1960ko hamarkadaren erdialdera AEB eta Erresuma Batuan lehenbizikoz agertu zen, orkestrak osatzen dituzten musika-tresnekin egindako moldaketa izateagatik nabarmentzen da, tartean biolinak, biolontxeloak, txirulak, harpak eta tronpetak, bai eta barroko garaiko usadiozko musika-tresnak diren klabizenbaloak eta organoak ere."}
{"id": "678190", "revid": "105290", "url": "https://eu.wikipedia.org/wiki?curid=678190", "title": "Brega", "text": "Brega Brasilgo musika mota herrikoi bat da. Jatorriz, izendapenak mespretxuzkoa zen (\"modaz pasatakoa\" esan nahi zuen), baina denboraren poderioz bereganatua izan, eta azkenean bere esanahi ezkorra galdu zuen. Genero honetako nusikari eta abeslari onenak Brasilgo ipar-ekialdeko eskualdekoak dira, tartean Reginaldo Rossi eta Falc\u00e3o, taldeen artean Banda Calypso dago."}
{"id": "678191", "revid": "512", "url": "https://eu.wikipedia.org/wiki?curid=678191", "title": "Bolero", "text": "Boleroa jatorria Kuban duen eta Hispanoamerikako hainbat herrialdeetara hedatu den XIX. mendean sortutako musika mota bat da. Boleroaren erritmoa 4/4 konpasekoa da. Ez da Espainiako izen bereko dantzarekin, espainiar boleroarekin, nahastu behar.\nHistoria.\n1840. urte inguruan Kuban agertu zen. 1883an Pepe S\u00e1nchez musikariak Santiago de Cuba hirian konposatutako \"Tristezas\" abestia lehenbiziko bolerotzat jo ohi da."}
{"id": "678192", "revid": "105290", "url": "https://eu.wikipedia.org/wiki?curid=678192", "title": "Boogaloo", "text": "Boogaloo (boogie-woogie blues estilotik eratorria) delakoa afrokubatar musika eta estatubatuar soul musikaren nahasketatik sortutako erritmo latindar bat da, bai ingelesez nahiz gaztelaniaz abestua. 1963-1969 artean AEBetan sortu zen, eta Pete \"El Conde\" Rodr\u00edguez abeslariak, Richie Ray pianojoleak eta Joe Cuba zuzendariaren orkestrak eta bere \u00abBang Bang\u00bb seikoteak munduan barna ezagutzera eman zuten.\nBoogaloo ospetsuenetako bat Ray Barretto musikariaren \u00abWatusi\u00bb abestia izan zen, Oliver Stonek zuzendutako \"JFK\" filmaren soinu bandako abestia izana."}
{"id": "678198", "revid": "1545", "url": "https://eu.wikipedia.org/wiki?curid=678198", "title": "Johann Baptist von Lampi Zaharra", "text": "Johann Baptist von Lampi Zaharra\u00a0(; ) (Romeno, 1751ko abenduaren 31\u00a0-\u00a0Viena, 1830eko otsailaren 11) \u00a0austro-italiar\u00a0erretratu egile margolaria izan zen. Errusiako Inperioan\u00a0bizi izan zen, Poloniako hirugarren eta behin betiko zatiketa egin ondoren, Tsarrak egindako eskuzabaltasun eskaintza onartuta.\nBizitza.\nJohann Baptist Lampi Tirol inguruko\u00a0Romenon jaio zen eta haren aita\u00a0Matteo (Mattia) Lampi margolaria izan zen. Bere aitak egindako hainbat fresko oraindik hango eraikuntzetan ikus daitezke.\u00a0Aitak arte irakasketak eman zizkion, lehendabizi\u00a0Veronan eta, geroago, Salzburgon.\n1773. urtean\u00a0Trentora joan eta bertan margo-oihalean erretratuak eta miniaturak egiten ikasi zuen.\u00a0Innsbruckera bidaiatu zuen, ondoren, Vienara eta bertan1786 urtean, Josef II.a\u00a0enperadoreak Vienako Akademiako irakasle izendatu zuen. Urte horretan Augusto II.a erregeak, Varsoviara gonbidatu zuen. Hala bada, Varsoviara joan eta bertan lan egin zuen.\n1791 urtean, San Petersburgora joan zen. Errusian erretratu margolaritzari ekin zion eta dirutza handia egin zuen. Hainbat aristokraziako pertsonaia margotu zituen, bestea beste,\u00a0Katalina II.a\u00a0eta \u00a0baita\u00a0Maria Fedorovna\u00a0ere. 1797. urtean Vienara itzuli eta bertako ohorezko herritarra izendatu zuten. Erretiroa 1822. urtean hartu zuen eta 1830eko otsailaren 11an hil egin zen."}
{"id": "678200", "revid": "90204", "url": "https://eu.wikipedia.org/wiki?curid=678200", "title": "Programazio lengoaia arin", "text": "Programazio lengoaia arinak memoria dinamiko gutxi erabiltzeko, inplementazioa errazteko edota sintaxi minimalista erabiltzen duten lengoaiak dira.\nNormalean lengoaia hauek ez dira esklusiboki erabiltzen aplikazio bat garatzeko. Aldiz, lengoaia hauek beste batzuekin bateratzen dira, haien hedapen erraztasunarengatik, eta plataforma askotan lan egiteko ahalmenarengatik."}
{"id": "678201", "revid": "56334", "url": "https://eu.wikipedia.org/wiki?curid=678201", "title": "Ikus-entzunezkoaren aldiriak", "text": "Ikus-entzunezkoaren aldiriak: Ingurua marrazten duten puntuak erakusketa ikus-entzunezko artearen perimetroa arakatu, eta elementu zinematikoen agerraldi edo aztarnak bilatzen ditu hura desagertzen deneko, agertzear dagoeneko, aurre egiten zaioneko, bakanduta dagoeneko, muturrera eramana dagoeneko edo aipu edo erreferentzia gisa baino existitzen ez deneko proiektuetan.\nErakusketak ihes egiten dio irudiari mugimenduan erakusketa objetu eta emaitza gisa eta aldiz,\u00a0bere ekoizpen, erreprodukzioa, transmisioa, esistentzia eta bizirik irautea egiten duten baldintzak aztertzen ditu.\nIkus-entzunezkoa hainbat eratara ageri da erakusketan: metodo gisa, kritika, imajinario, artxibo partekatu eta gramatika gisa, nahiz mintzatzeko, jokatzeko edo elkartzeko modu gisa.\nPerimetro hori betetzeko erabakiak beste formatu eta iraupen batzuk dakartza, erakusketa beraren barruan.\u00a0Ikus-entzunezkoaren aldiriak erakusketak ikus-entzunezko kanporatu, zatikatu, antzeztu, barneratu, adierazi,\"happening\"\u00a0bihurtu edo egunero egoskorki saiatutako bat txertatzen du espazio-denbora honetan.\nHau Tabakaleran egon zen ikusgarri 2015eko irailak 11tik 2016ko urtarrilak 3 arte. Tabakaleraren inagururazioaren barne izan zen erakusketa da.\nAnna Manubens eta Soledad Guti\u00e9rrezek komisaritautako erakusketa da. Ikus hemen beraie egindako elkarrizketa.\nSortzaileak.\nIbon Aranberri, Aimar Arriola, Herman Asselberghs, Itziar Barrio, Roger Bernat/FFF, Eugeni Bonet, Manon de Boer, Analivia Cordeiro, Gonzalo de Pedro, Marguerite Duras, Patricia Esquivias, Dora Garc\u00eda, Jean-Luc Godard, Los Hijos, Nader Koochaki, Nicolas Malev\u00e9, Pad.ma, Neus Mir\u00f3, Joan Morey, Itziar Okariz, Uriel Orlow, Alex Reynolds, Fito Rodr\u00edguez, Eileen Simpson &amp; Ben White, Oriol Vilapuig, Marc Vives eta Duen Xara Sacchi.\nBisitak.\nBisita solasaldiak.\nHezkuntza-programarekin bat eginez, gure ezagutza eta esperientziak erakusketen edukiekin lotzeko solasaldi guneak sortuko ditugu. Askotariko eztabaidak eta ibilbideak sortuko ditugu bisitaldi bakoitza aberasteko helburuarekin.\nBisita esperimentalak.\nBisitok erakusketei begirada esperimental ezberdinak emateko aukera eskeintzen dute, bestelako interpretazioei ateak irekitzeko asmoz. Erakusketa aretoetan espero gabeko topaketak sortzea da asmoa artista, zientzialari, hezitzaile, historiagile, diseinatzaile, biologo, musikarien eta abarren laguntzarekin. Guztiek erakusketa bakoitzaren gaineko euren ikuspegi pertsonalak helaraziko dizkigute.\nTestu inguruan.\nBisita formatuak ere esperimentazio eremuak dira, eta, erakusketak, diskurtso bakarraren ideiatik urruntzeko eta interpretazioak irekitze-ko lekuak. Hori dela eta, erakusketaren esanahia bera berrikusteko proposamena egiten dugu, erakusketa aretoak behin baino gehiagotan bisitatu daitezkeen gune gisa ulertuz. Planteatzen duguna, azken batean, bisita gidatuaren nozioa bera gainditzea da, guztion artean, beste zentzu bat emateko.\nJarduerak.\nJorratzen dituen lan ildoetan\u00a0sakontzeko xedearekin, Ikus-entzunezkoaren aldiriak. Ingurua marrazten duten puntuak erakusketarekin lotuta dagoen\u00a0jarduera programa\u00a0bat diseinatu\u00a0da. Begirada eta analisi kritiko baten bitartez, erakusketek\u00a0gaur-egungo testuinguru espazial eta tenporalean izan ditzaketen loturak\u00a0identifikatzen lagun dezakeen jarduera osagarriak proposatu dira."}
{"id": "678203", "revid": "688", "url": "https://eu.wikipedia.org/wiki?curid=678203", "title": "The day after (erakusketa)", "text": "The Day After Maryam Jafri artistaren erakusketa da. Artistak erakusketa artikulatzen du artxiboaren eta haren dimentsio hirukoitz baten inguruan: artxiboa artista pieza gisa, artxiboa azterketa kasu gisa eta artxiboa jabego gisa.\nErakusketak artxiboaren aukera ezberdinen inguruan eta honek behar desberdinei erantzuteko har ditzakeen forma eta formatoen inguruan hausnartzea proposatzen du.\nErakusketa apirilaren 15etik ekainaren 26ra bitartean izan da ikusgai.\nB\u00e9tonsalon arte eta ikerketa zentroak abian jarritako proiektu bat da, eta Tabakalerak koproduzitu du.\nHemen Maryam Jafriri erakusketaren inguruan egindako elkarrizketa.\nBisitak.\nBisita esperimentalak.\nBisitok erakusketei begirada esperimental ezberdinak emateko aukera eskainiko digute. Bestelako interpretazioei ateak irekitzeko asmoz, erakusketa aretoetan espero gabeko topaketak eragingo ditugu artista, zientzialari, historiagile, diseinatzaile, hezitzaile biologo, musikari eta abarren laguntzarekin. Hauek erakusketa bakoitzaren gaineko euren ikuspegi pertsonalak helaraziko dizkigute.\nBisita solasaldiak.\nBi asterik behin, Maryam Jafriren \"The Day After\" erakusketan barrena egindako bisitak dira. Hauetan, erakusketaren edukiek ezagutzeko askotariko eztabaidak eta ibilbideak proposatzen dira.\nBisita formatuak ere esperimentazio eremuak dira, eta, erakusketak, diskurtso bakarraren ideiatik urruntzeko eta interpretazioak irekitzeko lekuak. Hori dela eta, erakusketaren esanahia bera berrikusteko proposamena egiten da, erakusketa aretoak behin baino gehiagotan bisitatu daitezkeen gune gisa ulertuz. Azken batean, bisita gidatuaren nozioa bera gainditzea da, guztion artean, beste zentzu bat emateko.\nKanpo loturak.\nThe Day After"}
{"id": "678205", "revid": "116965", "url": "https://eu.wikipedia.org/wiki?curid=678205", "title": "Giancarlo Fisichella", "text": "Giancarlo Fisichella (Erroma, 1973ko urtarrilaren 14a-) auto gidari italiarra da. \"Fisico\"k, hala du ezizena, 1 Formulako 231 lasterketatan hartu du parte Ferrari, Renault, Sauber, Jordan, Benetton, Minardi eta Force India taldeekin. Guztien artean 3 garaipen lortu zituen eta 19 podium. Munduko txapelketan emaitzarik onena 2006ko laugarrena du.\n2010az geroztik, Fisichella Ferrari taldearen proba gidaria da. Aldi berean, turismoekin ere lehiatu da AF Corse taldean, bere kategorian garaipenak lortuz Le Mans 24h lasterketan (2012 eta 2014) eta Petit Le Mans (2011). Baita Le Mans Series eta WECeko beste proba batzuetan ere.\n2005etik 2009ra, FMS International taldearen jabea izan zen. GP2 Seriesetan parte hartzen zuen."}
{"id": "678206", "revid": "512", "url": "https://eu.wikipedia.org/wiki?curid=678206", "title": "Stoffel Vandoorne", "text": "Stoffel Vandoorne (Kortrijk, Belgika, 1992ko martxoaren 26a -), auto gidari belgikarra da. Txapeldunorde geratu zen 2013an Formula Renault 3.5ean eta GP2 Series irabazi zuen 2015ean ART taldearekin. 2013an McLaren taldearen gidari gazteen programan sartu zen. 2015ean GP2 Series txapelketa irabazi zuen eta 2016an Japoniako Super Formulan parte hartu zuen, baita 1 Formulan debuta egin ere Fernando Alonso ordeztuz. Puntu bat lortu zuen. Urte horretan bertan 2017rako 1 Formulako gidari izango zela iragarri zuen McLaren taldeak."}
{"id": "678207", "revid": "1545", "url": "https://eu.wikipedia.org/wiki?curid=678207", "title": "Palacio Municipal de Deportes San Pablo", "text": "Sevillako Kirol Jauregia \u2014gaztelaniazko \"\" izenaz ezaguna\u2014 Sevillako (Andaluzia) kiroldegi bat da. 1988an eraiki zen, eta batez ere saskibaloi partidetarako erabiltzen da. Han jokatzen zu CB Sevilla taldeak. Gehienez 10.200 ikusle hartzen ditu.\n2014ko Saskibaloiko Munduko Kopako egoitzetako bat izan zen."}
{"id": "678208", "revid": "336", "url": "https://eu.wikipedia.org/wiki?curid=678208", "title": "El segador", "text": "El segador\u00a0Joan Miro\u00a0margolariak eginiko lan bat da. 1937ko Parisgo Erakusketa Unibertsalerako egina. Josep Lluis Sert eta Luis Lacasa Navarrok diseinatutako Errepublikaren pabilioia apaintzen egon zen Pablo Picassoren Gernika eta Alexander Calderren Font de Mercurirekin batera. Erakusketaren desmuntaian galdu egin zen eta zuri beltzeko argazkiak daude soilik.\nHistoria.\nLana bertan sortu zen, \"in situ\", Errepublikaren pabilioian. Josep Llu\u00eds Sert eta Luis Lacasak diseinatutako eraikuntzaren paneletan egin zen margolana. Helburua margolana eta arkitektura modu estuago baten lotzea zen. Erakusketa bukatzean, bere lana\u00a0Gernikarekin batera eramango zutela uste zuen Mirok\u00a0baina itxuraz Valentziara bidali zen. Gehiagorik ez zen jakin lanari buruz. Suntsitu egin zela uste da."}
{"id": "678209", "revid": "116432", "url": "https://eu.wikipedia.org/wiki?curid=678209", "title": "2016ko Ameriketako Estatu Batuetako hauteskundeak", "text": "2016ko Ameriketako Estatu Batuetako hauteskundeak AEBetan 2016ko azaroaren 8an lehendakaria aukeratzeko ospatu ziren hauteskunde orokorrak dira. Halaber, lehendakariordea ere aukeratu zen. AEBetako Konstituzioaren Hogeitabigarren Emendakinak jardunean zegoen lehendakaria, Barack Obama kasu, hirugarren agintaldi baterako aukeratua izan dadin mugatu edo eragozten zuen, hortaz iraganean bi agintaldi bete dituzten beste hainbat lehendakarien antzera hautagaitzatik kanpo gelditu zen.\nHauteskunde Orokor hauetan parte hartu zuten hautagaiak hautatzeko Hauteskunde Primarioak 2016ko otsailaren 1a eta ekainaren artean herrialdea osatzen duten 50 estatuetako bakoitzean eta Columbia barrutian ospatu ziren."}
{"id": "678210", "revid": "688", "url": "https://eu.wikipedia.org/wiki?curid=678210", "title": "Arenzana Imaz Intxausti Mont\u00f3n Peral", "text": "Arenzana Imaz Intxausti Mont\u00f3n Peral Peio Aguirre eta Beatriz Herr\u00e1ezek komisariatutako erakusketa da. Erakusketa 2016ko urtarrilaren 15etik apirilaren 3ra bitartean izan da ikusgai Tabakaleran.\nBost artistaren ibilbide eta posizioak arakatu nahi ditu; horiek laurogeiko urteen amaieratik ari dira bere lana garatzen. \u201cArenzana Imaz Intxausti Mont\u00f3n Peral\u201d sekuentziak abizenez jositako esaldi bat osatzen du, eta baita ikusizko eta formazko irudi-multzoen batura aberatsa ere. Horiexek dituzte abizen. Izenak, berriz, Miren, I\u00f1aki, Gema, Idoia eta Alberto; lana topaketarekin, elkarrizketarekin eta elkarlanarekin atzera lotzen duen beste izen sekuentzia bat. Bost artista, bost ahots.\nArtista hauen ezaugarri komun bat ikasketak Leioako Arte Ederren Fakultatean (UPV/EHU) egin dituen eta bere prestakuntza Donostiako Arteleku zentroko ikastaro eta egonaldiz osatu duen belaunaldi batekoak izatea da. Eta epe jakin batean kokatu behar da hori guztia, artistek arte-lengoaien berritze bati ekin baitzioten horretan, \u201cEuskal Eskultura Berri\u201d deituaren jarraipena eta, aldi berean, alternatiba lortu eta sortu nahi baitzuten. Erakusketa honen izaera historikoa artista horiexen egungo erretratu batez osatzen da.\nErakusketa bi espazio nagusiren inguruan dago antolatuta, Tabakaleraren eraikineko lehen etxabeko bi naberen inguruan zehazki; horietan, alde batetik laurogeita hamarreko hamarkadaz geroztik egindako obrak aurkezten dira eta, bestetik, ia-ia 18 hilabeteko lanean zehar espezifikoki erakusketa honetarako egindako obrak. Posizio horietako bakoitza miniaturazko atzerabegirako bat izan beharrean, kontua da corpus artistiko bat mapeatzea, horretan irteera eta helmuga puntu banak aukera emango baitute artista baten identitate estetikoaren bildumatzat hartutako \u201cobra\u201d baten irudia aurreitxuratzeko. Posizio bakoitzaren gainean bildutako begirada batez sakonean bereizi ahal izango dugu hemen ordezkatutako bakoitzaren garapen artistikoa.\nPintura eta eskultura dira presentzia handieneko lengoaiak, eta badira hitz idatzia, marrazkia, argazkia eta diseinua ageri diren obrak ere. Lengoaia horietan guztietan, aukeratutako bitartekoak irudikapenerako eskaintzen dituen baldintzen gaineko analisia ageri zaigu, sendo ageri ere, bai metalengoaiara joz izan bai narrazio borondate poetiko eta sinboliko bat berresten duen \u201carte-objektuaren\u201d dekonstrukzio sotil batez izan. Artista horietako bakoitzak zertzen duen forma eta kontzeptu aldetiko esperimentazioak esperientzia eta ezagutzarako berezko lurraldetzat berresten du artea. Horrela, erakusketak ibilbide bat egiten du, gaur egungo produkziotik testuinguru-erradiografia bat proposatzen duten jarrera estetiko zenbaitetan zehar. Miren Arenzana, Gema Intxausti, I\u00f1aki Imaz, Idoia Mont\u00f3n eta Alberto Peralen obraren bidez, azken hiru hamarkadetako arte plastikoen panorama ikusten dugu, eta horrek aukera ematen digu bai duela gutxiko iraganari era kritiko batez begiratzeko bai jada egina baloratzeko, gaurkotzat edota gaur egungotzat eskaintzen zaiguna bezalaxe.\nBisitak.\nBisita solasaldiak.\nOstiralero Tabakalerako erakusketan barrena antolatzen ditugun bisitak dira. Hauetan, erakusketaren edukiek ezagutzeko askotariko eztabaidak eta ibilbideak proposatzen ditugu.\nBisita formatuak ere esperimentazio eremuak dira, eta, erakusketak, diskurtso bakarraren ideiatik urruntzeko eta interpretazioak irekitzeko lekuak. Hori dela eta, erakusketaren esanahia bera berrikusteko proposamena egiten dugu, erakusketa aretoak behin baino gehiagotan bisitatu daitezkeen gune gisa ulertuz. Planteatzen duguna, azken batean, bisita gidatuaren nozioa bera gainditzea da, guztion artean, beste zentzu bat emateko.\nBisita esperimentalak.\nBisitok erakusketei begirada esperimental ezberdinak emateko aukera eskainiko digute. Bestelako interpretazioei ateak irekitzeko asmoz, erakusketa aretoetan espero gabeko topaketak eragingo ditugu artista, zientzialari, historiagile, diseinatzaile, hezitzaile biologo, musikari eta abarren laguntzarekin. Hauek erakusketa bakoitzaren gaineko euren ikuspegi pertsonalak helaraziko dizkigute.\nTestu-inguruan.\nTestu-inguruan, Tabakalerako erakusketekin batera funtzionatzen duen ikerketa talde bat da. Hileroko topaketa da eta erakusketako edukietan sakondu eta bestelako ideia eta eztabaidak aktibatzeko helburuarekin. Testuak, filmak edo erakusketetako pieza zehatzak aztertzen dira arte garaikidearekin lotutako gaien gainean trebatzeko.\nZiklo honetan Tabakalerako bigarren erakusketan barneratuko gara: \"Arenzana Imaz Intxausti Mont\u00f3n Peral\" izenburuapean, erakusketak 5 artista hauen ibilbidera gerturaketa bat proposatzen du.\nKanpo estekak.\nArenzana Imaz Intxausti Mont\u00f3n Peral"}
{"id": "678211", "revid": "105290", "url": "https://eu.wikipedia.org/wiki?curid=678211", "title": "AF Corse", "text": "AF Corse \u00a02002an Amato Ferrarik sortutako automobilismo taldea da. Egoitza Piacenza, Italian, dauka."}
{"id": "678212", "revid": "116965", "url": "https://eu.wikipedia.org/wiki?curid=678212", "title": "Mar\u00eda de Villota", "text": "Mar\u00eda de Villota Comba (Madril, Espainia, 1980ko urtarrilaren 13a\u00a0\u2013 Sevilla, Espainia, 2013ko urriaren 11)\u00a0auto gidaria zen. Emilio de Villota\u00a01 Formulako gidariaren alaba. 2012an, Marussia 1 Formulako taldearekin probak egiten ari zela, istripu bat izan zuen kamioi baten arrapalaren aurka. Ia bertan hil zen, baina bizirik atera zen. Begi bat galdu zuen eta aurpegiko hezur asko hautsi zituen, kaskoarekin jo baitzuen arrapala. Ospitaletik atera zen, FIAko segurtasun komisio batean egon zen, telebistan ere egin zuen lan bideko segurtasunari buruzko atal batean. Urtebete inguru geroago hil zen, istripuko lesioen ondorioz.\u00a0"}
{"id": "678215", "revid": "336", "url": "https://eu.wikipedia.org/wiki?curid=678215", "title": "Zalantza metodiko", "text": "Eguneroko bizitza eta zentzu komunetik Descartesen aurka egin diren argumentu eszeptikoek bitxiak dirudite. Argi izan behar da Descartesek ez zituela sinesmen multzo eta uste ziurrak nahasten nahiz eta biak ikerketa filosofikorako ezinbestekoak izan. Hauen bereizketa egiten du Descartesek: metodoaren erregelak (3.diskurtsoa) eta behin-behineko erregela moralak (1.diskurtsoa).\nIkerketa bera jarduera praktiko bat da eta bizitzaren egunerokotasunean topatu daiteke. Ikerketa hau aurrera eramateko zentzu komuna zalantzan jarri behar da, nahiz eta ikerketa egin bitartean bizitza normalean maiz erabili beharko duen ikertzaileak ere zentzu komuna. Baina ikerketa egin ahal izateko ez dugu bizitza arrunta eta ikerketa bera ezberdindu behar ezta garai bateko pentsamendua ardatz gisa hartu (hezi garen gizartearen doktrina). Proiektu kartesiarraren funtsa balio filosofikoak beste ideiak aztertzea da.\nArgumentu eszeptikoak, zalantzak sortzen dituztenak eta Descartesek Hausnarketa metafisikoetan azaltzen dituztenak, Platonetik eratorritakoak dira (Cratilo eta Teetetes). Argumentu hauek ikerketarako erreminta garrantzitsuak dira. Lehendabizi irakurgarriak diren aztertuko da, eta behin hau ikusirik eztabaidarako bideragarriak diren. Bi baldintza hauek betetzen ez badituzte ezin izango dira ikertu. Bi baldintza hauek betetzen badira, Descartesen aburuz, argumentu hauek baliagarriak izango dira filosofiarako (baita ikerketa erreminta gisa ere).\nZalantza metodikoa, Descartesek \"Metodoaren diskurtsoa\" liburuan (1637), egia bilatzeko bidean sorturiko metodoa izan zen, berak metodo ziur baten beharra zuelarik. Horretarako Deskartesek matematikak erabiltzen dituen tresnak erabili zituen, bere proposamena dena zalantzan jartzea izan zen egia benetakoa zein zen jakiteko asmoz. Hainbat ideia zalantzan jarri zituen:\nLorturiko lehen egia.\nZalantza metodikoaren ondorio nagusia egia bakarra niak pentsatzen duela da, hau argi eta ebidentea da, zalantza ezina. Bere premisa garrantzitsuena Pentsatzen dut beraz, banaiz (\"Cogito ergo sum\") bertatik dator eta bertatik niaren existentzia frogatu daiteke."}
{"id": "678221", "revid": "12788", "url": "https://eu.wikipedia.org/wiki?curid=678221", "title": "Kaolin", "text": ""}
{"id": "678222", "revid": "116965", "url": "https://eu.wikipedia.org/wiki?curid=678222", "title": "Jules Bianchi", "text": "Jules Bianchi (Niza, Frantzia, 1989ko abuztuaren 3a- \"ib.\", 2015eko uztailaren 17a) auto gidari frantziarra zen. Ferrari taldearen gidari gazteen programan zegoen eta\u00a02013 eta 2014\u00a0denboraldietan 1 Formulako Marussia\u00a0taldean ibili zen.\nKartingean hasi zen lehiatzen eta 2007an Formula Renault irabazi zuen. 2008 eta 2009an Formula 3 Euroseriesean parte hartu zuen, bigarrenean irabaziz. Hurrengo bi urteetan GP2 Seriesen parte hartu zuen, garaipen batekin. 2011an 1 Formulara jauzia eman zuen Ferrariko ordezko gidari gisa, 2012an postu berdina izan zuen baina Force Indian.\nGainera, Jules 1 Formulako gidari ohi baten iloba txikia zen, Lucien Bianchirena. Baita GT mailako erresistentzian munduko txapeldun izan zen Mauro Bianchiren iloba ere.\nIbilbide profesionala.\nFormula Renault.\n2007an Bianchik kartinga utzi eta Formula Renault 2.0ra jauzia egin zuen. Txapeldun izendatu zen.\nFormula 3.\nEuroseries 3000n parte hartzeko fitxatu zuen ART Gran Prix taldeak, 2007 amaierarantz. Bianchiren managerra Nicolas Todt zen, ARTko burua eta baita Felipe Massaren managerra ere.\n2008an, Bianchik Formula 3 Master irabazi zuen Zolderren eta hirugarren bukatu zuen denboraldia Formula 3 Euroseriesen.\nBianchik bertan jarraitu zuen hurrengo urtean ere, Valtteri Bottas, Esteban Gutierrez eta Adrien Tambayrekin batera. Zortzi garaipenekin, Bianchik titulua irabazi zuen lasterketa baten faltan, Dijon-Prenoisen. Gero, bederatzigarren garaipena gehitu zion Hockenheimringen. Formula Renault 3.5 Seriesean ere egin zuen lasterketa bat, Monacon.\nGP2 eta Formula Renault 3.5.\nBianchi ART Gran Prixen hasi zuen 2010 urtea, GP2 Asia Seriesen. Lehen lasterketan hirugarren geratu zen, polea lortu ostean. GP2ko denboraldi europarrean lau podium eta txapelketako hirugarren postua lortu zituen, Pastor Maldonado eta Sergio Perezen atzetik. 2011.denboraldian GP3an parte hartu zuen, berriz hirugarren postua lortuz. Luca Filippirengandik (bigarrena) puntu bakar batera geratu zen, baina Romain Grosjean txapeldunarengandik oso urrun.\n2012an, atzera pausua egin zuen Formula Renault 3.5era, Tech 1 taldearekin. Bi garaipen eta 8 podium 17 lasterketetan. Txapeldunorde izan den Robin Frijnsen atzetik."}
{"id": "678225", "revid": "336", "url": "https://eu.wikipedia.org/wiki?curid=678225", "title": "Ram\u00f3n Zapirain Heraufset", "text": "Ram\u00f3n Zapirain Heraufset (Donostia, Gipuzkoa, 1869ko azaroaren 21a - \"ib.\", 1926ko irailaren 25a) Donostiako pertsonaia. Donostian sortu eta bizi izan zen. Udal langilea, Fomentoko arduraduna. Donostiarra peto petoa. Euskal Billera elkarteko sortzaile eta lehendakaria izan zen. Euskal jaiak bultzatu eta antolatu zituen, danborradak, zezensuzkoak, eta i\u00f1ude eta artzaiak.\nJose Zapirain Irastorza (Txapillo) idazlearen semea izan zen."}
{"id": "678228", "revid": "90523", "url": "https://eu.wikipedia.org/wiki?curid=678228", "title": "Lengoaia konpilatu", "text": "Lengoaia konpilatua programazio lengoaia bat zeinek bere inplementazioak konpiladoreak (iturburu kodetik makina lengoaia eratzen duten itzultzaileak) diren eta ez interpreteak (iturburu kodea pasoz pauso exekutatzen dute, exekuzioan inolako itzulpenik egin gabe).\nDefinizioa ez da beti betetzen. Printzipioz, edozein lengoaia konpiladore edo itzultzaile bat erabiliz inplementatu daiteke . Hala ere, gero eta ohikoagoa da bi irtenbideen arteko konbinazio bat: konpiladore batek\u00a0 iturburu-kodea itzuli dezake tarteko elementu bat erabilita (sarritan \"Bytecode\" bat), gero interprete bati pasatuko zaiona exekutatzeko.\nAbantailak eta desabantailak.\nKonpilazio denborari dagokionez, kode makinara konpilatutakoak, itzuli egin behar direnak baino azkarragoak dira, itzulpen prozesua egin behar ez dutelako. Hala ere, teknologia berriak, konpilazioa denbora exekuzioan bezala, eta hainbat hobekuntzak itzulpen prozesuan, hutsune hori murrizten hasi dira. Tarteko uneren batean, irtenbide mistoa eraginkorragoa izan ohi da \"bytecode\"-ak erabiliz.\nBehe-mailako programazio lengoaiak normalean konpilatuak dira, batez ere eraginkortasuna kezka nagusia bada, gurutze-plataformen euskarria ordez.\u00a0\nAhalegin txikiak eginda posible da lengoaia interpretatuentzako konpiladoreak eraikitzea. Adibidez, Common Lisp\u00a0 Java bytecode-re konpilatua izan daiteke, Java-ren makina birtualak interpretatzen duena; C kodera, kode-makinara konpilatu egiten dena. Konpilazio era ezberdin eskaintzen dituzten lengoaiek, kontrol gehiago eskaintzen dute programatzaileak exekuzio denbora kontrolatzeko eta plataforma ezberdinetan bateragarritasuna sustatzeko.\nLengoaiak.\nNormalean konpilatutzat hartzen diren zenbait lengoaia:"}
{"id": "678229", "revid": "56334", "url": "https://eu.wikipedia.org/wiki?curid=678229", "title": "Errusiako Zientzia Akademia", "text": ""}
{"id": "678231", "revid": "105290", "url": "https://eu.wikipedia.org/wiki?curid=678231", "title": "Software bertsio", "text": "Software bertsiotzea, software bati izen, kode edo zenbakia bat esleitzen duen prozesua da, garapen maila adierazteko. Gehienetan bi zenbaki esleitzen dira, \"handia\".\"txikia \"(), softwarearen garapena aurrera joanez gero, balorea handituko dutenak. Ohikoa ez bada ere, beste zenbaki bat ere erabil daiteke, mikro, eta softwarea zein garapen mailan dagoen.\nZenbakiak handitu egiten dira:"}
{"id": "678232", "revid": "1545", "url": "https://eu.wikipedia.org/wiki?curid=678232", "title": "Lengoaia arinak", "text": ""}
{"id": "678233", "revid": "105290", "url": "https://eu.wikipedia.org/wiki?curid=678233", "title": "Jungle Boogie", "text": "Jungle Boogie () Kool &amp; the Gang estatubatuar funk musika taldearen abesti bat da. 1973ko Wild and Peaceful (\"Basatia eta Baketsua\") diskoaren barnean argitaratu uzten.\n1994ko Pulp Fiction film ospetsuaren soinu bandaren abestietako bat izan zen."}
{"id": "678234", "revid": "1545", "url": "https://eu.wikipedia.org/wiki?curid=678234", "title": "Zalantza metodikoa", "text": ""}
{"id": "678235", "revid": "512", "url": "https://eu.wikipedia.org/wiki?curid=678235", "title": "Little Green Bag", "text": "Little Green Bag (euskaraz \"Poltsa Berde Txikia\") George Baker Selection herbeherear taldeko Jan Visser eta George Baker musikarien pop rock abesti bat da. 1969ko izenburu berdineko Little Green Bag diskoaren barnean argitaratu uzten.\n1994ko Reservoir Dogs film ospetsuaren soinu bandaren abestietako bat izan zen."}
{"id": "678237", "revid": "512", "url": "https://eu.wikipedia.org/wiki?curid=678237", "title": "Surf Rider", "text": "Surf Rider The Lively Ones estatubatuar surf rock taldearen abesti bat da. 1964ko \"Surf Rider!\" diskoaren barnean argitaratu zuten.\n1994ko \"Pulp Fiction\" film ospetsuaren soinu bandaren abestietako bat izan zen."}
{"id": "678238", "revid": "336", "url": "https://eu.wikipedia.org/wiki?curid=678238", "title": "You Never Can Tell (abestia)", "text": "You Never Can Tell (euskaraz \"Inoiz Ezin Dezakezu Esan\") Chuck Berry estatubatuar rock and roll musikari eta abeslariaren abesti bat da. 1964ko St. Louis to Liverpool (\"St. Louisetik Liverpoolera\") diskoaren barnean argitaratu zuen.\n1994ko \"Pulp Fiction\" film ospetsuaren soinu bandaren abestietako bat da, ziurrenik film horretako ikur ere bai, hain zuzen ere, John Travolta eta Uma Thurman aktoreek elkarrekin dantza pistan dantza egiten duten uneko abestia da."}
{"id": "678241", "revid": "105290", "url": "https://eu.wikipedia.org/wiki?curid=678241", "title": "Johnny B. Goode", "text": "Johnny B. Goode Chuck Berry estatubatuar rock and roll musikari eta abeslariaren abesti bat da, musikariaren, rock and roll generoaren nahiz XX. mendeko abesti ospetsu eta ezagunetako bat da, ondorioz musika talde eta musikari ugariren bertsio kontaezinak ditu. 1959ko Chuck Berry Is on Top (\"Chuck Berry Gailurrean Zagok/n\") diskoaren barnean argitaratu zuen."}
{"id": "678242", "revid": "512", "url": "https://eu.wikipedia.org/wiki?curid=678242", "title": "Tutti Frutti (abestia)", "text": "Tutti Frutti (italieraz \"Dena Fruituak\") 1955eko Little Richard estatubatuar rock and roll musikari eta abeslariaren abesti bat da, musikariaren, rock and roll generoaren nahiz XX. mendeko abesti ospetsu eta ezagunetako bat da, ondorioz musika talde eta musikari ugariren bertsio kontaezinak ditu. 1957ko Here's Little Richard (\"Hementxe Zagok/n Littler Richard\") diskoaren barnean argitaratu zuen."}
{"id": "678244", "revid": "119347", "url": "https://eu.wikipedia.org/wiki?curid=678244", "title": "Keke Rosberg", "text": "Keijo Erik \"Keke\" Rosberg (1948ko abenduaren 6a -) auto gidari ohia da. 1980. hamarkada hasieran 1 Formulan ibili zen eta 1982an Munduko txapelketa irabazi zuen.\u00a0\u00a0Stockholmen (Suedia) jaioa izan arren, nazionalitate finlandiarra dauka. Horrek, bere abiadurarekin batuta, bere ezizena sortzeko balio izan zuen:\u00a0\"finlandiar hegalaria\".\u00a0Nico Rosberg gidariaren aita da."}
{"id": "678245", "revid": "1545", "url": "https://eu.wikipedia.org/wiki?curid=678245", "title": "Let's Twist Again", "text": "Let's Twist Again () 1955eko Kal Mann eta Dave Appell estatubatuar musikariek konposatu eta idatzitako rock and roll abesti bat da. Chubby Checker musikariak abestu eta ezagun egin zuen."}
{"id": "678247", "revid": "646", "url": "https://eu.wikipedia.org/wiki?curid=678247", "title": "Katalanismo", "text": ""}
{"id": "678250", "revid": "98220", "url": "https://eu.wikipedia.org/wiki?curid=678250", "title": "Goiko hartzidura", "text": "Goiko hartzidura garagardo mota batzuk fabrikatzeko erabilitako hartzidura mota bat da. Andelaren goiko kanpoaldeko azaleran gertatzen delako du izen hori. Hartzidura Saccharomyces cerevisiae mikroorganismo-kulturengatik sortzen da, hartzidura-andelaren goialdera igotzen direnak (\"ale\" motako garagardoak). Goiko hartzidura 16-24\u00a0\u00b0C-ko tenperaturan gertatzen da."}
{"id": "678251", "revid": "119347", "url": "https://eu.wikipedia.org/wiki?curid=678251", "title": "Faltsazionismo", "text": "Faltsazionismoa edo\u00a0arrazionalismo kritikoa, Karl Popper\u00a0(1902-1994) filosofo austriarrak sorturiko korronte epistemologikoa\u00a0da. \u00a0Popperrentzat, teoria bat\u00a0kontrastatzea\u00a0kontraargudio baten bidez gezurtatzen saiatzea da. Ezin bada gezurtatu, teoria hori berretsirik geratzen da, eta behin-behinekoz onartua izan daiteke, baina \"ez egiaztatua;\" hau da, ez dago erabat egiazkoa den teoriarik, gehienez \"ez gezurtatuak\" daude. Faltsazionismoa metodo zientifikoaren\u00a0zutabeetako bat da.\nEgiaztatzetasunetik faltsazionismora.\nFaltsazionismo metodologikoaren barruan, Popperren hasierako faltsazionismo inozoa, Popperren obra berantiarraren faltsazionismo sofistikatuaren, eta Imre Lakatosen ikerketa-programen metodologia\u00a0bereiz daitezke.\nIndukzioaren arazoaren, esperientziak eskaintzen dituen datu partikularretatik abiaturik unibertsala den zerbait baieztatu ezin delakotik dator. Miloika bele beltz ikusi arren, ezingo da baieztatu \"bele guztiak beltzak direla\". Ordea, nahikoa da beltza ez den bele bat aurkitzea \"Bele guztiak ez dira beltzak\" baieztatzeko. Hori dela-eta, Popperrek faltsazionismoa aurkezten du zientziaren mugaketa irizpide gisa.\nPopperrek egiaztatzetasuna, teoriak egiaztatzeko metodo modura baztertzen du. Bere tesi nagusia da, ezin direla egon behin betiko judizio zientifikorik, hau da, esperientziaren bidez kontrastatu edo gezurtatu ezin diren judiziorik.\u00a0Esperientziak, zientzia enpirikoak beste sistema teorikoetatik bereizten dituen metodoa izaten jarraitzen du.\nPopperrentzat ez dira existitzen ez abiapuntu ukaezinik\u00a0\"ez horiek behar dituen razionalitate zientifikorik\". Egiaren afera, hau bilatzearen metodoaren eta faltsutasuna onartzearen metodoaren auzia da. Zientzia lehenengoz induktiboa izan arren, garrantzi handien duen aspektua alderdi deduktiboa da. Zientzia, arrazionala izateagatik bereizten da, eta arrazionalitatearen muina gure sineskerak kritikara eta ordezkatzera aurkezten ditugun, edo ez dituginean oinarritzan da. Indukzioaren arazoaren aurrean, Popperek, hipotesi bat noiz ukatu behar dugun jakiteko \u00a0arau metodologiko multzo bat proposatzen du.\nPopperrek ondorio behagarriak deduzitzeko eta hauek probatzeko metodo zientifiko bat proposatzen du.\u00a0Ondorioak huts egiten badu, hipotesia baliogabetzen da eta gaitzetsi beharra dago. Kontrako kasuan, dena konprobatzen bada, prozesua berregin behar da beste ondorio posible batzuk kontsideratuz. Hipotesi batek hainbat gezurtatze prozesu biziraun baditu berretsita dagoela esaten da, baina ezin dugu esan behin betiko berretsirik dagoenik, bakarrik behinekoz edo oraingoz, ebidentzia enpirikoarengatik.\nFaltsazionismoaren metodoa.\nFaltsazionistentzat, zientifikoa, ausardiarekin experimentuetara eta behaketetara aukeztuko den teoria bat proposatzen duen artista bat da. Zientziaren aurrerapena, hainbat teoria jarraitu gezurtatzean dago, horrela, ez dena jakinez, denera gehiago hurbildu ahal izateko.\nFaltsazionistek proposaturiko hipotesiak\u00a0faltsugarriak izan behar dute, hau da, egitateek edo kontrako esperimentu batek proban ipini ditzake eta gezurtatu.\u00a0Baldintza hau betetzeko, hipotesiek ahalik eta orokor, argi, eta konkretuen izan behar dute.\u00a0Hipotesi faltsugarri bat ez da \u00abbihar agian euria egingo du\u00bb, ezingo delako edozein kasutan faltsutu (\u00abbihar agian ez du euririk egingo\u00bb).\nHipotesi faltsugarri bat \u00abMerkurio planetak orbita batean biratzen da\u00bb izango litzateke. Hipotesi orokorragoa (eta ondorioz faltsugarriagoa) \u00a0\u00abplaneta guztiek orbita batean biratzen dute\u00bb izango litzateke. Eta hipotesi konkretuagoa\u00a0(eta ondorioz faltsugarriagoa ere) \u00abplaneta guztiek orbita eliptiko batean biratzen dute\u00bb izango litzateke.\nFaltsazionistek faltsugarriagoak diren hipotesiak edo teoriak nahiago dituzte beti, hau da, faltsutasuna demostratzeko errezago direnak, faltsutuak izan ez diren heinean. Horrela zientziak aurreratuz saiakera eta akatsen bidez.\nTeoria bat faltsugarri kontsideratuko da bere oinarrizko judizioetan zehazki bana daitekeenean \u2014behagarriak diren gertaerei erreferentziatuz\u2014 hutsak ez diren bi azpiklasetan: kontraesanetan dauden oinarrizko judizio guztienak \u2014honek baztertzen edo debekatzen duena enuntziatzen dutenak\u2014, bere faltsutzaile potentzialak, eta kontraesanetan ez dauden juudizioekin \u2014berak onartzen duena enuntziatzen dutenek\u2014.\nFaltsazionismoaren abantailak \u00a0\n-Zientziaren aurrerapena bilatzen du, egia bilatu baino gehiago.\n-Ondorioztatzeko dedukzioak erabiltzen ditu.\n-Egitate eta teoriak faltsuak izan daitezkeela onartzen du."}
{"id": "678252", "revid": "56334", "url": "https://eu.wikipedia.org/wiki?curid=678252", "title": "Faltsazionismoa", "text": ""}
{"id": "678256", "revid": "42105", "url": "https://eu.wikipedia.org/wiki?curid=678256", "title": "Objektuei orientatutako programazio", "text": ""}
{"id": "678257", "revid": "10891", "url": "https://eu.wikipedia.org/wiki?curid=678257", "title": "EmiliodeVillota Motorsport", "text": "EmiliodeVillota Motorsport Espainiako\u00a0auto lasterketa talde bat izan zen, Emilio de Villota\u00a01 Formulako gidari ohiak sortua. 2004an de Villota EV Racing taldeko zuzendaria zen, baina akzioak saldu eta talde hau sortu zuen. Horrez gain,\u00a0Pons Racing\u00a0taldearen managerra zen\u00a0World Series by Renault\u00a0txapelketan. 2015\u00a0bukaeran\u00a0Teo Mart\u00edn taldera batu zen eta\u00a0Teo Martin Motorsports\u00a0sortu zen, International GT Open, Formula V8 3.5 eta EuroFormula Openen parte hartuko zuen taldea.Emilio manager izendatu zuten eta EmiliodeVillota Motorsportek bertan behera utzi zituen bera kirol ekintzak.\nGidari eskola.\n1980ko urrian, Emilio de Villotak eskola sortu zuen Aurora F1 Series txapelketa irabazi ostean. Emilio de Villota Gidari Eskola lehena izan zen Espainian eta Portugalen gidariei formazio kurtsoak ematen.Eskolan\u00a0Pedro de la Rosa, Marc Gen\u00e9\u00a0edo Jordi Gen\u00e9\u00a0bezalako gidariak ikasi zuten. 1987an lehen sozietatea sortu zen: 'Escuela de Pilotos Emilio de Villota, SA'. Bertan Emiliok akziodun nagusi izateari utzi zion.\nEV Racing S.L..\n1997an sozietatearen izena aldatu zuen 'Escuela de Pilotos \u00a0Emilio de Villota, SA'tik EV Racing, S. L (\"Emilio de Villota Racing S.L.\")ra. Enpresa kirol programetan murgilduta zebilen, eta eskolaren izena mantendu zuen irakasketa kontuetarako.\u00a0EV Racingek\u00a0Espainiako Formula 3 Txapelketan\u00a0parte hartu zuen, besteak beste.\n2004 hasieran Emilio de Villotak bere EV Racingeko akzioak saldu zituen bere haurrekin batera eskola berri bat sortzeko. Eskola hori sortzeko Emiliok doan eman zituen izen komertzialaren eskubideak (Escuela de Pilotos Emilio de Villota). Gaur egun EV Racingek martxan jarraitzen du bere ohiko jarduerekin; lehiatzen eta irakasten. 'Escuela Espa\u00f1ola de Pilotos' izena dauka egun.\nMaster Junior Formula.\n2005. urtean Emiliok Master Junior Formula sortu zuen gidari eskolara joaten zen gazte kopuru handia ikusita. Formula BMW Junior Cup Iberia\u00a0kategoria portugaldarrean erabilitako materialak erosi zituen. Hiru urtez lehia izaten zen, baina 2008an irakasketan eta formazioan jarri zen azpimarra, lasterketak utzita. Irabazleak\u00a0Espainiako Formula 3 Txapelketako denboraldi osoa egiteko aukera lortzen zuen.\nEmiliodeVillota Motorsport.\nEuropean F3 Open.\nEmilio de Villotak berak zuzendu zuen. Hamabost profesional zeuden taldean, Emilio de Villota jr.rekin batera. Azken hau gidari ohia, 1 Formulako mekaniko ohia eta Oxfordeko Unibertsitate Politeknikotik automobilen goi ingeniaria zen. Taldekako txapelketan emaitzarik onena 2012ko txapeldunordetza izan zen.\nInstalazioak eta materiala.\nEgoitza Madrilen zegoen, Jaramako zirkuitutik hurbil. Hau zuten:\nEuroformula 3000 eta Superleague Formula.\nTaldeak\u00a0EuroFormula 3000ko bi denboralditan parte hartu zuen, baita\u00a0Superleague Formulako beste bitan ere hainbat talde aholkatuz."}
{"id": "678258", "revid": "58701", "url": "https://eu.wikipedia.org/wiki?curid=678258", "title": "Chacarera", "text": "Chacarera Argentinako Santiago del Estero probintziako dantza eta musika mota herrikoi bat da. Usadioz, gitarrarekin, dunbalarekin eta biolinarekin jotzen da, baina beste musika-tresna batzuekin jotako aldaerak ere onartzen ditu. Chacacera batzuk abestu ere egiten dira, gaztelaniaz nahiz santiagotar kitxuan. Eta chacacera batzuk musika-tresnarik gabekoak dira, \"a cappella\" abesten dira. Bikotetan dantzatzen da."}
{"id": "678259", "revid": "119347", "url": "https://eu.wikipedia.org/wiki?curid=678259", "title": "Chamam\u00e9", "text": "Chamam\u00e9 Argentinaren ipar-ekialdeko musika mota eta dantza herrikoi bat da., bai eta Brasilgo hegoaldeko Paran\u00e1, Santa Catarina, Rio Grande do Sul eta Mato Grosso do Sul probintzietakoa ere. Corrientes, Entre R\u00edosko probintziaren iparraldean eta Formosako probintziaren eki-erdialdean, Santa Fe, Chacoko probintziaren ekialdean eta Misiones probintzia guztian oso ohikoa da. Jatorriari buruz, tesi zabalduenaren arabera, \"chamam\u00e9\" hitza guaranierazko \"\u00f1e'\u1ebd mbo'e jeroky\" hitzetatik omen dator, alegia, \"abestiak dantzak\"."}
{"id": "678260", "revid": "58701", "url": "https://eu.wikipedia.org/wiki?curid=678260", "title": "Cool jazz", "text": "Cool jazza 1940ko hamarkadan New York hirian sortu zen jazz musikaren azpigenero bat da. 1946an, behin Bigarren Mundu Gerra amaituta, New Yorkera Kaliforniatik etorritako jazz musikariak iritsi ziren. Berta, ia gehienak afroamerikarrak ziren bebop musikariekin jotzen hasi ziren, bestalde, Lester Young (Prez) edota Coleman Hawkins (Bean) swing musikarien eragina ere jaso zuten. Ondorioz, estilo erromantikoa, erritmo sotil eta lasaiekoa, eta beboparen harmoniken eragina zuen cool jazza sortu zen.\nAzpigenero honetako lehenbiziko talde eta musikari nabarmenak Claude Thornhill eta Lennie Tristanoren orkestra eta Claude Thornhill musikariaren \"Snowfall\" abestia egon ziren.\nBeste cooljazzlari nabarmenak honakoak dira:"}
{"id": "678261", "revid": "105290", "url": "https://eu.wikipedia.org/wiki?curid=678261", "title": "Andaluziar kopla", "text": "Andaluziar kopla, maiz soilik kopla deitua (gaztelaniaz \"copla andaluza\") Espainiako Andaluzia autonomia erkidegoko abesti arin mota bat da. Nahiz eta usadio handia duen abestigintza mota bat izan, 1930eko hamarkada eta 1940ko hamarkadan sortu eta garatu zen, Antonio Quintero, Rafael de Le\u00f3n eta Manuel Quiroga musikagileek estilo honetako abesti ugari konposatu zituzten.\nLehenbiziko andaluziar kopla abeslari nabarmenen artean Pastora Imperio dago, bestelako estilo honetako abeslari nabarmen artean honakoak daude: Estrellita Castro, Concha Piquer, Lola Flores, Imperio Argentina, Miguel de Molina, Carlos Cano, Rosa Morena, Gracia Montes, Marif\u00e9 de Triana, Roc\u00edo Jurado, Juanita Reina, Manolo Escobar, Juanito Valderrama, Sara Montiel, Marujita D\u00edaz, Paquita Rico, Carmen Sevilla edo Antonio Molina.\nGaur egungo, andaluziar kopla abeslari nabarmenen artean hauek daude: Bambino, Mar\u00eda Jim\u00e9nez, Isabel Pantoja, Martirio, Miguel Poveda, Carlos Cano, Pasi\u00f3n Vega, Clara Montes, Pastora Soler, Aurora Guirado, Nieves Hidalgo, Diana Navarro, Concha Buika, La Shica, Estrella Morente, La Canalla, Marta Quintero, Falete, India Mart\u00ednez, Javier Ruibal, Javier Lim\u00f3n, Manuel Lombo, Mar\u00eda Jos\u00e9 Santiago, Patricia Vela, Juan Antonio Valderrama, Mar\u00eda Dolores Pradera eta Pl\u00e1cido Domingo."}
{"id": "678262", "revid": "105290", "url": "https://eu.wikipedia.org/wiki?curid=678262", "title": "Country rock", "text": "Country rock delakoa country musikaren azpigenero bat da, berez eta izendapenak adierazten duen bezala, country eta rock musikaren arteko nahasketatik sortua. 1960ko hamarkadaren amaieran eta 1970eko hamarkadaren hasieran rock musika talde eta abeslari multzo batek country estiloko diskoak grabatzen hasi zirenean sortu zen, tartean Bob Dylan eta The Byrds taldea zeuden. 1970eko hamarkadan izan zuen bere urrezko aroa, batipat, Emmylou Harris eta Michael Nesmith musikariak, Eagles, Poco eta Pure Prairie League taldeekin.\nBeste musika generoetako musikari eta taldeen musika estiloan ere eragina izan du, tartean The Band, Grateful Dead, Creedence Clearwater Revival, The Rolling Stones eta George Harrison musikariaren bakarkako ibilaldian. Southern rock azpigeneroaren bilakaeran ere eragina izan du."}
{"id": "678263", "revid": "105290", "url": "https://eu.wikipedia.org/wiki?curid=678263", "title": "Crossover thrash", "text": "Crossover thrash, maiz crossover bakarrik deitua, thrash metal eta hardcore punk musika azpigeneroen nahasketatik sortutako estilo edo azpigeneroa da. Estiloa heavy metal eta punk rockaren artean kokatzen da.\nEuskal Herrian azpigenero edo estilo honetako musika talde ezagunena Soziedad Alkoholika da."}
{"id": "678264", "revid": "1545", "url": "https://eu.wikipedia.org/wiki?curid=678264", "title": "Cuarteto (musika mota)", "text": "Cuarteto delakoa, Argentinako C\u00f3rdoba hiriko musika mota herrikoi bat da. Bere ezaugarri nagusien artean oso erritmo bizi eta tropikala izatea da, gainera Argentinaz gain, Hego Amerikako beste hainbat herrialdeetan ere entzun ohi da.\n1940ko hamarkadan goi eta erdi klaseek zokoratutako langile klaseko eta maila apaleko jendeak sortu zuen. 1990eko hamarkadan herrialde osoan oso ospetsua egin, eta jada behe klaseez gain gizartearen gainontzeko klaseen musika izatera ere iritsi zen."}
{"id": "678265", "revid": "58701", "url": "https://eu.wikipedia.org/wiki?curid=678265", "title": "Cueca", "text": "Cueca delakoa, Hego Amerikako dantza eta musika mota bat da. Txileko dantza nazionaltzat jo ohi da, baina Hego Amerikako beste herrialde batzuetan ere dantzatzen da, tartean Bolivia, Argentina eta Kolonbian, eta tokian-tokiko eta garaian-garaiko aldaera ugari eta ezberdinak ditu."}
{"id": "678267", "revid": "58701", "url": "https://eu.wikipedia.org/wiki?curid=678267", "title": "Cumbia", "text": "Cumbia Hispanoamerikako dantza eta musika mota da. Kolonbia eta Panaman sortu zen, Karibe itsasoaren bazterrean, afroamerikar musikaren erritmoaren, eta espainiar eta amerindiar musika osagaien nahasketatik. Eskualdeko nortasunaren adierazpen gisa, oso harrera ona izan du bai Andeetako aldean, bai Hego Konoan."}
{"id": "678268", "revid": "58701", "url": "https://eu.wikipedia.org/wiki?curid=678268", "title": "San Lourenzo lurmuturra", "text": "San Lourenzo lurmuturra () Portugalgo Madeira uharteko muturrik ekialdekoena da, eta Cani\u00e7al udalerriaren ekialdean dago. Bere ekialdean Farol uhartetxoa dago. Lurmuturrak denera 6 km inguruko luzera du, eta 1996tik bertan aurkitzen diren landare eta hegazti batzuk zaintzeko ingurune babestua da."}
{"id": "678269", "revid": "65203", "url": "https://eu.wikipedia.org/wiki?curid=678269", "title": "Arte endekatu", "text": "Arte endekatua,\u00a0alemaniako Entartete Kunst \u00a0hitzen itzulpena da,\u00a0nazien erregimenaren\u00a0aldian Alemania osoan arte modernoa deskribatzeko erabiltzen zen espresioa hain zuzen ere. Naziek arte mota hau gaitzesten zuen eta \"arte heroikoa\" zeritzotena goretsi. \"Endekatu\" arte hau, Alemanian debekatua izan zen eta \"ez alemaniar\"-tzat jotzen zuten, \u00a0boltxebike eta juduen kutsua gaineratuz.\u00a0\u00a0\"Artista endekatutzat jotzen zutenak zigortuak izan ziren; besteak beste, ezin zuten irakaskuntzan aritu, ezin zuten beraien artea erakutsi edota saldu eta zenbaitetan, artea sortzea ere eragotzi zieten.\nHistoria.\nArte endekatua\u00a0halaber, naziek antolatutako propaganda erakusketa baten izenburua izan zen. Erakusketa hau, 1937 urtean, Municheko\u00a0 Haus der Kunst-en egin zuten eta bertan arte modernoko lanak, anabasean jarrita eta irrigarri uzten zuten testuak gaineratu zizkien. Horrez gain, aldez aurretik 1933 urtean alemaniako agintariek ordaindu zuten itzelezko salneurria zehaztu zuten, herri xehea bukatu berri zen gerraren ondoriak eta 1929ko krisi ostea sufritzen zuen bitartean. Iritzi publikoa arte modernoaren kontra jartzeko asmotan, erakusketa hainbat hiritan izan zen, Alemania eta Austria barrena.\nArte modernoa debekatzen zuten bitartean, ohiko margo eta eskultura, \"odola eta lurra\" \"arraza garbitasuna\", edertasuna, militarismoa eta obedientzia baloreak goresten zutenak sustatu zuten. Era berean, musika tonala izatea eta jazz\u00a0musikaren eragin gabekoa nahi zuten; bestelako pelikulak eta antzezlanak zentsuratuak izan ziren.\nHorrela jokatzearen arrazoia hau zen: artea heroikoa, benetako artea adierazten du eta eredu modernoek ordea edertasun kanonetik kanpo zeuden. Artista \"garbi\"ek \"arte garbia\" sortzen zuten eta aldiz, artista modernoek, \"endekatuek\" ordea \"arte endekatua\" ekoizten zuten.\nNaziek artista \"endekatu\"tzat jotzen zuten artisten zerrenda:\nEstiloak:"}
{"id": "678271", "revid": "512", "url": "https://eu.wikipedia.org/wiki?curid=678271", "title": "Ihes betea zilegi balitz", "text": "Ihes betea zilegi balitz Xabier Leteren olerki bat da, famatua bereziki Mikel Laboak musikatu eta abestutako bertsioagatik, Sei diskoan plazaratu zuena (1985).\nEzintasuna, esperantza eta etsipenaren olerkia.\nOlerkiak egoera txarretatik ihes egitearen ezintasuna du gaitzat, esperantza eta etsipenaren arteko dantzan.\nHorrelako egoera etsigarriak deskribatzeko erreferentzia gisa erabili izan da abestia euskal kulturan gero. Protagonista batzuek \u00abihes betea zilegi izatea\u00bb bilatzen dutela esan da batzuetan, \u00abNunbait balego bakera\u00bb ihes egingo luketela gustura, baina munduan ez dagoela bakerik. Protagonistak ihes nahian eta ihes ezinean dabiltzala adierazi nahi da olerki hau aipatzen denean.\nDoinuaren historia.\nMikel Laboaren abestiaren doinua Paco Iba\u00f1ez abeslariaren Pello Joxepe kantan oinarritzen da. Iba\u00f1ez-ek bere amari entzundako abestiak biltzen zituen \"Oroitzen\" diskoan jaso zen. Horretan oinarrituta, Naomi Shemer israeldar konposagileak hebreerazko \"Yerushalaim shel Zahab\" abestia konposatu zuen, Israelen aski ospetsua den abestia. Israeldar konposagileak 2005 urtean aitortu zuen doinu horretan oinarritu zela, ordura arte ukatu bazuen ere."}
{"id": "678272", "revid": "56334", "url": "https://eu.wikipedia.org/wiki?curid=678272", "title": "Swing (musika)", "text": ""}
{"id": "678273", "revid": "56334", "url": "https://eu.wikipedia.org/wiki?curid=678273", "title": "Arte endekatua", "text": ""}
{"id": "678275", "revid": "56334", "url": "https://eu.wikipedia.org/wiki?curid=678275", "title": "Entartete Kunst", "text": ""}
{"id": "678277", "revid": "105290", "url": "https://eu.wikipedia.org/wiki?curid=678277", "title": "Dance-punk", "text": "Dance-punk, baita disco-punk edo punk-funk deitua, 1970eko hamarkadan sortutako musika mota bat da. Gerrora, 2000ko hamarkadan post-punk eta no wave musika azpigeneroen sortzearekin batera berragertu egin zen.\nRock musika disco eta funk musika dantzagarrien arteko nahasketatik sortu zen."}
{"id": "678278", "revid": "105290", "url": "https://eu.wikipedia.org/wiki?curid=678278", "title": "Danz\u00f3n", "text": "Danz\u00f3n delakoa, Kuban jatorria duen erritmo eta dantza mota bat da. 1879 inguruan Miguel Failde P\u00e9rez (1852-1921) kubatar musikagileak sortu zuen. XX. mendearen hasieran Mexikon errotu zen, eta gaur egun herrialde honetako kulturaren zatitzat ere jotzen da. Kubam nagusiki haize instrumentuekin jotzen da, tartean txirula, biolina, tinbalak eta kubatar perkusioa."}
{"id": "678279", "revid": "105290", "url": "https://eu.wikipedia.org/wiki?curid=678279", "title": "Deathrock", "text": "Deathrock edota deathpunk delakoa, punk rock musika azpigeneroan beldurrezko elementuak eta giroa gehitzen dizkion estiloa deitzeko erabiltzen den izendapena da. 1970eko hamarkadaren amaieraldea Los Angeles hirian sortu eta 1980ko hamarkadaren hasiera AEBetako mendebaldeko kostalde osora zabaldu zen.\nHasiera batean, Christian Death musika taldeak Alice Cooper bezalako musikarien eta B serieko filmen eraginez garatutako estiloa izan zen."}
{"id": "678280", "revid": "105290", "url": "https://eu.wikipedia.org/wiki?curid=678280", "title": "Deep house", "text": "Deep house house musikaren azpigenero bat da. 1980ko hamarkadaren amaieraldera Chicago house eta jazz-funk estiloak elkartuz sortu zen. Deep house kantek 120 eta 125 beat minutuko tempoa dute."}
{"id": "678283", "revid": "58701", "url": "https://eu.wikipedia.org/wiki?curid=678283", "title": "Desert rock", "text": "Desert rock rock musikaren azpigenero bat da. 1990eko hamarkadaren hasieran Kaliforniako Palm Desert hirian sortu zen, hortik duen beste Palm Desert Scene izendapena ere. Musika mota askotatik edaten duen azpigeneroa da, tartean psikodelia, blues, rock alternatiboa, grunge, heavy metal eta hardcore punk musika. Stoner rock musikaren barnean ere sailkatu izan da."}
{"id": "678284", "revid": "105290", "url": "https://eu.wikipedia.org/wiki?curid=678284", "title": "Dream pop", "text": "Dream pop rock alternatiboaren azpigenero bat da. 1980ko hamarkadaren erdialdera Erresuma Batuan The Passions, Dif Juz, Lowlife eta A.R. Kane taldeen eskutik sortu zen."}
{"id": "678286", "revid": "6327", "url": "https://eu.wikipedia.org/wiki?curid=678286", "title": "Ikaburuko leize", "text": ""}
{"id": "678287", "revid": "448", "url": "https://eu.wikipedia.org/wiki?curid=678287", "title": "Ingude-altxatze", "text": ""}
{"id": "678288", "revid": "448", "url": "https://eu.wikipedia.org/wiki?curid=678288", "title": "Ingude jasotze", "text": ""}
{"id": "678289", "revid": "448", "url": "https://eu.wikipedia.org/wiki?curid=678289", "title": "Ingude-jasotze", "text": ""}
{"id": "678291", "revid": "56334", "url": "https://eu.wikipedia.org/wiki?curid=678291", "title": "Dance punk", "text": ""}
{"id": "678292", "revid": "42829", "url": "https://eu.wikipedia.org/wiki?curid=678292", "title": "H. B\u00f6ll", "text": ""}
{"id": "678293", "revid": "56334", "url": "https://eu.wikipedia.org/wiki?curid=678293", "title": "Adair County (Oklahoma)", "text": ""}
{"id": "678297", "revid": "105290", "url": "https://eu.wikipedia.org/wiki?curid=678297", "title": "Donostiako bertsolaritzaren historia", "text": "Donostia eta bertsolaritza aipatzean Bilintxi egiten zaio behin eta berriz erreferentzia. Bera izan da zalantzarik gabe hiriak orain arte izan duen bertsolaririk ezagunena. Baina Donostiak, Bilintxez gain, bertsolari ugari izan ditu. Bertsolaritzaren historia bera hiriari estuki lotua dago.\nBat batekotik idatzira.\n1813. urtetik hona Donostian bertsoak izan duen bilakaera eta protagonista nagusiak aipatuko ditugu. XVIII. mendean ohikoak ziren bertsolarien arteko guduak, bat-bateko bertso-saioak. Orduko bertsolaria eskolatu gabea zen, irakurtzen eta idazten ez zekiena. XIX. mendearekin batera, poliki-poliki bertsopaperak gailentzen hasi ziren, aldarrikapenak eta ideiak zabaltzeko eskaintzen zituzten erraztasunei esker: industrializazioa, gizarte gatazkak... hori dela eta, bertsopaperek sekulako loraldia ezagutu zuten eta, aldiz, bertso-guduek behera egin zuten.\nJose Bizente Etxagarai.\nDonostiako lehen bertso-jartzaile ezaguna Jose Bizente Etxagarai izan zen. Jose Bizente Etxagarai, ofizioz Donostiako Alhondigako administrari izan zena, 1813 eta 1853 bitartean Donostiako ospakizun gehienetarako bertsoak eta letrak egin zituelako da ezaguna. (15).\nEzagunak dira baita ere, 1813ko abuztuaren 31ko sutea deskribatzen duten koplak, euskaraz, naiz eta izenburua gazteleraz eman: \"A\u00f1o de 1813 : sitio, asalto, saqueo e incendio de la plaza de San Sebasti\u00e1n por las tropas aliadas angloportuguesas\".\nBat-batekotik idatzira, aipatzekoa da bertsolaritzak historiaren kronika egiteko hartzen duen lekua. Horren adibide garbia dira Etxagarairen bertsoak.\nBerrikuntza edo Euskal Pizkundea.\nXIX. mendeko bigarren erdialdetik XX. mendeko lehen erdialdera, euskal literaturak Lehen Euskal Pizkundea izenez ezagutzen den loraldia ezagutu zuen. karlistaldiak galdu eta foruak deuseztatu zireneko galera-sentimenduari dago lotua, erromantizismoaren eragin nabarmenarekin. Donostiak protagonismo nabarmena izan zuen mugimenduan, lore-jokoak eta Euskal Erria aldizkaria horren lekuko. Horien bueltan bertsolari eta bertso-jartzaile ugari bildu ziren.\nBilintx.\nDonostiako bertsolaritzak eman duen bertsolaririk ezagunena, 1831ko apirilaren 30ean jaio zen eta 1876ko uztailaren 21ean hil, karlistek botatako granada batek eragindako zaurien ondorioz.\nOfizioz Donostiako Antzoki Zaharreko kontserje izan zen eta bertan dendan bat ere izan zuen bertan bere emaztearekin batera. Madrilgo La Correspondecia egunkariko korrespontsal izan zen ere.\nBizitzan zehar ezbehar ugari izan zituen: aurpegia desitxuratu zion erorketa umetan, aurrezki guztiak ohostu zizkiotenekoa eta beste hainbat. Patu txar horrek eta ezinezko maitasunari egindako bertso sortek Bilintxen irudi triste eta malenkoniatsua sortu dute, baina Bilintx ere bazen sagardotegi eta umorearen zale. Giro horretan sortutakoak dira guregana apenas iritsi diren bere bapateko bertso bakanak.\nJose Zapirain Irastorza (Txapillo).\nUdal langilea eta zapataria izateaz gain, Euskal-Erria aldizkarian bertso eta poema ugari argitaratu zituen. Euskaltzale sutsu eta saiatua, umoretsua eta bertso zaharrak buruan gordetzeko dohain paregabea omen zeukan Txapillok. Donostiar-donostiarra,Lore-jokoak eta euskal festak Donostian antolatzen hasi orduko, Zapirain izan zen bertsolariak ekartzeko arduraduna.\nHil zenean, Jose Manuel Lujanbio Txirritak bertso batzuk eskaini zizkion:[3]\nArtolatarrak. Ramon, Pepe eta Rosario.\nXIX. mendeko bigarren erdialdea eta XX.aren hasieran Artola familia ageri zaigu. Ramon, aitak, eta hare seme-alaba Pepe eta Rosariok bertso sorta ugari sortu zituzten eta Donostiako bertsogintza eta kultur mugimenduan garrantzia handia izan zuten.\nRamon Artola. Tolosa, Gipuzkoa,\u00a01831ko\u00a0abuztuaren31\u00a0-\u00a0Donostia, Gipuzkoa,\u00a01906ko\u00a0abuztuaren 20a).\nJaiotzez tolosarra izan arren oso gazterik etorri zen Donostiara bizitzera. Ofizioz linternero, pertsona garrantzitsua izan zen azken karlistadaren (1872-1876) ondoren, Donostian sortu zen giro eta mugimendu euskaltzalean. Jose Manterolak sortutako Euskal Erria aldizkariaren parte izan zen eta bertan argitaratu zituen bere bertso gehienak.\nGaraiko sortzaileen ohiturari eutsiz, fedeari, maitasunari, pertsonaia famatuei eta euskarari kantatu zion besteak beste Ramonek baina adierazgarriak dira batez ere, ipuiak edo kontutxoak bezala izendatu zituen bertso sailak. Fabulen gisara, animali ezberdinen arteko gertaera kontatzen ditu bertsotan, bukaerako bere \u201cmoraleja\u201d eta guzti.\nRamonek egindako lana emankorra izan bazen, are emankorragoa izan zen haren seme Peperena.\nPepe Artola (Donostia, Gipuzkoa, 1864ko urtarrilaren 4a \u2013 1929ko apirilaren 21a).\nAita bezala linternero, Donostiako bizitzan ezinbesteko pertsonaia bihurtu zen. Donostiako bandako eta Orfe\u00f3n Donostiarrako kide, garai hartan oso ezagunak ziren berak moldatu eta emandako bakarrizketak, Praishku ala Motxa errian esaterako. Donostia eta inguruko herrietako festa eta ospakizunetan denek nahi omen zuten Pepe Artolaren antzezpen hauekin gozatu.\nHainbat antzerki obra ere idatzi zituen eta Mendi-mendiyan, Usandizagaren operaren hitzak ere bereak dira.\nHalaber, bertso jartzaile oparoa izan zen Pepe, eta garaiko Donostiako ia gertakizun guztiei jarri zizkien bertsoak. Berak idatzitako bertso asko eta asko oso ezagunak dira nahiz eta askotan, herrikoiak deitzen dugun kategorian sartzen ditugun (Mari Domingi, Bautista Basterretxe, Kapitan Pilotu). Bertso sail hauetako asko Ecos de Vasconia liburuan jasotakoak dira, eta herriari jasotako lehen bertsoari Peperen bertsoak gehitzen zaizkio.\nRosario Artola (Donostia, Gipuzkoa, 1869ko maiatzaren 7a \u2013 1950eko urtarrilaren 5a).\nRamonen bosgarren alaba eta Peperen arreba gaztea, 20 urterekin argitaratu zuen bere lehen bertso sorta Euskal Erria aldizkarian, \u201cnire gitarchoari izenekoa\u201d. Geroztik, 50 bat lan eman zituen argitara, gehienak aipatutako aldizkarian.\nBertso jartzaile bezala ezezik, antzerkilari bezala ere jardun zen. Euskaldun Fedea izeneko antzerki taldean aritu zen.\nFermin Imaz (Donostia, Gipuzkoa, 1879ko urtarrilaren 27a - 1929ko urtarrilaren 8a).\nFermin Imaz, ofizioz arrantzale eta arrain saltzailea, bertso jartzaile eta bertsolari ezaguna izan zen Donostian eta inguruko herrietan.\nArraina saltzera joaten zela, berak idatzitako bertso paperak ere saltzen zituen. Ahots oso ederra omen zuen bertsoak kantatzeko, eta sagardotegi giroan oso estimatua zen. Bertso paperetan oso ezagunak dira Txirritarekin haserretu zenean, bien artean izandako elkarrizketatik sortu ziren bost bertso sortak.\nBapatean ere aritzen zen, aipatutako sagardotegi giroan ezezik, garai hartan antolatzen ziren Antzoki Zaharreko bertso saioetan ere.\nLore Jokoak.\nEuskal Lore Jokoak XIX. mendean antolatutako kultura jardunaldiak izan ziren, musika, dantza eta euskal poesia sustatzeko helburuarekin antolatzen zirenak. Donostian 1877. urtean egin ziren lehen aldiz eta lehen urtetik bertatik bertsolarien bat-bateko saioak ere antolatu zituzten. Lore-jokoei esker, bat-bateko bertsoek gora egin zuten berriz.\nUdarregik 1878ko saioaren deskribapena egin zuen bertsotan,\nGaraiko bertsolari ezagunek parte hartu zuten Donostiako Lore Jokoetan: Udarregi, Pello Errota, Jose Bernardo Ota\u00f1o, Bautista Urkia Gorriya donostiarra eta beste asko. Saio hauen arrakastak erakusten du bertso giroa bazela hirian eta bertsolaritza bizi-bizirik zegoela.\nFermin Imaz.\nFermin Imaz (1879-1929) bertsolaria eta, batez ere, bertso-jartzaile ezaguna izan zen eta bere garaiko bertsolari ezagunenekin batera aritu izan zen. Herriko jaietara garaiko bertsolari handienekin batera deitzen zuten: Txirritarekin (Jose Manuel Lujanbio), Gaztelurekin (Juan Bautista Urkia) eta \"Frantzes Txikiyarekin\".\nGizon lodi samarra zen, sendoa eta aurpegi ederrekoa, oso bibote sarria eramateko ohitura zeukan. Fermin Imaz itsasoan ibiltzen zen arrantzan, eta bolada ez zenean berriz ikatza deskargatzen Donostiako kaian. Lasartera eta inguruko herrietara arraina saltzera joaten zen emaztearekin batera, zalgurdi batean.\nFermin Imazek bertsoak jartzeko zeukan iaiotasun berezia; bertsoak jarri, paperean inprentaratu eta kalean saldu zituen maiz. Gorde izan diren Imazen bertso jarriak Antonio Zavala ikerlariak bildu eta argitaratu zituen[2].\nEuskal Erria aldizkaria.\nJose Manterolak sortutako Euskal Erria aldizkariak, euren obra zabaltzeko aukera paregabea eman zien garaiko idazle euskaldun eta bereziki donostiarrei euren obrak argitaratzeko. 1880garren urtea eta 1918garren urte bitartean argitaratua, bere aurkezpenean idatzi zuen bezala, euskara eta euskal kultura sendotzeko helburuarekin sortu zen.\nAurreko atalean aipatutako artolatarrez gain, asko izan ziren aldizkari honen orrietan bertsoak argitaratu zituzten donostiarrak, hona horietako zenbait:\nAipagarria da halaber, Jose Manterolak bai Jose Bizente Etxagaray eta bereziki, Bilintxen lanak berreskuratu eta argitaratzeko egin zuen ahalegina.\nBaserri giroko bertsolariak.\nOrain arte artikuluan agertutako bertsolari guztiak hiri giroko bertsolariak dira. XX. Mendearen hasieratik baina, Donostiako hirigunetik kanpoko bertsolarien berri ere iritsi zaigu. Aiete eta Ibaeta inguruko baserri eta sagardotegien inguruan mugitzen ziren bertsolariak dira batez ere.\nHorietako asko, aipatutako giroan bapatean aritzen ziren bertsolariak ziren:\nBeste batzuk ordea, bertso paperak jartzen nabarmendu ziren, eta garaiko aldizkari eta egunkarietan bertso sorta ugari argitaratutakoak dira:\nBertsolari txapelketak.\nEuzko Gaztedik antolatu zituen lehenbiziko bi bertsolari txapelketa nagusiak, 1935ean eta 1936an. Argia astekariak horrela deskribatu zuen 1935eko bertso-gudua: \u201cGure ezagueran Donosti \u0301n euskera alde egin dan jairik ederrena, igandekoa izantzan. Hogei bertsolari, ta Euzkadi \u0301ko onenetakoak ga\u00f1era, aurkeztu ziran bertsolari gudara; ta lenengo saria Basarri idazle argi ta bertsolari jatorrarentzat izantzan\u201d\nHogei bertsolarik hartu zuten lehen txapelketan. Hamasei gipuzkoarrak ziren: Alkain, Basarri, Erauskin, Etxeberria, Kortatxo, Lexo, Lujanbio, Mintegi, Nekezabal, Sorozabal, Telleritxiki, Txapel, Txirrita,\nZabaleta, J. Zabaleta, eta Zepai; Iparraldekoak bi: Larralde eta Matxin; eta gainerako biak bizkaitarrak: Abarrategi eta Uriarte.\nEpaimahaia berriz honakoak zeuden: Jose Ariztimu\u00f1o Aitzol (Euskaltzaleak elkartearen izenean), Joseba Zubimendi (Eusko Gaztedi taldearen izenean), Toribio Altzaga, Joseba Olaizola, Txomin Olano eta Manuel Lekuona. Puntuak banatzeko ondoko sistema erabili zuten: bertso oso txarrari 0; txar-xamarrari 5; on-xamarrari 10; onari 15; eta oso onari 20 puntu.\nJoseba Zubimendi gai-jartzaileak bertsoz jarri zien lehenbiziko ariketa bertsolariei:\nLehenbiziko bi txapelketen ostean, Espainiako Gerra Zibilaren eta haren osteko errepresioaldi gogorraren etena gertatu zen. Euskaltzaindiak hartu zuen antolatzeko ardura handik urte batzuetara, 1960an, 1962an, 1965ean eta 1967an. Hurrengoak, hamahiru urteko etena eginda, 1980an eta 1982an egingo ziren, eta Xabier Amurizak irabazi zituen biak. Bizkaitarra izan arren, euskara batuan abestu zuen, orduko moldea hautsiz, eta geroztik nagusi den bertsokera modernoaren oinarriak ezarri zituen. 1986tik aurrera, Euskal Herriko Bertsozale Elkarteak antolatzen du txapelketa, lau urtean behin.[1]\n2005ean Donostiatik Barakaldora salto egin zuen finalak, BEC aretora. Orduz geroztik bertan jokatu ohi delarik.\n2013koaz geroztik, egungo txapelduna Amets Arzallus da.\nGaur egungo bertsolariak.\nGaur egun, bertsolaritza modu ezberdinetan lantzen da Donostian. Alde batetik, Donostiako XX ikastetxetan bertsolaritza lantzen da Gipuzkoako Bertsozale elkartearen ekimenez eta bestetik helduentzako zenbait bertso eskola ere badaude.\nBertso eskola horietan zenbat bertsolari dabilen zehaztea ezinezkoa denez, bertsolari zerrenda bat jartze aldera, inoiz Gipuzkoako Txapelketan parte hartu dutenen donostiar bertsolarien zerrenda jarriko dugu, helduenetik gazteenera:\n-\u00a0\u00a0\u00a0\u00a0\u00a0\u00a0\u00a0\u00a0\u00a0Iker Alustiza.\n-\u00a0\u00a0\u00a0\u00a0\u00a0\u00a0\u00a0\u00a0\u00a0Manex Mujika.\n-\u00a0\u00a0\u00a0\u00a0\u00a0\u00a0\u00a0\u00a0\u00a0Be\u00f1at Gaztelumendi\n-\u00a0\u00a0\u00a0\u00a0\u00a0\u00a0\u00a0\u00a0\u00a0Unai Gaztelumendi.\n-\u00a0\u00a0\u00a0\u00a0\u00a0\u00a0\u00a0\u00a0\u00a0Izarne Zelaia.\n-\u00a0\u00a0\u00a0\u00a0\u00a0\u00a0\u00a0\u00a0\u00a0Asier Azpiroz.\nAipagarria da, halaber, 2016ean, Gipuzkoako txapelduna eta Gipuzkoako eskolarteko txapeldunak donostiarrak direla, Be\u00f1at Gaztelumendi eta Be\u00f1at Mujika hurrenez hurren.\nKanpo estekak.\nAntonio Zavalak, auspoaren bilduman jaso zituen besteak beste, Donostiako hainbat bertsolariren lanak. Liburu gutzi hauek euskaltzaindiaren web orria daude digitalizatuta. Hona hemen kanpo loture zerrenda:"}
{"id": "678300", "revid": "12788", "url": "https://eu.wikipedia.org/wiki?curid=678300", "title": "Maliko Errepublika", "text": ""}
{"id": "678301", "revid": "58701", "url": "https://eu.wikipedia.org/wiki?curid=678301", "title": "Bularrak lore gorriez", "text": "Bularrak lore gorriez (frantsesez: \"Les Seins aux fleurs rouges\") 1899an Paul Gauguinek Tahitin egin zuen bigarren egonaldian margotutako lana da. segunda estancia en Tahit\u00ed. Geroago, jatorrizko izenburua aldatu zuen, \"Deux Tahitiannnes (aux fleurs de mango)\", hau da, \"Bi tahitiar (mango-loreez)\". Margolari frantziarra Polinesiako uharteekin liluratu zen eta margolan hau lilura horren ondorioa da. 1949tik, eskaintza bati esker, New Yorkeko Metropolitan Museum of Artean ikus daiteke. Wildenstein katalogoan 583 erreferentzia-zenbakia du.\nAzterketa.\nMargolan honetan bi emakume tahitiar dira protagonista: ezkerrekoak, ziur aski Pahura, Gauguinen amorantea eta, ondoren, emaztea, bular bilutzien azpian, fruitu gorriz betetako azpila erakusten du. Eskuinekoak, bestetik, mango-lore sorta bat du esku artean eta begirunez eskaintzen du; bigarren hau jantzita agertzen da bular bat erakutsi arren. Bi emakumeek duintasun handia erakusten dute, naturaltasunez seguritatea adierazten dute; horretarako egileak jarrera lasaiaz erakusten ditu, marra suabeak erabiliz. Atzean, kolore desberdinez nahasturik, fondo abstraktoa deskubritzen dugu.\nKoloreak, orokorrean, nahiko lehunak dira. Horregatik, fruitu gorriek kontraste handia eragiten dute. Jakina denez, gorri koloreak pasioa adierazten du eta, kasu honetan, bere bizitasunez gehiago oraindik.\nOrokorrean, emakume hauen jarrera misterioa trasmititzen du, hurruntasuna. Gauguin Polineasiako emakumeek erakarrita sentitu zen oso eta sarritan memoriaz margotzen zituen. Bere bidaia krisialdi sakon baten ondorioa izan zen eta han nolabaiteko lasaitasuna eta oreka aurkituz zituen.\nEskuineko emakumea.\nMargolanaren eskuinean agertzen den emakumea Pahura omen da, Gauguinen amorantea."}
{"id": "678302", "revid": "20583", "url": "https://eu.wikipedia.org/wiki?curid=678302", "title": "Maliko historia", "text": "Maliko historia gaur egungo Maliko Errepublikaren lurraldean izan diren gertaera historiko nagusien kondaira da.\nMaliko inperioak.\nK. o. 300. urteaz gero, bolia, gatza (Taghazako meatzetik ateratzen zutena), ostruka-lumak, urrea eta esklaboak garraiatzen zituzten karabanak ibiltzen ziren Saharan barrena, Niger ibaiaren bihurgunea eta Maroko eta Argeliako hegoaldea lotzen zituzten bideetan zehar. Bide horien sorburuan, Niger eta Senegal ibaien artean, hiru inperio handi sortu ziren. Sahelgo erresuma hauen muga geopolitikoak eta nortasun etnikoak ez ziren garbi zehaztuak.\nLehenbizikoa Ghanako Inperioa izan zen, Soninke herriak sortu zuena, eta VIII. mendetik 1078 arte Mendebaldeko Afrikan hedatu zena. Ondoren Maliko Inperioa (XIII. mendetik XVI. mendera) eta Songhai Inperioa (XV. eta XVI. mendeak) etorri ziren. Djenn\u00e9 eta Timbuktu merkataritza, garraio eta islamdar ikaskuntzarako gune garrantzitsuak izan ziren inperio horien garaian. 1591n, Ahmad al-Mansur Marokoko erregearen gudarostea lurraldean sartu zen, eta Timbuktu hiria Marokoren mende egon zen bi mendez. Ondoren, Niger harana tuareg, fulani eta banbara leinuen artean banatu zen.\nGarai koloniala.\n1854an, Frantziak lurraldearen konkista hasi zuen; 1898an, zazpi urteko gerran Samory Tur\u00e9 buruzagia menderatu zuten. Handik aurrera, Mendebaldeko Afrika Frantsesa osatzen zuten lurraldeetako bat izan zen, Frantziar Sudan izenez. Bigarren Mundu Gerraren ondoren, hango biztanleek autonomia galdatu zuten, eta Modibo Ke\u00eftak Sudango Batasuna alderdia sortu zuen 1945ean. 1946an, Sudan Frantziaren itsasoz haraindiko lurralde bilakatu zen, metropoliko biltzarrean ordezkariak izateko eskubidea zuela. 1958an, Sudango Batasuna alderdiak Sudango Errepublika eratu zuen, betiere Frantziako komunitatearen barruan.\nMaliko Errepublika.\n1959an, Mali (orduan Sudango Errepublika izena zuena), Senegal, Dahomey eta Volta Garaia batu ziren Maliko Federazioa osatzeko eta 1960ko ekainaren 20an independentzia lortu zuten. Abuztuan, politika ikuspegi desberdinak zituztela eta, desegin zen Federazioa. Irailaren 22an, Sudango Batasuna alderdiaren batzar berezi batek Sudanen baldintzarik gabeko independentzia onartu zuen aho batez; harrezkero Maliko Errepublika izena du. Errepublikak Txinako sozialismo marxista hartu zuen eredu, eta aurreneko presidentea Modibo Ke\u00efta izan zen.\nSudango Batasuna alderdiko buruzagi batzuen jokabide politikoa ontzat hartu ez zutenez gero, 1968an Moussa Traor\u00e9 buru zuen ofizial talde batek estatu-kolpea eman zuen, eta Modibo Ke\u00efta atxilotu eta espetxeratu zuten. Nazio Askapenerako Batzorde Militarra sortu zen. Era horretan diktadura ezarri zen Malin, 1991 arte iraun zuena. Erregimenak harremanak sendotu zituen nazio kapitalistekin, Sudango Batasuna alderdia legez kanpo utzi eta konstituzioa indargabetu zuen. Traor\u00e9 lehendakari izendatu zuten, eta 1969an lehen ministro kargua ere hartu zuen. 1974an, konstituzio berria onartu zen, militarrek osatutako erregimenari jarraipena emateko asmoz, eta 1979az geroztik Maliko Herriaren Batasun Demokratikoa izan zen herrialdeko legezko alderdi politiko bakarra.\nHerrialdeak lehorte eta gosete handiak pairatu zituen, 1968tik 1974ra eta 1983tik 1985era. 1980tik aurrera, gobernuaren xede nagusia lehorteak eragindako hondamendiari aurre egitea izan zen. 1983an Maliren eta Aljeriaren arteko muga zehaztu zen. 1985ean Mali gerran sartu zen Burkina Fasorekin, mugaren inguruko lurralde bat eskuratzeko norgehiagoka; auzia 1986an garbitu zen, Hagako justizia tribunalak lurraldea bi zati berdinetan erdibitzea erabaki zuenean. 1980ko hamarkadaren amaieran, alor publikoko langileek eta ikasleek herrialdean demokrazia ezartzea eskatu eta gobernuaren ustelkeria salatu zuten.\n1991ko martxoan, gobernuaren kontrako protesta eta istilu giroan, Toumani Tour\u00e9 jenerala buru zuen ofizial talde batek Traore eraitsi zuen, 1992an agintea zibilen eskuetan utziko zuelako aginduarekin. 1991ko ekainean, tuaregak matxinatu ziren. Abenduan agintarien eta tuaregen arteko elkarrizketak hasi ziren. Tuaregek su-etena onartu zuten presoen askatasunaren truke. 1992ko apirilean, Alpha Oumar Konar\u00e9k irabazi zituen presidentetzarako hauteskundeak. Tarte horretan Konare presidenteak politika eta ekonomia erreformak bultzatu zituen eta ustelkeriaren kontra borrokatu ere. Amnistia Internazionalak, baina, oposizioko kideak akusaziorik gabe eta epaiketarik egin gabe kartzelatu izanaz salatu zuen gobernua. Gudarosteak, bestalde, tuareg asko hilarazi zituen. 1997ko maiatzean, presidentetzarako hauteskundeetan, Konar\u00e9k botoen %95 jaso zituen, eta legebiltzarrerako hauteskundeetan ere gobernuko alderdiak eskuratu zituen aulki gehienak. Baina bai presidentetzarako hauteskundeetan, bai legebiltzarrerakoetan, oposizioak boikota egin zuen eta jende gutxik hartu zuen parte.\nXXI. mendea.\n2002an, Amadou Toumani Tour\u00e9k, 1991ko altxaldiko liderrak, armada utzi egin hauteskundeetara aurkeztu ahal izateko, eta baita irabazi ere, Maliko presidente bihurtuz. 2007an kargua berritu zuen. Beti ere, garai bateko izen ona galduz joan zen, ustelkeriari aurre egiten asmatu ez zuelako.\n2010eko hamarkadaren hasieran, Mali sozialki zein politikoki Afrikako herrialde egonkorrenetakoa zen. Baina 2012ko urtarrilean, Azawaden Askapen Nazionalerako Mugimendua (MNLA) Maliko gobernuaren aurka matxinatu zen. Apirilaren hasierarako tuareg matxinoek Maliko iparraldeko zati handiena kontrolpean zeukaten, eta Azawaden independentzia adierazi zuten. Gatazka katramilatuz joan zen, martxoaren 22an militar talde batek Amadou Toumani Tour\u00e9-ren aurkako estatu-kolpea eman zuelako eta, geroago, tuareg eta islamista matxinoen arteko liskarrak piztu zirelako. Azawadeko matxinada indargabetzeko asmoz, 2013ko urtarrilean Frantziak Serval Operazioa abiarazi zuen, eta 4.600 militar bidali zituen Malira. Hilabete bat geroago, maliar eta frantziar tropek iparraldearen zati handiena berreskuratzea erdietsi zuten. Interbentzioaren ondorioz, 600 gerrilari eta 100 soldadu inguru hil ziren.\n2013ko ekainean tuareg matxinoen eta gobernuaren arteko bake ituna sinatu zen, eta uztailean Nazio Batuen Erakundeak kasko urdinak bidali zituen Malira, Minusma operazioaren barnean. Baina urte amaieran tuareg errebelek amaitutzat jo zuten su-etena, eta gudua berpiztu zen. 2014ko abuztuaren 29an, MNLAk, Azawadeko Mugimendu Arabiarrak eta haien gainerako aliatuek elkarren arteko liskarrak amaitu eta fronte komun bat osatzea erabaki zuten, irailean Maliko Gobernuarekin Aljerian hastekoak zituzten bake negoziazioei begira. Burkina Fason egin zuten akordioa. Urriaren 8an, Azawaden ekintza azkarreko indar militar bat hedatzeko eskatu zion NBEren Segurtasun Kontseiluari Maliko atzerri ministro Abdulaye Diopek. Izan ere, 2013ko apiriletik, 30 pertsona hilak ziren Maliko iparraldean NBEren kasko urdinen kontrako erasoetan. Abenduaren 9an, Magreb Islamiarreko Al-Kaidak askatu zuen 2011tik gatibu zuen frantziarra; gobernuaren arabera, Malik presoak libratu zituen gatibua askatzearen truke. 2015eko otsailean, beste su-eten bat sinatu zen Aljerren.\n2020ko abuztuaren 18an, militar talde bat gobernuaren aurka altxatu zen. Kolpistek Ibrahim Bubacar Keita presidentea eta Bubu Cise lehen ministroa kargutik kendu zituzten, eta Bah N'Daw izendatu zuten trantsizio prozesuko presidente. 2021eko maiatzaren 24an, Maliko armadak Bah N'Daw presidentea eta Moctar Ouane lehen ministroa kargugabetu zituen; Assimi Goitak hartu zuen presidente kargua. Irailean, Maliko Gobernuaren eta Wagner talde militar errusiarraren arteko kontratua sinatu zen. Agiriak herrialdean mertzenarioak zabaltzea aurreikusten zuen, Maliko soldaduak prestatzeko eta goi mailako pertsonak babesteko."}
{"id": "678304", "revid": "17", "url": "https://eu.wikipedia.org/wiki?curid=678304", "title": "CRM", "text": ""}
{"id": "678306", "revid": "512", "url": "https://eu.wikipedia.org/wiki?curid=678306", "title": "Megakles Sirakusakoa", "text": "Megakles (antzinako grezieraz \u039c\u03b5\u03b3\u03b1\u03ba\u03bb\u1fc6\u03c2) Dion Sirakusakoaren semea zen eta Dionisio I.aren suhia. Hasieran, Dionisio II.aren funtsezko oinarria zen baina denbora aurrera joan ahala, desengainatu zenean, Dionarekin Sirakusatik ihesi egin zuen, K.a. 358an.\nBeranduago, K.a. 357an Dionek antolatutako Siziliarako espedizioan parte hartu zuen. Sirakusa konkistatzean, Dion garaipen-sarreran lagundu zuen eta honekin agindu zuen. Honen ondoren, ez da informazio iturrietan agertzen."}
{"id": "678308", "revid": "58701", "url": "https://eu.wikipedia.org/wiki?curid=678308", "title": "Nantesko katedrala", "text": "Nantesko San Petri eta San Pauloren katedrala () Bretainiako Nantes hiriko katedral katolikoa da. 1862an Frantziako monumetu historikoa izendatu zuten.\nHistoria.\nXV mendean hasi zen katedralaren eraikuntza, Nantes hiria eta Bretainia guztia herrialde aberatsa ziren garaian. 1434ko apirilaren 14an ezarri zen lehenengo harria eta Guillaume Dammartin izan zen arkitektua.\nBost fase ezberdinetan eraiki zen katedrala. Mendebaldeko horma 1520an eraiki zen, hegoaldeko transeptua 1630 hamarkadan, iparraldeko transeptua eta koroa XIX mendean eta 1891 urtean katedrala bukatuta gelditu zen.\nXX mendean bi aldiz kaltetu zen larriki, 1944an aliatuen bonbakleten erruz eta 1972an sute erraldoi baten erruz.\nDatu historikoa.\n1661 urtean Luis XIV.a Frantziakoaren aginduz D'Artagnan mosketariak Nicolas Fouquet atxilotu zuen katedralaren aurrean."}
{"id": "678309", "revid": "105290", "url": "https://eu.wikipedia.org/wiki?curid=678309", "title": "A Head Full of Dreams", "text": "A Head Full Of Dreams Coldplayk grabatu duen zazpigarren albuma da, Parlophone eta Atlantic Recordsek 2015ko abenduaren 4an argitaratu zuten.\nColdplay Ingalaterrako rock alternatiboko taldea da, 1997an Londreseko hirian sortu zen. Taldeko kideak Chris Martin (ahotsa, giltzadia eta gitarra), Jon Buckland (gitarra nagusia), Guy Berryman (baxu elektrikoa) eta Will Champion (bateria, ahotsak eta beste hainbat musika tresna) dira.\nColdplay taldeak hasieratik arrakasta handia lortu zuen \u201c Yellow\u201d abestiarekin esate baterako, eta jarraian \"Parachutes\" (2000) debut albuma argitaratu zuten. Mercury sarietan izendatu zuten. Ordutik aurrera estudioko hainbat bilduma argitaratu eta beraiekin sari garrantzitsu eta ugari lortu dituzte, gainera mundu osoan zehar 50 milioi diskotik gora saldu dituzte.\nTaldearen abestietako hitzen ezaugarri nagusietakoa barne-behaketan datza.\nA Head Full Of Dreams albumeko abestiak:"}
{"id": "678310", "revid": "105290", "url": "https://eu.wikipedia.org/wiki?curid=678310", "title": "Graslin antzokia", "text": "Graslin Antzokia (, ) Bretainiako Nantes hiriko opera antzokia da. 1998an Frantziako monumentu historiko izendatu zuten.\nHistoria.\nXVIII mendean Nantes hiriaren zabalkundea gertatu zenean auzo berri batean eraiki zuten eta 1788ko martxoaren 23an inauguratu zuten. 1796an suak erre zuen eta berria egin behar izan zuten. 1811 urtean Napoleon Enperadoreak hiriari bisita egin zion eta orduan inauguratu zuten antzoki berria.\n2003an berriztu egin zuten."}
{"id": "678311", "revid": "336", "url": "https://eu.wikipedia.org/wiki?curid=678311", "title": "Louis Chiron", "text": "Louis Alexandre Chiron (Montecarlo,\u00a01899ko abuztuaren 3a\u2013 idem, 1979ko ekainaren 22a) auto gidaria zen. Sari Nagusi, rally eta erresistentzia lasterketak irabazi zituen. 1 Formulako lasterketa batean parte hartu duen gidari zaharrena da, baita maila horretako Sari Nagusi bat hasi duen zaharrena ere.\nBiografia.\nNerabe zenean, Louis Chironi automobilenganako interesa piztu zitzaion. Oso gazte ikasi zuen gidatzen eta Sari Nagusien zirkuitura batu zen Lehen Mundu Gerraren ostean. Gerra hortan txofer bezala joateko deia egin zioten artileria sekzioan. Frantzian lehiatzen zela, 1926an lehen garaipena lortu zuen Commingeseko Sari Nagusian, Saint-Gaudensen (Toulousetik gertu).\nOrduz geroztik, Chironek Bugatti eta Alfa Romerorekin gidatu zuen, garaipenak lortuz Sari Nagusietan. Horien artean\u00a0bost\u00a0Frantziako Sari Nagusi, hiru Espainiako Sari Nagusi,\u00a0hiru Txekoslovakiako Sari Nagusi\u00a0eta Monacoko Sari Nagusi\u00a0bat.\u00a01 Formulako munduko txapelketa eratu zenean, 1950ean, Chironek 19 Sari Nagusi puntuagarritan parte hartu zuen podium bat lortuz (1950eko Monacoko Sari Nagusia). Bestalde, Luigi Chinettirekin batera 1933ko Spako 24H erresistentzia lasterketa irabazi zuen, Alfa Romeo 8C. Montecarloko Rallya ere irabazi zuen 1954an Lancia Aurelia\u00a0batekin.\n35 urte lehian aritu ondoren erretiroa hartu zuen. Louis Chiron 1 Formulako historian lasterketa batean parte hartu duen gidari zaharrena da (58 urte eta 288 egun, 1958ko Monacoko Sari Nagusia) eta baita lasterketa bat hasi duen gidari zaharrena ere (55 urte eta 292 egun, 1955eko Monacoko Sari Nagusia).Gainera, Bugatti taldearekin podium gehien dituen gidaria denez, 1999ko Bugatti 18/3 Chiron eta 2016ko Bugatti Chiron autoak bere izena dute, omenez."}
{"id": "678315", "revid": "1545", "url": "https://eu.wikipedia.org/wiki?curid=678315", "title": "Software bertsioa", "text": ""}
{"id": "678318", "revid": "90204", "url": "https://eu.wikipedia.org/wiki?curid=678318", "title": "Haas F1 Team", "text": "Haas F1 Team, lehenago\u00a0Haas Racing Garapenak (edo Haas Formula LLC)\u00a0bezala ezaguna, 1 Formulako taldea da.\u00a0Stewart-Haas Racing\u00a0taldeko jabe berdinarena da. Azken honek\u00a0NASCAR Sprint Cup Seriesetan parte hartzen du.\u00a0Gene Haasek berak sortu zuen eta FIAk eta Bernie Ecclestoneek 2014ko apirilean eman zioten baiezkoa. Debuta 2015ean izateko planak bazeuden ere, azkenean\u00a02016ra atzeratu zuten hobeto prestatzeko. \"Haas Racing Developments\"ek Kannapolis, Ipar Carolinan,\u00a0dauka egoitza, NASCAR Sprint Cupeko\u00a0Stewart-Haas Racingekin batera.\n2010ean\u00a0USF1\u00a0taldeak egindako saiakera okerraren ostean, eta 1986 denboraldian\u00a0Haas Lola\u00a0talde amerikarra desagertu zenetik, lehen talde amerikarra izango zen Haas. Aurretik, 70.hamarkadan,\u00a0Shadow Racing Cars\u00a0eta Penske Racing\u00a0ziren AEBetako errepresentazioa.\nHistoria.\nHaas taldeak\u00a0Dallara\u00a0etxe italiarrak diseinatu eta eraikitako txasisa eta Ferrari\u00a0motorra dauka. Jaguar eta Red Bull Racingeko zuzendari tekniko ohia da zuzendaria;\u00a0Guenther Steiner.\n2015eko irailaren 29an Romain Grosjeanen kontratazioa iragarri zuen taldeak, lehen giradi gisa. 2015eko urriaren 30ean, halaber, bere taldekidea 2015ean Ferrariko proba gidari gisa aritu zen\u00a0Esteban Guti\u00e9rrez izango zela jakin genuen.\n2016 denboraldia.\nHaasek arrituta utzi zuen jende asko FIAren \"crash test\"a gainditzen lehena izan baitzen. Horrela, denboraldiaurreko lehen probetan parte hartzeko gai izan ziren, Bartzelonan. 1986tik lehen 1 Formulako auto amerikarra izango zena\u00a0otsailaren 21ean aukeztu zuten.\nEmaitzak 1 Formulan.\nEmaitzak 2016an.\nLehen lasterketan puntuetan sartzea lortu zuten auto batekin (Romain Grosjean 6.). Hori gutxi ez eta hurrengo lasterketan bostgarren egitea lortu zuen. Laugarrenean ere puntuetan egotea lortu zuten. Hortik aurrera, denboraldi osoan beste behin sartu ziren puntuetan soilik (Romain Grosjean 7.)"}
{"id": "678319", "revid": "98220", "url": "https://eu.wikipedia.org/wiki?curid=678319", "title": "Beheko hartzidura", "text": "Beheko hartzidura garagardo mota batzuk fabrikatzeko erabilitako hartzidura mota bat da. Andelaren beheko aldean gertatzen delako du izen hori. Hartzidura Saccharomyces cerevisiae mikroorganismo-kulturengatik sortzen da, hartzidura-andelaren behealdera jaisten direnak (\"lager\" motako garagardoak). Beheko hartzidura 6-10\u00a0\u00b0C-ko tenperaturan gertatzen da."}
{"id": "678321", "revid": "688", "url": "https://eu.wikipedia.org/wiki?curid=678321", "title": "Nantesko uhartea", "text": "Nantesko uhartea (, ) Bretainiako Nantes hirian dagoen uhartea da.\nGeografia.\nNantes hiriaren erdigunean dago, Loira ibaiaren erdian. Ibaia bitan banatzen da, iparraldean \"bras de la Madeleine\" (Madalenaren besoa) eta hegoaldean \"bras de Pirmil\" (Pirmilen besoa), eta bien artean kokatzen da uhartea. 4'9 kilometroko luzera dauka eta kilometro bateko zabalera.\nHistoria.\nAintzina hainbat uharte izan ziren, hala nola; \"\u00eele Beaulieu\", \"\u00eele Sainte-Anne\", \"prairie au Duc\", \"prairie d'Aval\", \"prairie d'Amont\", \"prairie de Balagu\u00e9\", \"prairie de Pr\u00e9-Joli\", \"\u00eele de Petite Biesse\" eta \"\u00eele de Grande Biesse\". XX mendearen hasieran erreka batzuk lehortu zituzten eta uharte bakarra osatu zen.\nZubiak.\n13 zubik elkartzen dute uhartea hiriko gainerako auzoekin, zortzik iparraldean dagoen alde zaharrarekin eta gainerako bostak hegoaldeko auzoekin."}
{"id": "678323", "revid": "512", "url": "https://eu.wikipedia.org/wiki?curid=678323", "title": "Luigi Fagioli", "text": "Luigi Fagioli (Osimo,\u00a01898ko ekainaren 9a -\u00a0Monako,\u00a01952ko ekainaren 20a) auto gidari italiarra zen. 1 Formulako zazpi Sari Nagusitan parte hartu zuen eta garaipe bat lortu zuen (1951ko Frantziako Sari Nagusia). 1950ean hirugarren bukatu zuen denboraldia; hurrengo urtean, hamaikagarren. Txapelketaren historian lasterketa bat irabazi duen gidari zaharrena da, 1951ko Frantziako garaipenagatik (53 urte eta 22 egun)."}
{"id": "678324", "revid": "688", "url": "https://eu.wikipedia.org/wiki?curid=678324", "title": "Nantesko uharteko makinak", "text": "Nantesko uharteko makinak () Nantesko uhartearen iparraldeko ertzean kokaturik dagoen animazio erakusketa ezaguna da, Nantes hirian dagoena. \"Parc des Chantiers\" (lengileen parkea) aisialdi eremuaren bardean daude makina erraldoi hauek.\nHistoria.\nNantes hiriaren ikonoa izateko asmoarekin eraiki zen, amets eta fantasiazko hiri kreatiboa dela erakusteko. Aintzinako ontziola eta biltegiak aprobetxatuz Fran\u00e7ois Delarozi\u00e8re eta Pierre Orefice artistek hiriko semea zen Jules Verne-ren \"mundu imaginarioak\" hartu zituzten eredu, bai eta Leonardo da Vinci-en unibertso mekanikoa ere. 2007an inauguratu zuten.\nProiektuak.\nHiru proiektu nagusi ditu:\nElefante Handia.\n2007an eraiki zuten eta lehenengo makina izan zen. 12 metrotako altuera dauka eta 8 metrotako zabalera. Egurrez eta altzairuz eginda dago eta 45 tona pisatzen ditu. Hiru ordu laurdeneko ibilbidea egiten du, tronpatik ur zorrotadak boteaz, eta 49 pertsona hartzen ditu barnean.\nItsasoko Munduen Karrusela.\n25 metrotako altuera eta 20 metrotako diametroa dituen karrusel hau 2012an inauguratu zuten. Hiru solairu ditu, ozeano hondoa, ur sakonak eta itsasontziak. Guztira 35 izaki itsastar mugikor ditu barnean.\nLertxunen zuhaitza.\n2014an inauguratu zen eskultura erraldoia da. 45 metrotako diametroa dauka eta 28 metrotako altuera. Biritariak zuhaitzaren besoetan gora igo daitezke, zintzilik dituen loreen artean. Puntu gorenean bi lertxun ditu."}
{"id": "678326", "revid": "512", "url": "https://eu.wikipedia.org/wiki?curid=678326", "title": "Hizetas I.a Lentinikoa", "text": "Hizetas Lentinikoa () Sirakusan jaiotako agintaria zen, Dionisio II.aren eta Timoleonen garaikidea. Dionen laguna zen, honen hilketan (K.a. 353an) Arete alarguna eta Aristomako semea Hizetasek babestu zituen. Hasieran, zaindu batzituen ere, Dionen etsaiek konbentzitu zuten babestutako haiek hiltzeko. Honela, itsasontzi batean Korintora bidali zituen baina agindua eman zuen bidaian zehar hil zitzatela.\nSirakusako anabasez baliatuz, Lentiniko tirano izatea lortu zuen. Ondoren, Dionisio II.aren Sirakusara itzuli eta gero, gobernuaren kontrako sirakusarrek abegi ona aurkitu zuten Lentinin. Hizetasen asmoa zen Dionisio kanporatzea haren tirania jartzeko. Sirakusiarrek laguntza eskatu zioten Korintori. Hizetasek eskaera hau onartu zuen baina kartagotarrekin harremanetan jarri zen. Denboraldi honetan, Sirakusa erasotu zuen mertzenario eta jarraitzaileen indar armatu bat osatuz. Azkenean, Dionisio irabazi zuen eta hiriaz jabetu zen, Ortigia zitadelaz izan ezik non Dionisio setiaturik egon baitzen.\nK.a. 344an, Timoleon Sizilian lehorreratu zen kartagotar zaingoa ekidin ondoren. Hizetas saiatu Adrano hartzen Timoleon baino lehenago, baina honek irabazi zuen. Beranduago, Dionisiok korintoar buruzagiari Ortigia errenditu zion.\nHizetas saiatu zen Timoleon erailtzen baina ez lortzean, Kartagori laguntza eskatu zion. Magon jeneralak ontzidi eta armada sendo bat Sirakusako portuan sartu zituen, lehorreratzeko Hizetasen laguntza izanik. Orduan, saiatu ziren Catania erasotzen baina irabaziak izan ziren. Bitartean, Neon Sirakusako komandante korintoarrak Akradina berreskuratu zuen kartagotar armadako soldaduek desertatu zutelako. Gauzak honela, Magon erretiratu eta Kartagora itzuli zen.\nHorren ostean, Hizetasek ezin zion Timoleoni aurre egin Sirakusaz jabetu zenean. Behin boterean, Timoleon Lentinira abiatu zen Hizetas kanporatzeko asmoz, baina ezin zuen Kartagoren dela eta. Timoleonek kartagotarren gainean Krimiso ibaiaren garaipena lortu zuen K.a. 340an.\nHizetas Mamerkorekin, Cataniako tiranoarekin, aliatu zen eta hauek Giskon kartagotar jeneralaren laguntza izan zuten. Hasieran, zenbait garaipen izan bazuten ere, Hizetasek Timoleonen aldetik erabateko porrota jasan zuen Damurias ibaiaren ondoan. Han preso hartu izan ondoren, haren seme Eupolerekin exekutatua izan zen. Gerora, Hizetasen alarguna eta bere alabak Sirakusara eraman eta exekutatu zituzten, Arete eta Aristomako mendekatzeko.\nIkus, gainera.\nSirakusako tiranoak"}
{"id": "678327", "revid": "512", "url": "https://eu.wikipedia.org/wiki?curid=678327", "title": "Koldo Artola", "text": "Koldo Artola Kortajarena (Donostia, Gipuzkoa, 1938ko ekainaren 21a) Euskara hizkuntzaren euskalkien eta Euskal Herriko etnografia ikertzailea da, ia beti landa ikerketa garatzen.\nBiografia.\nElkano kalean jaioa, zazpi senideetako seme gazteena zen; ama Anoetakoa zuen eta aita Donostiako; aitona Pepe Artola idazle eta antzezle donostiarra zuen eta birraitona Ramon Artola idazlea. 21 urte zituela hasi zen euskara ikasten eta euskalkiak ikertzen. Lanbidez, Donostiako Aurrezki kutxako enplegatua izan zen, non euskara sustatzeko arduradun izan zen. Aranzadi Zientzi Elkarteko kidea izan zen1960 hamarkadatik eta erakunde horretan burutu zituen bere ikerketak. Herriz herri ibili, herritarrekin hitz egin, eta ahozko hizkerako lekukotzak jaso eta dokumentatu zituen, belaunaldiz belaunaldi eta batzuetan hizkuntz aldaera batzuen azkeneko testigantzak jaso zituen. Ohorezko euskaltzain izendatua izan zen 2004ko azaroaren 26an.\nLanak.\nElkarlanean:\nEra berean, hainbat artikulu argitaratu zituen Iker eta Fontes Linguae Vasconum aldizkarietan."}
{"id": "678328", "revid": "119347", "url": "https://eu.wikipedia.org/wiki?curid=678328", "title": "Luigi Plat\u00e9", "text": "Luigi \"Gigi\" Plat\u00e9 (1894ko irailaren 3a-1975eko abenduaren 16a) auto gidari italiarra zen.\u00a0\nIbilbide profesionala.\nPlat\u00e9k\u00a0Sari Nagusi\u00a0batean\u00a0debuta egin zuen\u00a01925eko Italiako Sari Nagusian, voiturette\u00a0motako Chiribiri 12/16 bat gidatzen. Arazo mekanikoak medio, 13.itzulian lasterketatik kanpo geratu zen. 1920 eta 1930eko hamarkadetan beste txapelketaz kanpoko lasterketa ez ofizial batzuetan ere parte hartu zuen.\nPlat\u00e9 1 Formulara jauzia egiten ere saiatu zen. 1950eko Italiako Sari Nagusian izan zen,\u00a0Talbot 700 baten gainean. Ezin izan zen lasterketarako sailkatu.\u00a01 Formulako Sari Nagusi batean parte hartu duen historiako bigarren gidari zaharrena da (53 urte eta 0 egun). Louis Chiron du bakarrik aurretik\u00a0(58 urte eta 288 egun,\u00a01958eko Monacoko Sari Nagusian).\nLuigi Plat\u00e9 eta Enrico Plat\u00e9k (lehengusu gazteago bat) auto bilduma interesgarria daukate, urteetan zehar gordeak. Gainera auto lasterketa taldea ere badute\u00a0Scuderia Plat\u00e9."}
{"id": "678329", "revid": "15795", "url": "https://eu.wikipedia.org/wiki?curid=678329", "title": "Bolumena", "text": ""}
{"id": "678330", "revid": "23317", "url": "https://eu.wikipedia.org/wiki?curid=678330", "title": "FC Infonet Tallinn", "text": "FC Infonet Tallinn Estoniako futbol taldea da, Tallinn hiriburukoa.\nHistoria.\n2002an sortu zen eta 2012an bigarren mailako liga irabazita gorengo mailara igozen. 2016an lehenengo Estoniako futbol liga irabazi zuen eta 2017an Estoniako kopa.\n2017an taldeak FC Levadia Tallinn-ekin bat egin zuen."}
{"id": "678333", "revid": "12788", "url": "https://eu.wikipedia.org/wiki?curid=678333", "title": "Jaiotza tasa", "text": ""}
{"id": "678335", "revid": "12788", "url": "https://eu.wikipedia.org/wiki?curid=678335", "title": "Animista", "text": ""}
{"id": "678337", "revid": "1545", "url": "https://eu.wikipedia.org/wiki?curid=678337", "title": "Balboa", "text": "Balboa (gaztelaniaz: \"Balboa\"), Panamako Errepublikan zirkulazioan dauden bi dibisen arteko bat da, bestea estatubatuar dolarra izanda. Bere ISO 4217 kodea PAB da eta bere sinboloa B/. edo \u0e3f. Beste diru batzuekin gertatzen ez den bezala,\u00a0balboa banako baten ehunena ez da zentimo edo\u00a0zentabo\u00a0deitzen. Balboa bakoitza 100 zentesimoz osatuta dago eta Vasco N\u00fa\u00f1ez de Balboa esploratzaile eta konkistatzailearen omenez izendatua izan zen.\nHistoria.\nErrepublika sortu zen baino lehenagotik, Panaman legezko zirkulazio txanpona estatubatuar dolarra zen, bere multiplo eta zatikiekin batera. Hala ere, balboa izeneko banako baten zatikiak zirkulaziora gehitu ziren ere, dolarraren frakzioen balio nominal berdinak izanda. 1904ko Hitzarmena, Panamako Errepubliaren Gobernuak eta geroago Estatu Batuetako presidentea izango zen William H. Taft Guda Idazkariak sinatu zuten. Honen bidez, balboa estatubatuar dolarrekin lotu zen 1=1 trukaneurri finkoarekin eta Estatu Batuek balboaren erabilera Panamako Kanalaren Zonaldean onartu zuten. Horrela, Ameriketan bere ekonomia dolarizatzen zuen bigarren herrialdea Panama izan zen.\nAkordio hau, 1904ko Panamako Konstituzioa baina aurrekoa da.\n1941eko irailaren 30rreko 6garren Dekretuaren bidez, Panamako Errepublikaren Banku Zentrala sortu zen eta hurrengo egunean 1941eko azaroaren 1eko 103garren Dekretuaren bidez diru paperraren zirkulazioa agindu zen. Urte bereko azaroaren 2an balboa zirkulatzen hasi zen.\nAzaroak 7an Panamako Kanalaren Kontraloreak zirkular bat jaulki zuen. Honen bidez, panamako diru papera Kanaleko dependentzia guztietan onartua izan zezakeen. Zirkulazioan jarri eta zazpi egunera, uneko Arnulfo Ariasen gobernua indarrez garaitua izan zen eta presidente berria Ricardo Adolfo de la Guardia Arangok diru paper berria zirkulaziotik ateratzen hasi zuen. Billeteak erraustuak izan ziren, Arte eta Lanbideen Ikastetxeko tailerretan, 1942ko ekainaren 13tik urte bereko uztailaren 6ra. Diru paperak Hamilton Bank Note Companygatik imprimatuak izan ziren. Gehienez 305.000 balboa zirkulazioan jarri zirela suposatzen da eta erraustegitik soilik 7.000 inguru biziraun zutela uste da.\n2009ko azaroaren 11ko 73garren Legearen arabera, oroitzapenezko moneten txanpongintza baimendu zen, 2010 eta 2019 urteen bitartean Panama Zaharreko monumentoen multzo historikoaren 500 urteurrenari buruz agertuko den seriea hasiz.\nAre gehiago, 2011ko uztailaren 27an balboa bateko txanpona zirkulazioan jarri zen, estatubatuar dolar bateko billetearen kaltetan. 40 milioi unitate fabrikatu ziren. Hala ere, moneta honen harrera kalean ez zen hona izan hasiera batean, bai panamar gizarteak orokorrean, bai Panamako pertsonai ezagun batzuek bere erabilera bortzatua zela salatu zutelako. Panamako Ekonomia eta Ogasun Ministerioaren Erosketen eta Kontratazioen Buruak, txanpona transakzio guztietan onartua izan behar zela esaten zuen bitartean, Panamako Banku Nazionala bere erabilera behartua ez zegoela eta bere zirkulazioa askea zela aditzera ematen zuen, Panamak sortu dituen beste moneta guztiekin gertatzen den bezala. Txanpon honi \"Martinelli\" ezizena jarri zitzaion, zirkulazioan hasi zen momentuan panamako presidentea zena, Ricardo Martinelli, aipatuz. Hasiera batean bi eta bost balboako txanponak ere egitea pentsatuta zegoen arren, azkenean gobernuaren erabaki batengatik proposamen hau ez zen inoiz indarrean jarri."}
{"id": "678340", "revid": "512", "url": "https://eu.wikipedia.org/wiki?curid=678340", "title": "Zentesimo", "text": "Zentesimo bat ezkutu txiletar, balboa, peso uruguaitar, nuevo peso uruguaitar eta peso uruguaitar zahar banako baten ehunena da. Gaztelaniaz, Txile, Panama eta Uruguaiko hizkuntza ofizialean, idazten da."}
{"id": "678341", "revid": "448", "url": "https://eu.wikipedia.org/wiki?curid=678341", "title": "Santiago Uterga", "text": ""}
{"id": "678342", "revid": "448", "url": "https://eu.wikipedia.org/wiki?curid=678342", "title": "Santiago Uterga Labiano", "text": ""}
{"id": "678344", "revid": "512", "url": "https://eu.wikipedia.org/wiki?curid=678344", "title": "Mike Hawthorn", "text": "John Michael Hawthorn\u00a0(*Mexborough. Yorkshire, Ingalaterra, 1929ko apirilaren 10a- 1959ko urtarrilaren 22a) auto gidari britainiarra zen.\u00a01 Formulako munduko txapeldun izan zen\u00a01958an, hirugarren 1954an eta laugarren 1953 eta 1957an. Guztira hiru garaipen eta 17 podium lortu zituen parte hartu zuen 44 Sari Nagusietan, gehienak Ferrarirekin. Gainera, 1955eko Le Manseko 24 orduak irabaztearen \"ohorea\" dauka. Kakotx artean, lasterketa horretan 80 ikusle hil ziren istripuan sartuta egon baitzen. 'Le Manseko hondamendia' bezala ezagutzen da lasterketa hori eta auto lasterketen historiako ezbehar handiena da oraindik. Hala ere, lasterketak aurrera jarraitu zuen eta azkenean bere\u00a0Jaguararekin garaipena lortu zuen.1 Formulara iristen lehen britainiarra izan zen,\u00a01958an. Gainera, Keke Rosbergekin batera, urte batean titulua irabazi eta garaipen gutxien lortu dituzten gidariak dira, bakarra irabazi baitzuten txapeldun izendatu ziren denboraldietan. Hawthornena\u00a0Fratziako Sari Nagusian izan zen.\nGaraipena eta beste zazpi podiumekin, Stirling Moss\u00a0bere taldekidea hobetu zuen, nahiz eta azken honek lau garaipen izan. Aipatzekoa da hau Mossen eskuzabaltasunagatik gertatu zela. Izan ere, Portugalgo Sari Nagusian Hawthornek zigorra jaso behar zuen, baina Mossek defendatu egin zuen. Santzio hori aplikatu balitz, Moss izango zen txapeldun. Txapelketa irabazi ostean bere erretiroa iragarri zuen auto lasterketetatik..\nTitulua lortu eta hiru hilabete besterik pasa ez zirenean, 1959ko urtarrilaren 22an, Hawthornek auto istripua izan zuen bere kaleko autoarekin eta bertan hil zen. Farnhamen, hil arte berea izan zen herrian, kale bati bere izena jarri zioten."}
{"id": "678345", "revid": "90204", "url": "https://eu.wikipedia.org/wiki?curid=678345", "title": "Otto Griebel", "text": "Otto Griebel (1895eko martxoaren 31 -\u00a01972ko martxoaren 7a) alemaniar\u00a0margolaria izan zen. 1933an\u00a0Gestapok atxilotu zuen bere margolanak arte endekatua zela egotzita. Bere margolana \"Haur bat mahaian\"\u00a02012 urteko Municheko artelan aurkikuntzan agertu zen."}
{"id": "678350", "revid": "58701", "url": "https://eu.wikipedia.org/wiki?curid=678350", "title": "Genero-eszena", "text": ""}
{"id": "678351", "revid": "336", "url": "https://eu.wikipedia.org/wiki?curid=678351", "title": "Genero-margolan", "text": "Genero-margolan eguneroko eszenak, barrukoak zein kanpokoak, erakusten dituen lan artistiko mota bat da. Egile askoren ustez, kontzeptuaren jatorria Erromantizismo garaian errealismoaren aurrekari bezala landu zen kostunbrismoan bilatu behar da. Dena dela, mugimendu horien aurretik horrelako eszenak erakusten dituzten margolanak aurki daitezke, esaterako XVI. mendeko Pieter Bruegel Zaharraren edo XVII. mendeko Velazquezen lanetan. Margolan hauetan ez dira gertaera heroikoak edo mitikoak, erabat arruntak baizik: pasadizuak, ohiturak, eguneroko gertaerak...\nKontzeptuaren jatorria, bestetik, Denis Diderotek idatzitako \"Essais sur la peinture\" (1766) liburuan dago. Dideroten arabera, \"genre\" margoa eguneroko aktibitateak, paisaiak eta izadi-hilak margotzean datza. Ondoren, Quatrem\u00e8re de Quincyk kontzeptua zabaldu egin zuen.\nIruditegia.\nGenero-margolan batzuk:"}
{"id": "678352", "revid": "90799", "url": "https://eu.wikipedia.org/wiki?curid=678352", "title": "Lozagia", "text": "Lozagia edo enbragea, elementu-mekaniko batean, energia mekanikoaren transmisioa kontrolatzeaz arduratzen den mekanismoa da. Automobil batean, adibidez, enbrageak motorretik gurpiletaraino transmititzen den momentua kontrolatzea ahalbidetzen dio gidariari.\nEnbragea potentzia-transmisioa aktibatzen eta askatzen duen gailu mekanikoa da, bereziki ardatz eragile batetik bultzatutako ardatzera. Aplikaziorik errazenean, enbrageek bi ardatz birakari lotzen eta deskonektatzen dituzte (ardatz eragileak edo lineako ardatzak). Gailu horietan, ardatz bat motor bati edo beste potentzia-unitate bati lotuta egoten da (kide gidaria), eta beste ardatzak (kide gidatua) lanerako irteera-potentzia ematen du. Normalean, parte hartzen duten mugimenduak birakariak dira, baina badira enbrage linealak ere.\nIbilgailu motordun batean, enbrageak motorraren eta transmisioaren arteko lotura mekaniko gisa jokatzen du, eta laburki deskonektatzen du, edo bereizten du motorra transmisio-sistematik. Horrek, enbragearen pedala sakatzen den bakoitzean, gurpil eragileek deskonektatzen ditu, gidariari martxak leunki aldatzeko aukera emanez.\nPare bateaz kontrolatutako zulagailu batean, adibidez, ardatz bat motor batek gidatzen du, eta besteak zulagailu bat gidatzen du Enbrageak bi ardatzak lotzen ditu, beraz, elkarrekin blokeatu eta abiadura berean biraka dezakete (aktibatuta); elkarrekin blokeatuta baina abiadura ezberdinetan biraka dezakete (labainka), edo desblokeatuta eta abiadura ezberdinetan biraka dezakete (askatuta).\nFuntzionamendua.\nEnbragea pieza multzo batez osatuta dago, eta motorra eta transmisio-elementuen artean kokatzen da. Enbrageak funtzio ezberdinak garatzen ditu:\nEnbrageak transmititu dezakeen momentua, motorretik iristen zaion momentuaren berdina da. Baina egoera zehatzetan, enbragetik ateratzen den momentua motorrarena baino handiagoa izan daiteke. Erlazio hau ulertzeko, motor baten potentzia (\"P\") definitzen duen ekuazioa erabili daiteke:\nformula_1,\u00a0\u00a0\u00a0\u00a0\u00a0\u00a0 (1)\nnon aldagaiak honako hauek diren:\nHonela, motorra potentzia egoera egonkor batean dagoenean, biraketa-abiadura moteltzen badu (RPM), transmititzen duen momentuaren igoera gertatuko da. Hori da abiadura-kaxaren bitartez lortu nahi den efektua; motorretik ateratzen den biraketa-abiadura murriztea, sortzen den momentu erresultantea handitzeko.\nBeraz, (marruskadura indarrengatik sortutako bero-galerak mespretxatuz)\u00a0ardatz nagusiaren biraketa-abiadura motorrarenaren erdira murrizten bada, ardatz nagusiak motorraren momentuaren bikoitza jasoko du, potentzia berdina garatuz. Hau era erraz batean ulertzen da, adibide bat erabilita; non autoak aldapa handi bat igotzen saiatzean, enbragea \"irristatzen\" hasten da denbora-tarte batez (motorraren biraketa-abiadura, enbragetik ateratzen den abiadura baino handiagoa da). Denbora-tarte horretan, gurpiletara iristen den momentua motorrak sortu ahal duena baino handiagoa da.\u00a0\nEnbragearen beste zeregin bat, atal ezberdinen arteko talka mekanikoak txikiagotzea izan daiteke. Adibidez; motorra eta transmisioa konektatzean (geldirik dagoen pieza bat, mugimenduan dagoen beste batekin konektatzean gertatzen den potentzia-transmisioan), motorra gelditzea edo pieza mekanikoak puskatzea galarazten du.\nSailkapena.\nEnbrage mota ezberdinak daude. Hona hemen bi sailkapen:\nEraikuntza elementuak eta funtzionamendua.\nElementuen zerrenda.\nOsagai hauek osatzen dute enbragearen mekanismoa\nFuntzionamendu oinarria.\nGidariaren aginte hidraulikoa (edo kablea) aktibatzen denean, palankak\u00a0 bultzatze-kojinetea (7) mugiarazten du. Honela diafragman arku formadun desplazamendu bat eragiten da, diafragma 9 bermapuntura eta 8 estalkira finkaturik dagoelako (ikus irudia). Desplazamendu honek, ardatz nagusia (6) aske gelditzea eragiten du (motorretik ez du momentua jasotzen, marruskadura-disko eta presio-plateraren arteko kontaktua galtzen delako) martxa-aldaketa leuna ahalbidetuz. Aldi berean, geldiunetik abiatzean marruskadura-diskoaren eta presio-plateraren arteko akoplamendua progresiboagoa egingo da pedalaren bitartez, honela ardatz nagusiko momentura kontaktua moldatuz. Adibidez, aldapa handien kasuan, enbragearen \u201cirristaketa\u201d eragingo dugu.\nEnbrage diskoanitza.\nEnbrage diskoanitzek funtzionamendu-oinarri bera daukate, baina disko bakarraren ordez disko multzo bat erabiliz. Disko batzuk kanpo hortzdunak dira, eta birabarkiarekin engranatzen dute danbor baten bitartez. Beste disko batzuk (kanpo hortzdunekin tartekaturik), ordea, barne hortzdunak dira, eta abatz baten bitartez aldatzen dute martxa. Disko multzo hau pausagunean dagoenean, malguki helikoidal batzuen presiopean dago, honela danborrak eta abatzak batera biraraziz. Enbrage diskoanitzen erabilpena motozikletetara mugatzen da. Azken finean, motozikletetan martxa aldatzeko trasmititzen den momentua birabarkiak ematen duena baino askoz handiagoa da, biraketa-abiaduraren desbiderketa gertatzen delako (hau automobiletan gertatzen ez delarik). Beraz, akoplamendu-fasea askoz pogresiboagoa izan behar da. Prozesu hau hobetzeko diskoen arteko olioztapen-bainu bat erabiltzen da. Olio honek marruskadurak sorturiko berotasuna xurgatzen du, eta disko ezberdinen artean banatzen du. Soilik lehiaketa-makinek erabiltzen dute enbrage lehorra, hau askoz zakarragoa izanik.\nEzaugarri teknikoak.\nEnbrage batek transmititu dezakeen momentua marruskadura-diskoaren, kontaktu-azaleraren, diskoaren diametroaren eta malgukien indarraren funtzioan dago.\nKasu batzuetan, enbragea momentu-bihurgailu hidrauliko batekin trukatzen da. Hau transmisio-sistema automatikoa da."}
{"id": "678353", "revid": "512", "url": "https://eu.wikipedia.org/wiki?curid=678353", "title": "Frikzio (argipena)", "text": "Frikzio terminoak bi azaleren arteko igurzketa eta kontaktu jarraitua adierazten du. Erabilera zenbait ditu:"}
{"id": "678354", "revid": "17", "url": "https://eu.wikipedia.org/wiki?curid=678354", "title": "Frikzio", "text": ""}
{"id": "678356", "revid": "56256", "url": "https://eu.wikipedia.org/wiki?curid=678356", "title": "Agin Laburu", "text": "Agin Laburu Rezola (Astigarraga, Gipuzkoa, 1985eko otsailaren 26a) bertsolaria da. Kazetaritzan lizentziatua da eta, besteak beste, Hernaniko kronikan, Euskadi Irratian, Gaztesarean eta bereziki, Info7 irratian aritu da lanean. Sariketa eta txapelketa askotan izan da parte hartzaile. Txapelketa nagusiei dagokionez, hirutan izan da Gipuzkoako Bertsolari Txapelketako finalean eta 2019an buruz burukoa jokatu zuen. 2019an Bertsolari Txapelketa Nagusiko finalerdietara iritsi zen."}
{"id": "678357", "revid": "17", "url": "https://eu.wikipedia.org/wiki?curid=678357", "title": "Jokin Zeberio", "text": ""}
{"id": "678358", "revid": "119347", "url": "https://eu.wikipedia.org/wiki?curid=678358", "title": "Jochen Rindt", "text": "Karl Jochen Rindt (Mainz, Alemania,\u00a01942ko apirilaren 18a\u00a0- Monza, Italia,\u00a01970eko irailaren 5a) auto gidari austriarra zen. 1 Formulan debuta egin zuen 1964an. 1966an hirugarren geratu zen, 1969an laugarren eta 1970ean austriar baten lehen 1 Formulako munduko txapelketa lortu zuen (Geroago Niki Lauda etorri zen). Guztira sei garaipen, hamairu podium eta hamar pole lortu zituen.\u00a0Munduko txapelketa hil ostean irabazi duen gidari bakarra da, 1970eko taliako Sari Nagusiko saio libreetan hil baitzen.\nBiografia.\nJochen Rindt Mainzeko\u00a0udal erizaintzan jaio zen,\u00a0Alemanian. Bere gurasoak\u00a0Bigarren Mundu Gerran hil ziren Hanburgon, \u00a0Gomorra operazioan. Horren ostean Rindt bere aiton-amonekin bizitzera joan zen\u00a0Grazera, Austria. \u00a0Han hazi eta hezi zen, baita lasterketetan hasi ere. Bizi osoa austriar lizentziarekin lehiatu baldin bada ere sekula ez du nazionalitatea eskuratu, alemaniarra mantenduz.\n1 Formulako jardueraz gain Rindtek 1965eko Le Manseko 24 Orduak irabazi zituen NART taldearen Ferrari 250LM batekin, eta Tasman Seriesen txapeldunorde izan zen\u00a01969an. Horrez gain, Indianapolisko 500 miletan parte hartu zuen\u00a01967 eta 1968an. Bietan arazo mekanikoekin bukatu gabe geratu zen.\n1964ko Austriako Sari Nagusian egin zuen debuta, Rob Walkerren Brabham taldearekin. 1965ean\u00a0Cooper-eko gidari ofizial izendatu zuten. Urte horretan laugarren geratu zen Alemanian eta seigarren Ameriketako Estatu Batuetan, txapelketako 13. postua eskuratuz azkenean.\nAustriarrak bi bigarren postu lortu zituen 1966an (Belgika eta AEB), hirugarren bat (Alemania) eta beste hiru lasterketatan puntuak lortu zituen. Guzti horrekin hirugarren bukatu zuen denboraldia\u00a0Jack Brabham eta John Surteesen atzetik. Hurrengo urtean bi laugarren postu lortu zituen eta, arazo desberdinengatik, ezin izan zuen beste lasterketa batik amaitu. 13.bukatu zuen txapelketa.\n1968an Rindt\u00a0Brabham\u00a0taldera joan zen. Hegoafrikan hirugarren iritsi zen helmugara, baita Alemanian ere. Hala ere, aurreko denboraldian gertatu antzera, 10 lasterketa bukatu gabe utzi zituen. Txapelketan 12.sailkatu zen.\nLotus\u00a0taldeak kontratua eskaini zion Rindti 1969ko denboraldirako. denboraldian 1969 1 Formula. Bere emaitz onenak: AEBetan irabazi, Italian bigarren, Kanadan hirugarren eta Britainia Handian laugarren. Urte zail biren ostean laugarren bukatu zuen txapelketa, Jackie Stewart, Jacky Ickx eta Bruce McLarenen atzetik.\nLotusen jarraitu zuen 1970an, bere bizitza markatuko zuen denboraldian. , Monako, Herbehereak, Frantzia, Britainia Handia eta Alemanian irabazi zuen.\nHeriotza.\n1970eko irailaren 5a, Monza, Italia. 1 Formulako\u00a0Italiako Sari Nagusia\u00a0zen jokoan, abiadura handiko zirkuitoa izateagatik ezaguna,\u00a0eta Rindt txapelketako lidertzan zioan lau lasterketa faltan. Aurreko sari nagusian (Austria) bere lehiakide zuzenenak baino 16\u00a0km/h gutxiagoko marka egin zuen, beraz, lasterketa honetarako hegoak murriztu zituzten abiadura handitzeko. John Miles bere taldekideak pozik ez zegoela jakinarazi zion talderi, autoa ezin baitzen \"zuzen joan\". Rindtek ez zuen halakorik esan, baina abiadura gehiago hartzeko autoa minutuko 800 buelta gehiagotan joan beharko zela ohartarazi zuen. Hurrengo egunean martxen erlazioa luzatu zuen motorraren potentzia guztiz erabiltzeko, hegoen murrizketaren ondoren. 330\u00a0km/hko markara iritsi zen. Bere bostgarren itzulian, Parabolikara iristean, istripu larria izan zuen. Denny Hulmeek, atzetik zioanak, horrela deskribatu zuen:\n\"Jochen nire atzetik zioan itzuli batzuetan, eta pixkanaka hurbildu egin zait. Lesmoko lehen zatia nahiko motel egin dut, beraz bigarrenean hanka altxa eta albo batera mugitu nahiz berak ni gainditu ahal izateko. Bere atzetik jarraitu dut Parabolikarantz, ... oso azkan gindoazen eta 200 metro ingurura itxaron du abiadura moteltzen hasteko. Autoak bapatean eskuinera mugimendua egin dio, gero ezkerrera, eskuinera berriz, eta azkenean ezkerrera joan da oso azkar hesien kontra.\"&lt;br&gt;Rindtek bi hankak apurtu zituen istripuan eta autoaren hainbat piezak jo zuten bular eta abdomenean. Handik gutxira hil zen.\nIstripuaren ondoren Lotus 72 autoaren diseinatzaileak, Colin Chapmanek, kritika gogorrak jaso zituen. Kritikoek bere diseinuak abiadura handitzeagatik segurtasun oinarriez ahazten zirela zioten. Dennys Hulmen testigantzan oinarrituta, istripua autoaren arazoengatik izan zitekeela esan zuten, gidariaren akatsa baztertuz.\nItaliakoaren ondoren beste hiru lasterketa geratzen ziren txapelketa bukatu aurretik. Rindten abantaila inork ezin izan zuen murriztu lasterketa horietan. Horrela, hil ondoren 1 Formulako Munduko Txapelketa\u00a0irabazi duen gidari bakarra bihurtu zen Jochen.\u00a0Stewart, Ickx eta Denny Hulme\u00a0ziren txapelketa irabazteko aukerak zituztenak.\n\u00d6sterreichring\u00a0 zirkuitu austriarreko biragune batek bere abizena darama (Rindt). Gainera,\u00a0Udo J\u00fcrgens\u00a0musikariak \"Der Champion\" abestia eskeini zion.\nKanpo loturak.\nSari Nagusietako Ospe Aretoa\u00a0Jochen Rindt (ingelesez)"}
{"id": "678383", "revid": "105290", "url": "https://eu.wikipedia.org/wiki?curid=678383", "title": "Waylon Smithers", "text": "Waylon Smithers, Smithers jauna edota Smithers The Simpsons marrazki bizidun telesaileko fikziozko pertsonaia bat da. Springefieldeko zentral nuklearreko jabea den Montgomery Burns jaunaren laguntzaile pertsonal eta morroi leiala da.\nArmairutik ateratzeke dagoen homosexualaren estereotipoa betetzen du, bahiz eta telesaileko zenbait ekoizleek \"Burns-sexual\" gisa definitu izan, alegia, bere erakarpen sexual guztiak Burns jaunarekiko mugatzen direla. Izan ere, Burns jaunarekiko duen leialtasunak bere duintasuna hautsaren pare uzteraino ipintzen du, maiz hura pozik egoteko dauden lan zikin eta duingabeenak eginez.\nJaka berde, atorra zuri, galtza urdin eta zapata beltza daramatza, bai eta gorrindola koloreko tximeleta-begizta eta betaurrekoak ere. Nahiz eta bere burua gaytzat inoiz ez aldarrikatu izan, gay adiskideak izan, Springfieldeko gay auzoan ibili, Stacy Malibu panpinak bildumatu eta oporrak gizonezkoentzat bakarrik diren lekuetan igarotzen ditu."}
{"id": "678389", "revid": "512", "url": "https://eu.wikipedia.org/wiki?curid=678389", "title": "Amadou Sanogo", "text": "Amadou Haya Sanogo (S\u00e9gou, 1972) maliar militarra da. 2012ko martxoaren 22an Amadou Toumani Tour\u00e9 presidentea eraitsi zuen estatu-kolpea zuzendu zuen. Demokrazia eta Estatua Berrezartzeko Batzorde Nazionaleko lider izendatu zuen bere burua. Apirilaren 12an, agintea Dioncounda Traor\u00e9 zibilaren esku utzi zuen. AEBetan heziketa militarra jasotakoa da."}
{"id": "678392", "revid": "96586", "url": "https://eu.wikipedia.org/wiki?curid=678392", "title": "Saoirse Ronan", "text": "Saoirse \u00dana Ronan () (New York, AEB, 1994ko apirilaren 12a) irlandar jatorriko estatubatuar aktorea da. Paul Ronan aktore irlandarrak eta Monica Ronanek daukaten alaba bakarra da. Saoirsek hiru urte zituenean, Irlandara joan zen bizitzera eta Carlowko konderrian hazi zen. Txikia zenean bere aitari laneraino laguntzen zion askotan.\nSaoirse telebistan \"The Clinic\" (2003) eta \"Proof\" (2004-2005) telesailetan agertu zen lehen aldiz. Garai hartan, Harry Potter eta Felixaren Ordena filmean Luna Lovegood izeneko pertsonaia interpretatzeko frogak egin zituen, baina azkenean Evanna Lynch aukeratu zuten . Saoirse ospea irabazten hasi zen \"Atonement\" (2007) Joe Wrightek zuzendutako pelikulari esker. Han Briony Tallis izeneko 13 urteko neskato bat interpretatu zuen.\nRonan lau aldiz izendatu dute Oscar Sarietan, \"Atonement\" (2007), \"Brooklyn\" (2015), \"Lady Bird\" (2017) eta \"Little Women (2019)\" filmeetan egindako lanarengatik , eta lau aldiz BAFTA Sarietan. Guztira, Urrezko Globo Sari bat eta Satellite Sari bat irabazi ditu, besteak beste."}
{"id": "678395", "revid": "56334", "url": "https://eu.wikipedia.org/wiki?curid=678395", "title": "Dioncounda Traor\u00e9", "text": "Dioncounda Traor\u00e9 (Kati, Sudan Frantsesa, 1942ko otsailaren 23a) maliar politikaria da. Maliko Errepublikako presidentea izan zen 2012-2013 bitartean, eta Nazio Biltzarreko lehendakaria 2007tik \u20132014ra.\nBizitza.\nSobiet Batasunean, Aljerian eta Frantzian egin zituen unibertsitate ikasketak, eta matematika doktoregoa lortu zuen. Malira itzuli eta unibertsitate eskolak ematen hasi zen. 1990ean, Demokraziarako Aliantza alderdia sortu zutenetako bat izan zen. 1994\u20131997 bitartean Atzerri Arazoetako ministro izan zen. 2007an, Parlamentuko lehendakari izendatu zuten.\n2012ko martxoaren 22an, militar matxinatu talde batek Amadou Toumani Tour\u00e9 presidentea kargutik kendu zuen; apirilaren 12an Dioncounda Traor\u00e9 izendatu zuten behin-behineko presidente. Kargu-hartze ekitaldian presidente berriak herrialdearen iparraldean Azawad estatuaren independentzia aldarrikatu zuten tuareg matxinatuei mehatxu zuzena bidali zien: \u00abKonponbidea gerra bada, ez dugu zalantzarik izango erabateko gerra hasteko, su-etenik gabeko gerra\u00bb. Maiatzaren 21ean, kolpe militarraren aldeko manifestariek bere egoitza indarrez hartu eta Traore zauritu zuten; Frantziara eraman zuten sendatzera."}
{"id": "678402", "revid": "65203", "url": "https://eu.wikipedia.org/wiki?curid=678402", "title": "Ibrahim Boubacar Ke\u00efta", "text": "Ibrahim Boubacar Ke\u00efta (Koutiala, Sudan Frantsesa, 1945eko urtarrilaren 29a - Bamako, 2022ko urtarrilaren 16a) maliar politikaria izan zen, Maliko Errepublikako presidentea 2013ko irailaren 4tik 2020ra. Lehen ministroa izan zen 1994-2000 bitartean, eta Nazio Biltzarreko lehendakaria 2002tik 2007ra. 2013ko presidentetzarako hauteskundeak irabazi zituen, bigarren itzulian botoen %77,62 jasota. 2020ko abuztuan estatu kolpe militar batean kendu zuten kargutik."}
{"id": "678404", "revid": "2048", "url": "https://eu.wikipedia.org/wiki?curid=678404", "title": "Probintziako diputazio", "text": "Probintziako diputazio, a(ha)ldundi edo ekautak Espainiako probintzia gehienek dituzten gobernurako eta administraziorako erakundeak dira. Hego Euskal Herriko aldundien zuzeneko aurrekaria gobernu-erakunde subiranoak direnez, bilakaera ere bestelakoa izan dute eta, neurri txiki edo handiagoan, estatus eta ezaugarri bereziak izan dituzte.\n1833an Javier de Burgosek diseinatutako Espainiaren zatiketa administratiboaren ondoren, 1836an probintziako aldundiak ezarri ziren. Horren aurretik, baina, Hirurteko Liberalean ezarri ziren, labur bada ere: 1820-1823an. Hego Euskal Herrian, Nafarroakoa 1836an sortu zen Erresumako Aldundia indarrez desegin zenean, baina 1840an jarri zen indarrean. Gipuzkoa, Bizkai eta Araban, aldiz, aldundi nagusiek uko egin zioten desegin eta probintziako aldundi bihurtzeari.\n1877an, Hego Euskal Herria gerra legearen pean zela, Canovas del Castillo Espainiako lehen ministroak aldundi nagusiak nahitaez desegiteko agindua eman zuen, Bizkaikoa lehenik. 1878ko azaroko errege dekretu batez, Araba eta Gipuzkoako aldundi nagusiak desegin eta, trukean, probintziakoak eratu ziren, eta Espainiako gobernuak hautatu zituen ordezkariak. Gerra legea amaitu zenean, hala ere, sufragio mugatuko hauteskunde bidez aukeratzen ziren."}
{"id": "678405", "revid": "119347", "url": "https://eu.wikipedia.org/wiki?curid=678405", "title": "Otto Baumberger", "text": "Otto Baumberger (Altstetten, Zurich\u00a01889ko maiatzaren 21a - Weiningen, Suitza\u00a01961eko abenduaren 26a) Suitzako margolari eta kartel-egilea izan zen.\u00a0Baumbergerek 200 bat kalitatezko kartel egin zituen. Berak egindako errealitatezko errenderatzeak, Suitzako poster-klasiko bihurtu ziren."}
{"id": "678407", "revid": "105290", "url": "https://eu.wikipedia.org/wiki?curid=678407", "title": "Electronic body music", "text": "Electronic body music post-industrial musika eta electropunk azpigeneroen nahazketatik sortutako musika elektroniko estilo bat da. 1980ko hamarkadaren hasieran Belgika eta Alemanian sortu zen eta gaur egun Europako new wave mugimenduaren barnean sailkatzen da. Throbbing Gristle, Psychic TV, Can ou Neu!, Kraftwerk, Cabaret Voltaire eta DAF bezalako taldeek estilo honetako oinarriak finkatu zituzten."}
{"id": "678409", "revid": "105290", "url": "https://eu.wikipedia.org/wiki?curid=678409", "title": "Electronicore", "text": "Electronicore, synthcore edo hardcore elektronikoa post-hardcore eta metalcore estiloak musika elektronikoarekin, zehazkiago electronica estiloarekin, nahastuz sorturiko musika mota bat da. Genero honetako musikari nabarmenenak Ingalaterra, AEB, Australia, Kanada, Frantzia, Hong Kong eta Japoniakoak dira."}
{"id": "678410", "revid": "336", "url": "https://eu.wikipedia.org/wiki?curid=678410", "title": "Emo", "text": "Emo, baita emotional hardcore edota emocore deitua ere, rock musikaren estilo bat da. Post-hardcore eta hardcore punk azpigeneroen nahasketatik sortu zen.\nBere ezaugarrien artean erritmo eta doinu geldoa edukitzea dira, bai eta bere letrek izaera barnerakoi eta pertsonalak izatea, barne emozio, sentipena eta animo egoerei buruz mintzatuz, honela musika komertziala ekidin eta olerkigintzan barneratuz.\n1980ko hamarkadaren erdialdera Washington Hirian sortu zen. Estilo honetako talde aintzindariak Fugazi, Rites of Spring eta Embrace izan ziren."}
{"id": "678411", "revid": "1519", "url": "https://eu.wikipedia.org/wiki?curid=678411", "title": "Kalipso (musika)", "text": "Kalipsoa Trinidad eta Tobagon jatorria duen musika mota bat da. Halere, Karibe osoan hedatua eta ospea duen musika da, bai Antillak nahiz Jamaikan, bai uharte frantses hiztunetan nahiz ingeles hiztunetan.\nMusika mota honetan ikur nagusia metalez egindako danborrak dira, \"steeldrums\" deituak, eta petrolio-kupeletak hartuz eginak. Danbor hauek afroamerikarrek perkusiozko musika-tresnak eskura ez izan eta horiek ordezkatzeko zeozerren beharretik sortuak izan ziren."}
{"id": "678412", "revid": "1545", "url": "https://eu.wikipedia.org/wiki?curid=678412", "title": "Marie Jeanne Minaberri", "text": ""}
{"id": "678413", "revid": "137486", "url": "https://eu.wikipedia.org/wiki?curid=678413", "title": "Karl Schmidt-Rottluff", "text": "Karl Schmidt-Rottluff \u2014Karl Schmidt 1905 urteraino\u2014 (Rottluff, Chemnitz, 1884ko abenduaren 1a \u2013 Berlin, 1976ko abuztuaren 10a)\u00a0margolari espresionista eta marrazkilaria izan zen, \"Die Br\u00fccke\" artista taldearen lau sortzaileetako bat.\nBizitza eta lana.\nRottluffen jaioa, gaur egun Chemnitz auzoan eta Karl Schmidt izena izan zuen 1906 urtera arte.\nDresdenen arkitektura ikasketak hasi zituen baina epe baten ostean ikasketak utzi eta\u00a0 \"Die Br\u00fccke (\"Zubia\")\" talderaren lau sortzaileetako bat izan zen; gainerakoak, arkitekturako ikaskide hauek izan ziren, Ernst Ludwig Kirchner, Fritz Bleyl eta Erich Heckel. Taldea Dresdenen sortu zen 1905 urteko ekainaren 7an eta antolatu zuten lehendabiziko erakusketa urte bereko azaroan Leipzigen izan zen.\n1906 urtean, abizenari \"Rottluff\" izena gaineratu zion. Urte hartako uda Alsen uhartean eman zuen Emil Nolderekin batera. 1907 urtetik 1912 urtera, udako aldiak Dangast kostaldean eman zuen,\u00a0 Bremendik gertu. 1911ko abenduan, Die Br\u00fccke taldekideekin Dresdenetik Berlinera joan zen. Taldea 1913 urtean desegin egin zen.\n1915 urtetik 1918 urtera Lehen mundu Gerratean parte hartu izan zuen, ondoren Berlinera itzuli izan zen eta bertan eman zuen bizitza osoa, Bigarren Mundu Gerrako aldian izan ezik, garai hartan Rottluffera itzuli baitzen bere estudioa aire eraso bat jaso ostean. 1924 urtean, Rosa Scahpire arte historialariak, Schmidt-Rottluffren lanen katalogo bat argitaratu zuen.\nLehen Mundu Gerraren ondoren,\u00a0 Schmidt-Rottluffren espresionismo lanak goretsiak ziren baina naziek boterea hartu zutenean gaitzetsiak izan ziren; izan ere 1933 urtean Prusiako Arte akademiatik bota egin zuten.\nNaziek 1937. urtean Schmidt-Rottluffen 608 margolan museoetatik kendu zituztenen eta haietako batzuk\u00a0 \"arte endekatua\" (\"Entartete Kunst\") erakusketetan aurkeztuak izan ziren. 1941 urterako margolari gremiotik bota eta margotzea debekatu zioten.\nGerraren ondoren, 1947. urtean, Schmidt-Rottluff , Berlin-Charlottenburg arte unibertsitateko irakasle izan zen eta horren bidez artisten belaunaldi berriengan eragin handia izan zuen.\n1976. urtean Berlinen hil egin zen."}
{"id": "678419", "revid": "6327", "url": "https://eu.wikipedia.org/wiki?curid=678419", "title": "Diagilev", "text": ""}
{"id": "678420", "revid": "105290", "url": "https://eu.wikipedia.org/wiki?curid=678420", "title": "Ninjutsu", "text": "Ninjutsua, shinobi-jutsu eta ninp\u014d izenekin ere ezaguna, espioitzaren borroka-arte japoniarra da.\nBorroka-arte hau, bi multzotan sailkatzen da: teknika multzoa eta taktika multzoa. Bi multzo horiek 20 diziplinetan zerrendatzen da. Ninjak teknika eta taktika hauek bataila eremuetan erabili izan zituzten. Dauzkagun lehen datuak V. mendekoak dira, non ikusi ahal dugun antzinateko bizimodura Japoniar nekazariengan. Hasierako ninjak nekazariak ziren.\nBorroka estilo hauek antzinateko ideia bat ematen digu, gainera trebetasun berriak nola ikasten zituzten erakusten du. Trebetasun hauek oso baliagarriak ziren espioi bikaina izateko. Borroka artearekin batera ninja gerlariei antzezten eta karakterizazio bikainak lortzen edo dokumentuen faltsuketa irakasten zitzaien. Mykkyo irakaslearen praktika sekretuak eta japoniar sistema espiritualak ere bai.\nOda Nobunagaren heltzearekin, ninjak jarraituak izan ziren ez zutelako nahi haien presentzia Japonian soldatapeko hiltzaileak zirelako. Baina ninja desagerrarazteko saio horrek kontrako efektua sortu zuen, horrek eragin zuen Japonia osotik elkarte sekretuak sortzea Igatik alde egiteko. XVII. mendean izan zen azken aldia ninjak erabili zirenean, talde handietan kristauteriaren kontrako gerran 1637. urtean Kyushun. Edo Aroaren amaieran, Shinobiren erabilera hasten da gehiago erabiltzen, Tokuwaga familiak ezarritako bakealdi handi baten ondoren. XVII. eta XIX. mendeen artean debekatuta izan zen ninja artea erabiltzea, baina gerlari batzuek, isilpean, sekretuan, teknika hauekin baliatzen segitu zuten talde txikietan.\nXX. mendean Japoniako armadak erabili izan zuen Ninjutsu artea elite tropak entrenatzeko. Baina tropa erregularrak ziren, entrenamendu berezi bat ikasita ere, ez zituzten onartu ninja terminoaz. Azken erregistro ofiziala non esaten den noiz izan zen japoniar gobernuak ninjak erabili izan zituen azken aldia, bigarren mundu gerra garaian izan zen (1939-1945).\nMunduak ezagutzen du ninjutsu Maasaki Hatsumi izenarekin, Japoniako (Ryu) bederatzi arte martzial tradizio antzinateko oinordea dena. Horien barruan hiru tradizio ninja daude eta beste sei samurai tradiziozkoak."}
{"id": "678423", "revid": "23317", "url": "https://eu.wikipedia.org/wiki?curid=678423", "title": "EHF Challenge Cup", "text": "EHF Challenge Cup Europa mailan jokatzen den eskubaloi txapelketa bat da, EHF Txapeldunen Liga eta EHF Kopan sartzen ez diren taldeek jokatzen dutena.\nHistoria.\n2000an abiatu zen eta talde alemaniar eta espainiarrek parte ez hartzea erabaki zuten. Aurrez EHF City Cup jokatu zen 1993 eta 2000 artean.\nTalde errumaniarrak eta alemaniarrak dira garaipen gehien lortu dituztenak."}
{"id": "678429", "revid": "23317", "url": "https://eu.wikipedia.org/wiki?curid=678429", "title": "Emakumezkoen EHF Challenge Cup", "text": "Emakumezkoen EHF Challenge Cup Europa mailan jokatzen den eskubaloi txapelketa bat da, Txapeldunen Liga eta EHF Kopan sartzen ez diren taldeek jokatzen dutena."}
{"id": "678430", "revid": "119347", "url": "https://eu.wikipedia.org/wiki?curid=678430", "title": "Oli\u00e0", "text": "Oli\u00e0 Bellver de Cerdanya udalerriko herri txiki bat da, Cerdanya eskualdean kokatua, Lleidako probintzian. 2018ko urtarrilaren 1eko erroldaren arabera, auzoak 14 biztanle ditu."}
{"id": "678432", "revid": "1545", "url": "https://eu.wikipedia.org/wiki?curid=678432", "title": "Saint-Nazaireko zubia", "text": "Saint-Nazaireko zubia (,) Bretainiako Saint-Nazaire hirian dagoen tirante-zubi ezaguna da, Loira ibaiaren bokalea zeharkatzen duena."}
{"id": "678433", "revid": "105290", "url": "https://eu.wikipedia.org/wiki?curid=678433", "title": "Larratxoko gizarte-mugimendua", "text": "Larratxoko gizarte-mugimendua 1970ko hamarkadaren amaieran sortu zen, auzoaren sortzearekin batera. 1970. eta 1980. hamarkadetako gizarte mugimendua askoren antzera, hirietan sortutako auzo berrien gabeziak eta administrazioak haiekiko zuen utzikeria salatzeko sortu zen. 1960. eta 1970. hamarkadetan hirigintza eredu antolatugabearen gizarte-erantzuna ere izan zen.\nLarratxo auzunearen sorkuntza.\nLarratxo auzunea 1970eko hamarkadan eraiki zen Donostiako Altza auzoan. Auzune berriaren eraikuntzaren arrazoi nagusia Pasaiako portuaren inguruan biltzen ari zen immigrante kopuru handiari leku egitea zen, izatez, ez baitzegoen behar adinako etxebizitza kopururik kanpotik etorritako etorkin guztiak jasotzeko. Konstruktoreek eraikin altu eta trinkoak egin zituzten, dentsitate handikoak, auzunean inongo ekipamendu publikorik utzi gabe: haurtzaindegia, haur eskola, argiztapen publikoa iraunkorra, espazio berdeak eta jolastokiak, jubilatuentzako eta gazteentzako lokalak, anbulatorioa, estolderia egokia, zakarrontziak, garraio publikoak...Auzuneko kale bakarrean espazioa partekatu behar zuten bereizketarik gabe pertsonek, ume-kotxeek eta autoek. Auzoak zuen zerbitzu komun bakarra eliza zen.\nGizarte-mugimenduen sorkuntza.\nAuzo Elkartearen sorkuntzarekin, eta hainbat batzordeen lanaren ondorioz, hainbat lorpen erdietsi ziren: haur eskolaren eta eskola baten eraikuntza; argiztapen publikoa jartzea; autobusa Larratxo pasealekuraino iristea; etxe-dorre berrien eraikuntza gelditzea eta hirigintza plangintza bat abiaraztea udaletxean gutxieneko antolamendua izateko. Oinezkoentzako pasabideak egin ziren, anbulategia egiteko lursailak eman ziren eta helduentzako euskara ikastaroak antolatu ziren ere. Halere, estolderia, garbiketa zerbitzua eta abar oso eskasak ziren, eta hiri plangintza proiektua bera ere politika eraikitzailearen joerara berriro lerratzeko arriskua zegoen.\nArtean, Donostian berrezarpen demokratikoa ez zen gertatu oraindik eta Barne Ministerioak jarritako gestora batek agintzen zuen hirian.\nLarratxoko Haurtzaindegia, gizarte borroka baten eredu.\nHezkuntza Batzordearen lanak.\nLarratxoko haurtzaindegia 1978an sortu zen Auzo Elkarteko Hezkuntza Batzordearen bitartez. Batzordearen lanak 1977an hasi ziren eta abiapuntu nagusia auzoaren populazioaren inguruko azterketa izan zen. Lehen eraikuntzak egin zirenean, auzuneak 11.000 biztanle zituen, eta bi urte beranduago, 16.000 biztanle; populazioaren %90a etorkina zen eta %80ak ez zituen 30 urteak gainditzen.\nAtez ateko galdeketa baten ondorioz, agerian geratu zen auzoko behar nagusienetakoa eta larrienetakoa haurtzaindegi baten eraikuntza zela.\nAldarrikapena.\nUdaletxeari lokal bat eskatu zitzaion Haurtzaindegia egiteko baina erantzunik ez zen lortu. Horren aurrean, presio kanpaina bat hasi zen auzoan: maindireak jarri ziren balkoietan, udalbatzetara joan ziren protesta egitera, eta hainbat bateratze eta manifestazio antolatu ziren haurtzaindegia aldarrikatzeko. \"Escrache\" moduko bat ere egin zitzaion Fernando de Otazuri, orduko Donostiako Alkatearen etxearen aurrealdean. Ekintza horiek emaitzarik ematen ez zutela ikusita, 200 pertsonatik gora parte hartu zuten biltzar batean Auzo Elkarteak Romulado de Toledo ikastetxeko atezainaren etxea okupatzea erabaki zuen. Etxebizitza horretan sute bat gertatu zen eta ordutik hutsik zegoen. Etxebizitzako atea behera bota eta sartu aurreko gauean, Hezkuntza Ordezkaritzako batek espazioaren lagapena adosten zuen dokumentu bat eskaini zion elkarteari, txukunketa lanak egiteko 400.000 pezetarekin batera. Lan horiek auzotarrek egin zituzten oso-osorik. Handik hilabetera haurtzaindegiak ateak ireki zituen 35 plazak dagoeneko beteak zituela 0-4 haurrentzako. Ordutegia 06:30-19:00 bitartekoa zen, larunbata goizak barne, eta horrela lanean zebiltzan familiei aukera zabala eskaini zitzaien.\nEredu pedagogikoa.\nHaurtzaindegiaren kudeaketa eredu nagusia autogestioa izan zen. Erabakiak hartzeko erakunde gorena gurasoen eta langileen arteko biltzarra zen. Kuota batzuk ezarri ziren eta horrekin 6 langileren soldata betetzen zen.\nOrdurako nahiko berritzaileak ziren zenbait irizpide ezarri ziren. Rosa Sensat eskolaren, eta geroago, UNESCOren jarraibideak aplikatu ziren. Horien artean, \"exterogestazioa\" aintzat hartzea zegoen. Garai hartan ez zen ohikoa 0-10 hilabete bitarteko bizialdiari berariazko garrantzia eskaintzea; haatik, uste zen haurra haurtzaindegira ahalik eta lehenago joatea hobeagoa zela, aldaketa \"konturatu gabe\" egiten baitzuen. Era berean, haurrari titia hark eskatu ahala ematea ez zen gomendatzen eta sei hilabeteetara etetea gomendatzen zen. Larratxoko haurtzaindegian aldiz ordurako berritzailetzat hartzen ziren zenbati irizpide pedagogiko erabiltzen hasi ziren: haurrak 8 hilabetetatik aurrea sartzea gomendatzen zen horretarako amei lanean ahal ziren lizentzia guztiak erabiltzeko eskatuz; erritmo indibidualen errespetua; haurren nahien asebetetzea; mugimendu askatasuna, marruen aurreko bat-bateko atentzioa, naturarekin harremana eta autoerregulazioan konfiantza.\nGurasoen inplikazioa oso garrantzitsua zen eredu honetan. Hezkuntzaren inguruko hitzaldiak eta lantegiak antolatu ziren gurasoentzat, pedagogiaren inguruko liburuen irakurketa bultzatu zen. Horrez gain, gurasoek haurtzaindegiko egunerokotasunean parte hartzen zuten. Adibidez, astero astero, guraso langabeturen batek haur handienak autoan hartu eta Garberako zelaietara eramaten zituen.\nEmakume langileentzako arnasbidea.\nHaurtzaindegiak auzoko amentzat lanean aritzeko aukera emateaz gain, bertako langileentzat ere kontziliatzeko aukerak irekitzen zituen, izan ere, zaintzaileek eurek beren haurrak eramaten baitzituzten haurtzaindegira. Txandak antolatzeko garaian, haur txikiena zuenak txanda erabakitzeko lehentasuna zuen\nMunizipalizazioa eta lokal berria.\n1979an haurtzaindegiaren munizipalizazioren auzia sortu zen. Batetik, haurtzaindegia txiki geratu zen eta instalakuntza zabalagoak behar zituen. Bestetik, ordaintzen ziren kuotak ez ziren aski sei zaintzaileen soldatak ordaintzeko, eta beraz, defizita gorantz egiten ari zen. Horren aurrean berriro bildu zen auzo elkartea eta munizipalizazioa eskatzeko mobilizazioak hasi zituzten: kontzentrazioak, udalbatzara joatea... Azkenik munizipalizazioa onartua izan zen EAJren, HBren, EEren eta PSOEren aldeko botoekin eta UCDko kontrako botoarekin. \nHala ere, haurtzaindegiaren munizipalizazioak alboko kalteak izan zituen, batez ere antolakuntza eta kudeaketa alorrean:\nLangileen erregularizazioa.\nLanean ziharduten sei langileen erregularizazioak auzi berezia piztu zuen. Udalak kontratazio berri bat egin nahi zuen eta horretarako oposizio irekia deitu zuen. Langileak eta guraso elkarteak ez zeuden ados honekin ez baitzen aintzat hartzen haiek egindako lana eta eskarmentua. Haserrea hain izan zen latza ezen sei hezitzaileak eta gurasoen ordezkaritza batek astebeteko itxialdia egin zuten udalbatza aretoan. Are gehiago, udalbatza aretoan bertan antolatu zuten haurtzaindegia. \nHaurtzaindegiaren itxiera.\n1993an haurtzaindegia itxi egin zen. Udalaren arabera, eskari nahikorik ez zegoen haurtzaindegia mantentzeko. Bestalde, kontuan hartu behar da ere urteko kuota 20.000 pezetatik 30.000 pezetara pasa zela urte betean, eta garai hartan soldata minimoa 58.530,00 pezetakoa (351,77 euro) zela."}
{"id": "678436", "revid": "101250", "url": "https://eu.wikipedia.org/wiki?curid=678436", "title": "Roger Ackroyden Hilketa", "text": "Roger Ackroyden hilketa (\"The Murder of Roger Ackroyd\", ingelesez) Agatha Christiek idatzitako eleberria da. 1926an argitaratu zen Erresuma Batuan.\nArgumentua.\nArrats batez, Roger Ackroydek bere kezkak kontatzen dizkio Sheppard doktoreari. Bezperan, Ackroyden emazte izatar zegoen alargunak bere burua hil du xantaia bati ihes egiteko. Urte bat lehenago bere senarra hil zuen. Bere burua hil baino lehen, gutun baten bidez, xantaia egiten dion pertsonaren izena jakinarazten dio Ackroydi. Hala ere, handik laster Ackroyd sastadaz hilda aurkitzen dute."}
{"id": "678437", "revid": "336", "url": "https://eu.wikipedia.org/wiki?curid=678437", "title": "Loa (Coubert)", "text": "Loa () 1866. urtean Gustave Courbetk egindako margolan ezagun eta polemikoa da. Beste izenburuez ere ezaguna da: \"Lotiak\", \"Alferkeria eta luxuria\". Gaur egun Pariseko Petit Palais Museoan erakusten da. Lan honen jatorria, \"L'origine du monde\" margolanaren kasuan bezala, Jalil-Bey diplomatiko turkiarrak margolariari eginiko enkargua izan zen.\nAzterketa.\nIrudia oso sentsuala eta erotikoa da, margolari honen estiloan nahiko ohikoa izan zen moduan, bereziki Frantziako Bigarren Inperioaren garaian. Margolanean bi emakume ikusten ditugu, biak biluzik eta elkarrekin lo egiten. Modu batez, Pizkundeko Veneziako Eskolaren estiloan jainkosak margotzen ziren moduak ekartzen digu gogora. Margolana egin zen garaian gaia eskandalagarria zen, emakumeen arteko harreman sexualak tabu baitziren. Dena dela, ez dago garbi lesbianismoaren inguruko lana den edo bi adiskideen arteko harremana. Ezkerreko emakumearen jarrera, izan ere, irakurketa erotikoa gehiago indartzen du.\nMargolanean ikusten den ingurua aberatsa da. Ohea belusezko errezelez inguratuta dago; mesanotxean dauden elementuak zein atzealdean, mahaitxo baten gainean dagoen lorez betetako ontzia, luxua adierazten dute. Zenbait kritikok margolanean sinboloak bilatzen saiatu dira. Esaterako, ezkerreko emakume azpian perla-lepoko puskatu bat ikusten da; horrek egindako bekatuaren adierazpena izango litzateke. Lehen planoan ikusten den kalizak egindakoaren ondorengo damua erakutsiko luke. Dena dela, emakumeen aurpegiek ez dute damu hori erakusten; alderantziz, batzuek amets erotikoetan murgilduta egongo balira aztertu dituzte.\nMargolana sinatuta dago (beheko aldearen eskuinean): \"G. Courbet.66\"."}
{"id": "678446", "revid": "58701", "url": "https://eu.wikipedia.org/wiki?curid=678446", "title": "L'origine du monde", "text": ""}
{"id": "678454", "revid": "336", "url": "https://eu.wikipedia.org/wiki?curid=678454", "title": "Klaudiar leinu", "text": ""}
{"id": "678455", "revid": "336", "url": "https://eu.wikipedia.org/wiki?curid=678455", "title": "Juliar leinu", "text": ""}
{"id": "678456", "revid": "15795", "url": "https://eu.wikipedia.org/wiki?curid=678456", "title": "Julio-Klaudiar leinu", "text": ""}
{"id": "678459", "revid": "119347", "url": "https://eu.wikipedia.org/wiki?curid=678459", "title": "Jose Maria Zabalza", "text": "Jos\u00e9 Mar\u00eda Zabalza Errazkin (Irun, Gipuzkoa, 1928ko ekainaren 11 - Madril, 1985eko ekainaren 8a, ). Zinema zuzendaria, gidoigilea eta antzerkigilea izan zen, eta bere lanik ezagunenak \"Entierro de un funcionario en primavera\" (1958), \"El vendedor de ilusiones\" (1971) eta \"La furia del hombre lobo\" (1972) izan ziren.\nBohemioa eta polifazetikoa, 20tik gora film zuzendu eta idatzi izan zituen. Jos\u00e9 Luis L\u00f3pez V\u00e1zquez, Tony Leblanc, Lina Morgan, Paul Naschy, Blaki, Juanjo Men\u00e9ndez eta Gracita Morales zuzendu izan zituen besteak beste, garai hartako aktore espainiar ezagunak izan zirenak. Hala ere, ahaztuta eta dirurik gabe hil egin zen.\nIbilbidea.\n1940ko hamarkadan Madrilgo Complutense Unibertsitatean Politika eta Ekonomia Zientziak ikasi zituen, eta \"Instituto de Investigaciones y Experiencias Cinematogr\u00e1ficas\"-en diplomatu zen. Hurrengo hamarkadan, Parisen Ricardo Mu\u00f1oz Suay ikaskidea topatu zuen, eta lehenengo lanak egin zituen. Bere ekoiztetxea sortu zuen, \"Haz Films\", eta lehenengo bi film luzeak egin zituen 1955 eta 1957an. Urte batzuk geroago beste ekoiztetxe bat ipini zuen abian, \"Uranzu Films\", Carlos Serrano Tellrekin batera. 1960ko hamarkadan Madrilera bizitzera joan eta bertan gelditu zen, genero askotako filmak idatzi eta zuzendu zituelarik: \"spaguetti western\", \"musical castizo\", beldur eta fantasiazkoa, umore beltza, \"destape\"...\nEuskal Herritik kanpo bizi arren, Irun eta inguruneetara itzuli zen hainbat pelikula filmatzera. Halaber, 1978an urte hartako Aberri Egunari buruz dokumental bat egin zuen Juan Antonio Bazo, Mikel Aldalur, I\u00f1aki Aizpuru eta Rafael Eguigurenekin batera, Franco hil ostean ekitaldia lehenengo aldiz agintariek legalizatu egin zutenez. Lan hau dela eta saria eskuratu zuen Zinebin Bilbon.\nJos\u00e9 Mar\u00eda Zabalza zinemagile gisa ahaztuta zegoen, baina azken urteetan liburuaren argitalpenari esker ezagutzen da: Jos\u00e9 Mar\u00eda Zabalza: Cine, bohemia y supervivencia (Gurutz Albisu 2011). Eta dokumentala: Zabalza, Director Z: El vendedor de ilusiones (Oskar Tejedor). Zinemaldia 2018ko Sitgesko Zinemaldian estreinatuko da."}
{"id": "678460", "revid": "512", "url": "https://eu.wikipedia.org/wiki?curid=678460", "title": "Franz Marc", "text": "Franz Marc (Munich, 1880ko otsailaren 8a -\u00a0Braquis, 1916ko martxoaren 4a) alemaniar\u00a0margolaria eta marrazlea, \u00a0alemaniako Espresionista mugimenduko artista garrantzitsua. \"Pilotu urdina\" \u00a0\"Der Blaue Reiter\"\u00a0aldizkariko sortzaileetako bat. Geroago izen berarekin artista talde bat sortu zen.\nBizitza.\nFranz Marc 1880 urtean Munichen jaio zen, garai hartan\u00a0Bavariako Erresuma. Aita, Wilhelm Marc, paisaien margolari profesionala izan zen eta ama, Sophie etxekoandre eta Kalbindar\u00a0jarraitzaile sutsua.\nHezkuntza.\n1900 urtean Municheko Arte Ederretako Akademian ikasketak hasi zituen, bere irakasleak, besteak beste, Gabriel von Hackl eta Wilhelm von Diez izanik. 1903 urtetik 1907 urtera Frantzian izan zen, batez ere Parisen eta museoak bisitatu zituen eta hainbat margolan kopiatu; izan ere, artisten garapenerako ohiko teknika zen horrela aritzea. Parisen artisten guneetan eta giroan aritu izan zen eta hainbat artista eta aktore ezatutu zituen, esaterako Sarah Bernhardt. Vincent van Goghen pintura eta berea antz handia zuela ikusi zuen.\nKarrera.\n1906 urtean, Paul anaiareki batera, Bizantziar artean aditua bera, Thessaloniki, Mount Athos, eta greziako hainbat gune bisitatu zituen. Urte batzuk geroago 1910 urtean, \"Biluzia katuarekin \"eta \"Artzaintza Zaldiak\" margotu zituen, biak ala biak...ko \u00a0 Neue K\u00fcnstlervereinigung (Berria Artisten Elkartea) erakusketan aurkeztuak,Thannhauser Galeriak in Munich.\n1911 urtean \"Der Blaue Reiter\" aldizkaria sortu zuen eta beste artista batzuekin batera, besteak beste Macke eta Wassily Kandinsky\u00a0 \"Neue K\u00fcnstlervereinigung\" mugimendua.zatitzea erabaki zuten.\nGerra.\nLehen Mundu Gerra\u00a0 hasteareki batera, 1914 urtean, Alemaniako armadan izan zen. 1916 urteko otsailean bere emazteari bidalitako gutun batean, militar kamuflajeari eman ziola ageri da. Aireko artilleriatik ezkutatzeko,\u00a0 puntilismo estiloa estiloa erabiliz, mihise estalki handiak margotu zituen.\nAlemaniako Armadaren mobilizazioaren ostean, gobernuak artista nabarmenak borroka gunetik aldendu eta segurtasun eremura eramateko erabakia hartu zuen. Mark zerrenda horretan zegoen baina\u00a0 Verdungo Guduan, 1916 urtean, 36 urte besterik ez zituela, hil egin zen, borroka gunetik alde egiteko agindua jaso aurretik.\nBizitza pertsonala.\nZehar bere hogeiko, Marc zen parte hartzen duten zenbaki bat ekaitz harremanak, barne afera bat iraunkorrak urte asko Annette Von Eckardt, ezkondu antigoaleko dealer bederatzi urte bere senior. Bi aldiz ezkondu zen, lehen Marie Schn\u00fcr, ondoren, Maria Franck; biak ziren artistak.\nBilduma publikoak.\nHerritarren artean bildumak eusten lanak Franz Marc dira:"}
{"id": "678462", "revid": "46380", "url": "https://eu.wikipedia.org/wiki?curid=678462", "title": "Anastasi Agerre", "text": "Anastasi Agerre Santesteban (Iru\u00f1ea, Nafarroa Garaia, 1897 \u2013 \"ib.\", 1933ko abuztuaren 2a) euskal idazlea eta sindikalista zen. Jose Agerre idazlearen anaia gaztea, bere lanak Nafarroako hainbat egunkarietan argitara eman ziren (La Voz de Navarra, Amayur eta Euzkadi besteak beste). 1932etik 1933ra SOV sindikatu jeltzalearen Iru\u00f1eko egoitzaren burua izan zen.\n1933an, 36 urte besterik ez zituelarik, lanera zihoala kamioi batek harrapatuta hil zen."}
{"id": "678463", "revid": "105290", "url": "https://eu.wikipedia.org/wiki?curid=678463", "title": "2017ko Arabako Bertsolari Txapelketa", "text": "2017ko Arabako Bertsolari Txapelketa urte honetako otsailaren 5a eta apirilaren 1a bitartean jokatu zen. Arabako Bertsolari Txapelketa honetan, 18 bertsolarik hartu zuten parte eta guztira 4 kanporaketa, 6 finalaurreko eta finala ospatu ziren. Finala Gasteizko Principal antzokian jokatu zen eta Oihane Pereak irabazi zuen.\nParte hartzaileak.\n2015eko finalean aritu ziren bertsolaritatik bostek eman zuten izena 2017korako eta hauei hamairu bertsolari gehitu zitzaizkien. Hamairu hauek aukeratzeko irailean lau kanporaketa izan ziren eta 21 bertsolarik hartu zuten parte. Horrela beraz, honako hauek aritu ziren txapelketan:\nKanporaketako saioak.\nHonako bertsolari hauek sailkatu ziren kanporaketa bakoitzean:\nFinalaurreko saioak.\nFinalaurrekoetan bi itzuli izan ziren eta bertsolari bakoitzak saio bietan lorturiko puntuak batuz osatu zen sailkapena. Sei onenek finala jokatzeko txartela eskuratu zuten.\nLangraiz Oka.\nOtsailaren 5ean jokatu zen Langraiz Okako Kultur Etxean.\nZigoitia.\nOtsailaren 12ean jokatu zen Zigoitiako Kultur Etxean.\nDulantzi.\nOtsailaren 19an jokatu zen Dulantziko Kultur Etxean.\nLegutio.\nMartxoaren 4an jokatu zen Legutioko Kultur Etxean.\nLaudio.\nMartxoaren 11an jokatu zen Laudion, LHUIko zine-aretoan.\nAramaio.\nMartxoaren 18an jokatuko zen Aramaioko Kultur Etxean.\nFinala.\nFinala Gasteizko Principal Antzokian jokatu zen, 2017ko apirilaren 1eko 17:30etan. Zazpirehun bertsozale bildu ziren bertan. Oihane Perea eta Asier Otamendik jokatu zuten buruz-burukoa eta Oihane nagusitu zen puntu bakarraren aldeaz, inoiz izan den finalik estuenean."}
{"id": "678464", "revid": "1310", "url": "https://eu.wikipedia.org/wiki?curid=678464", "title": "Xabi Igoa", "text": "Xabier Igoa Eriz (Aramaio, Araba, 1992ko otsailaren 11) bertsolaria da. Arabako Bertsolari Txapelketan parte hartzen du eta 2015etik aurrera finaletan abestu izan du. Aitor Ugarte bertsolari eta mendi lasterkariaren anaia da.\nBiografia.\n2004an, Aramaioko Bertso-Eskolan ikasle hasi zen Manex Agirre irakasle zuela. Arabako Eskolarteko Txapelketan sei aldiz hartu zuen parte. Geroztik, Arabako Bertsolari Txapelketan aritu izan da. 2010eko Kuadrilla artekoan (Aramaioko taldean) txapelduna izan zen eta 2015eko Arabako Txapelketan finalera iritsi zen. 2017ko Txapelketan ere bertan izan zen, laugarren postua eskuratuz.\n2010an Aramaioko bertso eskolan irakasle lanetan hasi zen eta gaur egun Aretxabaleta eta Arrasateko bertso eskoletako irakaslea ere bada.\n2018tik, Euskal Herriko Bertsozale Elkarteko lehendakaritzako partaide da."}
{"id": "678465", "revid": "56334", "url": "https://eu.wikipedia.org/wiki?curid=678465", "title": "Jos\u00e9 Mar\u00eda Zabalza", "text": ""}
{"id": "678466", "revid": "105290", "url": "https://eu.wikipedia.org/wiki?curid=678466", "title": "2016ko Xilaba Bertsulari Xapelketa", "text": "2016ko Xilaba Bertsulari Xapelketa Xilaba Bertsulari Xapelketaren bosgarren edizioa izan da. Irailaren 24 eta azaroaren 12 bitartean ospatu zen. 15 bertsolarik hartu zuten parte eta guztira 6 sailkapen saio eta finala ospatu ziren. Finala Baionako Lauga aretoan ospatu zen azaroaren 12an eta Sustrai Colinak bere bigarren txapela jantzi zuen.\nPanpili Trekuk eman dio makila eta jantzi dio txapela Sustrai Colinari, hain zuzen, aurtengo Xilabak omendu duen Mattin Treku Ahetzeko bertsolariaren semeak. Aurtengo urriaren 11n bete da bertsolariaren jaiotzaren mendeurrena.\nSaioak.\nFinalaurrekoak.\nBi itzulitara jokatu zen. Bertsolari bakoitzak birritan kantatu zuen eta puntuazioen baturak eman zuen azken sailkapena. Aurrekanporaketetan sailkaturiko bederatzi bertsolariri Sustrai Colina, Maddalen Arzallus eta Odei Barroso gehitu zitzaizkien, 2014an aurreneko hiru postutan gelditu ziren bertsolariak.\nFinala.\nBaiona.\nFinala Baionako Lauga aretoan ospatuko zen azaroaren 12ko 17:00etan. 1.600 ikusletik gora bildu ziren."}
{"id": "678468", "revid": "148237", "url": "https://eu.wikipedia.org/wiki?curid=678468", "title": "Felipe del R\u00edo", "text": "Felipe del R\u00edo Crespo (Nueva Monta\u00f1a, Santander, 1912ko irailaren 9a - Lamiako, Bizkaia, 1937ko apirilaren 22a) hegazkinlaria izan zen, \"Euskal eskuadrila\" izeneko taldearen buruzagia eta Iparraldeko fronteko hegazkinlari bikainenetakoa Gerra Zibil garaian, .\nBiografia.\nKantabrian jaio arren, haurtzarotik bizi zen Bilbon. Hegazkinlari bilakatu eta soldadutza egiterakoan, Aireko Armadan () sartu eta Cuatro Vientosera bidali zuten. 1933aren amaierarako hegazkinlari militarra zen.\n1936ko estatu-kolpea gertatu zenean, Del R\u00edo Bilbon zegoen eta Errepublikaren alde egin zuen. Gerraren hasieran Breguet 19 zaharrak erabili zituen, baina gero Errepublikak \u00abChato\u00bb ezizena zuten sobietar Polikarpov I-15 batzuk lortu zituen. Orduan, iparraldeko frontea defendatu behar zuen \"Euskal eskuadrila\" sortu zuten. Talde haren kide izan zen Del R\u00edo, Zarauza edo Comasekin batera.1937ko apirilaren 15ean, Bilbo gainean, izugarrizko garaipena lortu zuen: bere abiaduragatik menderaezina zen alemaniar Dornier Do 17 bonbaketari bat eraitsi zuen. Iturri batzuen arabera, apirilaren 20an hil zen, Jos\u00e9 Luis D\u00edez destruktore errepublikanoak Del R\u00edoren \u00abchato\u00bb-a alemaniar borroka-hegazkin batekin nahastu zuelarik. Azken ikerketen arabera, ostera, apirilaren 22an hil zen, Lamiakoko aerodromoaren gainean Kondor Legioak botata.\nDel R\u00edok guztira 7 garaipen izan zituen. Azkenekoan, Bilbo bonbardatzen ari zen Junkers Ju 86 bat bota zuen. 24 urte besterik ez zituen eta kapitaina zen hil zenean. Errepublikanoen artean heroitzat hartua, bere omenezko kale bat dago Leioako Lamiako auzoan, hil zuten tokian."}
{"id": "678469", "revid": "1545", "url": "https://eu.wikipedia.org/wiki?curid=678469", "title": "Felipe del R\u00edo Crespo", "text": ""}
{"id": "678471", "revid": "512", "url": "https://eu.wikipedia.org/wiki?curid=678471", "title": "Kasilinioko gudua (K.a. 214)", "text": "Kasilinoko gudua K.a. 214an Kartagoren eta erromatar errepublikaren artean jazo zen gudu bat izan zen, Bigarren Gerra Punikoan zehar.\nAurrekariak.\nCannaeko hondamenditik bi urtera, Erromak armada berria lortu zuen eta Kartagoren mende zeuden italiar penintsulako hiriak konkistatzen hasi zen berriro, aurreko urteetan Hannibalek hartu zituenak. Garai hartan Marko Klaudio Marzelo eta Fabio Maximo ziren Erromako kontsulak. Erromak sei legio berri erreklutatu zituen jadanik martxan zeuden indarrei laguntzeko, eta horrela bost armada ezarri zituen Italiako hegoaldean.\nKasilinio hiria Volturno ibaiaren bi aldeetan zegoen eta K.a. 215etik Kartagoarren menpe zen. Bertan 2 000 kanpaniar eta 700 kartagoar ziren hiria defendatzeko asmoz.\nMartzelo Nolan zegoen bere armada kontsularrarekin, K.a. 214an Hanibal garaitu eta hau Campaniatik Sarentinorantz alde egitera behartu zuen. Bitartean, Fabio Maximo Campanian zegoen, Lazio eta Samniotik hurbil.\nKasilinoko setioa.\nHanibal Campanian ez zegoenez, Fabiok Kasilinio hiria erasotzea erabaki zuen bere armada kontsularrarekin. Hiria inguruatu eta setioa ezarri zuen. Hala ere, hiriak oso defentsa ona zuenez eta Capuatik laguntza jaso zezakeenez, Fabiok Marzelori dei egin zion berarekin elkartzeko esanez, baina Nolan guarnizio handi bat utziz.\nBehin eta berriz erasotu zuten hiria, arrakastarik lortu gabe. Fabiok setioa alde batera uztea proposatu zuen, baina Marzelok jarraitzera bultzatu zuen. Azkenik Fabiok hiriko agintariekin itun bat adostu zuen, zeinaren arabera agintariek hiria errenditu eta bizirik alde egin ahalko zuten. Agintari haiek hiritik irtetean, ordea, Martzelok haiei erasotzeko agindu zuen, sarraski itzela eraginez. Fabiorengana heltzea lortu zuten 50 lagun soilik atera ziren bizirik. Bizirik iraun zuten haiek Capuara joan ahal izan zuten, gainontzekoak atxilotuak edo erailak izan ziren.\nGuduaren ondotik.\nHiria kontrolpean hartu ondoren, Fabiok kanpaina arrakastatsu bat burutu zuen Samnioan eta Apulian zehar. Marzelok Sirakusara jo zuen, irla hartako kartagoarren kontra aritzera. Tiberio Sempronio Grako prokonsulak, bitartean, Hannibalen mugimenduak moztu zituen italiar penintsulan."}
{"id": "678472", "revid": "69639", "url": "https://eu.wikipedia.org/wiki?curid=678472", "title": "Manuel Zarauza", "text": "Manuel Zarauza Clavero (Santo\u00f1a, 1917ko azaroaren 3a - Baku, 1942ko urriaren 12a) kantabriar hegazkinlaria izan zen, Gerra Zibil garaian aparteko hegazkinlari izandakoa. Iparraldeko frontearen hegazkinlari nabarmenetariko bat izan zen, \"Euskal eskuadrila\" izeneko taldearen kidea izanda.\nBiografia.\n1934an orduko Aireko Armadan ( izena zuena) sartu eta 1936ko estatu-kolpea piztu zenean, Errepublikaren alde egin zuen. Santiago de la Riberan (San Javier) ikasi ondoren, \u00abChato\u00bb ezizena zuten sobietar Polikarpov I-15 bat eman zioten. Orduan iparraldeko frontea defendatu zuen \"Euskal eskuadrila\" izeneko taldea sortu zuten, Del R\u00edo, Zarauza edo Comas bere kideak izanik. 1937ko abenduan 4. eskuadrilaren buru izendatu eta Teruelgo eta Ebroko guduetan parte hartu zuen. Gerraren amaieran, hegazkina hartu eta Frantziara ihes egin zuen. Argel\u00e8s-sur-Merreko kontzentrazio-esparruan sartu zuten. Gerran zehar, 10 garaipen izan zituen.\nHandik Sobietar Batasunera joan zen, non Aire-Armadan sartu eta koronel izendatu zuten. Bigarren Mundu Gerran atzeguardian utzi zuten baina Bakun akrobaziak egiten ari zela istripu batean hil zen."}
{"id": "678473", "revid": "13403", "url": "https://eu.wikipedia.org/wiki?curid=678473", "title": "Parisii (Inglaterrakoak)", "text": ""}
{"id": "678475", "revid": "46380", "url": "https://eu.wikipedia.org/wiki?curid=678475", "title": "Aurora Purificaci\u00f3n Ma\u00f1an\u00f3s Jauffret", "text": "Aurora Purificaci\u00f3n Ma\u00f1anos Jauffret, artistikoki \"La Goya\" bezala ezagututa (Bilbo, 1891 - Madril, 1950eko ekainaren 4a), Bilbon jaiotako kupletista ospetsua izan zen.\nBiografia.\nAita Burgoskoa eta ama bilbotarra zituen \"La Goya\"k. Garairako formakuntza intelektual handia zuen: hiru hizkuntza zekizkien (ingelesa, frantsesa eta italiera) eta, Madrilen, solfeo eta pianoren ikasketak egin zituen. Haren ama Mikel Zabarte pilotariarekin ezkondu zenean, bolada batean, Mexikon eman zuen; han oso ezaguna zen Mar\u00eda Conesarekin ikasi zuen. Bilbora itzuli zen eta espektakulu munduan aritzea saiatu zen; horretarako Ignacio Tabuyo baritono donostiarraren laguntza izan zuen. Izen artistikoa, bestetik, hau da \"La Goya\" izena, \u00c1lvaro Retanak jarri zion. Kantariaren debuta, oraindik Aurora Jauffret bezala, Madrilgo Trian\u00f3n Palacen egin zen, 1911n, eta arrakasta berehalakoa izan zen, garaiko katxe handienetariko bat irabazi arte. Debut horretan \"Ven, ven\" kanta propioa aurkeztu zuen, \"El \u00faltimo cupl\u00e9\"n filmean (1957) Sara Montielek ospetsua egin zuena. Euskal Herrian bere emanaldietan azaltzen zen erotismoa zela eta, elizaren eta sektore tradizionalen kritika gogorrak jaso zituen. \"La Goya\"ren kantak estilo desberdinekoak ziren: kupleak, habanerak, tonadillak; geroago baita tango eta jazz. Aipatu behar da bere espektakuluen jantziak ere berak egiten zituela. 1912an Teatro Laran abestu zuen eta kuple-diskoak grabatu zituen; urte bereko abenduaren 10ean Bartzelonako El Liceun abestu zuen. Hortik aurrera haren emanaldiak Espainian eta Amerikan izan ziren. Aurora Ma\u00f1anosen aktibitateak ez ziren arlo artistikoan mugatu: bilera, batzar eta ekintza kultural ugarietan hartu zuen parte; aldi berean haren etxean egiten zen tertulia ezaguna egin zen. Tom\u00e1s Borr\u00e1s idazle eta kazetariarekin ezkondu zen. Madrilen 1950eko ekainaren 4ean hil zen.\n\"La Goya\" ardo-marka.\nAbeslariak Delgado Zuleta familiarekin lotura berezia izan zuen eta, ondorioz, haren bizitzaren bolada luzeetan Sanl\u00facar de Barramedan (Cadiz), Monteagudo kondeen etxean igaro zuen. 1914an, Jos\u00e9 Delgao Zuluetak haren izen artistikoa manzanilla bati jartzea eskaini zion eta bilbotarrak onartu zuen. La Goya manzanilla inguruko ezagunenetarikoa da gaur egun."}
{"id": "678476", "revid": "58701", "url": "https://eu.wikipedia.org/wiki?curid=678476", "title": "La Goya", "text": ""}
{"id": "678478", "revid": "512", "url": "https://eu.wikipedia.org/wiki?curid=678478", "title": "Karbetiiak", "text": "Karbetiiak () hiri zelta bat zen Britainiako ipar-ekialdean zeudenak. Gaur egungo Cumbria eta Iparraldeko Lancashiren kokatuak, brigantiarrekin muga bat zuten.\nHistoria.\nKarbetiiak ez dira agertzen Ptolomeoren \"Geografia\"n, ezta beste testu klasikoetan ere. Old Penritheko eta Sowerbyko inskripzioengatik ezagutzen ditugu bakarrik.\nHaien hiriburua Luguvalium (Carlisle) izan zen, bere eskualdeko hiri bakarra izan zena. Ziurrenik I. mendean brigantiarrekin elkartu ziren, eta autonomia pixka bat lortu zuten erromatar inbasioari esker.\nAdituen ustez, Venutius gerlaria, Kartimandua brigantiarren azken erreginaren senarra eta erromatarren aurkaria, herri honetakoa izan zen.\nBere lurraldea Britania Secundako probintzian sartu zen. V. mendean erromatarrak alde egin eta gero Karbetiien lurraldeak Yr Hen Ogledden barruan geratu zen\nErresuma saiatu zen ordena mantentzen baina ez zuen iraun inbasioetara."}
{"id": "678481", "revid": "155401", "url": "https://eu.wikipedia.org/wiki?curid=678481", "title": "Sarraski", "text": "Sarraskia gizaki askori bizia kentzea da. Gerra garaian, estatu terrorismoko \u2014edo \"gerra zikin\"eko\u2014 eta terrorismoko erasoaldietan, multzo horiek pertsona ugarik osatuta egon litezke. Sarraskien biktimak maiz errepresaliatuak izaten dira, beren pentsamolde politikoak, erlijiozko sinesmenak, etnia edota arraza direla eta.\nSarraski baten definizioa lausoa den arren, orokor har biktimen eta eraileen arteko botere desoreka dagoen egoeretan erabiltzen da."}
{"id": "678483", "revid": "58701", "url": "https://eu.wikipedia.org/wiki?curid=678483", "title": "Badajozko sarraskia", "text": "Badajozko sarraskia 1936ko abuztuaren 14ko gaua eta abuztuaren 15eko egunsentiaren artean, Espainiako Gerra Zibilaren hasieran eta Badajozko guduaren ondorengo egunetan, frankista kolpistek hiria bereganatu ostean zibil eta milita errepublikarren aurka burutu zuten sarraskia izan zen.\nSarraski honetan eraildako pertsonen kopurua 2.000-4.000 artekoa izan zela uste da, alegia, garai hartan Badajoz hiriak 40.000 biztanle inguru izanik, biztanleriaren %10a suposatu zuen."}
{"id": "678484", "revid": "105290", "url": "https://eu.wikipedia.org/wiki?curid=678484", "title": "Parisii (Britainia)", "text": "Parisiiak Britainiako ipar-mendebaldeako herri zelta bat zen, gaur egungo Yorkshiren konderrian kokatua. Brigantes eta kritaniekin mugatzen zuten.\nHistoria.\nBere hiriburua Petuaria (Parisiorum) zen, gaur egungo Brough, Humber ibaian. Izena zelta hizkuntzatik dator eta \"laugarrena\" esan nahi du, alegia, herri hau lau tribuez osatuko eskualdetik laugarrena zela.\nGaliako Sena ibaiko Parisiiekin zituzten harremanei buruz, izenaz gain, bi herrien kultura ere oso antzekoa eta ehorzketa erritoak ere berdinak omen zituzten, baina oso ezberdinak garai hartako gainontzeko Bretainia Handiko beste herriekin.\nErromatarrak joan eta gero, Parisiiak erresuma txiki bat antolatu zuten, Deira izenekoa, Yr Hen Ogledden hegoaldera, Angloen inbasioetara oso erraz geratzen ziren eta azkenik 559an Aellak, anglo batek, konkistatu zuen\nParisiien lurraldea berniziako erresumarekin elkartu zen Northumbriako erresuma osatzeko\nIturri historikoak eta arkeologia.\nEzagutzen dira, Ptolomeok egin zuen deskripzio geografiko baten ondorioz Opportunum Sinusen zeudela ( Portu ona), Bridlington zela uste da.Ere agertzen dira De situ brittaniae ko faltzifikazioan Richerd de Circencester egindakoa. Parisiien hiriak Petuaria eta Portus Felix izena zuen leku bat ziren, leku ezezagunean kokatuak\nKontinentearekin loturak.\nEast-Yorkshiren aurkitu ziren tunbak Burdin arokoak zirenak Konparatzen dira europako La-Teneko kulturarekin eta ez Arraskoarekin\nEtimologia.\nIzenaren jatorria ez da ziurra, edo ezezaguna, XX mendeko zientzialariak esaten zuten Par Isis tik ( Humedalekoak) etorri ahal zela,"}
{"id": "678485", "revid": "105290", "url": "https://eu.wikipedia.org/wiki?curid=678485", "title": "Garage punk", "text": "Garage punk delakoa, garage rock eta punk rock azpigeneroen nahasketatik sorturiko musika estilo bat da. 1980ko hamarkadaren hasieran AEBetan sortu zen, baina bere sustraiak punk mugimenduan errotuak daude. Bere gai nagusiak umore eskatologikoa, sexua, drogak, festa eta rock and rolla dira, gizarteak ezarritako arauetatik askatzearen ikuspuntutik ikusitako kutsu antisozial bat ere badu."}
{"id": "678486", "revid": "105290", "url": "https://eu.wikipedia.org/wiki?curid=678486", "title": "Garage rock", "text": "Garage rock delakoa, rock musika modu arrunt eta gordinagoan jotzeko estilo mota bat da. 1950eko hamarkadaren amaieran AEBetan eta Kanadan sortu zen, 1960ko hamarkadan Britainiar Inbasioaren The Kinks edo The Who taldeak bezalakoen eragin handia izan zuen."}
{"id": "678490", "revid": "141474", "url": "https://eu.wikipedia.org/wiki?curid=678490", "title": "Gernika Batailoia", "text": "Gernika Bataloia Bigarren Mundu Gerran Frantziako hego-ekialdean jardun zuen Eusko Gudarostearen batailoi bat izan zen. Eusko Jaurlaritzak antolatu zuen eta Kepa Ordoki irundarraren buruzagitzan borrokatu zen.\nHistoria.\n1941ean Bigarren Mundu Gerran parte hartuko zuen Euskal Batailoi baten buruan Ikurrina egoteko lehen saiakera Manuel Irujo nafar politikari abertzaleak burutu zuen. Garai hartan, jada Londres hiriko Euskal Etxean egoitza zuen Atzerriko Euskal Jaurlaritzak Hego Euskal Herria munduan zehar ordezkatzeari ekin zion, Britainiar Gobernuarekin gauzatutako akordio baten bidez euskal ekintzaileek indar aliatuen alde elkarlanean aritzea ahalbideratu zuen. Frantziari dagokionez, 1941eko maiatzean Irujok eta Frantziar Kontseilu Nagusiaren ordezkari gorenena zen Charles de Gaulle frantziar jeneralak euskaldunez bakarrik osatutako batailoi bat osatzea adostu zuten: III. Itsas Infanteria Batailoia, Nafarroako kateen barnean zegoen Gernikako Arbola ikur zuela. Aldiz, Winston Churchill buru zuen Britainiar Gobernuak batailoi hark gerran parte hartzeari uko egin, eta azkenik, 1942ko maiatzean gerran partu hartu gabe desegin egin zen.\nHurrengo ekimena jada arrakastatsuagoa izan zen: Gernika Batailoia. 1944an Atzerriko Euskal Jaurlaritzaren aginduz sortutako batailoi honek Eusko Abertzale Ekintzako kide eta lanbidez igeltseroa zen Kepa Ordoki iruindarra buru izan zuen eta Ikurrina bere bandera gisa erabili zuen. 1945eko apirilaren 14tik 20rarte Pointe de Graveko guduan (Pointe de Grave, Gironda) eremuko alemaniar kokalekuen aurka borrokatu zen. Ondoren, batailoi horretako gudariek Bordelen burututako desfilea Ikurrinarekin egin zuten, Ikurrina hark esanahi eta sinbolismo handia zuen, 1936ko Gerran Kandido Saseta hondarrabiar ofizial karismatikoaren gudarosteak erabili zuena izan baitzen.\nBorrokaldien ostean, Ikurrinak Frantziako Gerra Gurutzearen domina jaso eta Charles de Gaulle jeneralak Montolivet udalerriko aerodromoan tropei errebista pasatzerako unean Ordokiri honakoa aipatu zion: \"Nire Komandantea, Frantziak ez du inoiz ahaztuko euskaldunok geure lurraldea askatzeko egin dituzuen ahaleginak.\". Gernika Batailoiko hamalau gudari Gerra Gurutzearen dominarekin sarituak izan ziren, nahiz eta haietako hamar bakarrik jasotzera joan izan. Haietako batek, Antonio Lizarraldek, hil ondoren jaso zuen. Besteak, Ordokik berak, ez zion De Gaulleri domina bere bularrean jartzen utzi, eta batailoiaren Ikurrinean jarri zuen.\nIkurrinaren azken agerraldia Bigarren Mundu Gerran haren amaiera aldera eman zen. AEBetako Washington Hirian EAJak Aliatuekin gerran zehar izandako elkarlanaren une batean, eta Juan Ajuriagerra eta Jesus Solaun jeltzaleek estatubatuarrekin burututako negoziazioen bitartez, lehenak bigarrenei jarraiko elkarlan hori mantentzearen trukean Ameriketako Estatu Batuetako Armadak entrenatutako euskaldunez osatutako talde militar bat osatzea. Honela bada, AEBetako Armadako ofizialek eta Shangaiko Poliziako buruzagia izan zen britainiar koronel batek Primitivo Abad buru zuen 114 gizonez osatutako taldea Paristik hogeita hamarren bat kilometrora zegoen Cernay-la-Ville udalerriko gazteluan entrenatu zituzten, gehienak Gernika Batailoitik berreskuratutako gudariak ziren. Lehenbizi, beren helburua nazien gotorleku bat erasotzea izango zela aipatu zitzaien, ondoren Hego Euskal Herrian barneratu eta Franko diktadorea irauliko zuten hainbat abangoardiako taldeetako bat izango zirela, baina asmoak-asmo, ez zen halako kasurik eman. Hori bai, talde hura osatu zuten gazteek \"Euzkadi\" hitza Ikurrinaren ondoan zeraman Ameriketako Estatu Batuetako uniforme bana jantzi zuten."}
{"id": "678501", "revid": "119347", "url": "https://eu.wikipedia.org/wiki?curid=678501", "title": "Ibernaloko Andre Mariaren baseliza", "text": "Ibernaloko Andre Mariaren baseliza, lehen parrokia izana, Arabako Santikurutze Kanpezu herrian dago, Kodesko mendilerroaren hegalean. Jer\u00f3nimo Aznarrek, Calahorrako apezpikuak idatzitako gutun batean, 1257. urtean, Ibernal bezala agertzen da.\nHistoria.\nBaselizan harri zizelkatu bat aurkitu zuten, gaur egun Gasteizko Arkeologia Museoan, kristautasunaren aurrekoa izan daitekeena; horren arabera kristautasunaren aurreko tenplua egon zitekeela inguru horretan. XVI. mendean oraindik parrokia zen. 1930ean zaharberritu zuten, baina oraindik aurrealdean antzinako baselizaren kanpai-horma erromanikoa erakusten du. Santutegiaren barruan, erretaula nagusiaren erdian, Ibernaloko birjinaren irudia semearekin dago, XIII. edo XIV. mendeko irudia. Alboetan beste bi erretaula neoklasikoak daude, San Kristobali eta San Isidrori eskainita hurrenez hurren. Gaur egun, baselizaren ondoan, eraikin berean, landa-turismoko etxea dago."}
{"id": "678503", "revid": "6950", "url": "https://eu.wikipedia.org/wiki?curid=678503", "title": "Giltzadi (argipena)", "text": "Giltzadi hitzak adiera zenbait ditu:"}
{"id": "678504", "revid": "90523", "url": "https://eu.wikipedia.org/wiki?curid=678504", "title": "Tekla-instrumentu", "text": "Tekla-instrumentua, teklatu(-instrumentu)a, klabiera edo giltzadia musika-tresna mota bat da, musika jotzeko teklatua erabiltzen duena. Tekla-instrumentu ohikoenak pianoa, eskusoinua, organoa eta teklatu elektronikoak dira. Teklatua musika-tresnaren aurrealdeko zatia izaten da, teklaz osatua, eta hatzez jo behar izaten da musika egiteko. Hedapenez, teklatu hitza tekla-instrumentu osoarentzat erabiltzen da. Teklak jotzean, musika-tresnak modu akustiko, elektroniko edo elektromagnetikoan soinuak sortzen ditu, eta, soinu horiek, denboran zehar, doinu bat osatzen dute. Batzuetan, jarraika jotzen dira, akordeak eratuz, denboran zehar, musika harmonia bat eratzen dutena.\nBata bestearen ondoan dauden tekla beltz eta zuriz osatua dago. Bata bestearen ondoko teklen arteko tartea, tonuerdi bat da, eta bi teklen arteko tartea, tonu bat.\nTekla-instrumentua jotzen duenari teklatu-jotzaile (), teklista (), klabierista () edo giltza-joile edo -jotzaile deritzo.\nHistoria.\nTekla-instrumentuak sartaldeko gozatzearen arabera desinatuak daude. Doren eskalako nota naturalak (do, re, mi fa, sol, la eta si) zuriak eta handiagoak dira, diese (do, re, fa, sol eta la diese) eta bemolenak (re, mi, sol, la eta si bemol), ostera, beltzak eta txikiagoak dira.\nTeklatuan notak antolatuta dauden moduak, bere jatorria XV. mendean du, teklatuaren adigaia K. a. III. mendean ikus daitekeen arren, hydraulisarekin (urezko greziar organoa).\nTekla-kopurua.\nTeklatuen tekla-kopurua, denbora igaro ahala, gehitzen joan da. XVIII. mendean, klabizenbaloak bost zortziduneraino iristen ziren (61 tekla baino ez askoz gehiago), 1870etik aurrera eginiko piano gehienek, ordea, 88 zituzten. Egungo pianoren batzuk, tekla batzuk gehixeago dituzte (adibidez, B\u00f6sendorfer 225 ereduko piano batek, 92 ditu, eta B\u00f6sendorfer 290 Inperial ereduko batek 97).\nOrganoek, hala adierazita dutelako, 61 tekla dituzte.\nSintetizadoreek, oro har, 61, 76 edo 88 tekla izaten dituzte (5, 6 edo 7 zortzidun).\nTekla zuri eta beltzen kopurua, aldatu egin daiteke eraikitzailearen eta tekla-instrumentu ereduaren arabera. Adibidez, Yamaha enpresako bost zortziduneko tekla-instrumentuak 61 teklarekin datoz (36 zuri eta 25 beltz), zortzidun kopuru bereko Casioren tekla-instrumentu batek, aldiz, 59 tekla ditu (34 zuri eta 59 beltz).\nTekla-instrumentu motak.\nTekla-instrumentuak, honelakoak izan daitezke:\nBeste tekla-instrumentu batzuk.\nBadaude teklatu itxura duten musika-tresnak, berez, teklazkoak ez diren arren. Adibidez, xilofonoa, marinba, bibrafonoa, lira edo glockenspielak, badituzte tonu eta tonuerditan jarritako material durunditsu batez eginiko barraren batzuk, baina zuzenean jotzen dira, zotz batzuen bidez."}
{"id": "678505", "revid": "1491", "url": "https://eu.wikipedia.org/wiki?curid=678505", "title": "Herritarren Segurtasunerako Legea (2015)", "text": "4/2015 Lege Organikoa, martxoaren 30ekoa, Herritarren segurtasuna babestekoa, herri mailan Mozal Legea deitua, 2015eko uztailaren 1ean Espainiar Estatuan ordura arte indarrean zegoen Corcuera Legea ordezkatu zuen lege organiko polemiko bat da. Alderdi Popularrak zuen gehiengo absolutuaz baliatuz onartu zen.\nThe New York Times egunkariaren arabera, \"lege honek Francoren erregimenaren egunik txarrenak oroitarazten ditu eta ez dator bat nazio demokratiko batekin\". Amnesty International eta Human Rights Watch nazioarteko giza eskubideen erakundeek lege honek \"Espainian askatasun adierazpena eta elkarretaratze baketsuen aurkako zuzeneko mehatxua\" suposatzen zuela salatu zuten.\n1995eko Espainiako Zigor Kodearen erreformatik Espainiar Zigor Justiziak izan duen eraldaketa sakonena izan da. Jada, indarrean sartu aurretik Espainiako nahiz Hego Euskal Herriko gizarteetan sekulako eztabaida, polemika eta protesta biziak piztuarazi zituen lege aldaketa izan zen, nagusiki Alderdi Popularraren babesa bakarrik zuen eta Espainiako Zigor Kodean aldaketa handiak sartzen zituen legea baitzen.\nPolemika eta kritikak.\nLege hau kritikatzen zuten alderdi, gizarte kolektibo eta mugimenduen artean aipatu ziren kritiken artean honakoak daude:\nHego Euskal Herrian.\nHego Euskal Herrian 2016 eta 2017ko tarteko urte eta erdian 11.000 prozedura zabaldu dituzte mozal legea erabilita, eta horietatik 4.000 inguruk zerikusi zuzena dute eskubide zibil eta politikoen arloarekin \u2014manifestazioak, protestak, afixak jartzea eta beste\u2014."}
{"id": "678506", "revid": "512", "url": "https://eu.wikipedia.org/wiki?curid=678506", "title": "Benito Loigorri", "text": "Benito Loigorri Pimentel (Biarritz, 1885eko irailaren 4a - Madril, 1976ko otsailaren 1a) gipuzkoar ingeniari eta hegazkinlaria izan zen, euskal hegazkinlaritzaren aitzindarietako bat izan zena.\n18 urte zituela, Wright anaiak Pauen eta Le Mansen hegan egiten ikusi ondoren, hegazkinlari izateari ekin zion. 1910eko abuztuaren 30ean FAIren baimena lortu zuen. Mourmelon-le-Grandeko Voisins eskolan lortu zuen, Henri Farmanek eraikitako biplano bat (Gnome 50HP motorra zuena) erabiliz. Horrela espainiar herritartasuna zuen lehenengo hegazkinlari bilakatu zen.\n1910eko urriaren 1ean Donostian erakustaldia egiten ari zela, istripu bat izan eta hegazkina Ondarretan erori zen.\n1911n Cuatro Vientos aireportua inauguratu zuen erakustaldia egin zuen. Horretarako Emilio Herrerarekin batera, Farman hagazkin bat erabili zuen.\nFarman enpresaren ordezkaria, Espainiako Armadari lehenengo hegazkinak saldu zizkion. 1914an Mexikora joan eta hegazkinlari eskola bat sortu zuen. 1910eko hamarkadaren amaieran istripu bat izan zuen Bridgeporten. Istripuaren ondorioz, hegazkinlaritza utzi eta ingeniaritzari ekin zion. General Motorsen lan egin zuen eta\n1932 eta 1949 artean General Motors Iberia (Espainia eta Portugal) zuzendu zuen."}
{"id": "678508", "revid": "1545", "url": "https://eu.wikipedia.org/wiki?curid=678508", "title": "Ibernalo Andre Mariaren baseliza", "text": ""}
{"id": "678512", "revid": "336", "url": "https://eu.wikipedia.org/wiki?curid=678512", "title": "Motrailu", "text": "Motrailua, almaiza, zaparria edo almeriza material gogorrez (zurez, metalez, marmolez, etab.) egindako ontzia da, aleak, drogak, etab. xehakatuz osagaiak xehatzeko, birrintzeko edo saltsa batzuk egiteko erabiltzen den tresna."}
{"id": "678513", "revid": "20653", "url": "https://eu.wikipedia.org/wiki?curid=678513", "title": "Almaiz", "text": ""}
{"id": "678514", "revid": "512", "url": "https://eu.wikipedia.org/wiki?curid=678514", "title": "\u00c1ngel Salas", "text": "\u00c1ngel Salas Larrazabal (Urdu\u00f1a, 1906ko urriaren 1a - Madril, 1994ko uztailaren 19a) bizkaitar hegazkinlaria izan zen, Gerra Zibil garaian aparteko hegazkinlari izandakoa.\nBiografia.\nEspainiako Aireko Armadan sartu eta 1936ko otsailean kapitain izendatu zuten.\n1936ko estatu-kolpea piztu zenean, Getafen zegoen eta matxinoen aldera pasa zen. Uztailaren 22an Otxandio bonbardatu zuen. Gerran zehar, 17 garaipen izan zituen.\n1941ean, Bigarren Mundu Gerran, Bizargorri Operazioan parte hartu zuen eta Luftwafferen ondoan beste zazpi garaipen izan zituen. Gerra ondoren, agregatu militarra izan zen Berlinen eta Lisboan. 1991n ohorezko kapitain-jeneral izendatu zuten."}
{"id": "678516", "revid": "56334", "url": "https://eu.wikipedia.org/wiki?curid=678516", "title": "Almeriz", "text": ""}
{"id": "678517", "revid": "20653", "url": "https://eu.wikipedia.org/wiki?curid=678517", "title": "Zaparri", "text": ""}
{"id": "678518", "revid": "20653", "url": "https://eu.wikipedia.org/wiki?curid=678518", "title": "Zaparri (bidea)", "text": ""}
{"id": "678519", "revid": "8454210", "url": "https://eu.wikipedia.org/wiki?curid=678519", "title": "Jose Luis Aresti", "text": "Jose Luis Aresti Agirre (Bilbo, 1917ko martxoaren 17a - Madril, 2003ko azaroaren 18a) bizkaitar hegazkinlaria izan zen.\nBiografia.\nEspainiako Aireko Armadan sartu eta Gerra Zibilaren ondoren, aire-akrobaziei ekin zion. Hainbat hegazkinlarien irakaslea izan zen. Aresti kodea sortu zuen, akrobaziak puntuatzeko erabiltzen dena."}
{"id": "678523", "revid": "119347", "url": "https://eu.wikipedia.org/wiki?curid=678523", "title": "Melfi gaztelua", "text": "Melfi gaztelua Italiako Basilicata eskualdeko Melfi hirian dagoen gaztelu bat da. Gaur egun Italiako Estatuaren jabetzakoa da, eta Erdi Aroko Hegoaldeko Italiako gaztelu garrantzitsuenetako bat da.\nXI. mendean eraiki zen, Goi Erdi Aroan, eta Normandiar Aroan, ordutik eraldaketa sakonak jasan izan ditu, bereziki Angevinar eta Aragoitarren garaietan."}
{"id": "678546", "revid": "56334", "url": "https://eu.wikipedia.org/wiki?curid=678546", "title": "Singapurgo Sari Nagusia", "text": "Singapurgo Sari Nagusia Singapureko Marina Bay zirkuitoan ospatzen den 1 Formulako lasterketa da.\nEmaitzak.\n((gakoa)Gorriz daudenak 1 Formulatik kanpo jokatutako Sari Nagusiak dira)."}
{"id": "678557", "revid": "105290", "url": "https://eu.wikipedia.org/wiki?curid=678557", "title": "Hego Koreako Sari Nagusia", "text": "Hego Koreako Sari Nagusia Hego Koreako Korea International Circuiten ospatzen zen 1 Formulako lasterketa zen. 2010ean izan zen estreinaldia eta 2013an azkena."}
{"id": "678565", "revid": "56334", "url": "https://eu.wikipedia.org/wiki?curid=678565", "title": "Programazio-lengoaien arteko konparazioa", "text": "Konparazio orokorra.\nProgramazio-lengoaia ezagunenen arteko konparazio bat da hau."}
{"id": "678566", "revid": "1491", "url": "https://eu.wikipedia.org/wiki?curid=678566", "title": "Python (programazio lengoaia)", "text": ""}
{"id": "678567", "revid": "1491", "url": "https://eu.wikipedia.org/wiki?curid=678567", "title": "Common Lisp", "text": ""}
{"id": "678569", "revid": "336", "url": "https://eu.wikipedia.org/wiki?curid=678569", "title": "Fuel olio", "text": "Fuel olioa (ingelesez \"fuel oil\") petroliotik destilazio frakzionaturen bidez hondakin gisa lortzen frakzioa da, hortik sustantzia honen %30-50 artean lortzen da. Presio atmosferikoan destilatu daitekeen erregai astunena da. Karbonozko 20 atomodun molekulez osatua dago, eta kolore beltza du. Fuel olioa energia elektriko-plantak, galdara eta labeentzako erregai gisa erabiltzen da.\nBestalde, presio gutxigoko prozesuetan ere erabiltzen da, berau destilatu eta honela petrolioaren frakzio astunenak lortzeko helburuz, tartean olio lubrikatzaileak eta asfaltoa."}
{"id": "678570", "revid": "98220", "url": "https://eu.wikipedia.org/wiki?curid=678570", "title": "William Petersen", "text": "William Louis Petersen (1953ko otsailaren 21a, Evanston, Illinois) estatubatuar zinema, telebista eta antzerkiko aktore eta ekoizle bat da. Nagusiki \"\" (2000-2009) telesail ospetsuko protagonista den Gilbert \"Gil\" Grissom doktorea eta \"To Live and Die in L.A.\" (1985) filma antzezteagatik ezaguna da. Antzeztutako beste film nabarmenen artean honakoak daude: \"To Live and Die in L.A.\" (1985), \"Manhunter\" (1986), \"Young Guns II\" (1990), \"Fear\" (1996) eta \"Seeking a Friend for the End of the World\" (2012).\nEuskal Herrian.\nBehin, Idaho estatuko Boise hiriko Bishop Kelly High School institutuan graduatu ondoren sorterria utzi zuen. 1974an, Joanne Brady emaztearekin batera Euskal Herrian bizitzen jarri eta bertan aktore ikastaroak jaso zituen. O\u00f1atiko Unibertsitatean ikasten egon eta euskara eta ri buruzko jakinmina piztu zitzaizkien, ondorioz, 1975ean Gipuzkoako Arrasate udalerrian bere alaba jaio eta gurasoek \"Maite Nerea\" euskal izena ipini zioten."}
{"id": "678571", "revid": "137486", "url": "https://eu.wikipedia.org/wiki?curid=678571", "title": "EXeLearning", "text": "eXeLearning hezkuntza-edukiak sortzeko eta 2010. urtean argitaraturiko tresna informatikoa da. Zeelanda Berrian sortu zuten. Kode irekikoa da, GPL-2 lizentziaduna, eta erreminta honekin sortutako aktibitateak hainbat formatutara esporta daitezke: HTML5, XHTML, SCORM, IMS...\neXeLearning euskarri informatikoetan eduki hezigarriak sortzeko sortu zen, (CDetan, USB memorietan, webguneetan, hodeian), HTML, XML edo HTML5 gaietan aditu izan beharrik gabe eta aditu bihurtu beharrik gabe.\neXeLearning GNU/Linux, Microsoft Windows eta Apple enpresako sistema eragileetan dago eskuragarri (MacOS X v10.6tik aurrera)\nErabilgarri dauden hizkuntzen artean, euskara ere hortxe.\nHistoria.\neXeLearning Zeelanda Berriko Gobernuaren Hirugarren Hezkuntzako Batzordearen funtsari esker sortu eta hazi zen 2007an, eta Aucklandeko Unibertsitate Teknologikoak eta Tairawhitiko Unibertsitate Politeknikoak zuzendu zuten.\nBeranduago, herrialde hartako \"Core Education\" erakundeak babestu zuen, hezkuntza erakunde batek, hezkuntza ikerketa eta garapenerako irabazteko asmorik gabeko erakundeak. Geroago, mundu mailako pertsona eta erakunde askoren laguntza ere jaso du. 2008an, nazioarteko erakunde batzuetan dagoeneko hezkuntzaren teknologietan eta berrikuntzan izan zuen eragin handia aitortu zitzaion, Zeelanda Berriko IMS Global Learning Impact Award lehiaketan finalista izan baitzen. Urte hartan bertan, nazioarteko epaimahaiaren lidergoaren saria jaso zuen.\n2012an, eXeLearning proiektua garatzen jarraitu zen \"Intefe\"n (Hezkuntza Teknologien eta Irakasleen Prestakuntzaren Institutu Nazionalaren) eskutik eta beste elkarte publiko eta enpresa batzuekin lankidetzan. Geroago, lankidetzak handitu egin dira, aplikazioa etengabe berritu ahal izan baita, eta, horrela, erabilera erraztu, hezkuntza-esparruan erreferentziazko hezkuntza-baliabidetzat hartu arte. Era berean, erakunde horrek eta CEDECetik (Jabeak ez diren Sistemen Curriculum Garapenerako Zentro Nazionala) zenbait proposamen egin dituzte ikasgeletan esperientzia didaktikoa hobetzeko. Horietako bat EDIA proiektua da. Hezkuntza-baliabide irekiak erabiltzen ditu, eta sarritan eguneratzen dira, Haur Hezkuntzako, Lehen Hezkuntzako, Bigarren Hezkuntzako, Batxilergoko eta Lanbide Heziketako arlo guztietarako baliabideak emanez. Horrez gain, beste proiektu batzuk ere aurkitu ahal ditugu, hala nola, Hezkuntza Baliabide Irekien Sorkuntza proiektua, hezkuntza-komunitateko kide guztiei laguntzeko hezkuntza-baliabide irekiak (REA) eskaini nahi dituena, metodologia aktiboen bidez, ikasgeletako ikaskuntzen aniztasuna ahalbidetuz. Ildo beretik, Ceibal Planak (Lineako Ikaskuntzarako Oinarrizko Informatikako Hezkuntza Konektibitatea) inklusio digitala lortu nahi du, beste herrialde batzuekin dagoen desberdintasun digitala desagerrarazi nahi baitu.\nEzaugarriak.\neXelearning tresna honek multimedia-edukiak integratzeko balio du; izan ere, bideoak, audioak, appletak, web-orriak eta beste tresna eta plataforma batzuetan garatu eta eskuragarri dauden beste baliabide batzuk txertatu daitezke.\nTresna hau diseinatu zenean, helburu nagusia hezkuntza-edukiak Internet bidez demokratizatzea izan zen. Ekoizpen-prozesu errazak behar ziren eta ahalik eta web nabigatzaile gehiagorekin bateragarriak, ikaskuntza-sistema administratzaile gehienek erraz erabili ahal izateko.\neXeLearning-ek .elp (eXeLearning Project) luzapenean artxibatzen ditu bere proiektuak, eta Common Cartridge formatuetan esportatzen ditu: webgunea, testua, ePub, XLIFF, IMS CP, SCORM 1.2 eta SCORM 2004. Azken horiek hezkuntza-estandarrei dagozkie, eta edukiak Moodle aplikazioarekin edo XLIFF formatua onartzen duten aplikazioekin (XLIFF = itzulpen memorietako formatu estandar bat) sartzea ahalbidetzen dute.\neXeLearning-ek edukiak hainbat metadatu-eredurekin katalogatzeko aukera ere ematen du: Dublin Core, LOM eta LOM-ES.1...\n2013an eXeLearning web-aplikazio bihurtu zen (Python + Ext Jsen garatua) eta erabiltzaileek gogokoen duten web nabigatzailearekin erabil dezakete.\n2013tik eskaintzen du:\nProgramaren osagarriak.\nExeLearningek aukera ugari eskaintzen ditu, besteak beste, material eta argitalpen ugari katalogatzeko atal bat ere bai. Hasteko, hasierako orrian, \"Guraso-nodo\" bezala izenda daitekeen nodoa, material guztiaren gida edo aurkibidea izango diren edukiak biltzen dituen mapa bat sortu ahal izango dugu.\nEra berean, menu nagusian hainbat fitxa edo hegats daude, programa honetan materiala egiteko beharrezkoak diren ekintza batzuei dagozkienak. Menu honetatik, halaber, lan-eremuaren atala ikus daiteke. Azpimarratu beharreko alderdietako bat fitxategien eta datuen kudeaketa da, edukiak karpetatan banatuta aurkezten baitira, konplexutasunaren arabera. Era berean, nabarmentzekoa da metadatuen inportazioaren eta esportazioaren kudeaketa eta katalogazioa.\n\"Design creator\", \"diseinu sortzailea\", ere aurki dezakegu, programaren menutik aukeratu daitekeena, sormena garatzeko eta ikuspegi pertsonal bat emateko. Hizkuntzen kudeaketaren atalean, hainbat hizkuntzen artean hautatzeko aukera eskaintzen dugu, eta horien artean euskara.\neXeLearning aplikazioaren erabilerak.\nAskotariko aukerak eskaintzen ditu; aplikazioa erabiltzen duen pertsonaren esku geratzen da aukera horietatik asko edo bakar batzuk erabiltzea. Hona hemen aukera horietako batzuk:\nAbantailak eta desabantailak.\neXeLearning-ek abantaila hauek eskaintzen ditu:\nHala ere, desabantaila batzuk ere ba omen ditu:\n\" iDevices\".\neXeLearning-en baliabide didaktikoak eta edukiak sartzeko tresnak dira \"iDevices\". \"IDevices\" hauek oso sinpleak izan daitezke, galdera zuzenak, esate baterako, edo konplexuagoak, \"Java Applets\" kasu. Gainera, eXeLearning-ek \"iDevices\" berriak sortzeko aukera ematen du, bakoitzaren beharren arabera. v 2.0 bertsiotik aurrera, nahiko erraz taldekatu edo destaldekatu daitezke, hori guztia \"editatu iDevices\" laukitxotik egin daiteke.\nv 2.5 bertsiotik aurrera, erabilgarritasun ezberdineko \"iDevices\" batzuk eskaintzen dira, honela sailkatzen direnak:\nScorm galdetegia eta Geogebra jarduera izan ezik, gainerako jarduerek ez dute ikasleen emaitzei buruzko informazioa gordetzeko aukerarik. Aipatutako \"iDevices\"-ek \"Learning Management System\"-ekin (Moodle-rekin eta) konektatzeko gaitasuna dute, eta horrek aukera ematen dio irakasleari ikasleek jarduera behar bezala egin duten ala ez ikusteko.\nLan-ingurunea.\neXeLearning irekitzean, ondo bereizitako lau gune aurkituko ditugu:\nDeskargatzeko.\nSoftware libreaz eraikitako doako tresna informatikoa da, eta erraza da webgune ofizialetik deskargatzea. Baliabide hezigarriak egiteko aukera asko eskaintzen ditu, software librearen ohiko lau askatasunekin eta ohiko abantailekin.\nInstalatzen denean, erabiltzailearen gailuaren sistema eragilea kontuan hartu behar. Webgune ofizialean hainbat esteka daude deskargatzeko, erabiltzaileak daukan sistema eragilerako bertsiorik egokiena aukeratzeko. Sistema eragilerik ohikoenak aukeran eskaitzen dira: OsX (Apple), Linux (zuzenean ematen ditu Linux banaketa batzuetan erraz instalatzeko aukera eta Windows bai behintzat."}
{"id": "678573", "revid": "512", "url": "https://eu.wikipedia.org/wiki?curid=678573", "title": "Fluoreszentzia", "text": "Fluoreszentzia luminiszentzia mota partikular bat da, energia erradiazio elektromagnetiko moduan absorbatzeko gaitasuna duten eta gero energia hori uhin-luzera ezberdineko erradiazio elektromagnetiko moduan emititzeko gaitasuna duten sustantziak ezaugarritzen dituena.\nArgi moduan emititzen den energia totala absorbatutako energia totala baina txikiagoa da beti eta bien arteko diferentzia hori bero moduan askatzen da. Kasu gehienetan emititutako uhin-luzera handiagoa da absorbatutakoa baino eta beraz, energia baxuagokoa. Hala ere, eszitazioaren erradiazioa intentsua bada, elektroi batek bi fotoi absorbatzeko gaitasuna izango du. Nahiz eta absortzio bifotoniko honetan emititutako uhin-luzera absorbatutakoa baina txikiagoa den, bi kasuetan emititutako energia totala absorbatutakoa baina txikiagoa izango da.\nOrokorrean, sustantzia fluoreszenteek uhin-luzera txikiko erradiazio elektromagnetiko moduan absorbatzen dute (adib. Gamma izpiak, X izpiak, UV, argi urdina, etab.) eta gero energia hori emititzen dute uhin-luzera handiago batekin. Adibidez, argi ikuskorreko espektroak.\nFluoreszentziaren adibide nabarmenenak ematen dira absorbatutako argia espektroko ultramorearen tartean dagoenean eta emititutako argia argi ikuskorraren tartean.\nFluoreszentzia tipikoaren mekanismoa hiru pausutan bana daiteke: absortzioa, disipazio ez erradiaktiboa eta emisioa.\nZiklo guztia oso laburra da eta nanosegundu batzuetan ematen denez, bat-bateko prozesua dela esan daiteke. Denbora labur honek desberdintzen du fluoreszentzia fosforeszentziarengandik (beste fenomeno luminiszente ezagunena). Gainera, fluoreszentziaren mekanismoa kimioluminiszentziaren prozesuarekin erlazionatuta dago.\nErradiazio mota desberdinen eszitazioaren ondorioz argia emititzeko gaitasuna duten substantziei fluoroforo deritze. Fluoreszentziaren bidez kolore ugari lor daitezke, konposatu fluoreszenteak emititutako argiaren uhin-luzeraren arabera.\nFluoreszentziaren fenomenoek aplikazio praktiko ugari dituzte: gemologia, mineralogia, sentsore kimikoetan, pigmentu eta pinturetan, detektore biologikoetan eta lanpara fluoreszenteetan adibidez.\nHistoria.\n1560an Bernardino de Sahag\u00fan-ek fluoreszentziaren behaketa goiztiar bat deskribatu zuen eta geroago Nicolas Monadres-ek 1565ean, \"lignum nephriticum\" bezala ezagutzen den infusio batean. Infusio hau bi espezie desberdinetako zuhaitzetatik deribatu zen, \"Pterocarpus indicus\" eta \"Eysenhardtia polystachya\" zuhaitzetatik hain zuzen ere. Fluoreszentzia honen erantzule den konposatu kimikoa matlalina da. Konposatu hau zuhaitz horien egurrean aurkitzen den flabonoideetako baten oxidazioz lortzen den produktua da.\nEdward D. Clarke-k 1819an eta Ren\u00e9 Just Ha\u00fcy-ek 1822an fluoreszentzia fluoritetan deskribatu zuten. Geroago, 1833an, sir David Brewster-ek fenomeno hau deskribatu zuen klorofilan eta 1845ean sir John Herschel-ek berdina egin zuen kininarekin.\nArgiaren uhin luzeren aldaketei buruzko 1852ko artikulu batean, George Gabriel Stokes-ek fluoritek eta uranio kristalek argi urdineko espektro ultramore ikuskorreko ertzetik haratago dagoen argi ikusezina aldatzeko duten gaitasuna deskribatu zuen. Fenomeno honi fluoreszentzia deitu zion. Izen hau fluoritatik (kaltzio difluoruroa) deribatua izan zen. Fluoritak lagin batzuetan europio dibalentearen arrastoak ditu eta argi urdina emititzen duen aktibatzaile fluoreszente moduan balio du. Funtsezko esperimentu batean prisma bat erabili zuen erradiazio ultramorea eguzki argitik banatzeko eta kininazko etanol disoluzio batek emititzen zuen argi urdina aztertu zuen.\nMekanismoa.\nAurrekontsiderazioak.\nFluoreszentziaren mekanismoa ondo ulertzeko beharrezkoa da orbital atomikoaren eta orbital molekularraren kontzeptuak berrikustea.\nAtomo baten elektroiak orbital desberdinak betez antolatzen dira, hau da, nukleoaren inguruan dauden eskualdeetan kokatzen dira hauek aurkitzeko probabilitatea baitago. Energia baxuko eta altuko orbitalak existitzen dira. Elektroiek beti nahiagoko dute hutsik dauden energia baxuko orbitalak betetzea. Hala ere, honek ez du esan nahi ezin dituztenik energia altuagoko orbitalak bete.\nTrantsizio elektronikoak.\nElektroi bat energia baxuko orbital batetik energia altuagoko orbital batera pasatzeko beharrezkoa da energia-diferentzia hori kanpoko ekarpen baten bidez konpentsatzea. Atomo bakoitzarentzat bi orbitalen arteko energia-diferentzia hori konstantea izango da (energia kuantizatuta dagoelako) eta energia-kantitate zehatz hori irabaziz edo galduz mugituko dira orbitalen artean. Prozesu hau trantsizio elektroniko gisa ezagutzen da. Atomo monoelektronikoen kasuan, atomo bakoitzaren absortzio lerroak eta emisio lerroak bereizgarriak izango dira, hau da, energia fotoi moduan absorbatzeko edo emititzeko gaitasuna izango dute uhin-luzera jakin batzuetan. Atomo hauetan, espektroen lerroak oso definituta daude orbital desberdinen trantsizioen arteko energia-diferentzia oso zehatza delako.\nEspektro molekularrak.\nAtomoak molekulak osatzeko elkartzen direnean, beraien orbital atomikoak desagertzen dira, birkonbinatu egiten baitira orbital molekularrak emateko. Orain elektroiak hainbat nukleoren inguruan aurkitzeko probabilitatea izango dugu. Orbital atomikoen konbinaketa modu linealean gertatzen da. Bi atomo elkartzen badira eta hauetako bakoitzak lau orbital atomiko baditu, emaitza moduan molekulak zortzi orbital molekular izango ditu. Orbital molekular hauek konbinatzeko erabili diren orbitalen bitarteko energia edukiko dute. Egoera hau nahastuagoa egongo da molekulak atomo gehiago dituenean. Ondorioz, oso sinpleak diruditen molekulek orbital molekular asko izango dituzte eskuragarri trantsizio elektronikoak emateko. Hau molekulek absortzio- eta emisio-bandak dituztelako gertatzen da eta ez lerroak. Banda hauek molekula barnean ematen diren orbitalen arteko trantsizioek sortzen dituzten lerro askoren super-posizioaren ondorioz sortzen dira.\nKontsideratu behar dugu molekulek errotazioengatik, bibrazio termikoengatik\u2026 deformazio estrukturalak jasaten dituztela. Molekula baten forma aldatzen denean hau osatzen duten orbital molekularren forma ere aldatuko da, eta ondorioz, hauen energia.\nOinarrizko egoeran dagoen molekula batean elektroi asko singlete moduan daude, hau da, orbital bereko eta spin antiparaleloa duen beste elektroi batekiko osagarria da. Ohiko trantsizio elektronikoetan, singlete bateko elektroiak energia altuagoko orbital batera salto egiten du, doblete baten egoera hartuz. Egoera honetan bere spina ez da spin antiparaleloa duen beste elektroi batekiko osagarria.\nBeste motako trantsizioak gerta daitezke: doblete egoerako bi elektroi beste bi orbital degeneratuetara pasa daitezke triplete egoera bat hartuz, non beraien spinak paraleloak izango diren. Spinen trantsizioek argi moduan absorbatu edo emititu dezakete energia.\nOinarrizko mekanismoa eta Jablonskiren diagrama.\nJablonskiren diagrama molekula baten orbitalen mailen eta trantsizio elektroniko posibleen arteko irudikapen sinplea da. Bertikalki egoera elektronikoak bere energiarekiko taldekatzen dira eta horizontalki bere spinaren multiplizitatearekiko. Trantsizio igorleak lerro zuzenen bidez irudikatzen dira eta ez igorleak lerro ondulatuekin.\nEskubiko irudian Jablonskiren diagrama modifikatu bat ikusten dugu non molekula hipotetiko batek ezaugarri hauek azalduko dituen: S0 oinarrizko energia, energia altuko bi maila elektroniko (S1, S2) eta spin paraleloak dituzten bi orbital degeneratu (triplete, T1). Maila hauetako bakoitzak hainbat azpi-maila bibrazional ditu molekularen deformazio termikoen ondorioz (Vb). Kasu honetan horizontalki denbora dugu eta ez spinaren multiplizitatea. Gezi bertikalak energi absortzio eta emisioak izango dira fotoi moduan eta gezi diagonalek energiaren disipazioa azaltzen dute bero moduan.\nProzesua S0 egoeran dugun elektroi bat S2 energi altuagoko egoera bibrazional batera pasatzean hasiko da (Vb lerro altuena). Aldaketa hau molekulak energia absorbatzen duenean gertatzen da, orokorrean fotoi moduan. Bibrazionalki kitzikatuta dagoen elektroi honek bere energiaren zati bat molekula osora transmititu dezake bibrazio moduan (NR gezi horia). Energia honek molekularen bibrazioen anplitudea handituko du eta azkenean beste molekulekin elkarrekintzan jartzean bero moduan disipatuko da.\nElektroia eskailera batean bezala egoera bibrazional desberdinen artean erortzen joan daiteke eta eskailera bakoitzean bere energiaren zati bat bero moduan askatuko du, molekularen bibrazioak handituz. Bere energia guztia soilik behin eman dezake eta modu honetan maila baxuenera joango da fotoi bakar moduan (gezi berde bertikala).\nTeorikoki posible izango litzateke elektroia egoera bibrazional altu batetik S0 egoerara pasatzea, baina praktikan hau ez da gertatzen, molekulak oso azkar absorbatutako energiaren zati bat beste orbitaletara transmititzen baitu barne birkonbinatze energetiko baten bitartez. Prozesu hau oso azkar gertatzen da (10-15 seg) eta horregatik elektroiarentzat ezinezkoa da jasotako energia totala birtransmititzea. Ondorioz, emititutako argiaren energia txikiagoa izango da eta uhin-luzera jasotakoa baina handiagoa.\nDenbora pasa ahala, energia gehiago galtzen da prozesu ez-igorleengatik eta handiagoa da emititutako argiaren uhin-luzera. Orokorrean egoera eszitatuan dauden elektroi guztiak S0 egoerara pasako dira argia emitituz (FE) edo prozesu ez-igorleen bidez energia galduz (NR). Prozesu hauek fluoreszentzian gertatzen dira 10-9 segundutan.\nHala ere, hainbat molekulen orbital degeneratuek egoera eszitatutan dauden molekulen antzeko energia dute. Kasu honetan, energia altua duen elektroi batek bere energiaren zati bat S0 egoeran dagoen beste elektroi bati eman diezaioke. Horrela bi elektroi desparekatu sortuko dira bitarteko energia duten bi orbital degeneratuetan (triplete egoera). Triplete egoera metaegonkorra da eta dobleteen trantsizioekin konparatuz denbora askoz existitu daiteke. Lehen kasuan denbora horiek zentesima eta orduen artekoa izan daitezke. Egoera honetan dauden elektroiek spinak parekatzen dituztenean, energia hori argi moduan igortzen dute eta fosforeszentziaren fenomenoa gertatzen da.\nS1 egoera baten erlaxazioa beste molekula batekin interakzionatzen duenean gerta daiteke eta hau fluoreszentziaren desaktibazio gisa ezagutzen da. Kasu honetan kitzikatutako molekulak beste molekulari igortzen dio energia eta azken honek bero moduan disipatzen du. Oxigeno molekularra (O2) oso ona da fluoreszeina molekuletatik desaktibatzen, bere triplete egoera dela eta.\nAzkenik, argiaren absortzioagatik edo beste prozesu ezberdin batengatik (erreakzio kimiko bat) kitzikatutako molekula batzuek energia hau molekulen arteko intersistema mekanismo baten ondorioz sentsibilizatutako molekula bati pasa diezaioke. Mekanismo honi esker, bigarren molekula egoera elektroniko kitzikatu batera pasako da eta fluoreszentzia igorriko du. Kasu honetan kitzikatutako erradiazioaren energiaren eta emititutako energiaren arteko desberdintasuna oso handia da. Mekanismo hau energia altuko erradiazio nuklearren bidez argi ikuskorra sortzeko erabiltzen da.\nPrintzipio fisikoak.\nFosfokimika.\nLaburbilduz, fluoreszentzia molekula, atomo edo nanoestruktura bat elektronikoki kitzikatua izan ondoren bere oinarrizko egoerara bueltatzen denean ematen da.\nEszitazioa:\nFluoreszentzia (emisioa):\nHemen, formula_3 terminoa fotoiaren energia adierazteko erabiltzen da, h = Planck-en konstantea eta formula_4 = frekuentziaren konstantea.\nS0 molekula fluoreszentearen oinarrizko egoera da eta S1 honen lehen egoera elektroniko kitzikatua.\nEgoera elektroniko hauetaz gain, orbital molekular desberdinetako molekularen lotura elektroien kokapenarekin bat dator eta egoera bibrazional desberdinak existitzen dira orbital molekular hauentzat. Egoera hauek loturen inguruan molekula osatzen duten atomoek jasaten duten oszilazioei dagozkie.\nEgoera bibrazional altuek energia bero moduan xahutu dezakete inguruko molekulen bibrazio kopurua handituz.\nElektronikoki eszitatua dagoen molekula batek, S1, energia maila baxuagoko egoera lortu dezake mekanismo desberdinen bidez. Adibidez, \u201cgainbehera ez igorle\u201d bat jasan dezake eszitazio energiaren zati handi bat bero moduan gastatuz (bibrazioak). Molekula organiko kitzikatuak ere erlaxatu daitezke triplete egoera hartuz eta energia beste orbital molekular batera igorriz. Horrela erdi-mailako energia duten bi orbital lortzen dira. Azkenean orbital hauetako bat erlaxatu egingo da eta argia igorriko du fosforeszentziaren bidez edo ahultze pauso ez igorle baten bidez.\nErrendimendu kuantikoa.\nProzesu fluoreszente baten errendimendu kuantikoa mekanismoaren eraginkortasuna interpretatzeko modu bat da.\nIgorritako eta absorbatutako fotoi kantitatearen arteko proportzio bezela definitzen da.\nBeraz, fluoreszentziaren errendimendu kuantiko maximoa 1 (%100) da, hau da, absorbatutako fotoi bakoitza igorritako fotoi bat izango da. Hala ere errendimendu kuantikoa 0,10 duten konposatuak nahiko fluoreszenteak kontsideratzen dira.\nMekanismo fluoreszente baten erreendimendu kuantikoa definitzeko beste modu bat tasen bidezkoa da non kitzikazio egoera ahultzen den:\nnon formula_7 erradiazioren igortze espontaneoaren tasa den eta formula_8 gainbehera tasa guztien batura. Kitzikatze egoeren gainbehera tasen beste arrazoi bat fotoien igortzearekiko desberdinak diren mekanismoen ondorioa da eta tasa ez-igorleak deritze.\nAzken hauen artean gehitu daitezke: kolisio dinamikoaren ondoriozko desaktibazioa, erresonantzia energiaren transferentzia eta barne konbertsioa. Beraz, gainebehera tasa aldatzerakoan eragina izango du bai kitzikatze egoeraren denboran bai eta fluoreszentziaren errendimendu kuantikoan.\nFluoreszentziaren errendimendu kuantikoa patroi batekin konparatuz neurtzen da, besteak beste, azido sulfurikoan disolbatutako kininaren sulfato gatzarekin. Hori da fluoreszentzia neurtzeko erabiltzen den ohiko patroia.\nBizitza denbora.\nFluoreszentziaren bizitza denbora fotoi bat igorri aurretik molekulak eszitazio egoeran ematen duen denbora da.\nNormalean lehen ordeneko zinetika jarraitzen du:\nnon formula_10 formula_11 denboran eszitazio egoeran dauden molekulen kontzentrazioa den, formula_12 hasierako kontzentrazioa eta T gainbehera tasa edo fluoreszentzia bizitzaren alderantzizko denbora.\nGainbehera exponentzial baten adibidea da. Prozesu igorle eta ez-igorleek egoera kitzikatua deusezta dezakete. Kasu horretan, tasa guztien batura gainbehera tasa da:\nnon formula_14 gainbehera tasa totala den, formula_15 gainbehera igorlearen tasa eta formula_16 gainbehera ez-igorlearen tasa.\nEkuazioa lehen ordeneko erreakzio kimiko baten antzekoa da, non lehen ordeneko tasa konstantea tasa guztien batura den. Igortze espontaneoaren tasa edo beste edozein tasa azkarrak badira bizitza denbora motza da.\nJablonskiren diagrama.\nJablonskiren diagramak erlaxazio mekanismo gehienak deskribatzen ditu molekula eszitatuentzat. Horrez gain, diagramak ere erakusten du nola gertatzen den fluoreszentzia molekula baten elektroi eszitatuen erlaxazioaren ondorioz.\nAnisotropia fluoreszentea.\nFluoroforoek fotoien bidez eszitatzeko aukera handiagoa izango dute fluoroforoaren trantsizio momentua fotoiaren bektore elektrikoarekiko paraleloa denean. Emititutako argiaren polarizazioak trantsizio momentuaren menpe ere egongo da. Trantsizioa ematen den momentua fluoroforoaren orientazio fisikoarekiko dependentea da. Disoluzioan dauden fluoroforoentzat honek esan nahi du emititutako argiaren intentsitatea eta polarizazioa difusio errotazionalaren menpekoa dela. Ondorioz, anisotropia neurketak erabilgarriak izan daitezke aztertzeko nola mugitzen den partikula fluoreszente aske bat ingurune jakin batean.\nKuantitatiboki honela defini daiteke:\nnon formula_18 argi eszitatuaren polarizazioarekiko paraleloa den emititutako intentsitatea den eta formula_19 argi eszitatuaren polarizazioarekiko perpendikularra den emititutako intentsitatea.\nArauak.\nZenbait arau existitzen dira fluoreszentziaren jokaera aurreikusteko.\nKasha-Vavilov araua.\nKasha-Vavilov arauak dio luminiszentziaren errendimendu kuantikoa independentea dela erradiazio kitzikatzailearen uhin-luzerarekiko. Fluoreszentziaren emisioa gertatu aurretik, molekula eszitatuak egoera eszitatuko maila bibrazional baxueneraino desintegratzen direlako gertatzen da hau.\nMolekula sinple askok ez dute arau hau betetzen, beraz, fluoreszentzia espektroak erradiazio uhinaren luzerarekiko dependentzia txikia duela esatea egokiagoa da.\nIspilu irudiaren araua.\nFluoroforo askorentzat absortzio espektroa emisio espektroaren ispilu irudia da. Fenomero hau ispilu irudiaren araua bezala ezagutzen da eta Franck-Condon-en printzipioari dago lotuta. Printzipio honen arabera, trantsizio elektronikoak bertikalak dira, hau da, energia aldatu egiten da distantzia aldatu gabe eta horregatik da marra bertikala Jablonskiren diagraman. Honek esan nahi du nukleoa ez dela mugitzen eta egoera eszitatuko bibrazio mailak oinarrizko egoerako bibrazio mailen antzekoak direla.\nStokes aldaketa.\nOrokorrean, emititutako argi fluoreszenteak absorbatutako argiak baina uhin-luzera handiagoa eta energia baxuagoa dauka. Stokes aldaketa izeneko fenomeno hau fotoi bat absorbatzen den momentuaren eta emititzen den momentuaren arteko energia galeraren ondorioa da . Stokes aldaketaren magnitudeak eta kausak konplexuak izan daitezke eta fluoroforoaren eta honen ingurugiroaren menpeko izan daitezke. Hala ere, ohiko kausa batzuk badaude: kasu askotan, egoera eszitatuko maila bibrazional baxuenerako gainbehera ez igorlearen ondorioa da. Beste faktore bat fluoreszentziaren emisioak fluoroforo bat egoera orokorreko maila bibrazional altuago batean uzten duela da.\nAplikazioak.\nKonposatu natural eta sintetiko asko existitzen dira fluoreszentzia erakusten dutenak. Aplikazio praktiko asko dituzte, apaingarri izatetik kimika analitikoko aplikazioetan erabiltzera, adibidez FPIA (Fluorescence Polarization ImmunoAssay). Naturan organismo asko daude fluoreszentzia erabiltzen dutenak, kimioluminiszentzia batez ere, elikagaiak edo bikotelaguna (ipurtargien kasuan bezala) erakartzeko edota etsaia uxatzeko. Fluoreszentzia-fenomenoaren uhin-luzera isotropikoa denez, eguzki-argiaren izpien eraginpean dauden objektuak argiztatzeko erabiltzen da, horretarako maiz konposatu fluoreszenteak erabiltzen dira, naturan karbohidrato moduan erauzi eta industria-prozesuen bitartez eraldatu eta gero.\nIluminazioa.\nOhiko hodi fluoreszentea fluoreszentziaren araberakoa da. Beirazko hodiaren barnean hutsune bat dago merkurio pixka batekin. Hodiarengan deskarga elektriko bat askatzeak merkurio atomoak argia askatzea eragiten du. Argi hau ultramore (UV) tartean aurkitzen da eta hori dela eta ikusezina da gure begientzat, baina hodia fosforo izeneko material fluoreszente batez estalita dago. Honek ultramore argia xurgatu eta espektro ikuskorrean igortzen du.\nIluminazio fluoreszentea energetikoki askoz eraginkorragoa da teknologia goria baino, baina sortzen den espektroak zenbait kolore artifizialak izatea eragiten du. Hau espektroaren igortzea jarraia ez delako da, espektroa uhin luzera mugatu batzuez osatuta dagoelako (emisio lerroak).\n1990. urtean, LED argi zuriaren teknologia ezaguna zen eta honek antzeko prozesu baten bitartez funtzionatzen du.\nDispositibo hauetan igorle erdieroaleak argia eragiten du espektroaren zati urdinean, non honek txip-ean dagoen konposatu fluoreszente batekin talka egiten duen eta fluoreszente honek espektroaren tarte berde eta gorrian igortzen du.\nFluoreszentean zehar igarotzen den argi urdinaren eta honek igorritako argiaren arteko konbinaketaren ondorioz argi ia zuria sortzen da.\nLanpara fluoreszente konpaktuek edozein ohiko hodi fluoreszentek bezala funtzionatzen du eta hainbat abantaila ditu. Aplikazio askotan lanpara goriak ordezkatzeko erabiltzen da. Lanpara hauek lanpara goriek baina lau aldiz bero gutxiago produzitzen dute lumen bakoitzeko eta gainera, bost aldiz gehiago irauten dute. Lanpara hauek merkurioa dute eta kontu handiz maneiatu behar dira. Balastro bat edukitzearen desabantaila edozein argi aparailuetara egokitzen ez direla da. Lanpara goriekin konparatuz, lanpara fluoreszente guztiek atzerapen nabarmen bat izaten dute pizten direnean eta hau desabantaila bat izan daiteke hainbat aplikazioetarako. Lanpara hauen erabilera onartzen duen teknologiak bere bizitza erabilgarria eta fidagarritasuna nabarmenki murrizten du kasu batzuetan.\nKimika analitikoa.\nFluoreszentzia monokromadore baten bitartez detekta daiteke, eraginkortasun handiko likido-kromatografietan aurkitzen diren konposatuen ohiko emisioak antzemateko. Gainera, TLC baten bitartez produzitutako orban batzuk ikustea ahalbidetzen du konposatuak edo errebelatzaileen erreaktiboak fluoreszenteak direnean.\nFluoreszentzia eraginkorragoa da atomoen proportzio handi bat energia maila baxuetan dagoenean, Botzmannen distribuzio moduan. Horrela, probabilitate handiagoa egongo da energia maila baxuko atomoak eszitatzeko eta, aldi berean, fotoiak askatzeko, analisi eraginkorrago bat lortuz.\nAdibidez, hatz markak ninhidrina bezalako konposatu fluoreszente batzuen bitartez antzeman daitezke."}
{"id": "678574", "revid": "512", "url": "https://eu.wikipedia.org/wiki?curid=678574", "title": "2014ko Xilaba Bertsulari Xapelketa", "text": "2014ko Xilaba Bertsulari Xapelketa Xilaba Bertsulari Xapelketaren laugarren edizioa izan da. Urriaren 4 eta azaroaren 11 bitartean ospatu zen. 15 bertsolarik hartu zuten parte eta guztira 3 kanporaketa 2 finalaurreko eta finala ospatu ziren. Finala Baionako Lauga aretoan ospatu zen azaroaren 11an eta Sustrai Colinak bere lehenengo txapela jantzi zuen.\nEdizio honetan aurreko edizio guztiak irabaziak zituen Amets Arzallusek ez zuen parte hartu. Txomin Ezpondak, iparraldeko bertsolariratzen transmisioaren aktore ezinbestekoa izan denak jantzi zion txapela Sustrai Colinari.\nSaioak.\nFinalaurrekoak.\nHamabi bertsolari sailkatu ziren eta bi finalaurreko jokatu zituzten.\nFinala.\nBaiona.\nFinala Baionako Lauga aretoan ospatuko zen azaroaren 11ko 17:00etan. 1.450 ikusle bildu ziren."}
{"id": "678575", "revid": "105290", "url": "https://eu.wikipedia.org/wiki?curid=678575", "title": "2012ko Xilaba Bertsulari Xapelketa", "text": "2012ko Xilaba Bertsulari Xapelketa Xilaba Bertsulari Xapelketaren hirugarren edizioa izan zen eta \"XAPELKETA , XAPEL META\" leloa izan zuen. Urriaren 6 eta azaroaren 10 bitartean ospatu zen. 16 bertsolarik hartu zuten parte eta bi kanporaketa, bi finalaurreko eta finala ospatu ziren. Finala Baionako Lauga aretoan ospatu zen azaroaren 10ean eta Amets Arzallusek bere hirugarren txapela jantzi zuen. Emile Larrek jantzi zion txapela.\nFinala.\nBaiona.\nFinala Baionako Lauga aretoan ospatuko zen azaroaren 10eko 17:30etan. 2.000 ikusletik gora bildu ziren."}
{"id": "678576", "revid": "105290", "url": "https://eu.wikipedia.org/wiki?curid=678576", "title": "M immunoglobulina", "text": "M immunoglobulina (IG M) odolean eta linfan dagoen immunoglobulina da, immunoglobulina guztien artean handiena (pisu molekularra: 950.000 Dalton).\nPentamero bat da, bost monomeroz osatua. Bere balentzia (antigenoentzat dituen lotura-guneak) 10 da, antigorputz guztien handiena.\nOdolean dauden antigorputzen %5-%10 inguru M immunoglobulinak dira. Immunoglobulina hau da odolean agertzen den lehena infekzio baten aurrean.\nKonplementu sistema aktibatzen du eta ez du plazenta-hesia zeharkatzen.\nOdol-plasman 1,5 mg/ml kontzentrazioan dago eta B zelulen azalean ere aurkitzen dira .\nBarea da M immunoglobulinak sortzen dituen organo nagusia .\nAntigorputz hauek odol-transfusio desegoki batean gertatzen den eritrozitoen aglutinazioaren eragileak dira."}
{"id": "678577", "revid": "646", "url": "https://eu.wikipedia.org/wiki?curid=678577", "title": "Ig M", "text": ""}
{"id": "678578", "revid": "56334", "url": "https://eu.wikipedia.org/wiki?curid=678578", "title": "Fuel-olio", "text": ""}
{"id": "678579", "revid": "56334", "url": "https://eu.wikipedia.org/wiki?curid=678579", "title": "Software irekia", "text": ""}
{"id": "678580", "revid": "336", "url": "https://eu.wikipedia.org/wiki?curid=678580", "title": "Franz von Bayros", "text": "Franz von Bayros, baita ere \"Bayrosko Markesa\" bezala ezaguna (Zagreb, 1866ko maiatzaren 28a - Viena, 1924ko apirilaren 3a) ilustratzaile eta marrazkilari austriarra. Bere lanetan erotismoa landu zuen eta horregatik arazo handiak izan zituen. Dekadentismo mugimenduko partaidea izan zen.\nBiografia.\nNoble espainiar baten semea, Zagreb jaioa, hamazazpi urtez Vienako akademian sartu zen. Vienako nobleziarekin erlazionatzen zen, besteak beste, Johann Strauss (semea); haren alabaorde Aliciarekin 1896an ezkondu zen. 1890an Eugen Felix (1836-1906) erretratistarekin ikasi zuen et, ondoren, Gottfried Seelos (1829-1900) paisaien margolaria. 1897an Munichera joan zen bizitzera; 1904an hiri horretan bere lehenengo erakusketa irekiko zuen eta arrakasta handia lortu zuen. 1904tik 1908 arte von Bayros ikasten Frantzian eta Italian egon zen. 1911an, bere lanen erotismoa zela eta, Alemaniatik alde egin behar izan zuen. 1924ean garun odoljario baten ondorioz hil egin zen.\nObra.\nHaren lan ezagunena eta polemikoa \"Erz\u00e4hlungen vom Toilettentische\" (euskaraz \"Apaingelako ipuinak\"). Han agertzen ziren marrazkiak garairako oso probokatzaileak ziren: harreman sexualak, lesbianismoaren eszenak, zoofiliakoak, masturbazioak, sadomasokismoa, pederastia, e.a. Von Bayrosek bi mila margolan inguru egin zituen. Haren estiloa morbosoa eta probokatzailea zen baina, aldi berean, fina."}
{"id": "678581", "revid": "105290", "url": "https://eu.wikipedia.org/wiki?curid=678581", "title": "Svalbard aireportua", "text": "Svalbard Longyear aireportua (NAGE: LYR, NAZE: ENSB; norvegieraz \"Svalbard lufthavn, Longyear\"), Svalbard uhartediko (Norvegia) aireportu nagusia da. Longyearbyenetik 3 kilometrotara dago, ipar mendebalderantz, eta programaturiko hegaldi publikoak dituen iparralderen dagoen aireportua da munduan. Longyearbyen inguruko lehen aireportua Bigarren Mundu Gerran eraiki zen arren, gaur egungo aireportua 1973an hasi zen eraikitzen eta 1975 eko irailaren 2an ireki zen. Avinor norvegiar enpresa publikoa da aireportuaren jabea."}
{"id": "678584", "revid": "144445", "url": "https://eu.wikipedia.org/wiki?curid=678584", "title": "Juana Larando", "text": "Juana Larando (Donostia, XVII. mendea) kortsario jarduneko emakumea izan zen. Alarguna zen eta ostatu baten jabe izateaz gain, beste sozio batzuekin Koroaren ontzi etsaiak harrapatu eta sakeatzen ibili zen patatxe bat ere bazuen. Berak, inoiz ontziratu ez bazen ere, beti jaso zituen harrapaketetatik zegozkion mozkinaren parteak. Euskal Herrian ez da emakumezko piraten berririk izan, baina bai kortsario jarduneko emakume honena.\n1630ean, hemezortzi bat abenturazale bizi omen ziren Juana Larandoren ostatuan, harrapakinen baten truke dirua irabazi arte ezer kobratzen ez zielarik, Tolosako Korrejimentuaren Agiritegian agertzen denez. Beste bi bazkiderekin batera \"San Juan\" izeneko patatx edo ontzi txiki bat erosi zuen, bata oriotarra zen eta bestea donostiarra. Patatxaren jarduera-eremua Frantziako kostaldea eta \"Ingalaterrako kanala\" izan zen. Bertako kapitaina Juan de Etxaniz izan zen.\nPatatxaren irteeretako batean hamabi mila dukat lortu zituzten. Itzuleran, ontzian matxinada bat izan zen; \"San Juan\"a baliogabetuta geratu zen eta utzi egin behar izan zuten, ondorioz, beste ontzi hobe bat harrapatu zuten, Herbehereetako \"San Pedro\". Zumaiara joan ziren, eta han saldu zuten hamaika mila ehun eta berrogeita hamabost errealetan.\nErreal horien banaketak sekulako iskanbila eragin zuen; Orioko parrokoari ere bere zatia zegokion \u2013\"San Juan\"aren garaipenaren aldeko mezak eman zitzan eskatu baitzioten- bai eta banaketaren ondorioz egin zen epaiketako interpreteari, gero, preso hartutako flandestarrei emandako janaria ere ordaindu behar izan zen \u2013ontzirik gabe bidali baino lehen- bai eta haien herrira itzultzeko txaluparen ordaina ere. Banaketaren emaitza, beraz, ondorengoa izan zen: Juana de Larando alargunari hiru mila seiehun eta bederatzi erreal eman zizkioten; Etxaniz kapitainari seiehun eta hirurogeita hamazazpi; interpreteari ehun erreal, eta kortsario bakoitzari laurogeita sei erreal bakarrik egokitu zitzaien. Portzentaje hau eskasa izan zen harrapakina halako handia izanik. "}
{"id": "678585", "revid": "1491", "url": "https://eu.wikipedia.org/wiki?curid=678585", "title": "Juana Larondo", "text": ""}
{"id": "678586", "revid": "1519", "url": "https://eu.wikipedia.org/wiki?curid=678586", "title": "Le Petit Th\u00e9\u00e2tre de Pain", "text": "Petit Th\u00e9\u00e2tre de Pain Lapurdiko antzerki taldea da. 1994an sortu zen eta 15 kide inguru ditu. Zuzeneko antzerkia eta antzerkia eta alboko beste diziplinak nahasteko asmoarekin sortu zen.\nEgoitza nagusia Luhuson dago eta Hamekaren zuzendaritza artistikoaz ere arduratzen da. Ekoizpenak euskaraz zein frantsesez egiten dituzte."}
{"id": "678589", "revid": "105290", "url": "https://eu.wikipedia.org/wiki?curid=678589", "title": "Orient-Expresseko Hilketa", "text": "Orient-Expresseko hilketa (\"Murder on the Orient Express\", ingelesez) Agatha Christiek idatzitako eleberria da. 1934an argitaratu zen Erresuma Batuan.\nArgumentua.\nOrient-Expresseko bagoi batean, trena elur bisutsak geldierazita dagoela Jugoslavian, gizon amerikar baten gorpua agertzen da, hamabi sastadaz hila. Ezinezkoa da hiltzailea kanpotik etorri izana. Bagoi berean bidaiatzen dutenak dira susmagarriak."}
{"id": "678621", "revid": "119347", "url": "https://eu.wikipedia.org/wiki?curid=678621", "title": "Donostiako Goi Ingeniaritza Eskola", "text": "Donostiako Goi Ingeniaritza Eskola edota Tecnun Gipuzkoako Donostia hiriburuan dagoen Nafarroako Unibertsitatearen ingeniaritza eskola bat da.\nKokalekua.\nEskolak bi egoitza ditu, bata Ibaetako campusan, eta bestea Miramongo parkean.\nHasiera batean, 1961 urtean Koldo Mitxelena Kulturunea izango zenaren eraikin berean sortu zen.."}
{"id": "678624", "revid": "512", "url": "https://eu.wikipedia.org/wiki?curid=678624", "title": "2015eko Brasilgo Sari Nagusia", "text": "2015eko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678632", "revid": "56334", "url": "https://eu.wikipedia.org/wiki?curid=678632", "title": "Leon Russell", "text": "Leon Russell, jaiotze izenez Claude Russell Bridges (1942ko apirilaren 2a, Lawton, Oklahoma - 2016ko azaroaren 13a, Nashville, Tennessee) estatubatuar musikari, pianojole, gitarrajole eta kantautore bat izan zen.\nDiskografia hautatua.\nMidnight String Quartet taldearekin batera\nMarc Bennorekin batera (Asylum Choir)\nJoe Cockerrekin batera\nMary Russellekin batera"}
{"id": "678634", "revid": "336", "url": "https://eu.wikipedia.org/wiki?curid=678634", "title": "1967ko Gibraltarko burujabetzari buruzko galdeketa", "text": "Gibraltarko burujabetzari buruzko galdeketa 1967ko irailaren 10ean itsasoaz haraindiko britainiar lurraldea den Gibraltarren ospatu zen autodeterminazio erreferendum bat izan zen. Honetan, gibraltarrei Espainiara Britainiar Hiritartasuna mantenduz eta estatus berezi baten pean egonez igaro ala beren Burujabetza eta Gobernu Erakundeak mantenduz Britainiar Lurraldea izaten jarraitzearen artean hautatzeko aukera eskaini zitzaien.\nGibraltar Britainiar Lurraldea izatearen aukerak gehiengo absolutuz eta bozken ia %\u00a0100 lortuz irabazi zuen."}
{"id": "678638", "revid": "336", "url": "https://eu.wikipedia.org/wiki?curid=678638", "title": "2002ko Gibraltarko burujabetzari buruzko galdeketa", "text": "Gibraltarko burujabetzari buruzko galdeketa 2002ko azaroaren 7an itsasoaz haraindiko britainiar lurraldea den Gibraltarren ospatu zen autodeterminazio erreferendum bat izan zen. Bozka hartan, Gibraltarko herritarrei galdetu zieten ea Erresuma Batuak eta Espainiak partekatutako burujabetza bat nahi zuten. Ezezkoak irabazi zuen, bozen ia %\u00a098,48rekin."}
{"id": "678640", "revid": "59723", "url": "https://eu.wikipedia.org/wiki?curid=678640", "title": "Ry Cooder", "text": "Ryland Peter \"Ry\" Cooder (1947ko martxoaren 15a, Los Angeles, Kalifornia) estatubatuar gitarra-jotzaile, musikari, kantautore eta ekoizle bat da. Mundu osoan bere abestirik ezagunena \"Paris Texas\" da, Espainia eta Hego Euskal Herrian \"La 2\" telebista kateko \"Documentos TV\" dokumental telesailaren doinua izateagatik ezaguna da.\nCooderren musikari ibilbidea eklektikoa izan da. genero eta azpigenero ugari jorratu ditu eta musikari askorekin elkarlanean jo, tartean Captain Beefheart, Ali Farka Tour\u00e9, Eric Clapton, The Rolling Stones, Van Morrison, Neil Young, Randy Newman, David Lindley, The Chieftains, The Doobie Brothers eta Carla Olson &amp; the Textones. Denboraldi labur batez, Little Village taldea osatu zuen, eta \"Buena Vista Social Club\" diskoa ekoitzi ere bai.\nDiskografia.\nSingleak\nBakarlari gisan\nBildumak\nKolaborazioak\nSoinu bandak\nParte hartzeak"}
{"id": "678644", "revid": "512", "url": "https://eu.wikipedia.org/wiki?curid=678644", "title": "Vielhako tunela", "text": "Vielhako tunela (araneraz \"Tun\u00e8l de Vielha\", katalan eta ) Kataluniako ipar-ekialdean dagoen errepide tunel bat da. Berez, bi tunel paralelok osatzen dute. Aran haraneko Vielha udalerria eta Alta Ribagor\u00e7a eskualdea N-230 errepidearen bidez elkarlotzen ditu. Pirinioetan dago, 1593 metroko garaieran. Lehen tunela 1948an ireki zen eta 5240 metroko luzera du, bigarrena aldiz 2007an ireki zen eta 5230 metro luze ditu."}
{"id": "678647", "revid": "56334", "url": "https://eu.wikipedia.org/wiki?curid=678647", "title": "Gabriel Benito Orbegozo", "text": "Gabriel Benito Orbegozo Goioaga (Bilbo, Bizkaia, 1770eko urtarrilaren 12a \u2013 ?) arkitektoa eta politikaria izan zen, Ambrosio Orbegozo politikari eta Bilboko alkatearen aita. 1785-1891 artean arkitektura ikasketak egin zituen Bilboko Marrazketa Eskolan. 1785etik 1991ra bitartean, zazpi urtez jarraian, Arkitekturako hainbat sari jaso zituela ageri da Euskalerriaren Adiskideen Elkartearen aktetan. Bilbon bertan, neoklasiko estiloko Atxuriko ospitalea proiektatu zuen (gaur egungo Emilio Campuzano institutua), eta haren lehenbiziko harria 1818an ipini zuen. 1808ko ekainean Bilboko Kontsulatuaren ordezkari izendatu zuten."}
{"id": "678648", "revid": "336", "url": "https://eu.wikipedia.org/wiki?curid=678648", "title": "Emilio Campuzano", "text": "Emilio Campuzano y Abad de Caula (Santiago de Compostela, Galizia, 1850eko abuztuaren 16a \u2013 Bilbo, Bizkaia, 1938) bizkaitar ingeniari bat izan zen.\n1900. urtetik aurrera, Bilboko Arte eta Lanbideen Eskolan Geometriako, Estereometriako eta Marrazketako irakaslea izan zen; ikastetxe horretako zuzendari ere aritu zen. Bilboko lehenbiziko telefono instalakuntza lanak zuzendu zituen, eta hiri horretako Meatze Kapatazen Eskolako zuzendaria ere izan zen.\nGaur egun, Bilbon, Campuzano plazak eta Emilio Campuzano institutuak haren omenez dute izena."}
{"id": "678649", "revid": "336", "url": "https://eu.wikipedia.org/wiki?curid=678649", "title": "Diego Basterra", "text": "Diego Basterra Berastegi (Bilbo, Bizkaia, 1883ko urriaren 20a \u2013 \"ib.\", 1959ko maiatzaren 5a) arkitektoa izan zen, Manuel Basterra arkitektoaren anaia.\nMadrilen egin zituen Arkitektura ikasketak, eta 1911n jaso zuen titulua. 1918an Bizkaiko Foru Aldundiko arkitekto bilakatu zen, eta auzuneetako hainbat eskola eraiki zituen. Modu pribatuan ere lan egin zuen. 1930eko hamarkadan ezaguna egin zen eskola arrazionalistako arkitektotzat, eta haren eraikin nabarmenenen artean dago Deustuko Elejabeitia etxea.\nEspainiako Gerra Zibilaren ostean, anaiaren antzera, frankistek jazarri eta espetxeratu zuten."}
{"id": "678651", "revid": "56334", "url": "https://eu.wikipedia.org/wiki?curid=678651", "title": "Esteka", "text": "Esteka (edo lotura) deitua\u2014 erreferentzia bat da, hipertestu bidezko dokumentu batek beste dokumentu edo baliabide batera bideratzen duena. Datu-sare bat eta protokolo batekin bateratuz, erreferentziatutako baliabidea eskura daiteke. Baliabide horrek gorde, bistaratu edo erreferentziatzen duen dokumentuaren atal gisa erakustea ahalbidetzen du.\nEstekak Tim Berners-Leek sortutako World Wide Web fundazioak sortu zituen."}
{"id": "678652", "revid": "105290", "url": "https://eu.wikipedia.org/wiki?curid=678652", "title": "Fosforeszentzia", "text": "Fosforeszentzia fluoreszentziarekin erlazionatuta dagoen fotoluminiszentzia mota bat da. Fosforeszentzia izeneko fenomeno honetan sustantzia batzuek energia absorbatu eta metatu egiten dute, gero energia hau erradiazio moduan emitituz. Fosforeszentzia erakusten duten elementuei foto-erreaktiboak deritze. Hau da, propietate hau izateko argia behar dute, elementu foto-sensibleak dira eta erradiazioaren bitartez energia nahikoa lortzen dute hau metatu eta gero askatzeko.\nPortaera hau azaltzen duen mekanismo fisikoa eta fluoreszentziarena ia berdinak dira. Bi fenomenoen arteko desberdintasun nabarmenena energiaren emisioan igarotzen den denbora da. Fluoreszentzian ez bezala, material fosforeszente batek ez du absorbatutako erradiazioa berehala emititzen. Emisio denbora geldo hauek mekanika kuantikoan definitzen diren energia trantsizio \u201cdebekatu\u201d-ekin daude erlazionatuta. Material batzuetan trantsizio hauek oso poliki gertatzen direnez, absorbatutako erradiazioaren emisioa eszitazio originala gertatu denetik ordu batzuk luza daiteke baina intentsitate gutxiagorekin.\nMaterial fosforeszente arruntenak: ilunpean distiratzen duten jostailuak, argiarekin denbora batez kargatu ondoren distira egiten duten erloju esferak edo pinturak. Normalean distira hau poliki poliki desagertuz doa gela ilunetan, minutuak edo orduak pasa ahala.\nFosforeszentziaren inguruko ikerketak erradiaktibitatearen aurkikuntza bultzatu zuen 1896an.\nIronikoki, fosforo zuriak (fosforeszentziak bertatik harten du izena) ez du propietate hau aurkezten, baizik eta kimioluminiszentzia.\nAzalpenak.\nTermino sinpleetan, fosforeszentzia prozesu bat da non substantzia batek absorbatutako energia poliki poliki argi moduan liberatzen duen. Hau da, ilunpetan distira egiten duten material batzuen mekanismoa, argiaren presentzian kargatzen direlako.\nFluoreszentzian ematen diren erreakzio azkarrak ez bezala, fosforeszentzian elementu fosforeszenteek absorbatutako energia denbora gehiagoz gordetzen dute, energia honen emisiorako prozesuak gutxiagotan ematen baitira.\nMekanika kuantikoa.\nProzesu fotoluminiszente gehienak oso azkarrak dira, 10 nanosegundo ingurukoak. Prozesu hauetan substratu kimiko batek energia absorbatzen du, gero fotoiak emitituz. Argiaren absortzio eta emisioa oso denbora laburrean gertatzen da fotoien energiak bat egiten duenean sustratuaren baimendutako trantsizio eta energia maila libreekin. Fosforeszentziaren kasuan, fotoitik absorbatutako energia spin altuagoko energia maila batera igarotzen da, triplete egoera deritzona sortuz. Ondorioz, energia hau tripletean bilduta gera daiteke, bakarrik trantsizio \u201cdebekatuak\u201d eskuragarri gelditzen zaizkiola energia maila baxuenera itzultzeko. Trantsizio hauek, nahiz eta \u201cdebekatuak\u201d izan, mekanika kuantikoan gertatuko dira baina zinetikoki ez daude lagunduak. Horregatik gertatzen da prozesua polikiago.\nNahiz eta prozesua fluoreszentzian baina polikiago gertatu, konposatu fosforeszente gehienak emisore azkarrak dira, milisegunduko iraupena duten tripleteak dituztelarik. Hala ere, konposatu batzuek argia modu eraginkorrean biltzen dute, gero hau minutu edo orduz emititu dezaketelarik. Errendimendu kuantikoa altua bada, substantzia fosforeszente hauek argi kantitate adierazgarri bat askatuko dute denbora luzean zehar, iluntasunean distiratzen duten objektuak sortuz. Prozesu hau moduan laburbil daiteke:\nnon formula_2 singletea eta formula_3 tripletea diren (0 oinarrizko egoera da eta 1 egoera kitzikatua). Trantsizioak eman daitezke energia altuagoko mailetara, baina lehenengo egoera kitzikatua adierazten da sinpleago egiteko. Fosforeszentzia beste prozesu batekin nahasten da askotan, kimioluminiszentzia.\nMaterialak.\nMaterial fosforeszenteetan erabiltzen diren pigmentu ohikoenak zink sulfuroa eta estrontzio aluminatoa dira. Zink sulfuroaren erabilera, segurtasunarekin erlazionatutako produktuetan, 1930era luzatzen da. Hala ere, estrontzio aluminatoaren garapenak bigarren maila batean utzi ditu zink sulfurozko produktuak, luminiszentzia gutxi gorabehera 10 aldiz handiagoa baita produktu berri hauetan. Estrontzio aluminatoan oinarritutako pigmentuen erabilera ohikoak: irteera seinaleetan, bide eta bidexken seinalizapean eta baita segurtasunarekin erlazionatutako beste seinalizapenetan ere.\nPigmentu fosforeszenteak: zink sulfuroa.vs.estrontzio aluminatoa\nPigmentu fosforeszente gorri eta urdinak"}
{"id": "678653", "revid": "119347", "url": "https://eu.wikipedia.org/wiki?curid=678653", "title": "Zahartze", "text": "Zahartzea edo seneszentzia organismo baten funtzio fisiologikoen gainbehera mailakatua da, denboraren poderioz eta zelula mailan, organo batean nahiz organismo osoan gertatzen dena, azkenik heriotzarekin burutzeko.\nZahartzea bizidunetan ematen den ezaugarri funtzionalen pixkanakako hondatze-prozesua da. Zahartze terminoak erreferentzia egiten dio bai zelula-zahartzeari baita organismo osoaren zahartzeari ere. Organismoaren zahartzeak hilkortasun-tasaren igoera edo/eta ugalkortasun-tasaren jaitsiera dakar, organismoaren bizi zikloaren amaieran gutxienez. \nZahartzea, organismo plurizelular guztien patua da, saihestu ezin dena, baina atzeratu egin daitekeena . 1934an, kaloria-murrizketak %50ean bizitza luza zezakeela aurkitu zen. Bestalde, seneszentzia negligiblea duten espezie eta hilezkorrak izan daitezkeen (behin eta berriro birsortzen direlako) organismoak (\"Hydra\", adibidez) egoteak, gai honen inguruan gehiago ikertzea eragin dute. Eta, beraz, adinarekin zerikusia duten gaixotasunetan sakontzea ere. Gizakietan gertatzen diren mutazio arraroek zahartze azkarrarekin lotuta dauden gaixotasunak sor ditzakete. \nAdintzea eragin dezaketen faktoreen artean, ingurune-faktoreak daude, esate baterako, argi ultramorearen gehiegizko esposizioak azal adintzea azkartzen du. Gorputzeko zati desberdinek adintze-tasa desberdinak dituzte. Gainera, normala da ere, espezie bereko bi organismok zahartze-tasa desberdina izatea.\nDefinizioa eta ezaugarriak.\nOrganismo zahartzea, izenak berak dioen bezala, organismo osoaren zahartzea da. Azkenengo hau, defini liteke adinarekin gertatzen den, hilkortasun handitze edo/eta ugalkortasun jaitsiera bezala. Hilkortasunaren inguruko lege batek, hain zuzen, Gompertz-Makeham-en legeak, dio, gizakien hilkortasun tasa 2 osagaien batura dela. Osagai horietako bat adinarekiko dependentea da (Gompertz-en funtzioa, Benjamin Gompertzek horrela deituta), eta horregatik, adinarekin handitzen da esponentzialki, eta beste osagaia, adinarekiko independentea da (Makeham-en terminoa, William Makehamek horrela izendatu baitzuen). \n2013an, zientzialari-talde batek zahartzearekin loturiko bederatzi ezaugarri definitu zituen, organismoen artean oso ohikoak direnak, baina, batez ere, ugaztunen artean: desegonkortasun genomikoa, telomeroen higadura, alterazio epigenetikoak, proteostasi-galera, eraendu gabeko mantenugai-detekzioa, mitokondrio-disfuntzioa, zelula zahartzea, zelula amen unadura (nekea) eta komunikazio interzelular alteratua. \nZahartzearekin batera, estresari erantzuteko gaitasuna murrizten da, desoreka homeostatikoa areagotzen da, eta arrisku handiagoa dago zahartzearekin erlazionaturiko gaixotasunak hartzeko, hala nola, minbizia eta bihotz-gaixotasunak. Adintzea, hortaz, adintzea berez gertatzen den funtzio fisiologikoaren pixkanakako hondatzea da, zeinean ahultasuna areagotzen baita, besteak beste. \nInguruneak eragina dauka adintzean eta ingurune faktoreek kalte desberdinak eragiten dituzte organismoan (DNAn, zeluletan eta ehunetan, adibidez). Sorturiko kalte guztia ez da konpontzen, eta, ondorioz, organismoan metatzen da denborarekin. Klonazio zelularra zelula germinaletan gertatu ordez zelula somatikoetan jazotzen bada, arrisku handiagoa dago zelula horiek kaltetuak ateratzeko. \nEspezieen arteko desberdintasunak.\nEspezie bakoitzaren hilkortasun-tasa desberdina da, zahartze-abiadura ere desberdina da, eta espezie bakoitzaren bizi-esperantza ere desberdina da (gizakien kasuan, emakume edo gizon izatearen arabera aldatzen da). Adibidez, sagu batek 3 urteko bizi-esperantza dauka, gizaki batek 80 urtekoa eta ginkgo zuhaitzek ez dute ia adin-diferentzia sumatzen, nahiz eta 667 urte pasa .\nIa organismo guztien zahartzea, bakterioena barne (zatiketa zelularrean, ama zelula\u00a0 eta zelula kumeen artean asimetriak dituztenak), ama zelulak zahartzen direlako gertatzen da. Espezie-talde batzuetan, \"Hydra\" bezalakoak, seneszentzia negligiblea da. Izan ere, badaude espezie batzuk ama zelula ugalkorren bidez, telomeroak birsortzeko gaitasuna dutenak. Espezie horiek ez dira biologikoki hilezkorrak, baina, hala ere, espezie horien hilkortasun-tasa poliki-poliki igotzen da. \nDena dela, badaude espezie hilezkorrak. Horien artean, Turritopsis dohrnii, marmoka hilezkor delakoa. Hilezkorra da bere helduaroan zehar, estres-egoera batean aurkitzen denean, polipo fasera itzultzeko gaitasuna duelako. Haren ugal-sistemak ez du aldaketarik jasaten, ezta bere gonadek ere. \nEspezie batzuek \u201czahartze negatiboa\u201d aurkezten dute, hau da, ugalkortasun gaitasuna igo edo egonkor mantentzen da eta hilkortasuna jaisten da adinarekin. \nZahartzearen inguruko hipotesiak.\nZahartzearen izaera eta kausak azaltzeko 300 hipotesi desberdin baino gehiago daude. \nHipotesi on batek iraganeko behaketak nahiz etorkizunean egingo diren esperimentuen emaitzak aurresaten ditu. Zahartzearen inguruko hipotesiak bi kategoria zabaletan sailkatzen dira, zahartzearen hipotesi eboluzionistak eta hipotesi mekanikoak. \nHipotesi eboluzionistek zahartzea zergatik gertatzen den azaltzen dute batez ere, baina ez dute azaltzen nola (mekanismo molekularrak) gertatzen den zahartze hori. Nahiz eta hipotesi eboluzionistak ez diren zentratzen mekanismoetan, funtsezko mekanismoak oinarri bezala hartzen dituzte zahartzearen zergatia azaltzeko. \nBestalde, zahartzearen hipotesi mekanikoen barruan ere, bi azpimultzo desberdintzen dira, batetik, zahartzea programatua dagoela azaltzen dutenak, eta bestetik, zahartzea kalte-metaketa dela diotenak, esate baterako, zahartzea denboran zehar pilatuz joan diren aldaketa molekular espezifikoek eraginda agertzen dela dioten hipotesiak.\nZahartzearen hipotesi eboluzionistak.\nPleiotropia antagonikoa.\nHipotesi hau George C.Williams-ek proposatu zuen 1957an, eta defendatzen duena da gene bakar batek eragina eduki dezakeela ezaugarri askotan. Horietako ezaugarri batzuk gerora, ondorio negatiboak izan ditzakete. Baina, adin gazteetan indibiduo gehiago daudenez bizirik zaharretan baino, gene pleiotropikoaren ondorio positiboak aukeratuko dira, eta, jakina, haiekin batera zahartzearen gainkarga. \u00a0 \nWilliams-ek ondorengo adibidea proposatu zuen: Gene batek hezurretan kaltzioa metatzea kodetzen duela suposatzen bada, horrek gazteen biziraupena sustatzen du, eta, ondorioz, hautespen naturalagatik faboratua izango da. Hala ere, gene horrek berak kaltzioa arterietan metatzea sustatzen du, eta ondorio aterosklerotiko negatiboak eragiten ditu zahartzaroan. \nBeraz, zahartzaroan gertatzen diren aldaketa biologiko kaltegarriak hautespen naturalak gene pleiotropikoak faboratzearen ondorio izan daitezke. Gene horiek onuragarriak dira haurtzaroan, baina kaltegarriak geroago. Kasu horretan, hautespen-presioa nahiko altua da Fisher-en ugal-balioa (adin jakin bateko eme batetik datozen emeen kopurua adierazten duen zenbakia) altua denean, eta nahiko baxua Fisher-en ugal-balioa baxua denean.\nMinbizia versus seneszentzia zelularraren konpentsazio hipotesia.\nOrganismo plurizelular bateko zelulen arteko lehiarengatik, zelula seneszenteak deuseztatu daitezke, minbizirako arriskua areagotuz. Horrek, era berean, bi posibilitateren arteko dilema saihetsezin batera eramaten du; ala fisiologikoki erabilgarriak ez diren zelula zaharren pilaketa, ala minbizia (biek hilkortasun-tasaren igoera dakarte adinarekin). \nErabilera bakarreko soma.\n1977an Thomas Kirkwood-ek erabili eta botatzeko somaren zahartze-hipotesia proposatu zuen. Hipotesi honek zioen zahartzea estrategia baten ondorioz gertatzen zela, zeinean indibiduo batek somaren mantentzean inbertitzen baitu soilik bizirauteko aukera realistaren bat dagoen bitartean. Espezie batek baliagaiak modu eraginkorrean erabiltzen baditu luzaroago biziko da, eta, ondorioz, gai izango da bere ondare genetikoa hurrengo belaunaldietara pasarazteko. Ugaltze-eskaria altua denez, orduan esfortzu txikiago egiten da zelula somatikoen konponketan eta mantenuan, zelula germinalekin alderatuz. \nZahartze programatuarekin lotutako hipotesiak.\nZahartzea moldagarria dela diote zahartze programatuarekin lotutako hipotesiek. Era berean, eboluzionagarritasunaren hautespenera jotzen dute. Ugal zelularen zikloaren hipotesiak iradokitzen du bizitzan zehar hormona-seinaleetan gertatzen diren aldaketek erregulatzen dutela zahartzea. Soilik zientzialari gutxi batzuek uste dute zahartzea programatua dagoela; gehiengoak kalteen metaketak dakarrela uste du. \nKalte metaketarekin erlazionaturiko hipotesiak.\nErradikal askearen zahartze hipotesiak.\nZahartzearen inguruko hipotesi nabarmenetakoa da, 1956an Harman-ek proposatu zuena lehen aldiz. Hipotesi horrek dio oxigeno disolbatuak ekoitzitako erradikal askeek, erradiazioak, arnasketa zelularrak eta beste eragile batzuk, zelularen makineria molekularra kaltetzen dutela, eta denborarekin makineria hori higatuz doala. Horri estres oxidatiboa deritzo. \nHipotesi hau berresten duen ebidentzia handia dago: animalia zaharrek proteina oxidatuen, DNAren eta lipidoen kantitate handiagoak dauzkatela haien homologo gazteek baino. \nKalte kimikoa(k).\nZahartze hipotesietan lehenetarikoa \u201cBizitza-tasaren hipotesia\u201d izan zen, Raymond Pearl-ek 1928an proposaturikoa (Max Rubner-ek egindako lanean oinarriturik). Hipotesi horrek adierazten du tasa metaboliko basal azkarrak biziraupen maximo labur bati dagokiola. \nHipotesi horrek era berean, zenbait kalte espezifikoren kasuan, metabolismo azkarrak biziraupena murriz dezakeela dio. Baina, orokorrean teoriak ez ditu modu egokian azaltzen espezie barruko edo espezieen arteko biziraupenaren desberdintasunak.\nKaloria-mugak dituzten animaliek, mugarik ez dutenek baino biziraupen txikiagoa dute. Era berean, espezie batzuentzat, hala nola, hegaztientzat edo saguzarrentzat, metabolismoak biziraupenean jokatzen duen papera ez da guztiz adierazgarria, espezie horiek harraparitza garatu dutenez, haien heriotza-tasa murriztu dutelako eta beraz, biziraupenean abantaila bihurtu da, nahiz eta tasa metaboliko altuak izan..\n2007an egindako azterketa batean, gorputzaren tamainaren eta filogeniaren efektuak zuzentzeko metodo estatistiko modernoak erabiltzen direnean, tasa metabolikoak eta biziraupenak ez dutela erlaziorik ez ugaztun ez hegaztietan aztertu zen. \nMetabolismoak eragiten dituen kalte kimiko espezifikoei dagokienez, bizitza luzeko biopolimeroei (proteina estrukturalak, DNA\u2026) eragindako kaltea da neurri batean, zahartzearen erantzule da. \nIzan ere, kalteek, biopolimero-kateen apurketa ekar dezakete eta baita ere biopolimeroen gurutzatzea edo ordezkatzaile ez-naturalen eta biopolimeroen arteko lotura kimikoa. Egoera aerobiko normaletan, mitokondrioan metabolizatzen den oxigenoaren % 4 gutxi gorabehera ioi superoxido bihurtzen da. Ioi superoxido horiek hidrogeno peroxido, hidroxilo erradikal eta beste erreaktibo bilaka daitezke. Azken horiek, era berean, erradikal askeak sortzen dituzte, gai direnak proteina estrukturalak eta DNA kaltetzeko.\nGorputzean aurkitzen diren ioi metaliko batzuek, hala nola, kobrea eta burdina, parte har dezakete prozesuan. (Wilson-en gaixotasuna, gorputzak kobrea atxikitzea eragiten duen akats heredagarri bat da; zeinaren sintoma batzuk zahartze azeleratuaren antzekoak baitira). \nProzesu horiei estres oxidatibo deritze eta polifenol antioxidatzaile dietetikoen onurekin erlazionatuta daude, esate baterako, kafean, ardo beltzean eta tean aurkitzen direnekin. \u00a0\nGlukosa eta fruktosa bezalako azukreek, erreakziona dezakete aminoazido batzuekin, esate baterako, lisina eta argininarekin, eta bai DNA mota jakin batzuekin ere, guanina bezalakoekin, azukre-aduktuak eratu (glikazioa edo glikosilazio ez-entzimatiko izeneko prozesuan). \u00a0\nAzukre-aduktu hauek berrantolatu egin daitezke erreaktiboak sortzeko. Horiek gero, lotu egin daitezke egitura-proteinak edo DNA bezalako biopolimeroekin edo beste biomolekula batzuekin, adibidez, egiturazkoak ez diren proteinekin. \nDiabetesa duten pertsonek, hau da, odolean azukre-maila altua dutenek, zahartzearekin erlazionatutako gaixotasunak garatzen dituzte goizago diabetesik ez dutenek baino. Baina, odoleko azukre-maila kontrolatuz gero, atzeratu egin daitezke gaixotasun horiek. Ebidentzia dago azukreek eragiten dituzten kalteak kalte oxidatzaileekin erlazionatuta daudela. Ebidentzia hori glikoxidazio izeneko prozesu batean ikus daiteke.\nErradikal askeek, proteinak, lipidoak edo DNA kalte dezakete. Glikazioak, batez ere, proteinak kaltetzen ditu. Kaltetutako proteinak eta lipidoak lisosometan pilatzen dira, lipofusina gisa.\nProteina estrukturalak kimikoki kaltetzen badira, euren funtzioa gal dezakete; adibidez, odol-hodietako hormetako kolagenoari kalte egiten bazaio, hormaren zurruntasunean eragina izango du, eta, beraz, hipertentsioa, odol-hodiaren paretaren loditzea eta ehun erreaktiboa (aterosklerosia) sor daitezke. Giltzurrunean ere gertatzen diren antzeko prozesuek, hauek gaizki funtzionatzea eragin dezakete.\nBestalde, entzimak kaltetzen badira, zelularen funtzionamendua ere kaltetzen da. Mitokondrioko barne-mintzean garatzen den lipidoen erredox erreakzio, potentzial elektrikoa eta energia (ATP) sortzeko gaitasuna murrizten dute. Hortaz, ondoriozta daiteke \u201cZahartze azeleratuko gaixotasunak\u201d DNA konpontzeko entzima akastunei dagozkiela.\nMutazio-pilaketaren hipotesia.\nHautespen naturalak alelo kaltegarriak eta hilgarriak jasan ditzake, haien efektuak ugalketaren ondoren nabaritzen badira. Horren harira, J.B.S. Haldane genetistak galde zuen ea zergatik irauten zuen Huntingtonen gaixotasuna eragiten duen mutazio dominanteak populazioan, eta zergatik hautespen naturalak ez zuen ezabatu. Gaixotasun neurologiko horren hasiera, batez beste, 45 urte dira eta beti hilgarria hurrengo 10 eta 20 urte bitartean. Haldanek onartu zuen giza historiaurrean gutxik iraun zutela bizirik 45 urtera arte. Gutxik biziraun zutenez adin aurreratuetara arte eta haien ekarpena hurrengo belaunaldietarako txikia izan zenez, hautespen-indarrak zaila izan zuen mutazio horiek ezabatzea. Hori dela eta, mutazio kaltegarrien lastre genetikoa handia izan liteke mutazioaren eta hautespenaren arteko orekan eta horri hautespen-itzal deritzo. \nBehaketa hori, Peter Medawar-ek zahartzearen mutazio-pilaketaren hipotesian gorpuztu zuen. \"Hautespen naturalaren indarra ahuldu egiten da adinak gora egin ahala\u2014 are eta populazio teorikoki hilezkor batean ere, hilkortasun-arrisku errealen eraginpean baino ez badago. Hondamendi genetiko bat\u2026 banakoen bizitzan nahikoa berandu gertatzen bada, haren ondorioak ez lirateke batere garrantzitsuak izango.\u201d. Arrisku adinarekiko independenteek, hala nola, harrapakaritza, gaixotasunak eta istripuak -\u201dhilkortasun extrintseko\u201d delakoa- ondorioztatzen dute adin-talde zaharretan beti egongo direla bizirik banako gutxiago, are eta seneszentzia negligiblea duten populazioetan.\nZahartzearen biomarkatzaileak.\nIndibiduo desberdinak adin tarte desberdinetan zahartzen badira, ugalkortasuna, hilkortasuna eta gaitasun funtzionala hobeto aurresango dira biomarkatzaileekin, adin kronologikoarekin baino. \nHala ere, adintzearekin ikusten diren aldaketak, adibidez, ile urdinak edo zimurrak agertzea, ez dira adin kronologikoa baino adierazle hobeak etorkizuneko funtzionaltasunari dagokionez. Biogerontologoek ahaleginak egin dituzte zahartzearen biomarkatzaileak bilatzen eta balioztatzen, baina orain arteko arrakasta mugatua izan da. Bestalde, CD4 eta CD8 oroimen T zelulak eta T zelula naiveak, adin ertaineko arratoien biziraupenaren iragarpen onak egiteko erabili dira. \nZahartzearen biomarkatzaile bezala erloju epigenetikoa erabil daiteke, gizakiaren adin kronologikoa iragartzeko duen gaitasunean oinarrituta. Odolaren oinarrizko biokimika eta zelula-zenbaketak ere erabil daitezke adin kronologikoa zehaztasunez aurresateko. Posiblea da ere gizakiaren adin kronologikoa aurreikustea, zahartze transkriptomikoko erlojuak erabiliz. \nZahartzearen determinatzaile genetikoak.\nOrganismo modeloak erabiliaz, dela \"Saccharomyces\" \"cerevisiae\" legamia, dela \"Caenorhabditis\" \"elegans\" nematodoa eta ozpin-eulia (\"Drosophila\" \"melanogaster\"), zahartzearen osagai genetiko batzuk identifikatu dira. Organismo horien azterketak erakutsi du gutxienez bi zahartze-bide daudela kontserbatuta. \nGene-expresioa ez dago guztiz kontrolatua, eta baliteke gene askoren expresio-mailetako ausazko fluktuazioek zahartze-prozesuari laguntzea, legamian gene horien azterketak adierazten duen bezala. Banakako zelulek, genetikoki identikoak direnak, hala eta guztiz ere, kanpo-estimuluekiko erantzun desberdinak eta bizitza nabarmen desberdinak izan ditzakete. Kasu horretan, faktore epigenetikoek paper garrantzitsu bat jokatzen dute gene-expresioan baita zahartzea faktore genetiko gisa. \nSaguen eta gizakien kasuan, adibidez, DNA-kate bikoitzeko hausturak konpontzeko gaitasuna txikitu egiten da zahartzen direnean. \nAspalditik ezagutzen da badagoela, gaixotasun heredagarri eta arraroen multzo bat, progeria deiturikoa. Gaixotasun horiek pairatzen dituztenen sintomen artean, zahartze azkartua dago, azal zimurtua barne. 2003ko maiatzan, \"Nature\" aldizkarian, Hutchinson-Gilford progeria sindromearen kausa aurkeztu zuten. Txosten horretan, DNAren kaltea, ez estres oxidatiboa, zahartze azeleratu horren kausa zela esaten zen. "}
{"id": "678654", "revid": "17", "url": "https://eu.wikipedia.org/wiki?curid=678654", "title": "Seneszentzia", "text": ""}
{"id": "678681", "revid": "512", "url": "https://eu.wikipedia.org/wiki?curid=678681", "title": "2014ko Brasilgo Sari Nagusia", "text": "2014ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678682", "revid": "512", "url": "https://eu.wikipedia.org/wiki?curid=678682", "title": "2013ko Brasilgo Sari Nagusia", "text": "2013ko Brasilgo Sari Nagusia Sao Pauloko Jose Carlos Pace Autodromoan ospatu zen."}
{"id": "678687", "revid": "512", "url": "https://eu.wikipedia.org/wiki?curid=678687", "title": "2012ko Brasilgo Sari Nagusia", "text": "2012ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678690", "revid": "512", "url": "https://eu.wikipedia.org/wiki?curid=678690", "title": "2011ko Brasilgo Sari Nagusia", "text": "2011ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678691", "revid": "512", "url": "https://eu.wikipedia.org/wiki?curid=678691", "title": "2016ko Brasilgo Sari Nagusia", "text": "2016ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678693", "revid": "6327", "url": "https://eu.wikipedia.org/wiki?curid=678693", "title": "Kasilinioko Bataila (214 K.a)", "text": ""}
{"id": "678694", "revid": "56334", "url": "https://eu.wikipedia.org/wiki?curid=678694", "title": "Carvetii", "text": ""}
{"id": "678702", "revid": "56334", "url": "https://eu.wikipedia.org/wiki?curid=678702", "title": "R (programazio lengoaia)", "text": ""}
{"id": "678707", "revid": "512", "url": "https://eu.wikipedia.org/wiki?curid=678707", "title": "2010eko Brasilgo Sari Nagusia", "text": "2010eko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678710", "revid": "512", "url": "https://eu.wikipedia.org/wiki?curid=678710", "title": "2009ko Brasilgo Sari Nagusia", "text": "2009ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678712", "revid": "58701", "url": "https://eu.wikipedia.org/wiki?curid=678712", "title": "Juan C\u00e1banas", "text": ""}
{"id": "678714", "revid": "512", "url": "https://eu.wikipedia.org/wiki?curid=678714", "title": "2008ko Brasilgo Sari Nagusia", "text": "2008ko Brasilgo Sari Nagusia Sao Pauloko Jose Carlos Pace autodromoan ospatu zen."}
{"id": "678715", "revid": "49276", "url": "https://eu.wikipedia.org/wiki?curid=678715", "title": "Neon Sirakusakoa", "text": "Neon (antzinako grezieraz: \u039d\u03ad\u03c9\u03bd) Timoleon Siziliako espedizioari lagundu zuen korintoar buruzagia zen. K.a. 343 urtean, Dionisio II.a errenditzean gotorlekua utzi zuen. Orduan, Dionisiok agindu zion Neoni Sirakusako zitadela (Ortigia) defendatzea. Ardura horrekin, Neonek Hizetasen eta Magon kartagotarraren konbinatutako armadari aurre egiteaz gain, Akradina gotorlekua konkistatu ere etsaiak Cataniaren kontra abiatu zirenean. Neon ustekabeko irteera batean hiriaren parte handi batez jabetu zen. Timoleonek kontraeraso bat eginez, lehenengo hiria, eta geroago gotorlekua berreskuratu zituen."}
