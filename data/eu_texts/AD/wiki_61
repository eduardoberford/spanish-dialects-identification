{"id": "909331", "revid": "512", "url": "https://eu.wikipedia.org/wiki?curid=909331", "title": "To Kill a Mockingbird", "text": "To Kill a Mockingbird Harper Lee idazle estatubatuarrak 1960an argitaratu zuen eleberria da."}
{"id": "909335", "revid": "201", "url": "https://eu.wikipedia.org/wiki?curid=909335", "title": "Souvenir", "text": ""}
{"id": "909336", "revid": "15251", "url": "https://eu.wikipedia.org/wiki?curid=909336", "title": "Hernaniko fusilamenduak", "text": ""}
{"id": "909340", "revid": "1712", "url": "https://eu.wikipedia.org/wiki?curid=909340", "title": "Utero minbizi", "text": ""}
{"id": "909341", "revid": "1491", "url": "https://eu.wikipedia.org/wiki?curid=909341", "title": "Josu Martinez Martinez", "text": ""}
{"id": "909343", "revid": "201", "url": "https://eu.wikipedia.org/wiki?curid=909343", "title": "Estatu Batuetako dolarra", "text": ""}
{"id": "909345", "revid": "65203", "url": "https://eu.wikipedia.org/wiki?curid=909345", "title": "Cliff Morgan", "text": "Clifford Isaac \"Cliff\" Morgan, CVO, OBE (Trebanog, Rhondda, 1930eko apirilaren 7a - Bembridge, 2013ko abuztuaren 29a) galestar errugbilaria izan zen, joko zabaltzaile postuan aritzen zena. Galesko errugbi selekzioan 29 aldiz jolastu zuen eta British and Irish Lions taldearekin bidaiatu zuen Hegoafrikara 1955ean. Bere erretiraten ondoren telebista aurkezlea izan zen."}
{"id": "909351", "revid": "512", "url": "https://eu.wikipedia.org/wiki?curid=909351", "title": "Jos\u00e9 Gabriel Peris Sornosa", "text": "Jos\u00e9 Gabriel Peris Sornosa (Valentzia, 1989ko ekainaren 11a) Valentziako futbolaria da. Ezkerreko atzelari gisa jokatzen du Atl\u00e9tico Balearesen."}
{"id": "909355", "revid": "2048", "url": "https://eu.wikipedia.org/wiki?curid=909355", "title": "1525eko sorginen ehiza", "text": ""}
{"id": "909358", "revid": "12788", "url": "https://eu.wikipedia.org/wiki?curid=909358", "title": "Euskal Herriko Bertsozale Elkarte", "text": ""}
{"id": "909359", "revid": "201", "url": "https://eu.wikipedia.org/wiki?curid=909359", "title": "Chrysler eraikina", "text": ""}
{"id": "909360", "revid": "512", "url": "https://eu.wikipedia.org/wiki?curid=909360", "title": "San Mixel Garikoitz (pastorala)", "text": "San Mixel Garikoitz pastorala Junes Casenaveek idatzitako lana da, 1994ko uztailaren 24an Donaixti-Ibarren, Nafarroa Beherean, lehen aldiz taularatuta. Santu protagonista Ibarren jaio zen. Lan honek berriro ere gai erlijioso bat erabili zuen argumentu nagusi bezala. Pastoral hau Zuberoatik kanpo estreinatu zen lehenengoa izan zen.\nArgumentua.\nPastoralak San Mixel Garikoitz santuaren biografian oinarrituta dago. San Mixel Garikoitz (Ibarre, 1797-L'Estela-B\u00e8tharram, 1863) Kanboko apaiza eta euskal santua izan zen. \u201cSocietas Sacratissimi Cordis Jesu Betharram\u201d (euskaraz: \"Betharramgo Jesusen Bihotzeko Apaizen Elkartea\" edo ezagunago \"Baionako Apaizak\") ordena sortu zuen. Laborarien familia batean jaioa, 1823ko abenduaren 20an Baionan apaiz ordenatu zuten. Bere lehen misioa Kanboko elizan egin bazuen ere, hiru urte geroago B\u00e8tharramgo seminariora bidalia izan zen, non zuzendaria izan zen. Seminarioa Baionara eraman zuten eta Garikoitzek B\u00e8tharramen bere ordena sortu zuen bost apaizekin batera. Ordenak misioei eta hezkuntzari ekin zien: Gaskonia, Ipar Euskal Herria eta Bearnoanmzeharisiolariak bidali zituen; eta Maulen, Orthezen, Oloroe-Donamarian eta L'Estela-B\u00e8tharramen (azken hirurak Bearnon, Okzitania) zenbait eskola eraiki zituen. Aita Garikoitz 1923ko martxoaren 15 dohatsu bihurtu zen eta 1947ko uztailaren 6an Pio XI.ak aldarera goratu zuen.\nEzaugarriak.\nPastoralak hogeita bat jelkaldi ditu. Lehenengo antzezpena 1994ko uztailaren 24an Donaixti-Ibarren egin zen eta bigarrena abuztuaren 4an. Errejenta Jean-Pierra Recalt-Altabe izan zen eta kantuen arduraduna Pier Paul Berzaitz. Aintzin-solasa Jean Iribarne koronelak sinatu zuen."}
{"id": "909374", "revid": "512", "url": "https://eu.wikipedia.org/wiki?curid=909374", "title": "Zerumarra", "text": "Zerumarra edo batzuetan ingelesezko skyline hiri baten egitura eta eraikin garaienek (batez ere etxe orratzek) silueta edo ikuspegi orokorra da, sarri honen ikur bilakatzen dena. Hiri baten egiturek sortutako horizonte artifizial gisa ere deskriba daiteke. Zerumarrak hirietako hatz-marka modukoa da, ez baitaude bi berdin eta identifikatzeko balio baitute."}
{"id": "909375", "revid": "512", "url": "https://eu.wikipedia.org/wiki?curid=909375", "title": "Skyline", "text": "Skyline honakoa izan daiteke:"}
{"id": "909377", "revid": "56334", "url": "https://eu.wikipedia.org/wiki?curid=909377", "title": "Ghero", "text": ""}
{"id": "909380", "revid": "512", "url": "https://eu.wikipedia.org/wiki?curid=909380", "title": "Timothy Abbott Conrad", "text": "Timothy Abbott Conrad (Trenton, New Jersey, 1803ko ekainaren 21-ibidem, 1877ko abuztuaren 9a) Ameriketako Estatu Batuetako geologo eta malakologo ospetsua izan zen. Conradek Alabamako Ipar-Amerikako beste lurraldetako Zenozoiko eta Mesozoikoko moluskoak ikertu zituen. Geologiaz oso interesatua ere, 1837tik 184 arte New Yorkeko Estatuko geologoa izan zen. 1838tik 1845ra \"Natural history Survey\" estatu berean argitaratzen aldizkariaren erredaktorea izan zen."}
{"id": "909383", "revid": "119347", "url": "https://eu.wikipedia.org/wiki?curid=909383", "title": "A-50", "text": "A-50 edo Kulturaren Autobia Avila eta Salamanca lotzen duen autobia da."}
{"id": "909384", "revid": "58701", "url": "https://eu.wikipedia.org/wiki?curid=909384", "title": "Regina Raull", "text": "Regina Margarita Raull Mart\u00edn (Bilbo, 1931ko otsailaren 12-Mexiko Hiria, 2019ko azaroaren 14) euskal margolaria izan zen. Zortzi urtekin familiarekin erbesteratu zen, beraz erbestealdiaren bigarren belaunaldikoa izan zen, eta mexikora joan ziren. Mexikon ezagutzera eman zen eta muralista izan zen.\nBiografia.\nRaull Mart\u00edn familiak 1939an Pirinieoetatik Frantziara gurutzatu zuen. Estatu horretan egon ziren La Salle transatlantikoan Amerikako bidea itsasontziratu arte, hasiera batean Dominikar Errepublikara. Herrialde horretara 1939ko abenduaren 19an heldu ziren; han bi urte egon ziren baina egoera ekonomikoa ikusita, aitak, Jos\u00e9 Raull Bellido, Mexikora joatea erabaki zuen. Reginaren Mexikoko lehenego urteak erbesteratuen zirkuluetan izan ziren, batez ere L\u00f3pez kalearen inguruan, 2010etik Espainiako Erbestearen Bidea bezala ezagututa. Reginak, bere anai-arrebekin, Jose eta Hada, Madril ikastetxean ikasi zuen eta gero Luis Vives institutuan, biak erbesteratuak sortuak.\nUnibertsitatean Regina Raullek Arte Plastikoen Eskola Nazionalean ikasi zuen. Une horretan ezagutu zuen Mexikoko errealitatea eta hango margolariak. 1910eko Mexikoko Iraultzak muralismoa plazaratu zuen; ondorioz, Margolaritzaren Eskola Mexikarra sortu zen, hiru izen handiekin lotuta: Diego Rivera, David Alfaro Siqueiros eta Jos\u00e9 Clemente Orozco. Errealismoaren aurrean margolari hauek Rufino Tamayok \u201cerrealismo magikoa\u201d bezala definitu zuen estiloa bultzatu zuten. Errealismo horretan elementu indigeneek garrantzi handia zuten baina baita ere Europa joera eta estilo berriak. Reginaren lehenengo lanak esparru horretan kokatu behar dira, nahiz eta gero abstraziora jo. Muralismoa gizonezkoen eskuetan egon da baina emakume batzuek ere landu zuten; emakumeen adibide gehienak Chapultepec basoan eraiki zen Antropologiako Museo Nazionalean (1964) non zortzi emakume margolarien muralak ikus daitezkeen, tartean Regina Raullena, \"La educaci\u00f3n del ni\u00f1o en la \u00e9poca mexica\" oleoa alegia (Haurraren heziketa mexika garaian). Ez zen hau bere murak bakarrak; beste batzuk Haur Psikiatriaren Ospitalean Tlalpan-en (1967), Asistentziako Ospitalean, e.a.\nPublizitatearen munduan 60. eta 70. hamarkadetan aritu zen. Iragarki ezagunak prestatu zituen, esaterako, Compa\u00f1\u00eda Mexicana de Aviaci\u00f3n enpresarako. 1968an, Joko Olinpikoekin batera kultura olinpiadak proposatu zituen. 1971an, bestetik, Mexiko Hiriaren Gabonetako argiteria diseinatu zuen. Prentsan artikulu ugari plazaratu zuen, batez ere \"La Extra\" egunkarian.\nMargolari gisa erakusketa asko egin zituen, bai Mexikon baita ere beste estatuetan: Frantzia, Estatu Batuak, Espainia, Japonia... Mexikoko presidentea izan zen Adolfo Lopez Mateosk kanpoko autoritateei haren lanak oparitu zituen bere izena ezagutzera emanez.\nRegina 2019ko azaroaren 19an hil zen, Mexiko Hirian.\nEstiloa.\nMuralismotik kanpo Regina Raullen margolanetan haurtzaroaren xamurtasuna aurkitzen dugu. Protagonistak gehienetan emakumeak eta haurrak dira. Koloreek garrantzi handia dute bere lanetan."}
{"id": "909391", "revid": "512", "url": "https://eu.wikipedia.org/wiki?curid=909391", "title": "Kundun", "text": "Kundun 1997an Martin Scorsesek zuzendutako biografia film bat da. Tenzin Thuthob Tsarong, Gyurme Tethong, Tulku Jamyang Kunga Tenzin eta Tenzin Yeshi Paichang aktoreek antzeztu zuten.\n\"Kundun\" hitzak tibeteraz \u0f66\u0f90\u0f74\u0f0b\u0f58\u0f51\u0f74\u0f53\u0f0b, \"sku mdun\", \"presentzia\" esan nahi du.\nArgumentua.\n1937an fraide budista talde batek beren herrialdea ordezkatu eta Tibeteko budismoaren buruzagi nagusia izango den hamalaugarren Dalai Lama izateko tibetar haur bat hautatuko dute. Sistema zorrotza da: bi urteko mutikoa familiarengandik urrundu eta Potalako jauregira eramana izango da, bertan buruzagi politiko eta espirituala izateko hezitua izango da."}
{"id": "909394", "revid": "3591", "url": "https://eu.wikipedia.org/wiki?curid=909394", "title": "Bhimako zaldi", "text": "Bhimako zaldia edo Dekkango zaldia Indiako bertako zaldi arraza bat da. Bere tamaina zein beste hainbat ezaugarriengatik ponien sailkapen taldean dago.\nBere hedapen gunea Bhima ibaiko ibarrean dago Pune hiritik gertu. Arraza , seguruen Maratha Inperioan garatu zuten XXIII. mendeko bukaeratik aurrera. Horretarako arabiar zaldi, turkomar zaldi zein persiar zaldiak erabili zituzten elkarrekin gurutzatuz. Zaldi hauek inperioko armadaren zalditeria hornitzeko erabiltzen zituzten. Horretarako diru laguntzak eta zaldien konfiskazioak tartekatzen zituzten.\nFAOren arabera desagertzeko zorian dago."}
{"id": "909397", "revid": "1545", "url": "https://eu.wikipedia.org/wiki?curid=909397", "title": "Charles Michel", "text": "Charles Michel (Namur, 1975eko abenduaren 21a) belgikar politikaria da.\nMugimendu Erreformistaren kidea da eta Belgikako lehen ministroa izan zen 2014 eta 2019 bitartean. 2019ko abenduaren 1etik Europako Kontseiluko lehendakaria da."}
{"id": "909398", "revid": "6327", "url": "https://eu.wikipedia.org/wiki?curid=909398", "title": "Deccani", "text": ""}
{"id": "909399", "revid": "1712", "url": "https://eu.wikipedia.org/wiki?curid=909399", "title": "Bhimako zaldia", "text": ""}
{"id": "909400", "revid": "1712", "url": "https://eu.wikipedia.org/wiki?curid=909400", "title": "A\u00e9nos", "text": ""}
{"id": "909401", "revid": "42829", "url": "https://eu.wikipedia.org/wiki?curid=909401", "title": "Ardeneseko gudua", "text": ""}
{"id": "909402", "revid": "42829", "url": "https://eu.wikipedia.org/wiki?curid=909402", "title": "Bulgeko gudua", "text": ""}
{"id": "909408", "revid": "512", "url": "https://eu.wikipedia.org/wiki?curid=909408", "title": "Logaritmo hamartar", "text": "Matematikan, logaritmo hamartarra edo logaritmo arrunta, 10 oinarriko logaritmoa da eta formula_1 bezala adierazten da edo zuzenean formula_2."}
{"id": "909409", "revid": "105689", "url": "https://eu.wikipedia.org/wiki?curid=909409", "title": "Konika", "text": ""}
{"id": "909411", "revid": "119347", "url": "https://eu.wikipedia.org/wiki?curid=909411", "title": "Rochdaleko Aitzindariak", "text": "Rochdaleko Aitzindarien Bidezko Elkartea (\"Rochdale Society of Equitable Pioneers\") 1844an sortu zen, kontsumitzaile kooperatiba bezala, Ingalaterrako Manchester ondoko Rochdale hirian.\nRochdalen garrantzia.\nBazkideei dibidendua ordaintzen hasi zen lehenengoetako enpresa izan zen, kooperatiba mugimendu modernoaren oinarria bilakatuz. Aurretik beste kooperatiba batzuk sortuak izan arren, Rochdaleko Aitzindariena gizarte-kooperatiben prototipoa bihurtu zen Britainia Handian.\nAitzindariak ospetsuak dira Rochdaleko Printzipioak diseinatzeagatik, eta beraien lankidetza-printzipio multzoa, mundu osoko kooperatibek gaur egun arte funtzionatzen duten printzipioen oinarria izan ziren. Rochdaleko Aintzindariak erabilitako eredua, ekonomia kooperatibako ikerketen iturri izan da.\nElkartearen historia.\nAurrekariak.\nRochdale ehungintzan oinarritutako manufakturako hiria zen, eta industria iraultzagatik langabezia handitu egin zen. Mendeetan zehar, Rochdale flanelaren fabrikazio zentro bat izan zen, baina XIX. mendearen hasierako hamarkadetan, ehularen eskulangileek merkatuen galera pairatu zuten, prezio baxuagoko produktuengatik eta Ameriketako merkatuaren beherakadagatik, tarifa politiken ondorioz.\nRochdaleko haserre nagusia ehularien artean zentratu zen. Lan ezinegonagatik 1808an eta 1829an greba bortitzak egin ziren, eta gertaeren larriaren ondoren, tropak Rochdalen mantendu ziren 1846 arte.\nAitzindarien ondorengo arrakastarako, funtsezkoa izan zen 1830an hirurogei ehularik sortu zuten \"Rochdaleko lagun arteko elkarte kooperatiboa\" (Rochdale Friendly Co-operative Society). Elkarteak, 1833tik 1835era denda txiki bat ere izan zuen, eta bertako partaide batzuk ondoren Aintzidari izango ziren.\nBeste modu batera esanda, Rochdaleko Aintzindarien 1844ko arrakasta, magikoa iruditu arren, atzera begiratuz gero hamarkadetako lan gogorraren, porroten eta etsipenen emaitza izan zen.\nHogeita zortzi bazkide.\nAitzindariek 1844an eratu zuten taldean 28 bazkide zeuden. Erdiak inguru Rochdaleko ehuleak ziren, eta Industria Iraultzaren mekanizazioak gero eta langile trebeagoak pobreziara behartzen zituenez, beraien artean elkartzea erabaki zuten. Janaria erosteko diruz larri ibiltzen zirenez, premiak eraginda denda bat irekitzea pentsatu\u00a0 zuten.\nAldez aurretik lankidetzan egindako huts egitearen ikasgaiak kontuan hartuta, Rochdaleko Printzipioak ospetsuak adostu zituzten, eta lau hilabetetan pertsona bakoitzeko \u00a3 1 biltzeko ahalegina egin zuten, guztira 28 librako\u00a0 kapitala lortuz. 1844ko abenduaren 21ean ireki zuten denda apal bat, gurina, azukrea, irina, oloa eta kandela batzuk eskainiz.\nHiru hilabeteko epean, aukeraketa zabaldu egin zuten tea eta tabakoa gehituz, eta laster bilakatu ziren ezagun kalitate handiko produktuak saltzen zituztelako.\nKooperatiben garapena.\n1900. urterako, Britainia Handiko kooperatiba mugimendua 1.439 kooperatiba izatera igaro zen, Erresuma Batuko ia eremu guztietara hedatuz.\nRochdale kooperatiba mugimenduko artxiboa Tokiko Ikaskuntzen egoitzan dago, Rochdale Boroughwide Cultural Fundazioan. 1991. arte Aitzindarien Kooperatiba Elkarteak modu independentean jardun zuen merkataritzan, izen aldaketa txiki batzuk izan arren.\n1991n ordea, Elkarteak Manchesterren kokatutako Kooperatiba Talde hibrido nazionalera bideratu zuen bere jarduera.\nRochdaleko Aitzindarien printzipioak.\n1844ko hasiera hartan, Aitzindariek gaur egun \u201dprintzipioak\u201d deitzen diegun multzo garbiari \"objektuak\" deitzen zizkieten.\nElkartearen objektuak, arauetan \"Legea Lehenik\" bezala ziren ezagunak, honako hauek zirela:\nZazpi printzipioak.\n- Elkartearen objektuak eta egitasmoak onura ekonomikoa lortzeko, eta bazkideen egoera soziala eta etxekoa hobetzea dira, libra bateko akzioetan nahiko kapital pilatuz, honako egitasmoak martxan jartzeko.\n- Hornidurak, arropak eta abar saltzeko denda bat ezartzea.\n- Etxebizitzak egin, erosi edo eraiki, elkar lagundu ahal izateko beren etxeko eta giza egoera soziala hobetzea nahi dutenei,\u00a0 bertan bizitzea ahalbidetuz.\n- Elkarteak erabaki dezakeen artikuluak ekoizten hastea, enplegurik gabe egon daitezkeen bazkideentzat, edo beren soldatetan murrizketak jasateagatik sufritu dezaketen bazkideentzat.\n- Elkarte honen kideentzako onura eta segurtasun gehiago lortzeko, Elkarteak lursail bat edo hainbat lursail\u00a0 erosi edo alokatu beharko ditu, lanik gabe egon daitezkeen kideek edo beren lana gaizki ordainduta dutenek lur horiek landatzeko.\n- Ahalik eta bideragarria den lasterren, Elkarteak botereak antolatu beharko ditu ekoizteko, banatzeko, hezkuntzarako eta gobernurako, edo beste hitz batuekin adierazita, auto-lagundutako interes bateratuen kolonia bat ezarri, edo beste elkarte batzuei lagundu horrelako koloniak ezartzen.\n- \u00a0Soiltasuna sustatzeko, komeni den agudoen hotel apal bat irekiko da Elkartearen etxeren baten.\nPrintzipioen eredua.\nPrintzipioek garrantzi handia izan dute kooperatiba modernoen ulermenean eta garapenean. Elkartea existitzen ziren kooperatibetatik bereizi egin zen Printzipioekin, klase sozial, diru-sarreren maila, arrazaren edo bestelako banaketa sozial, politiko, erlijioso eta ekonomikoen arabera definitu gabeko sozietate bat ezarriz.\nICAren eguneraketa.\nMundu mailako mugimendu kooperatibo modernoek, bereziki Nazioarteko Aliantza Kooperatiboak (\"International Co-operative Alliance\"), hainbat aldiz hartu dituzte Rochdaleko Printzipioak oinarritzat. ICAk 1937an hartu zituen lehenengoz, eta 1966an zein 1995ean garatu egin zuen bertsio eguneratua.\nRochdaleko printzipioak, 1995eko ICA berrikuspenaren arabera, honela laburbildu daitezke.\nBazkide borondatezkoa eta irekia.\nRochdaleko lehen Printzipioak dio kooperatiba-elkarteek bazkide irekia eta borondatezkoa izan behsar dutela. ICAren Kooperatiben Identitateari buruzko adierazpenaren arabera, \"Kooperatibak borondatezko erakundeak dira, beren zerbitzuak erabili ahal izateko eta bazkideen erantzukizunak onartzeko prest dauden pertsona guztiei irekiak, sexu, gizarte, arraza, politika edo erlijio bereizkeriarik gabe. \"\n\u2022 Anti-diskriminatzaileaSozialki diskriminatzea pertsonen arteko bereizketa egitea da, gizarte klasea edo kategoria oinarri hartuta. Gizarte-bereizkeriaren adibideen artean, arraza, erlijio, sexu, orientazio sexual, ezintasun eta etnia diskriminazioa daude. Rochdaleko lehen printzipioa betetzeko, kooperatiba-elkarteak ez lioke eragotzi beharko arrazoi hauetakoren bategatik, parte hartzeko prest dagoen inori. Hala ere, horrek ez du debekatzen kooperatibak bazkide izateko oinarrizko arrazoi garrantzitsuren bat den araua ezartzea, esate baterako, eremu geografiko jakin baten bizi, edo bazkide izateko sarrera-kuota ordaintzea, beti ere irizpideak betetzen dituzten pertsona guztiek aukeratu ahal izango badute.\n\u2022 Motibazioak eta sariak\nKooperatiben borondatezko izaera kontuan hartuta, bazkideek parte hartzeko arrazoiak behar dituzte. Pertsona bakoitzaren motibazioak bakarrak izango dira, kooperatiba batetik bestera aldatuz, eta askotan honako hauek konbinatuko dira:\nBazkideen kontrol demokratikoa.\nRochdaleko bigarren Printzipioak dio kooperatiba-sozietateek bazkideen kontrol demokratikoa izan behar dutela. ICAk Kooperatiba Identitateari buruzko adierazpenaren arabera, \"Kooperatibak bazkideek kontrolatutako erakunde demokratikoak dira, aktiboki parte hartzen dutenak beren politikak ezartzen eta erabakiak hartzen. Ordezkari gisa hautatutako bazkideek, gizonezkoek zein emakumezkoek, kontrolaren erantzukizun hori hartzen dute. Lehen mailako kooperatibetan bazkideek boto eskubide berdinak dituzte (kide bat, boto bat) eta beste mailetako kooperatibak ere modu demokratikoan antolatuko dira.\"\nBazkideen partaidetza ekonomikoa.\nBazkideen partaidetza ekonomikoa kooperatiba-sozietateen ezaugarri bereizgarrietako bat da, eta Rochdaleko hirugarren printzipioa osatzen du ICAk Adierazpen Kooperatiboaren gaineko adierazpenean. ICAren arabera, kooperatibetan \u201cbazkideek ekitatez laguntzen dute, eta demokratikoki kontrolatzen dute beren kooperatibako kapitala. Kapital horren zati bat, gutxienez, kooperatibaren jabetza komuna izan ohi da. Bazkideek normalean kalte-ordaina mugatua jasotzen dute, bazkide baldintza gisa harpidetutako kapitalagatik. Bazkideek, helburu hauetakoren bat edo batzuetarako soberakinak esleitzen dituzte : beren kooperatiba garatzea, agian erreserbak eratuz, horien zati bat banaezina izango litzateke; bazkideei onura kooperatibarekin egindako eragiketen arabera. Eta kideek onartutako beste jarduera batzuei laguntza emateko\u201d Printzipio hori, bere osotasunean, osagai ugaritan zatitu daiteke.\n\u2022 Kontrol demokratikoa\nPrintzipio honen lehenengo zatian, honako hau dio: \u201cBazkideek era ekitatiboan laguntzen dute, eta demokratikoki kontrolatzen dute, beren kooperatibako kapitala. Kapital horren zati bat kooperatibaren jabetza komuna izan ohi da\u201d Horrek kooperatibaren gaineko kontrol demokratikoa eta bere kapitala nola erabiltzen den zehazten du.\n\u2022 Bazideen kalte-ordainei eta soberakinen erabilera egokiari buruzko mugak\nPrintzipioaren bigarren zatian, bazkideak kooperatiba batean inbertitutako fondoak nola ordaintzen diren, eta soberakinak nola erabili behar diren aztertzen da. Irabazi asmorik gabeko korporazioak ez bezala, kooperatibak enpresa sozialaren forma dute. Hori kontuan hartuta, gutxienez hiru helburu daude kooperatiba batek soberakinak erabili edo banatzerakoan:\nAutonomia eta independentzia.\nRochdaleko laugarren Printzipioak dio kooperatiba-elkarteek autonomoak eta independenteak izan behar direla. ICAren Kooperatiba Identitateari buruzko adierazpenaren arabera, \"kooperatibak bere bazkideek kontrolatutako erakunde autonomoak dira. Beste erakunde batzuekin hitzarmenak lortzen badituzte, gobernuak barne, edo kapitala kanpoko iturrietatik jasotzen badute, bazkideek kontrol demokratikoa bermatzen duten eta kooperatibaren autonomia mantentzen duten baldintzetan egingo dute.\"\nHezkuntza, prestakuntza eta informazioa.\nRochdaleko bosgarren Printzipioen dio kooperatiba-sozietateek hezkuntza eta prestakuntza eskaini behar dizkietela bazkide eta herritarrei. ICAk Kooperatiba Identitateari buruzko adierazpenaren arabera, \"kooperatibek hezkuntza eta prestakuntza eskaintzen dizkiete kideei, hautetsiei, zuzendariei eta langileei, kooperatiben garapenean eraginkortasunez lagundu dezaten. Herritarrei, batez ere gazteei eta iritzi arduradunei, lankidetzaren izaera eta onurei buruz informatzen dizkiete. \"\nKooperatiben arteko lankidetza.\nRochdaleko seigarren Printzipioak kooperatibek elkarlanean aritzen direla dio. ICAren Kooperatiba Identitateari buruzko adierazpenaren arabera, \"kooperatibek bazkideei modu eraginkorrean zerbitzatzen diete, eta kooperatiba mugimendua indartzen dute tokian tokiko, estatuko, eskualdeko eta nazioarteko egituren bidez elkarrekin lan eginez.\"\nKomunitatearekiko konpromisoa.\nRochdale Printzipioetako zazpigarrenak dio kooperatiba-elkarteek konpromisoa izan behar dutela beren komunitateekin. ICAren Kooperatiba Identitateari buruzko adierazpenaren arabera, \"kooperatibek beren komunitateen garapen iraunkorraren alde lan egiten dute bazkideek onartutako politiken bidez.\"\nRochdaleko Aitzindarien museoa.\nRochdaleeko Aitzindarien , abian jarri zen 1844ko abenduaren 21ean merkataritza negozioan zegoen eraikinean dago. Museoa kooperatiba mugimendu modernoaren sorlekutzat hartzen da.\nMuseoak jatorrizko dendaren aisialdia biltzen du, bere altzariak, eskalak, dendan saltzen ziren elementuak eta abar biltzen dituena.\nGainera, museoak kooperatiben mugimenduak emakumeen eskubideetan, pobrezian, bidezko merkataritzan eta gizarte erreforma hezkuntzan duen eragina transmititzen du.\nKanpo estekak.\nEuskadiko Kooperatiben Goren Kontseilua"}
{"id": "909414", "revid": "56334", "url": "https://eu.wikipedia.org/wiki?curid=909414", "title": "Logaritmo hamartarra", "text": ""}
{"id": "909415", "revid": "336", "url": "https://eu.wikipedia.org/wiki?curid=909415", "title": "Jorge Ortiz Mendoza", "text": "Jorge Ortiz Mendoza (Villaca\u00f1as, 1992ko apirilaren 25a) Gaztela-Mantxako futbolaria da. Atl\u00e9tico Balearesen jokatzen du."}
{"id": "909417", "revid": "336", "url": "https://eu.wikipedia.org/wiki?curid=909417", "title": "Gas ideal", "text": "Gas ideala edo gas perfektua gasen egoera teoriko bat da, non gasa ausaz higitzen diren partikula puntualez osatuta dagoen eta partikulen arteko elkarrekintzak talka elastiko perfektuak diren.\nGas idealak honako arauei jarraitzen zaizkien molekulez osatuta daude:\nGas ideal motak.\nGas idealak hiru taldetan sailkatzen dira:\nGas ideal klasikoaren taldearen barruan Boltzmann-en gas ideal kuantikoa eta gas ideal termodinamiko klasikoa bereizten dira. Funtsean berdinak dira \u00f1abardura bat salbu: gas ideal termodinamikoa mekanika estatistiko klasikoan oinarrituta dago, parametro termodinamikoak konstante bakar baten baitan definituz, eta Boltzmann-ek Bose-ren eta Fermi-ren gas kuantikoen limiteak erabiltzen ditu konstante horiek definitzeko orduan, mekanika estatistiko klasikoak ezarritako mugak gaindituta. Boltzmann-en gas kuantikoaren emaitzak erabilera anitzekoak dira. Esaterako, emaitza horiek Sackur-Tetroder-en gas ideal baten entropia definitzeko ekuazioan edo plasma ionizatu ahul baterako Sahar-en ionizazioaren ekuazioan erabiltzen dira.\nGas ideal termodinamiko klasikoa.\nGas idealen legea.\nGas idealen legeari jarraitzen zaizkio:\nformula_1\nformula_2\":\" Presioa\nformula_3: Bolumena\nformula_4: Mol kopurua\nformula_5: gasen konstantea (8.314 J\u00b7K\u22121mol-1)\nformula_6: Tenperatura\nBarne-energia.\nGas idealen bolumen konstanteko barne-energia hurrengo adierazpenak zehazten du:\nformula_7\nformula_8: Sistemaren barne-energia\nformula_9: Bolumen konstanteko bero-ahalmen espezifiko adimentsionala\nGas idealetan formula_8 bakarrik tenperaturaren mendekoa izatea gas idealen legearen ondorioa da. Hala ere, oro har formula_9 da tenperaturaren mendekoa da, eta integral bat behar da formula_8 kalkulatzeko.\nEredu mikroskopikoa.\nGas kantitatea (J\u00b7K-1 ) formula_16 da.\nformula_17: gas-partikula kopurua\nformula_18: Boltzmann-en konstantea (1.381\u00d710\u221223J\u00b7K\u22121)\nEkuazio hori kantitate makroskopikoak kantitate mikroskopiko bihurtzeko erabiltzen da, eta Boltzmann-en banaketak zehazten du abiaduraren edo energiaren arabera partikulek izango duten banaketa-probabilitatea.\nGas idealen eredua hurrengo suposizioen araberakoa da:\nLehen, bigarren eta seigarren suposizioak elkarren arteko lotura estua dute. Bestalde, laugarren suposizioak presio altuetan gas idealen hurbilketek huts egitearen zergatia azaltzen du.\nBero-ahalmen espezifikoa.\nGas guztietan, formula_19deneko bolumen konstanteko bero-ahalmen espezifikoa hurrengoa da:formula_20.\nBolumen konstanteko bero-ahalmen espezifikoa adimentsionala da, eta, oro har, tenperaturaren araberakoa. Tenperatura epeletan, gas atomobakarretarako konstantea formula_21 da, eta atomo biko gasetarako formula_22. Bero-ahalmen espezifikoaren neurketa makroskopikoek molekulen egitura mikroskopikoaren inguruko informazioa lortzea ahalbidetzen dute.\nformula_23,\nformula_24 gasen entalpia izanik.\nEntropia.\nTermodinamikako emaitzetatik abiatuta gas ideal baten entropia zehaztu daiteke. Izan ere, potentzial termodinamikoaren legearen arabera, gas ideal baten portaera termodinamikoa azaldu daiteke entropia formula_8 potentzial termodinamikoaren, formula_3 bolumenaren eta formula_17partikula kopuruaren funtzioan azaldu ahal bada.\nErreferentzia egoera batetik, S entropia egoerara bitarteko entropia aldaketa formula_28formula_29 bezala definitzen da, eta ondorengo integral zehatzaren bidez kalkula daiteke: \nformula_30.\nEntropiaren definizioaren aldaera kuantiko-mekaniko bat garatzen du Sackur Tetrode-ren ekuazioak, gas monoatomiko baten entropia azaltzen duena formula_31 . Sackur-Tetroderen ekuazioan konstantea gasaren partikularen masaren araberakoa da soilik. Ekuazio honek akatsa ematen du zero absolutuan baina hurbilketa ona da tenperatura altuetan gas ideal baten entrop\u00eda azaltzeko: \nformula_32, prozesu isoentropikoetarako.\nSoinuaren abiadura gas idealetan.\nGas idealetan soinua Newton-Laplace-ren formulak definitzen du: \nformula_33,\nnon Bulk-en konstante isentropikoa: formula_34.\nGas ideal baten prozesu isentropiko baterako: formula_35, beraz, formula_36, \nnon: \nGas kuantiko idealak.\nSackur-tetrode-ren ekuazioari erreparatuz, entropiaren konstantea partikula baten uhin termikoaren luzerarekiko proportzionala da eta ekuazioan logaritmoa 0 bihurtzen den momentua partikulen arteko batazbesteko distantzia eta uhin termikoaren luzera berdintzen diren bera da, teoria kuantikoak aurreikusten duen bezala. \nEdozein gas ideala izango da tenperatura altuetan eta dentsitate baxuetan, baina Sackur-Tetrode-ren ekuazioa akastuna izaten hasten denean gas kuantiko bihurtuko da gas ideala, bosoiz edo fermioiz osatuta.\nGasek Boyle-ren tenperatura gainditzean presio tarte zabalago batean hartuko dute gas idealen portaera. "}
{"id": "909418", "revid": "137486", "url": "https://eu.wikipedia.org/wiki?curid=909418", "title": "Patxi Apalategi", "text": "Patxi Apalategi Mendizabal (1945) euskal itzultzailea da. Ezaguna da batez ere XIX. mendeko Gustave Flaubert en obrak eta Herg\u00e9ren Tintinen komikiak euskaratzeko lanari esker.\nBiografia.\nParisen lizentziatu zen Soziologian eta Filosofian. Frantsesetik eta gazteleratik euskara ekarri ditu lan literarioak.\nItzulpenak.\nFrantsesetik.\nGustave Flauberten lanaren itzultzailea da, eta Herg\u00e9ren Tintinen abenturak ere itzuli izan ditu.\nMadame Bovary, Ibaizabal, 1993 .\nMadame Bovary, Elkar, 2012\nMadame Bovary Mikel Garmendia / eizie.org, 2013-05-07\nFlaubert, Gustave: Bihotz sinplea, Erein, 1996) \nIlargira bidean, Elkar,1986\nIlargian oinez Herg\u00e9, Elkar 1985\nTornasol arazoa, Mensajero ; Etor 1972\nAntropologia estrukturala, Klasikoak 1996\nGazteleratik.\nKastila Zaharreko kontu zaharrak La Primitiva Casa Baroja 1985\nKastila Zaharreko kontu zaharrak Hiria, 2002\nAltzateko Jaun-en kontu-zaharra, La Primitiva Casa Baroja 1986\nRizal-i begira, La Primitiva Casa Baroja, 1986"}
{"id": "909419", "revid": "1545", "url": "https://eu.wikipedia.org/wiki?curid=909419", "title": "Martil harana", "text": ""}
{"id": "909421", "revid": "201", "url": "https://eu.wikipedia.org/wiki?curid=909421", "title": "Gurutziltzatu", "text": ""}
{"id": "909423", "revid": "201", "url": "https://eu.wikipedia.org/wiki?curid=909423", "title": "San Petriren plaza", "text": ""}
{"id": "909425", "revid": "1545", "url": "https://eu.wikipedia.org/wiki?curid=909425", "title": "Britannia (telesaila)", "text": "Britannia, britano-estatubatuar historia, fantasia eta drama film bat da. Kelly Reilly, David Morrissey, Zo\u00eb Wanamaker, Mackenzie Crook, Nikolaj Lie Kaas eta Eleanor Worthington Cox aktoreek antzeztu zuten. 2018ko urtarrilaren 18an Sky Atlantic (Erresuma eta Irlanda) eta Amazon Prime Video kateeta estreinatu zen.\nArgumentua.\nK.a. 43. urtea, Britania. Kerra (Kelly Reilly) Cantii herriko buruzagiaren alabak beren usadiozko arerioak diren Antedia (Z\u00f6e Wanamaker) erregina eta Regniekin elkartu beharko da, Erromatarrei aurre egiteko helburuz. Aulus Plautius (David Morrisey) jeneralaren gidaritzapean erromatarrak iraganean Julio Zesarrek porrot egin zuen lekuan garaipena lortzeko asmoz itzuli dira. Aulus buruzagi indartsua da, baina misioa arriskuan jar dezakeen sekretu ilun bat ezkutatzen du. Bitartean, zelta tribuek eta druidek erromatarrei aurre egiteko bat egingo dute, eta Kerrak britainiar erresistentziaren buru izanik bere bizitzako erronka handienari aurre egin beharko dio."}
{"id": "909426", "revid": "201", "url": "https://eu.wikipedia.org/wiki?curid=909426", "title": "Trentoko Kontzilioa", "text": ""}
{"id": "909427", "revid": "201", "url": "https://eu.wikipedia.org/wiki?curid=909427", "title": "Vatikanoko II. Kontzilioa", "text": ""}
{"id": "909428", "revid": "201", "url": "https://eu.wikipedia.org/wiki?curid=909428", "title": "Basileako Kontzilioa", "text": ""}
{"id": "909429", "revid": "201", "url": "https://eu.wikipedia.org/wiki?curid=909429", "title": "Jerusalemgo Sinodoa", "text": ""}
{"id": "909430", "revid": "12788", "url": "https://eu.wikipedia.org/wiki?curid=909430", "title": "Barisal dibisioa", "text": ""}
{"id": "909433", "revid": "105290", "url": "https://eu.wikipedia.org/wiki?curid=909433", "title": "Bibhag", "text": "Bibhaga Bangladeshko lehen mailako unitate administratiboa da. Zortzi bibhag daude herrialdean, 64 barruti (, \"zila\") eta 522 azpibarrutitan (, \"upazila\") banaturik daudenak."}
{"id": "909438", "revid": "336", "url": "https://eu.wikipedia.org/wiki?curid=909438", "title": "Sorginkeri", "text": ""}
{"id": "909444", "revid": "30720", "url": "https://eu.wikipedia.org/wiki?curid=909444", "title": "Garindo Beraskoitz", "text": "Garindo Beraskoitz (, , ) VIII. mendearen bukaerako pertsonaia misteriotsua izan zen (\"Ibn Belascut\" aipamena 781. urtekoa - 165. islamiar urtekoa- da). Bere bizitza ezezaguna da, soilik buruzagi baskoi bat izango zela dakigu, eta Gartzia Garindoitzen aita bezala aipatzen zutena. \"Garindo\" antroponimoa, garai hartako mendebaldeko Pirinioetako leinuetan behin eta berriz agertzen dena, bisigotismo bat izango litzateke, bere urruneko jatorria baltikoa den arren."}
{"id": "909445", "revid": "1545", "url": "https://eu.wikipedia.org/wiki?curid=909445", "title": "Galindo Belascotenes", "text": ""}
{"id": "909448", "revid": "30720", "url": "https://eu.wikipedia.org/wiki?curid=909448", "title": "Belasko Gaskoia", "text": "Belasko Gaskoia () Iru\u00f1eko kondea izan zen 799-816 bitartean. Garindo Beraskoitzen semea, Gartzia I.a Garindoitzen anaia eta Luis I.a Errukitsuaren aliatua izan zen. 816an, Abd al-Karim ibn Abd al-Wahid ibn Mugit buru zuen armadak menderatu zuen Pancorbon.\nBizitza.\nKordobako emirerriak barneko arazo politikoak zituen, Hisham Al-Reda hil zenean, bere semea zen Al Hakanek Suleiman eta Abu Marwan bere osaben gurariak borrokatu behar izan zituelako.\nFrankoek emirerriaren asaldaketa aprobetxatu nahian, 798an Gilen I.a Tolosakoak Alfontso II.a Asturiaskoa eta Huescako vali Bahlul ibn Marzuq bilerara deitu zituen, Luis Errukitsuaren izenean \"al-Tagr al-Ala\" edo goialdeko marka konkistatzeko asmotan. Egoera aprobetxatuz Asturiasko Erresumak Lisboa eraso zuen eta Karlomagnok Bartzelona konkistatu eta Iru\u00f1ea bere orbitan kokatu zuen.\n801ean, Al Hakanen seme Mohamed ibn al-Hakan buru zuen islamdar armada Araba eta Gaztela erasotzera joan zen. Argantzongo haitzartetik Ebro zeharkatzean frankoen aldeko Belasko iruindar \"dux\"ak eta, ziur asko, Antso Otsoak bidalitako gudaroste batek prestaturiko segadan erori zen. Hain zen gogorra porrota ezen Mohamed ibn al-Hakan Qurtubara bere ofizial hoberenetariko batzuk eta hainbat lagun gabe itzuli baitzen.\n803an, banukasitarrek eta beren aliatu baskoiek Tutera setiatu eta hartu ondoren, bertako valia, Yusuf ibn Amrus, atxilotu zuten. Hala ere, Amrus ibn Yusufek eskualdea berreskuratu zuen. 812an, Xemen I.a Baskoniako dukea matxinatu eta Iru\u00f1ean finkatu zen. Luisek matxinada mendekatzeko espedizio bat eratu eta \"Balask al-Yalasqi\" (Belasko Gaskoia) ezarri zuen Iru\u00f1eko gobernadore.\nAbd al-Karim ibn Abd al-Wahid ibn Mugitek 816an baskoien aurkako razzia zuzendu zuen, noiz musulmanek Or\u00f3ngo harana arpilatu zuten. Orduan, Belasko Gaskoiak Asturiasko erresumaren laguntza eskatu zuen\nPancorboko guduak hamahiru egun iraun zuen etengabe: baskoiek haitzartetan eta ibaien ibietan kokatu zituzten bere defentsak, bere armez egindako lubakiak eta zurak aprobetxatuz. Musulmanek ezin izan zuten defentsak gainditu eta kristauek erasoari ekin ziotenean, musulmanek bidea hautsi eta menderatu zituzten. Hildako asko haitzartean erori ziren.\nEuriaren ondorioz baskoiek bere defentsa guztiak galdu zituzten baina musulmanek ere gorriak ikusi zituzten eta alderdi biek alde egin behar izan zuten.\nBelasko Gaskoiaren porrota aprobetxatuz, Eneko Arista frankoen hegemoniaren aurka matxinatu zen, Iru\u00f1eko Erresuma aldarrikatuz"}
{"id": "909450", "revid": "1545", "url": "https://eu.wikipedia.org/wiki?curid=909450", "title": "Nicolas Grunitzky", "text": "Nicolas Grunitzky (Atakpam\u00e9, Togolandia, 1913ko apirilaren 5a - Paris- 1969ko irailaren 27a) Togoko presidentea izan zen.\nPoloniar jatorriko alemaniar aitaren eta togoar amaren semea zen. Ingeniarirza ikasi zuen Parisen. 1951 eta 1958 bitartean Frantziako Nazio Biltzarreko kidea izan zen eta 1956ko irailaren 10an Togo Frantsesako lehen ministroa bihurtu zen. 1958ko hauteskundeetako Sylvanus Olympioren garaipenaren ondoren erbestera ibili zen. 1963ko estatu-kolpearen ondoren lehendakaria izendatu zen eta 1967an Gnassingb\u00e9 Eyad\u00e9mak zuzendutako beste estatu-kolpe bategatik baztertu zen. 1969an Boli Kostan auto-istripu bat izan zuen eta handik gutxira hil zen Parisen."}
{"id": "909451", "revid": "2048", "url": "https://eu.wikipedia.org/wiki?curid=909451", "title": "Gilen Gellonekoa", "text": "Gilen Gellonekoa, Gilen Orangekoa edo Gilen Akitaniakoa (iparraldeko Frantzia, - Gellone?, 812 edo ) Tolosako kondea izan zen 790-811 bitartean. Autungo kondearen semea eta Karlomagnoren lehengusua izan zen.\n781etik aurrera Luis I.a Errukitsuaren tutorea izan zen. Tolosako konderria Septimania eta Gothiarantz hedatzen zen Pirinioen hegoaldean, hurrengo urteetan frankoen esku eroriko zirenak. Duke titulua zeraman orduan, baina baita mugako lurrak gobernatzeko markes titulua ere. 785ean Girona eta Gotiako beste toki batzuk konkistatzen lagundu zuen.\n788an Chorso kondea Tolosako konde kargutik kendu zuen Karlomagnok, Adalriko Gaskoiniakoak harrapatu ondoren askatzeko baldintzak \"umiliagarriak\" zirela iritzita. Karlomagnok, orduan, konderriaren gobernu zuzena Gileni eman zion. 791n baskoien aurka borrokatu eta menderatu egin zituen. 793an arabiarrek garaitu zuten Orbi\u00e8un, baina hauek Sardiniarantz erretiratu behar izan zuten. Luis \"Errukitsua\" gaztea babestuz gidatu zuen egungo Kataluniarako espedizioa, eta 801ean Bartzelona konkistatu zuen. Horretarako Ademar Narbonakoaren eta baskoien laguntza izan zuen.\n804an, Anianeko monasteriora erretiratu zen, eta handik, 806an, beste monje batzuekin irten zen Saint-Guilhem-le-D\u00e9sert herrian Gelloneko monasterioa sortzeko. 812 edo 814ko maiatzaren 18an hil zen eta santu bezala gurtu zuten."}
{"id": "909452", "revid": "1545", "url": "https://eu.wikipedia.org/wiki?curid=909452", "title": "Gilen I.a Tolosakoa", "text": ""}
{"id": "909455", "revid": "512", "url": "https://eu.wikipedia.org/wiki?curid=909455", "title": "Adalriko Gaskoiniakoa", "text": "Adalriko VII. mendearen amaierako baskoien buruzagia izan zen, zenbait adituen ustetan, Baskoniako dukea izandakoa.\nBiografia.\nAita ezezagunekoa bada ere, onomastika eta kronologiaren arabera Lope II.aren semea izan zitekeen. Gaskoiniako duke guztiak leinu berekoak baziren, ziurragoa da. Dukerriaren mendebaldea (Nafarroa Beherea, Bearno eta Bigorra) kontrolpean zuen, Antso bere anaiak ekialdea zuzentzen zuen bitartean.\n788an Chorso Tolosako kondea harrapatu zuen eta berari edo anaiari omenaldi egitera behartu zuen. Karlomagnok askatzeko baldintzak \"umiliagarriak\" zirela iritzita, Chorsori konderria kendu eta Gilen Gellonekoari eman zion.\nCharte d'Alaon faltsuaren esanetan, Karlomagnoren gudarosteak harrapatu eta hegoaldean erbesteratu zen, non guduan hil zen. Agiri honen arabera, Xemen I.a Gaskoiniakoaren aita ere izan zen."}
{"id": "909456", "revid": "119347", "url": "https://eu.wikipedia.org/wiki?curid=909456", "title": "Charte d'Alaon", "text": "Charte d'Alaon () Eudon Handiaren (715 \u2013 735) oinordekoen genealogia azaltzen duen agiri faltsua da. XIX. mendean Joseph-Fran\u00e7ois Rabanis frantziar historialariak XVII. mendean sortutako engainu bat zela frogatu zuen eta orduko Baskoniako Dukerria eta Nafarroako Erresumaren genealogia erabat belztu zuen.\n\"Charte\" honen esanetan, Akitaniako dukeak Kariberto II.a merovingiarraren ondorengoak ziren. Izan ere, Karibertoren azken semeak (existitu baziren) ezezagunak dira; era berean, Eudon Handiaren gurasoak ere ezezagunak dira. Egoera berean dago Lupo II.a eta ezin da Eudonekin edo merovingiarrekin lotu.\nX. eta XIII. mendean agintean izan zen Semero leinua, \"Charte\"ren aburuz, Lupo II.aren seme baten oinordekoak dira. Litekeena da Lupo II.a eta Xemen I.a aita-semea izatea baina ezin da frogatu hegoaldeko agintariekin inolako harremanik. Are gehiago, akitaniar buruzagien euskalduntasuna zalantzazkoa da. Nafar genealogiak aztertzean, Charles Higounetek \"fantasmagorikoak\" zirela esan zuen. \"Charte\"n oinarrituta, Jules Villainek Comminges eta Foixko leinuen eta Lupo II.aren arteko harreman bat proposatu zuen. Tesi hori inkoherente da oso. Zenbait proposamen egin dituzten arren, Lupo II.aren ahaideak (gurasoak, emazteak, seme-alabak) ezezagunak dira."}
{"id": "909457", "revid": "1519", "url": "https://eu.wikipedia.org/wiki?curid=909457", "title": "Saint-Guilhem-le-D\u00e9serteko abadia", "text": "Saint-Guilhem-le-D\u00e9serteko abadia () edo Gelloneko abadia () Frantziako H\u00e9rault departamentuan dagoen Saint-Guilhem-le-D\u00e9sert herriko beneditar abadetxea da. 804an, Gilen Gellonekoak ezarri zuen. Erlijio Gerretan arpilatu eta Frantziar Iraultzaren garaian nazionalizatu zuten.\n1840an Frantziako Gobernuak monumentu historiko eta 1998an UNESCOk Gizateriaren Ondare izendatu zuen."}
{"id": "909458", "revid": "1545", "url": "https://eu.wikipedia.org/wiki?curid=909458", "title": "Gelloneko monasterioa", "text": ""}
{"id": "909459", "revid": "1545", "url": "https://eu.wikipedia.org/wiki?curid=909459", "title": "Gelloneko abadia", "text": ""}
{"id": "909461", "revid": "105290", "url": "https://eu.wikipedia.org/wiki?curid=909461", "title": "Anianeko abadia", "text": "Anianeko abadia () Frantziako H\u00e9rault departamentuan dagoen izen bereko herriko beneditar abadetxea da. 777 edo 782an, Benedikto Anianekoak ezarri zuen. Erlijio Gerretan arpilatu eta 1845ean espetxe bilakatu zuten.\n2004an Frantziako Gobernuak monumentu historiko izendatu zuen."}
{"id": "909464", "revid": "44278", "url": "https://eu.wikipedia.org/wiki?curid=909464", "title": "Donejakue bideak Frantzian", "text": "Donejakue bideak Frantzian () izendapenpean Frantziatik igarotzean Done Jakue Bidearekin lotutako monumentu batzuk biltzen dira, UNESCOk 1998an hala izendatu zituenetik Gizateriaren Ondarearen zati direnak. Frantzian lau bide edo bide nagusi daude Santiago de Compostelara joateko:\nAzken hiru bideak Gibraltar izeneko paraje batean elkartzen dira, Izuratik gertu. Hortik, hiru ibilbideek elkarrekin jarraitzen dute Donibane Garazira arte, Donejakue bidearen azken etapa da eta azken herria Pirinioak zeharkatu aurretik. Nafarroa Behereko herri hau Bide Frantsesaren abiapuntutzat hartzen da.\nLau bide nagusi horiez gain, beste adar txikiago asko daude. Horien artean, honako hauek nabarmentzen dira:\nUNESCOren adierazpenak, banan-banan adierazita, bidearen zazpi zati babesten ditu, hala nola 26 eliza, 12 katedral, 11 abadia, 6 zubi, 5 basilika, 5 ospitale, 2 kolegiata eta kanpandorre bat, ate bat eta trikuharri bat."}
{"id": "909465", "revid": "1545", "url": "https://eu.wikipedia.org/wiki?curid=909465", "title": "Donejakue bidea Frantzian", "text": ""}
{"id": "909466", "revid": "201", "url": "https://eu.wikipedia.org/wiki?curid=909466", "title": "Frantses bidea", "text": "Frantses Donejakue bidea edo, laburrago eta ohikoago, Frantses bidea (, ) Done Jakue Bidearen ibilbideetako bat da.\nBide hori ez zen eratu Antso Nagusiaren garaira arte, XI. mendera arte, alegia. Erlikiaz eta santuen gorpuzkiz beteriko ibilbideari irudimen epikoa gehitu zitzaion: Done Jakue ametsetan agertu zitzaion Karlomagnori, Esne Bidea bere hilobia aurkitzeko seinalea zela azaldu eta Espainia musulmanen menpetik askatzeko hura askatzeko eskatuko dio."}
{"id": "909467", "revid": "58701", "url": "https://eu.wikipedia.org/wiki?curid=909467", "title": "San Juan de Ortegako monasterioa", "text": "San Juan de Ortegako monasterioa (), Burgosko izen bereko herrian dagoen monasterioa da. Frantziar Done Jakue bidearen etapa-helmuga ospetsua da. San Juan de Ortega eliza eta San Nikolas de Bariren kapera edo Santuaren kapera dituen monako multzo bat da, Jeronimoen Klaustroarekin eta erromesen Babeslekuarekin batera (bertan harri gorrixkako klaustrotxo txiki bat aurkituko dugu)."}
{"id": "909468", "revid": "12788", "url": "https://eu.wikipedia.org/wiki?curid=909468", "title": "Chittagong dibisioa", "text": ""}
{"id": "909469", "revid": "12788", "url": "https://eu.wikipedia.org/wiki?curid=909469", "title": "Dhaka dibisioa", "text": ""}
{"id": "909470", "revid": "12788", "url": "https://eu.wikipedia.org/wiki?curid=909470", "title": "Khulna dibisioa", "text": ""}
{"id": "909474", "revid": "512", "url": "https://eu.wikipedia.org/wiki?curid=909474", "title": "Errejent", "text": "Errejent (gaskoiera)tik, \"eskola maisua\") Zuberoako pastoraletan garrantzi handiko partaidea. Bere lana zuzendariarena antzekoa da.\nEzaugarriak.\nHorrela azaltzen du errejentaren lana Patri Urkizuk: \"Antzezpena egiten den unean testuaren oroitarazle lanak egiteaz gain, musikariei zein aktoreei hasiera-bukaerak adierazten dizkie, berak moldatu kaier baten arabera. Eginkizun horiez gain, errejenta da pastoral ondarea zaindu eta gordetzen duena, eta, batzuetan, pastoral sortzaile ere izan da\". "}
{"id": "909475", "revid": "1519", "url": "https://eu.wikipedia.org/wiki?curid=909475", "title": "Zaldi hezleak", "text": "Zaldi hezleak jatorriz Erromako Quirinalean zeuden estatua erraldoiak ziren. Antzinakotasun handia zuten, Antzinako Erromako garaikoak baitziren. Dena dela, jatorria zaharrago da zeren eta Antzinako Greziaren eredua jarraitu bazuten. Eskulturetan agertzen ziren pertsonaiak Kastor eta Polux edo Dioskuroak ziren. Lan hauek Erdi Aroko lanetan oso aipatuak izan ziren, adibidez, \"Mirabilia Urbis Romae\" liburuan. Eredua askotan errepikatua izan da; esaterako, Frantzian, 1743 eta 1745 artean, Guillaume Coustouk \"Chevaux de Marly\" taldea egin zuen."}
{"id": "909477", "revid": "119347", "url": "https://eu.wikipedia.org/wiki?curid=909477", "title": "Abd al-Malik ibn Katan al-Fihri", "text": "Abd al-Malik ibn Katan al-Fihri (; ?- Kordoba, 741) al-Andaluseko hamabosgarren eta hamazazpigarren valia izan zen (732-734 eta 741).\nIfrikijako valiak Al-Andalusko vali izendatu zuen, Abd al-Rahman ibn Abd Allah al-Ghafiqi Poitiersetik gertu hil ondoren, Tourseko guduan. Porrot honek, iparraldean kanpaina militarrak jarraitzea eragozten zuen, baina soilik aldi baterako. Ez zion musulmanen botereari amaiera ematen, eta ezin zituen etorkizuneko erasoak saihestu.\nAbd al-Malikek beste espedizio bat antolatu zuen 733an, eta tropa arabiarrak Narbonatik Rodanoraino joan ziren eta ibai hau igo zuten, garrantzi militar gutxiko eskualdean arpilaketak eginez.\n734an, Abd al-Malik Iru\u00f1ea okupatzen saiatu zen, non, litekeena zen gudaroste franko bat ezarri izana (Akitaniara beste erasoaldi batzuk saihestea helburua zuena, 732koa kasu). Hiriaren aurkako erasoak porrot egin zuen. Arabiar armadaren zati bat setioaz arduratu zen, eta gainontzekoek iparralderantz jarraitu zuten, Pirinioak zeharkatu eta Gaskonian sartu ahal izan ziren, non gutxienez garaipen bat lortu zuten, baina soilik baskoiek osatutako indar militar batek erabat garaituak izan ziren. Abd al-Malikek bizia salbatu zuen eta al-Andalusera itzuli ahal izan zen.\nIzendatu eta bi urtera, kargutik kendu zuten, porrot militarragatik, eta vali berri batek ordezkatu zuen, Uqba ibn al-Hajjajek hain zuzen ere.\nHonek, heriotza gertu sentituz, Abd al-Malik bere oinordeko izendatu zuen (edo izendatzera behartu zuten) eta honek kargua, 741ean bete zuen. Une horretan, Magrebeko bereber matxinada al-Andalusera hedatu zen, eta Abd al-Malikek aurre egin nahi izan zion Balj ibn Bishr al-Qushayri tropa siriarren laguntzarekin. Al-Qushayrik, behin bereber matxinada itzalita, Abd al-Malik kargutik kendu zuen, eta bere burua vali aldarrikatu zuen.\nAbd al-Malik Kordoban espetxeratu zuten, eta urte horretan bertan doitu zuten, Algecirasen bahitu siriar batzuekin izandako arazo baten ondorioz."}
{"id": "909478", "revid": "1545", "url": "https://eu.wikipedia.org/wiki?curid=909478", "title": "Abd al-Malik ibn Qatan al-Fihri", "text": ""}
{"id": "909479", "revid": "63274", "url": "https://eu.wikipedia.org/wiki?curid=909479", "title": "Egida", "text": "Egida (antzinako grezieraz: \u03b1\u1f30\u03b3\u03af\u03c2, \"aigis)\" Zeusen eta Atenaren armaduraren elementu nagusietako bat da. Hainbat tradizio modu desberdinetan aurkeztu badute ere, oro har, Zeusen egida ezkutu bat zen, eta Atenarena ahuntz-larruzko bular armadura. Hedaduraz, \"ezkutu\", \"babesa\" eta \"defentsa\" ere esan nahi du.\nEgidak jainkoek bermatutako ahulezi eza adierazten zuen."}
{"id": "909482", "revid": "2048", "url": "https://eu.wikipedia.org/wiki?curid=909482", "title": "Abd al-Rahman ibn Abd Allah al-Ghafiqi", "text": "Abd al-Rahman ibn Abd Allah al-Ghafiqi (; Tihama, VII. mendea - Poitiers, ) al-Andaluseko seigarren eta hamalaugarren valia izan zen (721-722, bitartekaria, eta 730-732).\nBere soldaduen artean begikotasun handia zuen militarra zen, beti banatzen baitzuen harrapakina. 721eko ekainaren 10ean, As-Samh ibn Malik valia Eudon Handia Akitaniako dukearen aurkako Tolosako guduan hil zen. Soldaduek, han bertan, Al-Gafiqi aldarrikatu zuten vali berri gisa. Bere lehen erabakia Narbonako armadaren hondarrak babestea izan zen, eta hori ez zen batere erraza, erretretan Carcasonako gotorlekuak mozten zielako bidea.\nBere nagusiak, Ifrikijako Bishr ibn Safwan valiak, gertaeren berri izan zuenean, Al-Gafiqiren izendapena berretsi zuen. Dena den, armadak zituen sinpatiek etsai ugari sortu zizkioten, eta politikara eramandako inbidiek eragotzi zuten armada berregitea Pirinioetako iparraldean beste eraso bat prestatzeko. Hori zela eta, 722ko abuztuan vali berri bat izendatu zuten, Anbasa ibn Suhaym al-Kalbi.\n730ean, Al-Gafiqi berriz izendatu zuten vali. Urte hartan bertan eta hurrengoan, Al Gafiqik bere jarduera militarrari eutsi zion Asturiasko Erresuman. Pirinioen ekialdean, 732an tropa berbereak autonomiaz jokatzen ari ziren Cerdanyan oinarriturik, Kordobako aginduei muzin eginez. Berehala, Al Gafiqi Uthman ibn-Naissak buru zuen errebolta hori zapalatzera abiatu zen, aldean espedizio militar bat zeramala. 732an Toursko San Martin monasterioa arpilatzea erabaki zuen. Iru\u00f1etik abiatuta, Orreagaraino igo zen, eta handik Bordeleraino, segur aski bertoko nobleen konplizitatearekin. Poitiersetik 20 kilometro ipar-ekialdera, Karlos Martel dukearen armadarekin talka egin zuen, eta Poitierseko guduan hil zen, 732ko urrian, non arabiarrak garaituak izan ziren. Bizirik atera ziren tropak Narbona aldera erretiratu ziren."}
{"id": "909483", "revid": "1545", "url": "https://eu.wikipedia.org/wiki?curid=909483", "title": "Abdul Rahman Al Ghafiqi", "text": ""}
{"id": "909484", "revid": "119347", "url": "https://eu.wikipedia.org/wiki?curid=909484", "title": "Antzigar lerroa", "text": "Astronomian edo planeten zientzian, antzigar lerroa edo izozte lerroa argizagiek eguzki-nebulosaren barnean zenbait konposatu lurrunkor (ura, amoniakoa, metanoa, karbono dioxidoa, karbono monoxidoa eta antzekoak) izotzezko ale solido bihur daitezen protoizarretik egon behar duten distantzia da. Aipatutako konposatu lurrunkorrek kondentsatze-tenperatura desberdinak dituzte, presio partzial desberdinetan (dentsitate desberdina dute) eta hortaz, haien eguzki-nebulosako antzigar lerroa desberdina izango da batetik bestera. Horretaz gain, adibidez, uraren antzigar lerroa non kokatzen den jakiterakoan, hartarako baliatzen den eredu fisikoak eta eguzki-nebulosaren eredu teorikoak eragina izango dute emaitzetan:\nNebulosa eboluzionatzen doan heinean, lurrunketa-kondentsazio frontearen posizio erradiala higitu egiten da. \"Elur lerro\" terminoa ere maiz erabiltzen da ur izotza egonkor (Eguzkiak zuzenean joz gero ere ez da urtzen) egon daitekeen gutxieneko posizio erradialari erreferentzia egiteko. \"Egungo elur lerro\" hau \"hasierako elur lerro\"arekiko (eguzki-sistema sortzen zegoenean indarrean zegoena) ezberdina da eta egungoa 5 UA ingurura kokatzen da Eguzkitik. Ezberdintasun horrek eguzki-sistemaren sortze-aldian zeuden baldintza berezietan du jatorria, izan ere, garai haietan eguzki-nebulosa laino zurrun bat zen eta beraz, tenperaturak baxuagoak ziren egungoekin alderatuta, gainera, Eguzkiak indar gutxiago zuen. Aipatu beharra dago sortze-aldia amaitu ostean izotzak egonkor biziraun zuela zenbait tokitan, metro batzuetako hauts geruza batek estalita geratu zelako. Alabaina, 5 UA baino hurbilago izotza gainazalean babesgabe ipiniz gero, adibidez, krater baten ondorioz, sublimatu edo urtu egingo da denbora-tarte laburrean. Bada ordea beste salbuespen bat, asteroide batek eremu laiotzak baldin baditu, krater sakon bat adibidez, izotzak bertan egonkor iraungo du. Halakoak Ilargian ikus ditzakegu, bere poloetan 30-40 K-eko tenperatura duten krater sakonak baitaude.\nAntzigar lerroa eguzki-sistemaren sortze-aldian.\nAsteroide gerrikoaren behaketei esker jakin da eguzki-sistemaren sortze-aldian antzigar lerroa Marte eta Jupiterren artean kokatuta zegoela, gerriko hori kokatuta dagoen eremuan, hain zuzen. Asteroide gerrikoaren barnean, kanpo asteroideak C-motako gorputz izoztuak diren bitartean, barne asteroideek ur urritasun handia dute. Hortaz, esandakoa jarraituz, planetesimalen sorkuntza jazo zenean elur lerroa Eguzkitik 2,7 UA ingurura kokatuta zegoela baiezta dezakegu.\nZeres planeta nanoa dugu antzinako elur lerrotik hurbilen zegoena, bere ardatzerdi handia, gutxi gorabehera, 2.77 UAkoa da eta. Zeresek, dirudienez, izotzezko mantu bat du eta baliteke, lurrazalaren azpian, urezko ozeano bat edukitzea.\nEgungo antzigar lerroa.\nArestian esan bezala, gaur egun antzigar lerroa Eguzkitik 5 unitate astronomiko ingurura kokatzen da. Esparru horretan, batez besteko distantzia erreferentziatzat hartuta, argizagi hauek kokatzen dira:"}
{"id": "909485", "revid": "119347", "url": "https://eu.wikipedia.org/wiki?curid=909485", "title": "Al-Samh ibn Malik al-Khawlani", "text": "Al-Samh ibn Malik al-Khawlani (; VII. mendea - Poitiers, ) al-Andaluseko bostgarren valia izan zen (719-721).\nIzendapena bereganatzean, Ardo errege bisigodoak oraindik Ebro Beherea eta Septimaniaren jabea zen. 719. urtearen erdialdean, Al-Samhek atzerapenarekin ekin zion urteko kanpaina militarrari, eta lehen aldiz zeharkatu zituen Pirinioak. Narbona eraso arren, hiriak aurre egin zion. Valiak probintzian igaro zuen negu hori. Hurrengo urtean, Al-Samhek erasoarekin jarraitu zuen, eta azkenean Narbona konkistatu zuen, non defendatzaileak labanaz erailak izan ziren. Valiak, hirian, soldadu hautetsien garnizio bat ezarri zuen. Ondoko Besiers, Lod\u00e8ve, Agde eta Magalona hiriak, hurrengo asteetan menderatu edo hartu zituen, N\u00eemesek eutsi zuen arren.\n721ean, Al-Samh Narbonatik abiatu zen Carcasonara. Hiri honetako harresiek, erresistentzia luze baten perspektiba aurreikusten zuten, eta valiak, konkistak edo harrapakin on bat bilatzen zuen. Horrexegatik, Carcasona utzi eta Tolosarantz abiatu zen, garai haietan Frankoen Erresumakoa zena. Gutxienez bi hilabeteko setio baten ondoren, hiria ekainean eraso zuen, baina, justu une horretan iritsi ziren Eudon Handiak bildutako indarrak eta musulmanak garaitu zituzten. Al-Samh borrokan hil zen 721eko ekainaren 10ean.\nSoldaduek, gertakarien toki berean, Abd al-Rahman ibn Abd Allah al-Ghafiqi aldarrikatu zuten al-Andaluseko vali berri bezala."}
{"id": "909486", "revid": "12788", "url": "https://eu.wikipedia.org/wiki?curid=909486", "title": "Mymensingh dibisioa", "text": ""}
{"id": "909487", "revid": "12788", "url": "https://eu.wikipedia.org/wiki?curid=909487", "title": "Rajshahi dibisioa", "text": ""}
{"id": "909488", "revid": "12788", "url": "https://eu.wikipedia.org/wiki?curid=909488", "title": "Rangpur dibisioa", "text": ""}
{"id": "909489", "revid": "12788", "url": "https://eu.wikipedia.org/wiki?curid=909489", "title": "Sylhet dibisioa", "text": ""}
{"id": "909490", "revid": "119347", "url": "https://eu.wikipedia.org/wiki?curid=909490", "title": "Anbasa ibn Suhaym al-Kalbi", "text": "Anbasa ibn Su\u1e25aym al-Kalbi () al-Andaluseko zazpigarren valia izan zen (721-726).\n722ko abuztuan Abd al-Rahman ibn Abd Allah al-Ghafiqiren oinordeko bezala izendatua, hiru urtez jarraian espedizioak bidali zituen Septimaniara, baten bat al-Ghafiqi beraren zuzendaritzapean, baina ez zuen lortu Carcasona edo N\u00eemes menderatzea, soldaduak soilik harrapakinaz arduratzen baitziren, eta harresitutako hiri bat konkistatzeak, ahaleginak eta sakrifizioak eskatzen zituelako.\nIzendatu zutenetik, Anbasak zergak bikoiztu zizkien kristauei eta juduei konfiskazioak agindu zizkien, honek nahigabea eta matxinada batzuk eragin zituelarik. 722an, zergarik ordaindu nahi ez zuen Pelaio izeneko noble batek mendira ihes egin zuen jarraitzaile talde batekin batera. Segada bat egin zion atzetik zihoan patruila bati, eta denak hil zituen. Garaipenaren eta guduan jainkozko esku-hartzearen zurrumurrua hedatu eta gero, menditar gehiagok matxinatuekin bat egin zuten, matxinada hedatuz.\nPetri Kantabriakoa dukea, ziur aski eskualdea basailu bezala gobernatzen zuena, matxinadari ere gehitu zitzaion; hurrengo urtean, 723an, baskoiak ere matxinatu ziren, eta 724an, Aragoiko eskualdea.\nGarai horretan, Yazid II.aren heriotzatik eta bere anaia Hixam I.aren oinordekotzatik eratorritako gatazka politikoak ere bazeuden, azkenik, 725ean, Anbasak pertsonalki hartu zuen agintea, eta, Narbonatik abiatuta, Carcasonara joan zen eta hiria errenditzea lortu zuen. Anbasa, orduan, Septimaniako beste muturrera joan zen, eta N\u00eemes ere menderatu zuen. Ondorioz, milaka hispaniar errefuxiatu Frankoen Erresumara pasatu ziren.\n726an, Anbasak berriz eraso zituen frankoak, baina borrokan hil zen. Yahya al-Kalbik ordezkatu zuen eta, kalifaren aginduz, Anbasaren bidegabekeriak onartu zituen zerga bilketari eta konfiskazioei dagokienez. 722 baino lehenagoko egoerara itzuli zen, eta bidegabe hautemandakoa edo konfiskatutakoa ere itzuli zuen."}
{"id": "909492", "revid": "78798", "url": "https://eu.wikipedia.org/wiki?curid=909492", "title": "Izozte lerroa", "text": ""}
{"id": "909493", "revid": "78798", "url": "https://eu.wikipedia.org/wiki?curid=909493", "title": "Izotz-lerro", "text": ""}
{"id": "909494", "revid": "78798", "url": "https://eu.wikipedia.org/wiki?curid=909494", "title": "Antzigar-lerro", "text": ""}
{"id": "909495", "revid": "78798", "url": "https://eu.wikipedia.org/wiki?curid=909495", "title": "Lantzurda lerroa", "text": ""}
{"id": "909496", "revid": "58701", "url": "https://eu.wikipedia.org/wiki?curid=909496", "title": "Yazid II.a", "text": "Yazid bin Abd al-Malik (; 687- ) omeiatar kalifa izan zen. Bere erregealdiak barne eta kanpo gatazka asko jasan zituen. Inperioaren hainbat tokitan gerra zibil asko lehertzen hasi ziren, hala nola Al-Andalusen, Ifrikijan eta Ekialdean. Bere armada Basorako gobernuaren menpe zeuden khawarij matxinatuen aurkako gerran sartu zen, Umar bere lehengusu eta aurrekoa negoziatzen aritu zen arren. Hasierako matxinaden ondoren, Yaziden tropek matxinada baretzea lortu zuten, eta Shawdhab buruzagi khawarija hila izan zen."}
{"id": "909497", "revid": "78798", "url": "https://eu.wikipedia.org/wiki?curid=909497", "title": "Izozte-lerroa", "text": ""}
{"id": "909502", "revid": "56334", "url": "https://eu.wikipedia.org/wiki?curid=909502", "title": "Jack Dempsey vs. Luis \u00c1ngel Firpo", "text": "Jack Dempsey vs. Luis \u00c1ngel Firpo 1923an lehiatutako boxeo borroka historikoa izan zen, \u00abMendeko Borroka\u00bb izenez ere ezaguna. Latinoamerikako boxeolari batek munduko pisu astunaren lehiaketan parte hartzen zuen estreinako aldia izan zen, eta Jack Dempsey estatubatuarraren ibilbidean borroka garrantzitsuenetako bat izan zen.\nBorroka.\nBorroka 1923ko irailaren 14an egin zen, New York hiriko Polo Grounds- en. Dempsey txapelduna zen 1919az geroztik, eta Firpo argentinarra munduko pisu astunen artean onenetakoa zen, \"El Toro de las Pampas\" goitizenarekin. Laurogeita hamar mila zale bildu ziren borroka zuzenean ikusteko, eta irrati bidez munduko leku askotan jarraitu zuten, Euskal Herrian barne.\nFirpok bere indarra berehala erakutsi zuen, lehen itzulia hasi eta gutxira Dempsey biriketan eskuineko ukabilez jo zuenean. Dempsey belaun baten gainean erori zen, azkar errekuperatuz. Dempseyk, orduan, arerioari oldartu zitzaion eta minutu eta erdiren buruan Firpo zazpi aldiz bota zuen; artean ez zen \"three knockdown\" araurik, eta beraz Dempsey eroritakoaren ondoan egon zen, hau jaiki ahala berriro kolpatuz.\nBaina minutu erdi beranduago, lehen itzuliaren amaiera aldera, Firpok berriro jo zuen. Dempsey soken kontra harrapatuz, eskuinez kokotsean jo zion, ringetik kanpora botata. Erortzean, Dempsey-k idazteko makina bat jo zuen, buruaren atzeko aldean ebaki larria eginez. Kazetarien laguntzaz ringera itzultzea lortu zuen, arbitroak hamalauraino kontatua zuela (horregatik gero estatubatuarraren garaipena oso eztabaidatua izan zen).\nOstean, Dempsey errekuperatu zen eta bigarren itzulian Firpo beste bi aldiz bota zuen. Azkenik, itzuli honen 57. segundoan Dempseyek K.O.z irabazi zuen.\nOndorengoak.\nDempsey eta Firpo, biak ala biak ikono bihurtu ziren. Dempsey-k gerora pisu astuneko titulua galdu zuen, Gene Tunney-ren aurka, historikoak ere izan ziren bi borrokatan. Gero soldadutza egin zuen, eta jatetxea ipini zuen New Yorken, 1983an hil arte.\nFirpo, bere aldetik, munduko titulurako lehiatu zen lehen latinoamerikarra izan zen. Munduko txapeldun bilakatu ez bazen ere, Argentinan eta Latinoamerikako herrialde gehienetan goretsi zuten; hainbat kale eta etorbideri bere izena eman zitzaion, baita El Salvadorreko futbol talde garrantzitsuetako bati ere. Abeltzaintzarekin aberastuta, Firpo 1960ean hil zen eta Buenos Aireseko La Recoleta hilerrian ehortzi zuten.\nHerri kulturan.\n1923-1924 artean, George Bellows- ek \"Dempsey eta Firpo\" izeneko koadroa margotu zuen, argentinarrak Dempsey ringetik bota zuen unea irudikatuz. 1950. urtean, une hau \u00abXX. mendeko kirol momentu dramatikoena\u00bb izendatu zuten.\nQuirino Cristianik animaziozko film labur bat egin zuen borroka honen harira: \"Firpo-Dempsey\" (1923).\nFirpo eta Dempsey 1926an ateratako bertso-paper batean aipatzen dira (\"Oraingo estilo berriyonentzat / ditut bertsuak atera...\").\n\"Manhattan Melodrama\" 1934ko filmean Clark Gableren eta William Powellen pertsonaiek borroka honetan elkar topo egiten dute.\nJulio Cort\u00e1zarren \"Circe\" ipuinean (1951) borroka honek Buenos Aireseko hirian eragin zuen etsipena aipatzen da.\n\"Twelve Angry Men\" antzezlanean (1954) eta filmean (1957), pertsonaietako bat borroka honi erreferentzia egiten dio, Firpok Dempsey ringetik kanpora bota zuenean borroka irabaziko zuela ematen zuela esanez.\n\"The Sand Pebbles\" filmean (1966) Steve McQueenen pertsonaiak aipatzen du Po-han eta Ski-ren arteko borrokan.\n\"Rocky\" 1976ko filmean erreferentzia egin zitzaion (Mickey Goldmill pertsonaiak data horretan eginiko borroka).\n\"M*A*S*H\" telesaileko 1978ko atal batean, paziente batek B. J. Hunnicutt medikuari galdetzen dionean \u00abE Doc, gogoratzen al nauzu?\u00bb honek zera erantzuten dio: \u00abBai noski; zure ondoan eseri nintzen Dempsey-Firpo borrokan\u00bb.\n\"The Simpsons\" marrazki bizidunen atal batean ere borroka hau irudikatzen da."}
{"id": "909503", "revid": "512", "url": "https://eu.wikipedia.org/wiki?curid=909503", "title": "The Reason (Hoobastanken abestia)", "text": "The Reason (euskaraz \"Arrazoia\"), Hoobastank estatubatuar rock taldearen abesti bat da. \"2004ko izenburu berdineko diskoan\" argitaratu zuten."}
{"id": "909506", "revid": "336", "url": "https://eu.wikipedia.org/wiki?curid=909506", "title": "Stanley Matthews", "text": "Sir Stanley Matthews, CBE (Hanley, Stoke-on-Trent, 1915eko otsailaren 1a - Stoke-on-Trent, 2000ko otsailaren 23a) ingeles futbolaria izan zen. Stoke City eta Blackpool taldeetan jolastu zuen. Ingalaterrako futbol selekzio nazionalan 54 aldiz jolastu zuen. 1950eko Munduko Futbol Txapelketan eta 1954ko Munduko Futbol Txapelketan parte hartu zuen."}
{"id": "909508", "revid": "512", "url": "https://eu.wikipedia.org/wiki?curid=909508", "title": "Riserva naturale orientata Cavagrande del Cassibile", "text": "Riserva naturale orientata Cavagrande del Cassibile Avola, Noto eta Sirakusa udalerrietan dago, Sirakusako probintzian, Sizilian. 1990ean, erabaki zen \"Azienda Foreste Demaniali della Regione Siciliana\" erakundeak administratuko zuela, baina gaur egun Iblei Parke Nazionalaren eremuan sartzea espero da.\nErreserba bere lurraldeko aberastasuna zaintzeko helburuarekin sortu zen, bai paisaia naturalistaren ikuspegitik, bai ikuspegi arkeologiko eta antropologikotik, eremu guztia milaka urtez bizi izan baita eta horren ebidentzia esanguratsuak baitaude hilobi eta beste eraikinetan.\nErreserbak 2700 hektarea hartzen ditu, 900 hektarea \"A \"eremuan (erreserba) eta 1860 hektarea \"B \"eremuan (aurre-erreserba), eta Cassibile ibaiaren ezaugarria da, antzinako greziarra, \"Kakyparis \"izenekoa, bere izena ematen diona eta milaka urtetako higadurak sortu zuena. Sakan hauek (oso estuak zenbait tokitan) antzinako Avola eremuan 507 metro sakonera eta 1.200 metro zabalera du. Haranaren hondoan ur-jauzi eta urmael txikien sistema bat sortu zen (tokian-tokian \"uruvi\" izenekoa), bisitari ugarientzako udako freskagarri iturri bat, bertara \"La Scala Cruci\" deitutako eskailera zahar eta iradokitzaile batetik iristen delarik.\nHistoria.\nHarrobiaren horma malkartsu iritsezinek eta uraren hurbiltasunak defendatuta, sikanoek, toki honetako lehen biztanleek, nekropoli bat eraiki zuten, gaur egun oraindik iristea zaila dena.\nK.a. XIII. mendearen inguruan, Siziliako hego-ekialdeko populazioak, beharbada herri italiko erasokorragoek bultzatuak, nahiago izan zuen toki helezin eta ongi defendatu horietan babestea.\nGutxienez, bi labar-herri ezagutzen dira: iparraldekoa begiratokitik berehala ikusten da, etea hegoaldekoa horren aurrean dago. Lehenengoa K.a. XI-X. mendetakoa da, bigarrenak, berriz, Pantalicaren antza du, non ehunka hilobi zulatu dira arroketan eta hipogeo paleokristauak ere, bata bestearen ondoan jarriak, sei maila paraleloetan.\nCassibile ibaiaren bokalea, toki historiko bat da, Tuzididesen arabera, Demostenes kapitainak K.a. 413an, 1.000 atenastarrekin, Sirakusako hiriari amore eman behar izan zion.\nLeku hauek joan den mendearen lehen erdira arte erabili ziren; izan ere, urmaelen gainetik monasterio bat zegoen, eta oraindik ikus daitezke Canicattini Bagni bezalako Bombaci eta Uccello familia batzuen hondakinak eta etxeak, euren mantenua olibondoen laborantzatik eratorria, Ceratonia siliqua eta arbendolondoa.\nLeku hau Jean Houel margolariak ere bisitatu zuen 1777an bere bira handian:\nLurraldea.\nIbaiak egindako arroia ikusgarria da, greziarrek \"Kakyparis \" izenekoa.\nIparraldean, \"Gaizkileen koba\" izenez ezagutzen diren kobazuloetako etxebizitza multzo txiki bat ikus daiteke.Hegoaldeko magalean, haitzean zizelkatutako etxebizitzen sistema konplexu bat dago, bata bestearen ondoan jarriak sei maila paralelotan, Cavagrandeko dieri izeneko tunel eta galeria sistema baten bidez lotuak.\nErreserbaren ertzean, ipar-ekialdean, antzinako Cassibileko nekropolia dago, non hilobi eta zeramikazko material ugari aurkitu ziren: bere apaindura berezia, \"lumatua\" edo \"zerroatua\" deitua, Eoliar uharteetan eta Siziliako ekialdean dagoen Ausoniako Kulturaren zati da, K.a. 1000 inguruan.\nGaizkileen koba.\nCavagrande mendiko iparraldean, haitzulo erdizirkular natural handi batean, eremu arrokatsu bat dago, italieraz \"Grotta dei Briganti\" izenekoa. Barruan hogei bat inguru artifizial daude, harkaitzean egindako mailen bidez irisgarriak, Cassibile aldikoak eta, ziurrenik, etxebizitza-funtzioa zutenak, iturburu natural baten presentzia dela eta. Gelak, bizantziar aroan berrerabiliak izan ziren, baita arabiar aroan ere. Izan ere, arabiarrek kobako ura erabili zuten larruak zurratzeko.\nBizantziar diereak.\nCavagrande mendiaren hegoaldean kobazulo eta tunel sistema bat dago, gutxi gorabehera kilometro batez hedatzen dena, hainbat maila paralelotan. Sikulo garaitik datatutako hilobiak dira; bizantziar garaian ere etxebizitzarako berrerabiliak izan ziren. \"Dieri\" izenekoak (diyar arabieraz, etxea); gutxi gorabehera 140 inguru identifikatu dira.\nFlora.\nCavagrandeko florak 400 landare-espezie baino gehiago hartzen ditu, eta horietako asko endemikoak, nahiz eta biotopo horren esklusiboak ez izan. Ibleo barrutiarentzat bereziki interesgarria da \"Trachelium lanceolatum\", beste endemismo batzuk: \"Cymbalaria pubescens, Odontites bocconei, Ophrys lunulata, Antirrhinum siculum.\" Mediterraneoko eskualdekoak honako hauek dira:\" Chamaerops humilis, Teucrium fruticans, Calendula suffruticosa,\" \"Sarcopoterium spinosum\"\", Salvia triloba, Phlomis fruticosa, Ferulago nodosa, Anacamptis longicornu, Ophrys exaltata \"lore bitxia eta \"Platanus orientalis\" handia\".\"\nKanpaitxoak (\"Galanthus nivalis\"), pagadien euforia (\"Euphorbia amygdaloides\") eta ortiga faltsuaren presentzia (\"Lamium flexuosum\") bitxia da; bitxikerien artean azpimarratzekoa da \"Pteris vittata\" izeneko iratze tropikal baten presentzia.\nFauna.\nOrnodun faunaren presentzia nahiko mugatua da, hegaztiak izan ezik: \"codibugnolo di Sicilia\" endemikoa da (\"Aegithalos caudatus siculus\"), putrea (\"Buteo buteo\") eta belatz handia (\"Falco peregrinus\").\nBestalde, Iblear eskualdearen barruan, harrobian bakarrik bizi eta bizi ahal izango liratekeen ornodunak daude: puerkoespina (\"Hystrix cristata\"), marta (\"Martes martes\"), lurreko dortoka (\"Testudo hermanni hermanni\"), siziliar padurako dortoka (Emys trinacris), suge nabarra (\"Zamenis situla\"), Discoglossoa (\"Discoglossus pictus pictus\"), baso-igela (\"Hyla intermedia\") eta eguneko eta gaueko harrapari ugari. Ornogabeen artean, \"Potamon fluviatile\" ur gezako karramarroak nota bat merezi du.\nKritika.\nErreserbak oraindik konpondu ez diren hainbat arazo kritiko ditu, besteak beste, euriteetan luizi txikiak gertatzea. Horrez gain, aldizkako suteak; 2014ko ekainaren 25ekoa, esaterako, ibarraren ertzak estaltzen dituen landarediaren zati handi bat suntsitu zuten. Data horretatik aurrera, hain zuzen ere, erreserba ofizialki itxi zen, funtsik ez zegoelako, Sizilia eskualdekoa, eta hark finantzatu beharko lituzke ibilbideen erabilpena eta segurtasun neurriak. Urteak eta gero, ez da irekitze datarik ezarri."}
{"id": "909509", "revid": "512", "url": "https://eu.wikipedia.org/wiki?curid=909509", "title": "Muawiyah II.a", "text": "Muawiyah ibn Yazid (; 664\u2013684), normalean Muawiyah II.a deitua, omeiatarren hirugarren kalifa izan zen. Yazid I.a eta Banu Kalb tribuko emakume ezezagun baten semea zen. Sarri, Umm Hashim Fakhita bint Abi Hashimekin nahasten dute, Muawiyahren anai erdia zen Khalid ibn Yaziden ama zena.\nBere aita hil aurretik, bay'ahren bidez aldarrikatu zuten. Honela, Muawiyah, bere aitaren oinordekoa izan zen Damaskon, 683ko azaroan. Labur gobernatu zuen, Bigarren Fitna bete-betean, Ibn al-Zubayrren bultzadaren aurrean eta osasun arazo probokatuekin, aste gutxira, bere lehengusu Marwan I.aren alde abdikatu baitzuen, Sirian kalifa izendatua izan zena.\nBere ondorengorik gabeko heriotzaren ondorioz, omeiatarren sufyanidar adarra amaitu zen, marwandar adarrera pasatuz."}
{"id": "909512", "revid": "512", "url": "https://eu.wikipedia.org/wiki?curid=909512", "title": "Marwan I.a", "text": "Marwan ibn al-Hakam ibn Abi al-As ibn Umayya (); ca. 623\u2013626 \u2013 685eko apiril/maiatza), normalean Marwan I.a deitua, omeiatarren laugarren kalifa izan zen. Dinastiaren kontrola bere gain hartu zuen bere bigarren lehengusu Muawiyah II.ak 684an abdikatu ondoren. Marwanen igoerak, klanaren kiderik eraginkorrena zena, omeiatar dinastiaren leinuan aldaketa bat adierazi zuen, Abu Sufyanen ondorengoak izatetik Al-Hakamenak izatera pasa zena, biak Umayyaren bilobak zirelarik (dinastiari bere izena ematen diona). Al-Hakam Uthman hirugarren kalifa ortodoxoaren lehengusua izan zen.\nMahoma profetak biak eta haien aita Hakam ibn al-Aas erbesteratu zituen, inoiz ez itzultzeko aginduarekin. Uthmanen agintaldian, Marwani, eta, beharbada, bere aitari itzultzeko eskatu zieten. Marwan, kalifarekin zuen harremanaz baliatu zen, eta Medinako gobernadore izendatu zuten. Ondorengo hainbat historialarik, Ibn Taymiyah eta sunitak kasu, istorio honen benetakotasunari buruz galdetzen dute, Mahoma hil ondoren ez baita inongo idazlerengandik etortzen.\n\"Gameluaren guduan\", Marwan ibn al-Hakamek, Talha jeneralaren izterrera gezi bat jaurti zuela esaten da, honen ondorioz hil zelarik. Marwanek Talha mendeku gisa hil zuen, Uthman hirugarren Kalifari traizioa egiteagatik.\nAli ibn Abi Talibek kargutik kendu zuen, eta soilik Muawiyah I.ak berriro izendatu zuen. Azkenean, Abd Allah ibn al-Zubayr Yazid I.aren aurka matxinatu zenean,Medina galdu zuen eta Damaskora joan zen, non kalifa izendatu zuten Muawiya II.ak abdikatu ondoren.\nMarwanen gobernua laburra izan zen eta omeiatarren arteko gerra zibil batek markatu zuen, baita Allah ibn al-Zubayrren aurkako gerra batek ere. Honek Hejaz, Irak, Egipto eta Siriako zati batzuetan gobernatzen jarraitu zuen. Marwanek, omeiatarren arteko gerra zibila irabazi zuen, honen ondorioz, bere adarra sortu zuen. Egipto eta Siria Abdullahtik berreskuratu ahal izan zituen, baina ezin izan zuen erabat garaitu. Khawarijek, bien bitartean, estatu independente bat ezarri zuten Erdialdeko Arabian, eta istiluak izan ziren egungo Iranen eta Iraken.\nAbd al-Azizen (Umar II.aren aita), Abd al-Maliken (haren oinordekoa) eta Al-Himarren aita (Marwan II.aren aita) izan zen."}
{"id": "909514", "revid": "512", "url": "https://eu.wikipedia.org/wiki?curid=909514", "title": "Abd al-Malik ibn Marwan", "text": "Abd al-Malik ibn Marwan ibn al-Hakam (; 646ko ekaina/uztaila \u2013 ) omeiatarren bostgarren kalifa izan zen. 685-705 bitartean gobernatu zuen. Asian bizantziarren aurka borrokatu zuen, mendebaldetik arabiar hedapenak jarraitu zuen Tunisiaraino, eta Irakeko matxinadak amaitu zituen, zubairrenak (Ibn al-Zubayrren aldekoak), xiitenak eta khawarijenak. Jerusalemen Umarren meskita eraikiarazi zuen. Erreforma ugari bultzatu zituen, arabiera gobernuaren hizkuntza ofizial bihurtzea kasu, eta posta zerbitzua zabaldu eta berrantolatu zuen."}
{"id": "909516", "revid": "512", "url": "https://eu.wikipedia.org/wiki?curid=909516", "title": "Al-Walid I.a", "text": "Al-Walid ibn Abd al-Malik ibn Marwan (; \u2013 ), al-Walid I.a () izenez ezaguna, omeiatarren seigarren kalifa izan zen. 705 eta 715 artean gobernatu zuen. Bere aitak hasitako ekialderanzko eta mendebalderanzko zabalpena jarraitu zuen, eta gobernari eraginkorra izan zen.\nAl-Walid I.a, Abd al-Maliken seme nagusia zen, eta, bere heriotzaren ondoren, kalifa-herrian gobernatu zuen. Bere indar militarrak modu garrantzitsuan indartu zituen. Itsas armada indartsu bat eraiki zuen, Sizilia, Balear uharteak eta Iberiar penintsula eraso zituena. Bere kalifaldian erabateko boterea lortu zuen. Bere aitak egin zuen moduan, Al-Hajjaj ibn Yusufen aholkularitza eta laguntzarekin jarraitu zuen bezala, Persiako vali bezala berretsi zuen, askatasun osoa emanez. Harengan zuen konfiantzari esker, Indo haranean zegoen Transoxiana (705-714) eta Sindh konkistatu zituen. Al-Hajjaj, kanpaina hauek gidatu zituzten jeneralak aukeratzeaz arduratzen zen, eta ospetsua zen Abd Allah ibn al-Zubayrren aurkako kanpaina arrakastatsuagatik.\n708an, Musa ibn Nusair Ifrikijako vali izendatu zuen. Yemendarrak iparraldeko Afrikako berbereak menderatzeko agindua zuen. 711n, Al-Hajjajek Iberiar penintsularen inbasioa agindu zion, hil ondoren Narbona konkistatuz (715)."}
{"id": "909517", "revid": "512", "url": "https://eu.wikipedia.org/wiki?curid=909517", "title": "Sulaiman ibn Abd al-Malik", "text": "Sulaiman ibn Abd al-Malik ibn Marwan (, \u2013 ) omeiatarren zazpigarren kalifa izan zen. 715etik 717ra gobernatu zuen. Bere aita Abd al-Malik zen, eta aurreko kalifaren anaia txikia zen, Al-Walid I.a. Bere anaiaren gobernupean, Palestinako gobernaria izan zen, qahtanitarrekin aliatuz.\nSulaiman kalifa aldarrikatu zuten 715eko otsailak 23an, Walid I.a hil zen egun berean, boterea, neurri batean, Al-Hajjaj ibn Yusufen jarraitzaile ziren aurkari politikoei esker hartu zuen. Hala ere, 714an Al-Hajjaj hil zenean, Sulaimanek bere aliatu politikoak jazarri zituen. Horien artean zeuden Qutaibah ibn Muslin eta Muhammad ibn Qasim jeneral ospetsuak. Denak espetxeratu zituzten, eta ondoren hil.\nQahtamitetatik gertu geratzeko, Sulaiman ez zen Damaskora joan, kaliferriaren hiriburua zena, baizik eta Ramlan geratu zen, Palestinan. Bere gobernupean hedapenak jarraitu ziren, egungo Irango zati menditsuetara, Tabaristanera kasu. Sulaimanek Maslama ibn Abd al-Maliken agindupean zegoen armada handi bat ere bidali zuen Bizantziar Inperioko hiriburua zen Konstantinoplari erasotzeko, baina porrot handia izan zen. Sulaiman bizantziar mugari eraso egiteko prest zegoen 717an hil zenean."}
{"id": "909518", "revid": "1545", "url": "https://eu.wikipedia.org/wiki?curid=909518", "title": "Sulayman ibn Abd al-Malik", "text": ""}
{"id": "909519", "revid": "512", "url": "https://eu.wikipedia.org/wiki?curid=909519", "title": "Umar II.a", "text": "Umar ibn Abd al-Aziz (; \u2013 ), Umar II.a izenez ezaguna, omeiatarren zortzigarren kalifa izan zen. 717tik 720ra gobernatu zuen. Bere aita Abd al-Aziz zen, Marwan I.aren semea.\nBere kaliferrian, kontrolatutako lurraldeen egonkortasuna mantentzen saiatu zen, hedapen handiago baten kaltetan, Bizantziar Inperioaren erreakzio baten beldurragatik. Hala ere, 717an Konstantinoplari setio bat egiten saiatu zen, 718an porrot egin zuena, non bizantziarrek greziar sua erabili zuten, Umarren armadei galera handiak eragin zizkiena.\nUmarren beste arazo bat arabiarrak ez ziren herrien matxinadak izan ziren. Herri hauekiko harremana hobetzeko hartu zuen neurrietako bat, muladien posizioa gainontzeko arabiarrenarekin parekatzea eta dhimmi kontzeptua garatzea izan zen. Ali ibn Abi Taliben memoria ere berreskuratu zuen, ostiraleko otoitzaren amaieran bere izena madarikatu behar zuen ohitura ezabatuz. Bere ohituretan neurrizko kalifa bezala gogoratzen da, herriak maite zuena.\nPozoituta hil zen, uste denez, bere dinastiako beste kide batzuen esku, egin zituen erreformen eta berdintasunezko bere jarreren aurkakoa zena."}
{"id": "909520", "revid": "1545", "url": "https://eu.wikipedia.org/wiki?curid=909520", "title": "Umar ibn Abd al-Aziz", "text": ""}
{"id": "909521", "revid": "63274", "url": "https://eu.wikipedia.org/wiki?curid=909521", "title": "Cassibileko nekropolia", "text": "Cassibileko gune arkeologikoa Siziliako handienetako bat da, Avola, Noto eta Sirakusako udalerrietan kokaturik. Tokiaren zati bat lur pribatuetan sartuta dago, beraz, sarrera zaila da.\nLekua.\nAvola Antica da gune honen zatirik nagusiena, Cavagrande del Cassibile erreserbaren ertzean baitago, interes arkeologiko eta naturalista duen lekua. \"Cavagrande\", bere izenak dioen bezala, inguruko arroiarik handiena eta luzeena da; iparralderago beste arroi batzuk daude, gaur egungo Cassibileko biztanle-gunean amaitzen direnak.\nArroi hauetako bat \"Cava Sant 'Anna,\" ikuspuntu arkeologikotik interesgarriena da, Cassibileko nekropolia duelako, Pantalicaren ondoren, sikulo zibilizazioaren hilobi-konplexurik handiena dena.\nIzan ere, bi mila hilobi inguru daude haitzean zulatutakoak, K.a. 1000 eta K.a. 800 bitartekoak. Arkeologoek garai historiakoari \"Seconda facies de Pantalica\" edo \"Cassibilekoa\" deitu zioten; handik nekropoli honen izena.\nMaterial ugari aurkitu da, orain Paolo Orsi Eskualdeko Museo Arkeologikoan gordeta, hala nola arku itxurako orratzak eta baxerak. Beste hilobi multzo batzuk, isolatuagoak, atzeko labarretan txertatzen dira; hauek geroko hilobiak dira eta gehienak kamera batekin.\nAurkikuntza ugariek erakusten dute, Avola Antica eta Cassibileren artean bizi izan zen zibilizazioa oso fina zela, ziuraski, feniziarrekin etengabeko kontaktua izateagatik eta itsasotik gertu egoteagatik.\n\"Cava Sant 'Annaren nekropolia\" bizantziar garaian berrerabili zen, eta hilobi askok beste erabilera batzuk izan zituzten; ganbera-hilobi batzuen barruan dagoen arkosolioak frogatzen duenez. Gainera, litekeena da nekropoliaren aurreko piramide-muinoa, \"Cugno Mola\" izenekoa, gotorlekuarekin identifikatzen da. Tuzididesek \"Peloponesoko Gerraren historian\" aipatzen du, hau da, tokia izan behar zen, Cassibile ibaiaren bokaletik gertu dagoelako. Han, sirakusarrek gotorleku militar bat ezarri zuten ihes egiten ari ziren atenastarrak babesteko. Sirakusarrek, izan ere, muinotik eragotzi egin zieten atenastarrei Cassibileko haranean sartzea, bertan Avola Anticako sikuloekin babesa bilatuko zutelarik. Jakina, sirakusarrak eta siziliarrak, Sirakusaren berehalako garaipena ikusirik, atenastarren aurka aliatu ziren.\nHipotesia.\nNekropoliaren hedapena dela eta, sikuloen bizileku handi baten hipotesia planteatu zen (Hibla izeneko antzinako hirietako batekin identifikatua), K.a. XI. mendearen inguruan Pantalicako gainpopulazioaren ondoren jaioa, eta Avola Antican izan zuen babesa. Kokaleku horretaz, bakarrik geratzen da greziar aroko doriar tenplu prostilo bat."}
{"id": "909522", "revid": "49276", "url": "https://eu.wikipedia.org/wiki?curid=909522", "title": "Cassibileko gune arkeologikoa", "text": ""}
{"id": "909523", "revid": "512", "url": "https://eu.wikipedia.org/wiki?curid=909523", "title": "Al-Walid II.a", "text": "Walid ibn Yazid (709 \u2013 ), al-Walid II.a () izenez ezaguna, omeiatarren kalifa izan zen. 743-744 bitartean gobernatu zuen. Yazid II.aren semea, bere osaba Hixam ibn Abd al-Maliken oinordekoa izan zen.\nOmeiatarren gortean askok Waliden izendapenaren aurka egin zuten, honek bizitza immorala eramatearen ospea zuelako. Hala ere, kalifa egin zioten. Ia berehala hasi zen kontra egin ziotenei erasotzen, eta horrek etsaitasun handiagoa eragin zion bere buruari. 744ko apirilaren 16an hil zuten. Bere lehengusu Yazid III.ak ordezkatu zuen."}
{"id": "909524", "revid": "512", "url": "https://eu.wikipedia.org/wiki?curid=909524", "title": "Yazid III.a", "text": "Yazid ibn al-Walid ibn 'Abd al-Malik ( 701 \u2013 /4), Yazid III.a izenez ezaguna, omeiatarren kalifa izan zen.\n744ko martxoan, Yazidek- errukitsuaren ospea zuena- manifestu-gutun batean shura batek Kalifaren \"moraltasunik eza\" aitortu zuela aldarrikatu zuen. 744ko apirilak 6an Abd al-Aziz ibn al-Hajjajek Al-Walid II.a hil zuenean, Yazid III.a tronura igo zen. Bere erregealdi laburrean, Yazid III.ak ez zituen promesak bete. Nasr ibn Sayyar eta Marwanen matxinada bikoitzak erasotua, izurritez hil zen 744ko irailak 25a eta urriak 4a bitartean, bere anaia Ibrahim ordezkatua izanda."}
{"id": "909525", "revid": "512", "url": "https://eu.wikipedia.org/wiki?curid=909525", "title": "Ibrahim ibn al-Walid", "text": "Ibrahim ibn al-Walid ibn 'Abd al-Malik (; ? \u2013 ) omeiatarren kalifa izan zen. Bere gobernuak 744. urteko bi hilabete baino ez zituen iraun: urria eta azaroa.\nAl-Walid I.a kalifaren eta esklabo baten semea. Tronura igo eta gutxira, bere anaia Yazid III.ak, vali izendatu zuen. Al-Tabari historialariaren arabera, Qadariyyek kalifaren gainean egindako presioaren ondorioz, tronurako oinordeko bat nahi zuten. Beranduago, Urdun barrutiko amir (gobernadore) izendatu zuten omeiatarren autoritatea bertan inposatzeko.\nBere anaia Yazid III.a hil ondoren (744ko irailak 20 eta urriak 4 artean), Ibrahimek kalifa titulua hartu zuen. Bere autoritatea, soilik Siria hegoaldean onartzen zuten, bere anaiaren pozoitzearen atzean zegoela susmatzen baitzen. Iparraldean, Homs setiatu zuten, baina ez zuten onartu. Azkenik, 744ko azaroak 26an Marwanek Ibrahim tronutik kendu zuen, kalifa berria bezala aldarrikatu zena."}
{"id": "909526", "revid": "512", "url": "https://eu.wikipedia.org/wiki?curid=909526", "title": "Marwan II.a", "text": "Marwan ibn Muhammad ibn Marwan (; 691 \u2013 ) omeiatarren kalifa izan zen. 744tik 750 arte gobernatu zuen, hil zutenean. Omeiatarren azken gobernaria izan zen Damaskon.\nAl-Himarren semea eta Marwan I.aren biloba, Marwanek kalifa bilakatu zen bere lehengusu Ibrahim ibn al-Walidek abdikatu ondoren. Kalifa izendatua izan aurretik, Marwanek Azerbaijango gobernadore bezala zerbitzatu zuen. Postu honetan, gerra garesti bat egin zuen khazariarren aurka, non garaipen pirriko bat lortu zuen.\nKaliferria hartu ondoren, Marwanek, zatika erortzen zen inperio bat heredatu zuen. Omeiatarren aurkako sentimendua oso zabalduta zegoen, bereziki Iranen eta Iraken, eta abbastarrek jarraitzaile asko zituzten. Hala, Marwanen erregealdia, kalifa bezala, Omeiatar Inperioa mantentzen saiatzeari eskainia izan zen ia erabat.\nMarwanek ezin zuen Abbastar Iraultza deiturikoa baretu. Hasieran garaipen batzuk lortu zituen arren, azkenean As-Saffahen aurrean porrot erabakigarria jasan zuen, Zab Handiko guduan. Gudu honetan bakarrik omeiatar familiako 300 kide hil ziren. Marwanek, ondoren, frenetikoki bilatu zuen babesa; mendebaldean aurkitzeko esperantzan, Egiptora bidaia egin zuen, baina Nilo zeharkatzen ari zela harrapatu eta hil egin zuten. Bere heriotzak, omeiatarren aberastasunen amaiera adierazi zuen ekialdean, eta omeiatarren sarraskiak jarraitu zuen abbastarren esku.\nIa omeiatar dinastia osoa hil zen, Abd ar-Rahman I.a printze talentuduna izan ezik, nork al-Andalusera ihes egin zuen eta han omeiatar boterea berrezarri zuen, Kordobako emirerrian, Abbastar Kalifa-herriatik independentea zena."}
{"id": "909527", "revid": "512", "url": "https://eu.wikipedia.org/wiki?curid=909527", "title": "Al-Mu\u02bfay\u1e6d\u012b", "text": "Ab\u016b \u02bfAbd al-Ra\u1e25m\u0101n \u02bfAbd All\u0101h ibn \u02bfUbayd All\u0101h ibn al-Wal\u012bd al-Mu\u02bfay\u1e6d\u012b (? \u2013 ) omeiatarren kalifa izan zen, Deniako taifan 1014 eta 1016 bitartean gobernatu zuena. Marwandar adarrekoa, Sulaiman al-Mustainen agintaldian bere autoritatea aldarrikatu zuen. Berez, Muj\u0101hid al-\u02bf\u0100mir\u012b valiaren txotxongilo bat izan zen."}
{"id": "909529", "revid": "119347", "url": "https://eu.wikipedia.org/wiki?curid=909529", "title": "Hammudtarrak", "text": "Hammudtarrak edo Banu Hammud (\u200e), Ali ibn Hammud al-Nasirrek sortutako dinastia berbere bat izan zen. Hauen arbasoak Idristarren artean aurkitzen dira hauen sortzailea zen Idris I.aren ondorengoak baitziren. Abbadtarren, Ziritarren eta Banu Huden artean, abbadtarrak talderik indartsuena eta iraunkorrena izan zen.\nMarokokoak jatorriz, Al-Andalusen finkatu ziren X. mendearen amaieran eta Kordobako Kaliferria bereganatu zuten 1016an Ali ibn Hammud al-Nasir omeiatar kalifak Sulaiman al-Mustain kalifa burua moztu zuenean.\nDinastia honek, Ali ibn Hammud al-Nasirrez gain, Kordobako beste bi kalifa eman zituen: Al-Qasim al-Mamun eta Yahya al-Mutali; eta Kordobako kaliferria desegin ondoren, Malagako eta Algecirasko taifetan zenbait errege.\nXI. mendearen erdialdera arte mantendu ziren boterean, 1055ean, Sevillako taifak Algeciraskoa konkistatu zuenean, eta, 1057an, ziritarrek Malagako taifa menderatu zuenean.\nHammudtarrak xiismoaren adar zaidikoak ziren."}
{"id": "909530", "revid": "1545", "url": "https://eu.wikipedia.org/wiki?curid=909530", "title": "Banu Hammud", "text": ""}
{"id": "909531", "revid": "58701", "url": "https://eu.wikipedia.org/wiki?curid=909531", "title": "Ling Sahngo Buda erraldoia", "text": "Ling Sahngo Buda Erraldoia () Wuxi hiritik gertu dago, Jiangsu probintzian, Txinako Herri Errepublikan. Txinako Buda handienetariko bat da eta munduko bederatzigarren estatua handiena da.\nEzaugarriak.\nGaraiera 88 metrokoa da eta pisua 700 tonakoa da; brontzez egina dago. Ling Shango estatuak Buda zutik irudikatzen du. Buda Erraldoi honen eraikuntza 1996 bukatu zen. 2008an, estatuaren hego-ekialdean, \"Zazpi zigiluen\" jauregia eta Budaren jauregia altxatu ziren."}
{"id": "909534", "revid": "137486", "url": "https://eu.wikipedia.org/wiki?curid=909534", "title": "Belforteko Lehoia", "text": "Belforteko Lehoia () Fr\u00e9d\u00e9ric Bartholdi eskultore frantziarrak eginiko eskultura erraldoia da. Alemaniako mugatik oso gertu dagoen Frantziako Belfort hirian dago. Monumentua 1870etatik 1871ra izan zen Frantzia-Prusia Gerraren oroimenez altxatu zen. Gerra horretan, Belfort hiriak erasoen aurrean erresistentzia handia erakutsi zuen.\nHistoria.\nProiektua 1872an hasi zen, 1879an bukatzeko. Belfort hiriaren eta Bartholdi eskultorearen arteko harremanak txarrak ziren eta, ondorioz, monumentua ofizialki ez zen inauguratu. Hala ere, eskultoreak biztanleen laguntza jaso zuen ekintza antolatu zuen inaugurazio moduan. Harreman tar horien ondorioz ere, monumentuari argia emateko proiektua Bartholdik berak bere poltsikotik ordaindu zuen.\n1930an, eskulturak Frantziako monumentu historikoaren izendapena jaso zuen.\nDeskribapena.\nEskultura 22 metroko luzera du eta 11ko garaiera altura. Egiteko garaian eskultoreak Jean-Baptiste Pezon hezle frantsesaren \"Brutus\" lehoia erabili zuen modelo gisa. Egiteko gres arrosaren blokeak erabili ziren; blokeak P\u00e9rousetik eraman zituzten eta Belforteko gotorlekuaren aurrean artistak zizelatu zituen, ondoren monumentua muntatzeko.\nErreplikak.\nMunduan badira lehoi honen erreplikak baina tamaina txikiagotan: bat Parisen dago, Denfert-Rochereau plazan, bestea Montrealen, Square Dorchesterren."}
{"id": "909535", "revid": "58701", "url": "https://eu.wikipedia.org/wiki?curid=909535", "title": "Belfortko Lehoia", "text": ""}
{"id": "909536", "revid": "336", "url": "https://eu.wikipedia.org/wiki?curid=909536", "title": "Jabberwocky", "text": "Jabberwocky Lewis Carroll britainiarrak idatzitako olerki bat da, \"Ispiluan barrena eta Alicek han aurkitu zuena\" (1871) obraren baitan. \"Jabberwocky\" ingelesez idatzitako zentzurik gabeko olerkirik onenetakotzat hartzen da.\nPoeman erabilitako hitzetako asko Carrollek berak asmatu zituen, edo hitzen fusioak edo eraldaketak dira. Liburuan, Humpty Dumpty pertsonaiak lehen ahapaldiko hitz batzuen definizioetako hainbat ematen ditu. Carrollek ondorengo lanetan beste batzuen esanahia azaldu zuen, baita euren ahoskera ere, olerki honetan asmatutako hitzen batzuk (\"chortled, galumphing\" eta \"frabjous\" kasu) ingelesera gehitu ziren. \"Jabberwocky\" hitza bera ingelesez erabiltzen da zentzurik gabeko hizkuntza izendatzeko."}
{"id": "909538", "revid": "1545", "url": "https://eu.wikipedia.org/wiki?curid=909538", "title": "Pywikibot", "text": ""}
{"id": "909539", "revid": "336", "url": "https://eu.wikipedia.org/wiki?curid=909539", "title": "Omar S\u00edvori", "text": "Enrique Omar S\u00edvori (San Nicol\u00e1s de los Arroyos, Buenos Aires, - \"ib.\", ) argentinar futbolari eta entrenatzailea izan zen. River Platen Lehen Mailako hiru titulu lortu zituen eta Argentinako futbol selekzio nazionalarekin 1957ko Amerika Kopa irabazi zuen, txapelketako jokalaririk onena bezala aukeratua izan zelarik. Juventus FCen hiru Scudetto eta Italiako Kopa bi lortu zituen. 1961ean Europako jokalari onenaren Urrezko Baloia irabazi zuen.\nErdilari erasokorra izan zen eta Argentinako futbolaririk onenetakoa izan zen, FIFA 100 zerrendan sartuz. IFFHSk 2004an argitaratutako Hego Amerikako jokalari onenaren zerrendan 16. postuan dago. Gainera, FIFAko adituek eta historialariek XX. mendeko 50 jokalaririk onenen zerrenda sartu zuten."}
{"id": "909540", "revid": "512", "url": "https://eu.wikipedia.org/wiki?curid=909540", "title": "Josef Masopust", "text": "Josef Masopust (St\u0159imice, Txekoslovakia, - Praga, ) txekiar futbolaria izan zen, Dukla Pragan erdilari moduan ia bere ibilbide osoan aritu zena. Bere ibilbideko urterik distiratsuena 1962 izan zen, Txekoslovakiak bigarren postua lortu zuenean Txileko Munduko Txapelketan, Brasil 3-1 garaituz, eta berak irabazi zuen France Football aldizkariko Urrezko Baloia."}
{"id": "909541", "revid": "336", "url": "https://eu.wikipedia.org/wiki?curid=909541", "title": "Denis Law", "text": "Denis Law (Aberdeen, ) eskoziar futbolari ohia da. Huddersfield Town A.F.C. taldean aurrelari moduan hasi zen. 1964an Europako jokalari onenaren Urrezko Baloia irabazi zuen."}
{"id": "909542", "revid": "1545", "url": "https://eu.wikipedia.org/wiki?curid=909542", "title": "Huddersfield Town Football Club", "text": ""}
{"id": "909543", "revid": "336", "url": "https://eu.wikipedia.org/wiki?curid=909543", "title": "Fl\u00f3ri\u00e1n Albert", "text": "Fl\u00f3ri\u00e1n Albert (Hercegsz\u00e1nt\u00f3, Hungaria, - Budapest, Hungaria, ) hungariar futbolaria izan zen. Ferencv\u00e1rosi TC taldean aritu zen 1958tik 1974ra. Albert beti nabarmendu zen bere joko kolektiboagatik, bi hankekin duen kolpe handiagatik eta joko ikuspegi sinesgaitzagatik, oso jokalari kirolzalea izateaz gain; ez zuen inoiz txartel gorririk jaso. Entrenatzaile gisa ere klub batean bakarrik aritu zen, Libiako Al-Ahly Benghazi taldean, baina bi etapa ezberdinetan. Urteko Europako futbolari onena izendatu zuten 1967an, Urrezko Baloia irabaziz."}
{"id": "909544", "revid": "512", "url": "https://eu.wikipedia.org/wiki?curid=909544", "title": "Igor Belanov", "text": "Igor Ivanovitx Belanov (; ; Odesa, ) ukrainar futbolari ohia da. 1986an Europako jokalari onenaren Urrezko Baloia irabazi zuen."}
{"id": "909546", "revid": "336", "url": "https://eu.wikipedia.org/wiki?curid=909546", "title": "Pavel Nedv\u011bd", "text": "Pavel Nedv\u011bd (; ahoskatua; Cheb, ) txekiar futbolari ohia da. Erdilari postuan aritzen zen. Dukla Pragan hasi zuen bere ibilbide profesionala, eta 1990ean iritsi zen taldera. Bi urte geroago AC Sparta Pragak fitxatu zuen, beste hiru titulu lortuz. 1996an Italiara iritsi zen SS Lazioko plantillan parte hartzeko, non 2001era arte iraun zuen eta Italiako bi Kopa, Italiako bi superkopa eta A serieko titulu bat, Errekopa bat eta Europako Superkopa bat lortu zituen."}
{"id": "909548", "revid": "1519", "url": "https://eu.wikipedia.org/wiki?curid=909548", "title": "Florentziako katedrala", "text": ""}
{"id": "909549", "revid": "201", "url": "https://eu.wikipedia.org/wiki?curid=909549", "title": "Francesco di Giorgio", "text": ""}
{"id": "909550", "revid": "201", "url": "https://eu.wikipedia.org/wiki?curid=909550", "title": "Baldassare Peruzzi", "text": ""}
{"id": "909551", "revid": "15795", "url": "https://eu.wikipedia.org/wiki?curid=909551", "title": "Katekesi", "text": ""}
{"id": "909554", "revid": "119347", "url": "https://eu.wikipedia.org/wiki?curid=909554", "title": "Herrad Landsbergekoa", "text": "Herrad Landsberg-eko (; - 1195ko uztailaren 25a) XII mendeko Alsaziako moja eta abade andrea Hohenburgeko abade-etxean (Vosges mendietan). \"Hortus deliciarum\" ('Kutizien edo gozamenen lorategia') izeneko entziklopedia piktorikoaren egilea da.\nBizitza abade-etxean.\n1130 urte inguruan jaio zen Landsberg gazteluan, (Alsaziako familia noble baten egoitzan), eta, oso gazte zela, Hohenburg abade-etxean sartu zen (Vosges mendietan, Estrasburgotik hogei bat kilometrora). Hohenburg abadia, Mont St. Odile izenarekin ere zen ezaguna eta Relinda abade andrearen menpean zegoen (Bavariako Bergen monasterio beneditarretik bidalitako moja). Frederick Barbarossa Erromatar Enperadore Santuaren laguntzarekin abade-etxea oso arrakastatsua eta indartsua zen, baita erreformarako iturri ere. XII. mendean emakume batek jaso zezakeen hezkuntza zabalena jaso zuen Herradek bertan. Adinean aurrera egin ahala, abadiako kargu gorenetara igo zen eta laster jarri zuten mojen buru eta irakasle. Relinda hil ondoren, Herrad abade andre hautatu zuten 1167an. \nAbade andre izanik, Herradek monasterioa berreraiki zuen eta monasterioaren inguruko lurrak bere jabetzapean sendotu zituen. Gaitasuna erakutsi zuen eta maitatua izan zen abade andre bezala. Garai horretan hasi zen \"Hortus Deliciarum\" izeneko lana egiten. 28 urtez izan zen Herrad abade andre, 1195ean hil zen arte. Adelhaid Faimingen-eko izan zen haren ondorengoa. \n\"Hortus Deliciarum\".\n1159an hasi zen Herrad ezaguna egin dion lan hau idazten abade-etxean: \"Hortus Deliciarum\", garai hartan aztertutako zientzia guztien bilduma zen. Herraden komentuko emakumeentzako idatzi zen, gai biblikoak, moralak eta teologikoak irakasteko asmoz. 1185ean amaitu zuen. Lan horretan, Herradek Bertutearen eta Bizioaren arteko borroka garatuko du, testuarekin batera, irudi biziekin.\nJatorrizko eskuizkribua 644 orrialdek osatzen zuten, 324 pergamino orrietan. Lanaren gehiena latinez idatzita zegoen, eta gutxi gorabehera 1250 glosa zituen alemanez. \"\" Lanak irakurketa aukera zabala erakusten du. Berezitasun nagusia testua apaintzen zuten 336 ilustrazioak dira. Horietako asko gai teologiko, filosofiko eta literarioen irudikapen sinbolikoak dira: batzuk historikoak dira; beste batzuk artistaren benetako esperientziatik sortutako eszenak irudikatzen dituzte; eta irudietako bat Herraden erlijio ahizpen erretratuen bilduma da. Irudien teknika oso miretsia izan da eta ia kasu guztietan irudimen artistikoa erakusten dute, oso arraroa zena Herraden garaikideen artean.\nBeste artista eta idazleek ere \"Hortus Deliciarum-en\" lagundu zuten arren, Herradek bildu, idatzi eta editatu zuen gehiena. Poema eta himno asko idatzi zituen berak, eta, uste da, arte lanen gehiena ere Herraden zuzendaritzapean sortu zela.\n\"Hortus Deliciarum-\"en eskuizkribua mendeetan zehar Hohenburg abadian gorde ondoren, Estrasburgoko udal liburutegira eraman zuten Frantziako Iraultzaren garaian. Han kopiatu zituen miniaturak Christian Moritz Engelhardtek eta Cottak argitaratu zituen Stuttgarten 1818an. 1879 eta 1899 artean Straub eta Kellerrek testua kopiatu eta argitaratu zuten, Wilhelm Stengelek egindako hainbat ilustrazioen koloretako kopiekin batera. Horrela, jatorrizko lana protestanteen seminarioaren eta Estrasburgo hiriaren liburutegiak erretzerakoan galdu zen arren , 1870eko setioan (Frantzia eta Prusia arteko gerraren garaian), Herraden lanaren balio artistikoa eta literarioa zein izan zen igar dezakegu."}
{"id": "909558", "revid": "201", "url": "https://eu.wikipedia.org/wiki?curid=909558", "title": "San Pedro basilika", "text": ""}
{"id": "909559", "revid": "201", "url": "https://eu.wikipedia.org/wiki?curid=909559", "title": "San Pedro Vatikanokoa", "text": ""}
{"id": "909560", "revid": "1545", "url": "https://eu.wikipedia.org/wiki?curid=909560", "title": "Omeiatarrak", "text": ""}
{"id": "909561", "revid": "1545", "url": "https://eu.wikipedia.org/wiki?curid=909561", "title": "Abbastarrak", "text": ""}
{"id": "909563", "revid": "688", "url": "https://eu.wikipedia.org/wiki?curid=909563", "title": "Abbastar Iraultza", "text": "Abbastar Iraultza 661-750 urte bitarteko Omeiatar Kalifa-herria eraisteko matxinada izan zen. Omeiatarrena islamiar historia goiztiarreko lau kalifatu nagusietatik bigarrena izan zen, hirugarrena Abbastar Kalifa-herria izan zelarik (750-1258). Mahoma profeta musulmana hil eta hiru hamarkada geroago eta Rasidar kalifaldiaren ondoren boterera iristean, omeiatarrek arabiar inperio feudal bat ezarri zuten, gehien-gehienak ez arabiarrak ez musulmanak ez ziren herri batean gobernatzen zuena. Arabiarrak ez zirenak bigarren mailako hiritar bezala tratatuak izan ziren, Islamera bihurtu ziren ala ez alde batera utzita, eta fede eta etnia bereizketengatiko nahigabe honek, azken batean, omeiatarrak kargutik kentzera eraman zituen. Abbastarren dinastiako kideek, profetaren osaba zen Abbasen ondorengoak zirela zioten.\nIraultzak, funtsean, inperio arabiarraren amaiera eta Ekialde Hurbilean estatu inklusiboago eta multietnikoago baten hasiera markatu zuen. Historialariek orduko hobekien antolatutako iraultzetako bat bezala hartzen dute, mundu musulmanaren ikuspegia ekialderantz birbideratu zuen."}
{"id": "909564", "revid": "336", "url": "https://eu.wikipedia.org/wiki?curid=909564", "title": "Khorasan Handia", "text": "Khorasan (; , ahoskatua), batzuetan Khorasan Handia deitua, eskualde historiko bat da, Iran Handiko ipar-ekialdeko probintzia zena. Bere izenak \"Eguzkiaren Lurraldea\" edo \"Sortaldeko Probintzia\" esan nahi du.\nKhorasan egungo ipar-ekialdeko Iranez, Afganistango eskualde batzuez eta erdialdeko Asiaz osaturik zegoen. Askotan, lau barrutitan banaturik zegoen: Nixapur (egungo Iran), Marv (egungo Turkmenistan), Herat eta Balkh (egungo Afganistan). Iparraldean, bere helmuga Oxus ibaian zegoen eta, aditu batzuen esanetan, bere barnean Transoxiana (Bukhara eta Samarkanda) hartzen zuen."}
{"id": "909567", "revid": "105290", "url": "https://eu.wikipedia.org/wiki?curid=909567", "title": "A Hidden Life (2019ko filma)", "text": "A Hidden Life 2019ko Terrence Malick estatubatuar zinema zuzendariaren film dramatikoa da, Franz J\u00e4gerst\u00e4tterren bizitzan oinarrituta.\nSinopsia.\nSortzez austriarra zen Franz J\u00e4gerst\u00e4tter, mundutik bereiz, familiaren bake ederrean bizi zen nekazaria. Baina ez ziren lirikarako garaiak, eta 1939. urtean Bigarren Mundu Gerra abiatu zen. Handik gutxira, nekazariak Alemaniako armadaren deia jaso zuen.\nInguruko guztien aholkuei entzungor eginez, J\u00e4gerst\u00e4tterek uko egin zion gerran parte hartzeari. Hirugarren Reicharen erantzuna ez zen samurra izan: austriarra preso hartu eta heriotza zigorra ezarri zioten. Bien bitartean, bizilagunek eragozlearen familiaren kontra ekin zioten."}
{"id": "909569", "revid": "98220", "url": "https://eu.wikipedia.org/wiki?curid=909569", "title": "Black Christmas (2019ko filma)", "text": "Black Christmas 2019ko Sophia Takal estatubatuar zinema zuzendariaren slasher filma da, 1974ko izen bereko filmaren remake bat dena.\nSinopsia.\nEzezagun batek ikasle talde bati jarraituko dio Eguberrietako oporretan."}
{"id": "909570", "revid": "512", "url": "https://eu.wikipedia.org/wiki?curid=909570", "title": "Les Bonnes Intentions", "text": "Les Bonnes Intentions 2018ko Gilles Legrand frantziar zinema zuzendariaren komedia dramatikoa da.\nSinopsia.\nIsabelle beti besteak laguntzeko prest izan da; hamaika ongintzazko ekintzatan parte hartu ohi du. Halako batean, bere posizioa arriskutan ikusiko du lankide berri bat iritsitakoan, eta horren aurrean beste egitasmo bat abiatzea pentsatuko du: bere kabuz migratzaileentzako eskola bat zabaltzea erabakiko du."}
{"id": "909571", "revid": "512", "url": "https://eu.wikipedia.org/wiki?curid=909571", "title": "Merv", "text": "Merv (, \u0645\u0631\u0648; ; baita Alexandria eta Antiokia Margianakoa deitua; ) Turkmenistango antzinako hiria eta aztarnategia da. Erdialdeko Asiako hiri garrantzitsu bat izan zen, Zetaren Ibilbidearen gainean, egungo Marytik gertu zegoena. XII. mendean munduko hiririk jendetsuena izan zen, 1999an UNESCOk Gizateriaren Ondare izendatu zuen, Antzinako Merveko Parke Nazional Historiko eta Kulturala izendapena hautatuz. Gaur egungo Erk Gala (Gyaur Gala) hiriarekin bat dator.\nSobietar garaiko indusketa arkeologikoek, hiria, k.a. 280 eta k.a. 261 bitartean Antioko I.a Soterrek sortu zuela adierazi zuten. Baina handik gertu, oso lehenagoko aztarnak aurkitu dira, k.a. XV. mendekoak.\nSeleukotarren ondoren, bertan ezarri ziren partiarrak, eta, hauen ondoren, sasandarrak. Sasandarren garaian, budista, zoroastroar eta kristau nestoriotarren arteko elkarbizitza ahalbidetu zuen erresuma tolerante baten hiriburua izan zen.\nVII. mendean, arabiarrek kolonizatu eta ordura arte ezezaguna zen oparotasun mailara igo zuten: hiriak 130 km\u00b2-ko azalera hartu zuen, gaur egungo Bartzelonak (2008) baino %30 gehiago.\nBaina gainbehera XIII. mendean iritsi zen, mongolen etorrerarekin. 1221eko urtarrilean, Gengis Khanen semeak Merven setioa agindu zuen. Astebetez bere tropak prestatu zituen, eta zazpigarren egunean, katapultak prest izan zituenean, harresiz inguratutako barrutian sartu zen. Milioi erdi lagun hil ziren, eta eraikin gehienak eraitsi zituzten. Aztarnategi arkeologikoaren hondakinak nagusi diren gotorlekuan oraindik ikus daitezke katapulta mongolen jaurtigaien inpaktuak.\nHiria, timuritarrek, safavidek eta turkomanoek berreraiki zuten, baina Mervek ez zuen sekula galdutako loria berreskuratuko."}
{"id": "909577", "revid": "1545", "url": "https://eu.wikipedia.org/wiki?curid=909577", "title": "Nisa (Turkmenistan)", "text": "Nisa (), Parthaunisa ere deitua, antzinako hiri bat da, Turkmenistango Ahalgo probintzian dagoena.\nNisako gotorlekuak UNESCOren Gizateriaren Ondarearen zerrendari gehitu zitzaizkion 2007an. 77,90 hektareako eremu babestua eta 400,3 hektareako errespetuzko eremua hartzen dute.\nAutore batzuek, Nisa, partiarren lehen hiriburuetako bat izan zela diote. Tradizionalki, Arsazes I.ak sortu zuen. Errege partiarren nekropolia izan zen, errege egoitza edo mausoleo bat izan zitekeenik sekula ezarri ez duten arren.\nMitridates I.a Partiakoaren garaitik aurrera, Mithradatkirt (partieraz: \ud802\udf4c\ud802\udf55\ud802\udf53\ud802\udf43\ud802\udf55\ud802\udf4a\ud802\udf53\ud802\udf55 edo Mitridatesen Gotorlekua) bezala ezagutu zuten. K.a. I. mendean gertatutako lurrikara batek suntsitu zuen."}
{"id": "909579", "revid": "512", "url": "https://eu.wikipedia.org/wiki?curid=909579", "title": "Konye-Urgench", "text": "Konye-Urgench edo Kunya-Urgench (; ; ) Turkmenistango hiri bat da, herrialdearen iparraldean dagoena.\nAvizena mediku handia eta Al-Biruni zientzialari entziklopedista X. mendearen amaieran bizi izan ziren bertan. 1220an Gengis Khanen mongolek hiria suntsitu zuten, ondoren abandonatua izan zen Amu Daria ibaiaren ibilguaren aldaketa baten ondorioz, Urgench modernoa handik 150 kilometro ingurura berreraiki zen, egungo Uzbekistanen.\nBertako biztanleek hiria utzi zuten 1700eko hamarkadan kokaleku berri bat garatzeko, eta Konye-Urgenchek, ordutik, bere horretan jarraitu du. 2005ean, UNESCOk Gizateriaren Ondare izendatu zituen Konye-Urgenchko hondakinak."}
{"id": "909580", "revid": "1545", "url": "https://eu.wikipedia.org/wiki?curid=909580", "title": "Kunya-Urgench", "text": ""}
{"id": "909581", "revid": "1545", "url": "https://eu.wikipedia.org/wiki?curid=909581", "title": "K\u00f6ne\u00fcrgen\u00e7", "text": ""}
{"id": "909583", "revid": "512", "url": "https://eu.wikipedia.org/wiki?curid=909583", "title": "Broken Chair", "text": "Broken Chair\"Testu etzana\" () Daniel Berset artista suitzarrak eta Louis Gen\u00e8ve arotzak Genevan (Suitzan) eraikitako zurezko eskultura erraldoia da. Izenburuak adierazten duen moduan, eskulturak aulki bat hanka bat puskatua duena irudikatzen du. Eskulturak pertsonen kontrako mina eta mordo-bonben aurkako sinboloa izan nahi du. nazio Batuen eraikinaren aurrean kokatuta dago.\nEzaugarriak.\n\"Broken Chair\" eskultura zurez egina dago, 5,5 tona erabili ziren, eta 12 metro garaiera ditu.\nHistoria.\n\"Broken Chair\" Paul Vermeulen-en ideia eta proiektua izan zen. Vermeule Handicap International Suisse erakundearen zuzendaria zen. Eskultura Handicap Internationalek egin zuen, Genevako Nazioen Jauregiaren aurrean, 1997ko abuztuan. Hasieran, instalazioa hiru hilabetetarako izan behar zen, 1997ko abendua arte; data horretan Ottawan, Pertsonen kontrako minen aurkako Ituna sinatu behar zen. Izan ere, eskulturak arrakasta handia izan zuen eta, ondorioz, toki berean mantendu dute. 2005ean, Nazioen Plaza birmoldatu behar zutela eta, kendu zuten, 2007ko otsailaren 26an berriro ere jartzeko, orduan Oslon mordo motako bonben aurka horrelako bonben aurka sinatu behar zen itunaren alde.\n\"Broken Chair\" eskulturak Ottawako Ituna mundu osoan ezartzeko eta betetzeko deiadarra da. Itun hori 1999ko martxoaren 1an jarri zen martxan eta 40 estatuek sinatu zuten.\nEskultura 2004 arte Daniel Berset eskultorearen propietatea izan zen. Urte horretan jabegoa Handicap International erakundearen eskuetan gelditu zen."}
{"id": "909586", "revid": "1310", "url": "https://eu.wikipedia.org/wiki?curid=909586", "title": "Juli\u00e1n Zulueta", "text": ""}
{"id": "909588", "revid": "137486", "url": "https://eu.wikipedia.org/wiki?curid=909588", "title": "Erromako estatua hiztunak", "text": "Erromako estatua hiztunak () edo asmotsuen biltzarra () Erroma hirian, anonimotasunez, iritzi politikoei bidea emateko aukera izan zen. Ohitura XVI. mendean hasi zen eta hauxe zen oinarria: jendeak kritikako poemak edo esaldiak idazten zituzten eta eskultura publikoetan itsasten edo zintzilikatzen zituzten. Ohitura gaur egun oraindik gordetzen da.\nHistoria.\nPasquinoarena izan zen lehen eskultura hiztuna. Estatua hau oso kaltetua zegoen, plaza txiki batean jarrita. Orain gutxu ikusi da gelditzen den zatia Menelaorena da, Espartako errege mitikoarena eta Iliadaren pertsonaia garrantzitsua; estatuan Menelao besotan Patrokloren gorputza erakusten zuen. 1501an, lan batzuk egiten ari zirenean, estatuaren zatia aurkitu zuten eta plaza horretan jarri zuten. Handik gutxira haren gainean autoritateen eta elizaren aurkako poema laburrak eta epigramak hasi ziren agertzen.\nIturri batzuen arabera, agertu ziren lehenengo testuak ikasleek haien irakasleen aurkakoak ziren, baina laster estatua hauek gobernuari eta eliza katolikoari kritikatzeko bide erraza bihurtu ziren. Pasquinoren estatua ezagunena egin zen eta italierazko hitz bati bidea eman zion, \"pasquinata\", hau da, poesia moduan idatzitako protesta satirikoa. Jatorri beretik ingelesezko \"pasquinade\" hitza dator.\nIzenaren jatorria ez dago oso garbi. Antza, Pasquino bertako jostuna zen (beste iturrien arabera bizargin zen) eta, haren lanaren ondorioz, sarritan Vatikanoko Jauregi Apostolikoara joan behar zuen eta han gero hirian zabaltzen zuen txutxumutxu ugariez jabe egiten zen. Pasquino hil zenean eta haren oroimenez, estatua honi bere izena eman zioten eta auzotarrek berak egiten zituen antzeko komentarioekin joan ziren ornitzen. Denborarekin estatua bertokoentzat ohitura askoren helburua izan da eta, adibidez, Marko Ebanjelariaren egunean, jainko pagano moduan jazten zuten.\nErromako beste estatua batzuek ohitura jaso zuten ere bai; dirudienez, Pasquinoren estatuaren inguruan zaindariak jarri zituzten, anonimoen jabeak harrapatzeko eta, ondorioz, ohitura beste estatuetara igaro zen. Kritika horien helburua sarritan aitasantua izaten zen. Horregatik, Adrian VI.ak Tiber ibaira botatzeko asmoa adierazi zuen.\nMarforio beste estatua hiztuna izan zen eta, askotan, Pasquinon agertzen ziren mezuei erantzuteko erabilia izan zen. Modu batez bi estatuen arteko elkarrizketak sortu ziren.\nZerrenda.\nHauek dira sei estatua hiztunak:"}
{"id": "909592", "revid": "56334", "url": "https://eu.wikipedia.org/wiki?curid=909592", "title": "Abbastar iraultza", "text": ""}
{"id": "909593", "revid": "56334", "url": "https://eu.wikipedia.org/wiki?curid=909593", "title": "Zetaren Ibilbidea", "text": ""}
{"id": "909594", "revid": "137486", "url": "https://eu.wikipedia.org/wiki?curid=909594", "title": "Frascatiko Eskuliburua", "text": "Frascatiko Eskuliburua ikerketa, garapena eta berrikuntza motak eta arloak definitzen dituen dokumentua da. Halaber, I+G+b gastuak zeintzuk diren ezartzen ditu, eta bere neurketa egiteko metologiak eskaini. Eskuliburua Ekonomia Lankidetza eta Garapenerako Erakundeak prestatu eta argitaratu zuen.\nHistoria.\n1963ko ekainean, Lankidetza ekonomikoaren eta garapenaren aldeko erakundeko (OECD - Organisation for Economic Co-operation and Development) adituek eta Zientzia eta Teknologiaren Adierazleei buruzko aditu nazionalen taldearekin (NESTI - National Experts on Science and Technology Indicators) elkartu ziren Italiako Frascati hirian. ek idatzitako dokumentu baten oinarrituta, Frascati Eskuliburuaren lehen bertsioa idatzi zuten, ofizialki Ikerketa eta Garapen Esperimentalen Ikerketarako Proiektu Estandarra izenez ezagutzen dena. Urte batzuk igaro ondoren eguneratu egin zen, eta 2015ean seigarren edizioa argitaratu zen.\nEdukiak.\nFrascati Eskuliburuak aurrekontuak sailkatzen ditu, I+G+b era orokorrean hartuta. Eta horretarako, honako azterketan sakontzen du:\n- I+G+b definitu eta neurtu: jarraibide orokorrak.\n- I+G+b identifikatzeko kontzeptuak eta definizioak\n- Sektore instituzionalak eta I+G+b estatistiken sailkapenak\n- I+G+b gastuen kalkulua: exekuzio eta finantzaketa iturriak\n- I+G+bko langileen neurketa: langileak eta kanpoko laguntzaileak\n- I+G+b neurtzea: metodologiak eta prozedurak\n- I+G+b \u00a0neurtzea: sektorerako orientazio espezifikoa\n- Enpresa sektorearen I+G+b\n- Enpresa publikoaren I+G+b\n- Goi-mailako hezkuntzako I+G+b\n- Irabazi asmorik gabeko sektore pribatuan I+G+b\nDefinizio orokorra.\nI+G+b sormen eta lan sistematikoa egitea da, ezagutzaren bolumena handitzeko helburuarekin (gizateriaren, kulturaren eta gizartearen ezagutza barne), eta eskuragarri dauden ezagutzetan oinarritutako aplikazio berriak diseinatzeko helburuarekin.\nI+G+b jarduerak identifikatzen dituzten ezaugarri komun multzo bat dago, partehartzaile ezberdinek egiten dituzten arren. Helburu espezifikoak eta orokorrak lortzera bideratu behar dira I+G+b jarduerak. Beti ari da aurkikuntza berrietan, jatorrizko kontzeptuetan oinarrituta (eta horien interpretazioa) edo hipotesietan. Bere azken emaitza, neurri handi batean, zalantzazkoa da (edo, gutxienez, helburua lortzeko denbora eta baliabide kopuruari dagokionez). I+G+b kontsideratzeko.\nJarduera batek oinarrizko bost irizpide bete behar ditu: berria izatea, sormenezkoa, ziurtasun gabea, sistematikoa, transferigarria, eta/edo erreproduzigarria.\nHiru ikerketa mota.\nEskuliburuak honako hiru definizio hauek ematen ditu: oinarrizko ikerketa, ikerketa aplikatua, eta ikerketa eta garapena. Bertan dabiltzan pertsonei dagokienez, berriz: ikertzaileak, teknikariak, eta langile laguntzaileak.\nOinarrizko ikerketa.\nOinarrizko ikerketa lan esperimental edo teorikoek osatzen dute, eta horri buruzko ezagutza berriak lortzeko egiten dira batez ere, aplikazio edo erabilera zehatzik emateko asmorik gabe.\nOinarrizko ikerketak propietateak, egiturak eta harremanak aztertzen ditu, hipotesiak, teoriak edo legeak formulatu eta probatzeko helburuarekin. Orokorrean, oinarrizko ikerketen emaitzak ez dira salgai jartzen, baizik eta normalean aldizkari zientifikoetan argitaratzen edo zabaltzen dira,interesa duten lankideei zuzenean eskaintzeko. Naiz eta batzuetan, oinarrizko informazioa segurtasun nazionalaren arrazoiengatik mugatua izan.\nHelburuak ezartzeko, ikertzaileak askatasuna izatea espero da, eta orokorrean ikerketa mota unibertsitateetan edo administrazioko zentru berezietan egiten da. Ikerketa hauek, enpresetarako baliogarriak izateko epe ertain edo luzera dira.\nIkerketa aplikatua.\n- Ikerketa aplikatua jatorrizko ikerketa da, helburu praktiko jakin batera bideratutako jakintza berriak eskuratzeko. Hala ere, nagusiki helburu zehatz edo helburu praktiko baterantz zuzentzen da. Ikerketa aplikatua oinarrizko ikerketen emaitzen erabilerak edo berriak zehazteko egiten da, posible den zehazteko. Arlo honek, ikerketaren inguruan dauden ezagutzak eta bere ingurukoak aintzat hartzea dakar, sakontzea, arazo zehatzak konpontzeko ahaleginean.\nIkerketa aplikatuak ideiak garatzen ditu, eta lortutako ezagutzak jabetza intelektualeko tresnekin babestu daitezke, besteak beste patenteak eta konfidentzialtasun akordioak. Ikerketa hauek, enpresetarako baliogarriak urte batetik bostera bitartean izan daitezke.\nBerrikuntza.\n- Berrikuntza edo garapen esperimentala ahalegin sistematikoa da, ikerketatik edo esperientzia praktikoetatik sortutako ezagutzetan oinarrituta, material, produktu, gailu, prozesu, sistema edo zerbitzu berriak edo hobetuak sortzera zuzenduta. Honek berritasuna, sormena, ziurgabetasuna, sistematikoa eta errepikatu ahal izatea dakar.\nGarapen esperimentalaren kontzeptua ez da nahastu behar \"aurreprodukzioaren garapena\"rekin, hau da, produkzioa prozsesuan sartu aurretik egiten diren produktu edo sistema bateko lan ez-esperimentalarkin. Hala ere, industria sektore batzuetan zaila da bien arteko mugak zehaztea, hots, garapen esperimentala eta aurreprodukzioaren garapena. Berrikuntza hauek, enpresetarako baliogarriak urte baten barnean izan daitezke.\nIkerketa-arloak.\nEskuliburuak ikerketen arloak ere antolatzen ditu, matematikatik literaturara, kategoria nagusietan eta azpiataletan. 2002ko Frascati Eskuliburuak \u201cZientzien eremuak\u201c () sailkapena gehitu zuen. Hainbat berrikuspen egin ondoren, 2007ko otsailean argitaratu zen Zientzia eta Teknologia Berrikusitako Zientzia eta Teknologia (FOS) sailkapena, talde nagusi hauek osatuta:1. Natura zientziak\n2. Ingeniaritza eta teknologia\n3. Medikuntza eta Osasun zientziak\n4. Nekazaritza zientziak\n5. Giza zientziak\n6. Humanitate zientziak\nIndustria sektoreak.\nFrascati-ren Eskuliburuak I + G + b-ri eskainitako industria-sektoreetako gastu eta langileen baliabideak neurtzeko balio du nagusiki: goi-mailako hezkuntza, gobernua, negozioak eta irabazi asmorik gabeko erakunde pribatuak.\nErabilera.\nFrascati Eskuliburuan ematen diren definizioak gobernu gehienak erabiltzen dituzte, eta terminologia arrunt gisa balio dute zientzia eta teknologia politika eta garapen ekonomikorako eztabaidak egiteko. Jatorriz ELGAko araua, mundu osoko I + G + b ikasketetan onartutako arau bihurtu da, eta Nazio Batuen eta Europar Batasunarekin lotutako hainbat erakundek erabiltzen dute. 2000. urteaz geroztik, herrialdeen %75 inguruk erabili zuten metodo hau beren aurrekontuei buruzko informazioa partekatzeko.\nAzken 40 urteotan, NESTI taldeak \"Frascati Familia\" izenarekin ezagutzen diren hainbat dokumentu garatu ditu. Horien artean daude I + G (Frascati Manual), berrikuntza (Oslo Eskuliburua), giza baliabideak (Canberra Manual), teknologia, ordainketen oreka eta patenteak, zientzia eta teknologiaren adierazle gisa."}
{"id": "909595", "revid": "56334", "url": "https://eu.wikipedia.org/wiki?curid=909595", "title": "Nekropolia", "text": ""}
{"id": "909596", "revid": "119347", "url": "https://eu.wikipedia.org/wiki?curid=909596", "title": "Al-Hurr ibn Abd al-Rahman al-Thaqafi", "text": "Al-\u1e24urr ibn \u02bfAbd al-Ra\u1e25m\u0101n al-Thaqafi (; Ta'if, Hejaz, VII. mendea - Tolosa Okzitaniakoa, VIII. mendea) al-Andaluseko laugarren valia izan zen (716-719). Ifrikijako vali ere izendatu zuten. Valierriko hiriburua Kordoban finkatu zuen.\n717ko udaberrian, urteroko kanpaina hasi zuen, Ekialdeko Tarraconensisen aurka abiatuz, non magnate godo batzuk azkar menderatu zituen. Ebrotik gora egin zuen, eta hainbat hiri menderatu zituen, tartean Iru\u00f1ea.\nDirudienez, 718an berriro Tarraconensisko godoen aurka borrokatzeri ekin zion. Al Maqqari historialariak Al-Hurrek Bartzelona konkistatu zuela zioen, baita Tarraco eraso eta suntsitu zuela ere, San Prospero gotzaina Italiara ihes egitera behartuz. Beste historialari batzuek, gertaera hau, Musa ibn Nusairrek 713 inguruan egin zuela zioten. Edonola ere, handiki godoek, Ardo erregeari leial, Septimaniara edo Frankoen Erresumara ihes egin zuten. Ondoren, hispaniarrek, paper garrantzitsu bat izan zuten euren jatorrizko eskualdeetara itzultzean, Pirinioen hegoaldean frankoen domeinua ezarriz.\n719ko udaberrian kargua galdu zuen eta Umar II.a kalifak zuzenean bidalitako Al-Samh ibn Malik al-Khawlanik ordezkatu zuen."}
{"id": "909597", "revid": "119347", "url": "https://eu.wikipedia.org/wiki?curid=909597", "title": "Ayyub ibn Habib al-Lakhmi", "text": "Ayyub ibn Habib al-Lakhmi al-Andaluseko hirugarren valia izan zen (716).\nAbd al-Aziz ibn Musa valia hil ondoren, eta Kairuandik (Ifrikija) gobernari berri baten izendapena iristen zen bitartean, Ayyub ibn Habib al-Lajmi, bitartekari bezala izendatua izan zuten, eta soilik 716ko sei hilabetez gobernatu zuen.\nMusa ibn Nusairren arreba baten semea zen, eta, beraz, hildako Abd al-Aziz ibn Musa hildakoaren lehengusua.\nSei hilabeteko bitartekotasunaren ondoren, Al-Hurr ibn Abd al-Rahman al-Thaqafi vali berriak ordezkatu zuen."}
{"id": "909598", "revid": "56334", "url": "https://eu.wikipedia.org/wiki?curid=909598", "title": "Abd al-Aziz ibn Musa", "text": "Abd al-Aziz ibn Musa ibn Nusair () al-Andaluseko bigarren valia izan zen (714\u2013716).\nMusa ibn Nusairren semea zen, nork Magreben zenbait misio enkargatu zizkion. Aitarekin egon zen 712an Iberiar Penintsulan lehorreratu zenean. Sevillara itzuli zen gobernari juduen aurkako altxamendu bat itzaltzera, eta handik Penintsulako hegoalde osoa konkistatzeari ekin zion, bere aitak eta Tariq ibn Ziyadek iparraldea konkistatzen zuten bitartean.\n714an, aita Damaskora joan zen Al-Walid I.a kalifak deitu zuenean. Honek Abd al-Aziz bere semea al-Andaluseko gobernadore (vali) izendatu zuen.\n713an noblezia erakartzen saiatzeko Egilona ezkondu zuen, Roderiko errege bisigodoaren alarguna zena. Aixa ibn Abd al-Aziz (713 eta 7172 artean jaioa) alaba izan zuen, Fortun ibn Qasi banukasitarren arbasoa ezkonduko zuena.\nMusak Habib ibn Abi Ubaida jarri zion aholkulari gisa, Al-Andaluseko arabiar \"yund\"en artean sona handikoa zena.\n714. urtearen amaieran, Agila II.a erregea koroari uko egin zitzaiola jakin zenean, bere aliatu bisigodoak matxinatu egin ziren eta Ardo errege izendatu zuten. 715ean Abd al-Aziz obedientzia mantentzen saiatu zen, baina lortu ez zuenez, Tarraconensisko ipar-ekialdea eta Septimania konkistatzea erabaki zuen. Baina bertara joan behar zen armada bildu aurretik, 716ko udaberrian hil zuten. Iturri kristauek, bere heriotza, Damaskoko kalifa zen Sulaimanen agindu zuzen bati egotzi zioten, bere emazteak eskatuta kristautasunera bihurtu izanagatik salatua izan zelako."}
{"id": "909599", "revid": "119347", "url": "https://eu.wikipedia.org/wiki?curid=909599", "title": "Udhra ibn Abd Allah al-Fihri", "text": "Udhra ibn Abd Allah al-Fihri () al-Andaluseko zortzigarren valia izan zen (726).\nAndalustar musulmanek bitarteko vali izendatu zuten, ziur asko 726ko urtarrilean Anbasa ibn Suhaym al-Kalbi bere aurrekoa borrokan hil ondoren. Karguan hilabete bat edo bi eman ondoren, Ifrikijako valiak izendatutako gobernadore batek ordezkatu zuen. Ez dakigu ezer bere agintaldiaz.\nDirudienez, bere familiak paper garrantzitsu bat jokatzen jarraitu zuen, Hixam ibn Udhra al-Fihri izeneko balizko ondorengo bat ezagutzen baita, Toledon 761ean matxinatu zena."}
{"id": "909600", "revid": "119347", "url": "https://eu.wikipedia.org/wiki?curid=909600", "title": "Yahya ibn Salama al-Kalbi", "text": "Yahya ibn Salama al-Kalbi () al-Andaluseko bederatzigarren valia izan zen (726-728).\n726ko otsail edo martxoan, Udhra ibn Abd Allah al-Fihri ordezkatu zuen, bitarteko kargua betetzen zuena, Hixam ibn Abd al-Malik kalifak izendatu zuelarik.\nKargua bete zuen denboran, ez zen ekintza militarrik egin lurralde kristauen aurka. Yahyak Anbasaren bidegabekeriak onartu zituen zerga bilketari eta konfiskazioei dagokienez. 722 baino lehenagoko egoerara itzuli zen, eta bidegabe hautemandakoa edo konfiskatutakoa ere itzuli zuen.\n728 inguruan, Hudhayfa ibn al-Ahwas al-Qaysik ordezkatu zuen."}
{"id": "909601", "revid": "119347", "url": "https://eu.wikipedia.org/wiki?curid=909601", "title": "Hudhayfa ibn al-Ahwas al-Qaysi", "text": "Hudhayfa ibn al-Ahwas al-Qaysi () al-Andaluseko hamargarren valia izan zen (728).\n728an, Yahya ibn Salama al-Kalbi ordezkatu zuen, Ubayda ibn Abd al-Rahman al-Sulami Ifrikijako valiak izendatu zuelarik. Sei hilabete baino ez zuen eman karguan. Uthman ibn Abi Nisa al-Khathamik ordezkatu zuen."}
{"id": "909602", "revid": "119347", "url": "https://eu.wikipedia.org/wiki?curid=909602", "title": "Uthman ibn Abi Nisa al-Khathami", "text": "Uthman ibn Abi Nisa al-Khathami () al-Andaluseko hamaikagarren valia izan zen (728-729).\n728an, Hudhayfa ibn al-Ahwas al-Qaysi ordezkatu zuen, Ubayda ibn Abd al-Rahman al-Sulami Ifrikijako valiak izendatu zuelarik. Lau hilabete baino ez zuen eman karguan. Al-Haytham ibn Ubayd al-Kilabik ordezkatu zuen."}
{"id": "909603", "revid": "119347", "url": "https://eu.wikipedia.org/wiki?curid=909603", "title": "Al-Haytham ibn Ubayd al-Kilabi", "text": "Al-Haytham ibn Ubayd al-Kilabi () al-Andaluseko hamabigarren valia izan zen (729-730).\n729ko apirilean, Uthman ibn Abi Nisa al-Khathami ordezkatu zuen, Ifrikijako valiak izendatu zuelarik. Hamar hilabete baino ez zuen eman karguan. Al-Ghafiqik bultzatutako estatu-kolpe gogor zapaldu ondoren, Muhammad ibn Abd Allah al-Ashjaik ordezkatu zuen."}
{"id": "909604", "revid": "119347", "url": "https://eu.wikipedia.org/wiki?curid=909604", "title": "Muhammad ibn Abd Allah al-Ashjai", "text": "Muhammad ibn Abd Allah al-Ashjai () al-Andaluseko hamahirugarren valia izan zen (730).\n730ean, Al-Ghafiqik bultzatutako estatu-kolpe gogor zapaldu ondoren, Al-Haytham ibn Ubayd al-Kilabi ordezkatu zuen, Ifrikijako valiak izendatu zuelarik. Hilabete bat baino ez zuen eman karguan, izan ere Al-Ghafiqik ordezkatu zuen."}
{"id": "909605", "revid": "119347", "url": "https://eu.wikipedia.org/wiki?curid=909605", "title": "Balj ibn Bishr al-Qushayri", "text": "Balj ibn Bishr al-Qushayri () al-Andaluseko hamazortzigarren valia izan zen (741-742).\nKulthum ibn Iyadh al-Kushayri siriar armadako jeneralaren iloba zen. Bere osaba hil zenean, Tangerren errefuxiatutako tropa siriarren agintea hartu zuen, iparraldeko Afrikako berbereek garaituak izan ondoren. Bereber matxinada al-Andalusera hedatu zenean, Siriako kontingenteak- garai hartan al-Andalusko valia zen Abd al-Malik ibn Katan al-Fihrirekin hitzartu ondoren- 741ean Iberiar Penintsulara pasa ziren, non matxinatuak garaitu zituzten. Hala ere, valiarekin zituen desadostasunak zirela eta, Balch ibn Bishr, Kordobara joan zen bere tropekin. Hauek Abd al-Malik ibn Katan al-Fihri boteretik kendu ondoren, vali berri bat izendatu zuten: Balj ibn Bishr bera.\nBorrokaren emaitza siriarren aldekoa izan arren, Balj ibn Bishr urte horretan bertan hil zen jasandako zaurien ondorioz, eta, beraz, bere tropek beste jeneral bat izendatu zuten vali berri, Thalaba ibn Salama al-Amili. Thalaba ibn Salama 'yemendar' bat zen, andalustar arabiar gehienak bezala, eta ez siriar 'Qays' tribukoa."}
{"id": "909606", "revid": "119347", "url": "https://eu.wikipedia.org/wiki?curid=909606", "title": "Thalaba ibn Salama al-Amili", "text": "Thalaba ibn Salama al-Amili (; ?- 750) al-Andaluseko hemeretzigarren valia izan zen (742-743).\nAqua Portorako guduaren emaitza siriarren aldekoa izan arren, Balj ibn Bishr laster hil zen jasandako zaurien ondorioz, eta, beraz, bere tropek beste jeneral bat izendatu zuten vali berri, Thalaba ibn Salama al-Amili. Thalaba ibn Salama 'yemendar' bat zen, andalustar arabiar gehienak bezala, eta ez siriar 'Qays' tribukoa. Hala ere, gerra ez zen amaitu eta bere agintea apenas ez zen zabaltzen Kordobatik at. Hori zela eta, 743an, Handhala Ifrikijako valiak Abul-Khattar al-Husam ibn Darar al-Kalbi bidali zuen vali berri bezala. Thalaba ibn Salama Afrikara itzuli zen."}
{"id": "909607", "revid": "119347", "url": "https://eu.wikipedia.org/wiki?curid=909607", "title": "Abul-Khattar al-Husam ibn Darar al-Kalbi", "text": "Abul-Khattar al-Husam ibn Darar al-Kalbi () al-Andaluseko hogeigarren valia izan zen (743\u2013745).\n743an, siriarren eta yemendarren arteko gerra zibila amaitzen ez zenez, Handhala Ifrikijako valiak Abul-Khattar al-Kalbi bidali zuen vali bezala Thalaba ibn Salama al-Amili ordezkatzeko. Tuwaba ibn Salama al-Gudamik ordezkatu zuen."}
{"id": "909608", "revid": "119347", "url": "https://eu.wikipedia.org/wiki?curid=909608", "title": "Tuwaba ibn Salama al-Gudami", "text": "Tuwaba ibn Salama al-Gudami () al-Andaluseko hogeita batgarren valia izan zen (745\u2013746).\n745ean, Abul-Khattar al-Husam ibn Darar al-Kalbi hil ondoren, vali bilakatu zen. Abd al-Rahman ibn Katir al-Lahmik ordezkatu zuen."}
{"id": "909609", "revid": "119347", "url": "https://eu.wikipedia.org/wiki?curid=909609", "title": "Abd al-Rahman ibn Katir al-Lahmi", "text": "Abd al-Rahman ibn Katir al-Lahmi () al-Andaluseko hogeita bigarren valia izan zen (746\u2013747).\n746an Tuwaba ibn Salama al-Gudami ordezkatu zuen. Era berean, hurrengo urtean Yusuf ibn Abd al-Rahman al-Fihrik ordezkatu zuen."}
{"id": "909610", "revid": "2048", "url": "https://eu.wikipedia.org/wiki?curid=909610", "title": "Yusuf ibn Abd ar-Rahman al-Fihri", "text": "Yusuf ibn Abd ar-Rahman al-Fihri () al-Andaluseko hogeita hirugarren valia izan zen (747\u2013756). Abd ar-Rahman ibn Abd Allah al-Ghafiqi Poitiersko Guduko jenerala zuen aita. \nSeptimania okupatu ondoren, omeiatarrak Proventzako Arlesera eta Avignonera sartu ziren 735ean, Abd al-Rahman al-Fihri Narbonako buruzagi militarraren gidaritzapean. 747an Abd ar-Rahman ibn Katir al-Lahmi ordezkatu zuen eta Abbastar Iraultzaren eta Berbereen matxinadaren anabasa aprobetxatuz ia independentea izan zen. \n756 hasieran, Zaragozan tropa yemendarren eta berbereen matxinada bat baretu ondoren, baskoiak ere matxinatu egin ziren. Abd ar-Rahmanek igorri destakamendu bat Ebron gora abiatu zen errebolta zapaltzera, baina baskoiek destakamendua birrindu zuten Iru\u00f1etik gertu. Une horretan, Abd ar-Rahman omeiatar printzea Algecirasen lehorreratu zen. Abd ar-Rahmanek M\u00e1laga eta Sevilla hartu zituen eta 756an Musarahko guduan al-Fihri menderatu ondoren, emir bilakatu zen."}
{"id": "909612", "revid": "336", "url": "https://eu.wikipedia.org/wiki?curid=909612", "title": "Kodi (softwarea)", "text": "Kodi, lehenago Xbox Media Center, edo laburrago XBMC, XBMC Fundazioak garatutako doako software-aplikazio bat da, software librez eraikia, filmak, audioak eta kode irekiko hedabideen ekoizpenak erreproduzitzeko. Irabazi-asmorik gabeko partzuergo teknologiko batek sortu zuen eta kudeatzen du Kodi. Hainbat sistema eragile eta hardware-plataformatarako eskuragarri dago. Kodi softwareak erabiltzaileei aukera ematen die sekuentzien bidezko transmisio-bide gehienak erreproduzitzeko eta ikusteko, hala nola audioak, podcastak eta Interneteko hainbat formatutako bideoak, eta tokiko eta sareko biltegiratze-bitartekoen multimedia-fitxategi digitalak ere bai.\nEtxeko zinemarako plataforma anitzeko aplikazioa da PCrako. Kodi pertsonalizagarria da: azaleko itxura alda daitezke, eta gehigarri asko onartzen ditu, horietako batzuk multimedia edukietara denbora errealean sartzeko aukera ematen diete erabiltzaileei, hainbat telebista kate eta irrati katetarako bidea errazten du, Amazon Prime Instant Video, Crackle, Pandora Internet Radio, Rhapsody, Spotify, ETB Nahieran eta YouTube bezalako lineako zerbitzuekiko bideak zabaltzen ditu, gehigarri egokiak intalatuz gero.\nSoftwarea 2002an sortu zen Xbox Media Player izeneko garapen independenteko multimedia erreproduzitzaile gisa, lehen belaunaldiko Xbox jokoen kontsolarako, eta 2004an Xbox Media Center (XBMC bezala laburtua eta 2008an izen ofizial bezala hartua). Beranduago XBMC izenarekin Androiden oinarritutako sistema eragileetarako jatorrizko aplikazio bezala eskuragarri egon zen.\nErabilpenak.\nKodi sistema eragile ohikoenekin bateragarria da, eta ia edozein ordenagailu, tableta, telefono edo TvBox-etan instala daiteke.\nKode irekia eta plataforma anizkoitza denez, bere C++ kode zentralarekin, Kodi-XBMCren bertsio aldatuak, JeOS batekin batera, software-gailuen edo software-markoaren suite gisa erabili dira hainbat gailutan, besteak beste, telebista adimendunak, deskodetzaileak, seinaleztapen digitala, hoteletako telebista-sistemak, sarera konektatutako bitartekoen erreproduzitzaileak eta harrapari batean oinarritutako sistemak. MediaPortal eta Plex bezalako aplikazio deribatuak XBMC edo Kodi sistemetatik banandu diren forkak dira, baita OpenELEC eta LibreELEC bezalako softwareak ere.\nKodi softwareak erabiltzaile batzuen harrera negatiboa erakarri du hirugarrenen plug-inak eskuragarri daudelako, egile-eskubideek babestutako multimedia-edukietara baimenik gabe sartzea errazten dutenak, bai eta osagarri horiek aurrez kargatuta dituzten multimedia-erreproduzigailu digitalak ere; XBMC Fundazioak ez du erabilera horietako bakar bat ere babestu, eta neurriak hartu ditu Kodi proiektua gehigarri horietatik bereizteko, lege-ekintzen aurka egiten dutenen mehatxua barne.\nDeskripzioa.\nKodi bateragarria da audio, bideo eta irudi formatu arrunt askorekin, erreprodukzio zerrendekin, audio bistaratzeekin, diapositiben aurkezpenekin, aurreikuspen meteorologikoen txostenekin eta hirugarrenen osagarriekin. Sareetarako egokia da (Internet eta intranetetako sare partekatuetarako).\nKodiren iturburu-kodea software ireki gisa banatzen da GNU Lizentzia Publiko Orokorraren (GPL) pean, erregistratutako eta zergarik gabeko irabazi asmorik gabeko XBMC Foundation erakunde estatubatuarrak zuzentzen du, eta ordaindu gabeko boluntariorik gabeko software komunitate global batek garatzen du.\nJatorrizko XBMC proiektua jada garatzen ez den arren eta XBMCrekin bateragarria ez den arren, XBMCk Xboxen XBMC4Xbox proiektua erabiltzen jarraitzen du. XBMC4Xbox horrek softwarearen Xbox bertsioa behartu zuen eta XBMCren garapen eta euskarri izan zen Xbox zaharrarentzat. Jatorrizko proiektuak Xboxentzako euskarria amaitzea ere izan zen \"XBMC\" izena antzinako \"Xbox Media Center\" izenagatik aldatzearen arrazoia, eta, beranduago, izena \"Kodi\" hitzagatik aldatu zitzaion XBMCren Xbox bertsioak kontsola-jokoak eta emuladoreen moduko etxeko aplikazioak jaurtitzeko gaitasuna zuen. Xboxerako XBMC bertsioa Microsoftek ez zuenez inoiz banatu, onartu edo jasan.\nEuskaraz.\nSoftware librea izanik komunitatearen esku dago edozein hizkuntzatara lokalizatzeko aukera. Euskaraz, hortxe ibili dira lanean boluntario batzuk baina artikulu hau idazteko unean, 2019. urtean, hizkuntza paketeko % 80 inguru besterik ez zegoen euskaratuta. Hala ere interfazea euskaraz ikusteko aukera egon badago, hizkuntza paketeko esaldi ikusienak euskaratuta daudelako.\nBoluntarioek pluginak eta gehigarriak sortu dituzte. Baita tutorial batzuk ere."}
{"id": "909613", "revid": "56334", "url": "https://eu.wikipedia.org/wiki?curid=909613", "title": "Yazid II", "text": ""}
{"id": "909614", "revid": "6950", "url": "https://eu.wikipedia.org/wiki?curid=909614", "title": "XBMC", "text": ""}
{"id": "909615", "revid": "6950", "url": "https://eu.wikipedia.org/wiki?curid=909615", "title": "Xbox Media Center", "text": ""}
{"id": "909616", "revid": "56334", "url": "https://eu.wikipedia.org/wiki?curid=909616", "title": "Marwan I", "text": ""}
{"id": "909617", "revid": "56334", "url": "https://eu.wikipedia.org/wiki?curid=909617", "title": "Al-Walid I", "text": ""}
{"id": "909618", "revid": "201", "url": "https://eu.wikipedia.org/wiki?curid=909618", "title": "Done Petriren baldakinoa", "text": ""}
{"id": "909619", "revid": "201", "url": "https://eu.wikipedia.org/wiki?curid=909619", "title": "Agriparen Panteoi", "text": ""}
{"id": "909622", "revid": "56334", "url": "https://eu.wikipedia.org/wiki?curid=909622", "title": "Necropoli di Cassibile", "text": ""}
{"id": "909623", "revid": "201", "url": "https://eu.wikipedia.org/wiki?curid=909623", "title": "Berniniren baldakinoa", "text": ""}
{"id": "909624", "revid": "201", "url": "https://eu.wikipedia.org/wiki?curid=909624", "title": "Santa Veronika", "text": ""}
{"id": "909625", "revid": "201", "url": "https://eu.wikipedia.org/wiki?curid=909625", "title": "Elizako Guraso", "text": ""}
{"id": "909630", "revid": "56334", "url": "https://eu.wikipedia.org/wiki?curid=909630", "title": "Fr\u00e9d\u00e9ric Bartholdi", "text": ""}
{"id": "909631", "revid": "512", "url": "https://eu.wikipedia.org/wiki?curid=909631", "title": "Collabora", "text": "Collabora informatika alorreko nazioarteko enpresa. Software libre kontuetan laguntza eskaintzen du eta online zerbitzuak. Egoitza Erresuma Batuko Cambridge hirian du, eta bulegoak Cambridge eta Montrealen. Aholkularitza, prestakuntza eta kode irekiko produktuak eskaintzen dizkie enpresei.\nLankidetzaren hasierako ikuspegia berehalako mezularitza, IP ahotsa (VoIP) eta bideokonferentziako teknologiak ziren, baina gero, konpainiak eskaintza zabaldu zuen multimedia orokorra eskaintzeko, web teknologia mugikorrak, lankidetza-azpiegitura, autoentretenimenduko plataforma, optimizazio grafikoa, multimedia elkarreragingarritasuna eta produktibitateko softwarea sartzeko. Enpresako \"Collabora Productivity\" saila LibreOffice ofimatika paketearen garatzaile nagusietako bat da.\nCollaborak babestutako edo sortutako proiektuak.\nKonpainiak lankidetza bat iragarri zuen IceWarpekin LibreOffice Online programan lan egiteko."}
{"id": "909632", "revid": "336", "url": "https://eu.wikipedia.org/wiki?curid=909632", "title": "Arrakala digital", "text": "Arrakala edo eten digitala maila sozioekonomiko desberdinak dituzten gizabanakoen, familien, eremu ekonomikoen eta geografikoen arteko desfasea edo banaketa da, bai informazioaren eta komunikazioaren teknologietara iristeko aukerei dagokienez, bai Internet askotariko jardueretarako erabiltzeari dagokionez. (ELGA, 2011.)\nArrakala digital terminoa.\nKontzeptualizazioa.\nArrakala digitala terminoaren erabilera pasa den mendeko 90ko hamarkadaren erdialdean AEBetan hasi zen Clinton Administrazioan (1997-2001), teknologia berrien hedapenean teknologietara sartu aurreko aldea aipatuz, \"konektatuak\" eta \"ez konektatuak\" zirenei aipamen eginez.\nHasiera batean, eten digitalak informazioaren eta komunikazioaren teknologiari (IKT) zegokion fenomeno bati egiten zion erreferentzia. IKTetarako sarbide fisikoa zutenen edo ez zutenen arteko desberdintasunari buruzkoa zen, zehazki. Laster arrakala digital mota desberdinak identifikatzen hasi ziren: arrakala soziala, hala nola herrialde bakoitzeko pobreen eta aberatsen artean informazioa eskuratzeko dagoen aldea; arrakala globala, IKTen erabileran garatutako eta garatzen ari diren herrialdeen arteko aldea; eta eten demokratikoa, IKTak mobilizatzeko eta eremu publikoan parte hartzeko erabiltzen dituztenen arteko aldea. Izan ere, ikuspegia zabalduz joan zen hainbat faktore sozial kontua hartzen hasi zirelako.\nGaur egun, gero eta gehiago lotzen da, ez bakarrik Internetera sartzeko aukerarekin, baizik eta erabiltzen jakiteko behar diren gaitasunekin. Ikuspegi horretatik, arrakala bere dimentsio politiko eta hezitzailean aintzat hartzen da, eta, horregatik, desberdinkeria sozialik zaharrenetariko batekin lotuta dago: hezkuntzarako sarbidearekin lotutakoa. Horregatik, eten digitala gero eta gehiago lotzen da gizarte inklusio/bazterkerta eta parte-hartze sozialeko dinamikekin eta alfabetatze digitaleko politikak praktikan jartzeko premiarekin. Hori dela eta, \"arrakala digitala\" izeneko desberdintasuna fenomeno konplexu bat da, alderdi politikoak, ekonomikoak eta sozialak hartzen dituena, eta gizarte globalaren egiturazko arazoekin lotzen da, hala nola pobreziarekin, bazterketarekin, langabeziarekin, lanaren prekarizazioarekin, aberastasunaren banaketan dagoen ekitaterik ezarekin eta globalizazioaren ondorioz sortzen diren beste arazo batzuekin.\nMailak.\nTeknologien aprobetxamendua atzeratzen duten arrakala digitalaren hiru maila nagusi identifikatu dira: herritarrek eta erakundeek (publikoak edo pribatuak) IKTekiko iriste-eten maila, erabilpen-eten mala eta eskuratze-eten mailak.\nLehen maila: sarbide-arrakalarekin du zerikusia eta bertan kontuan hartzen dira elementu hauek:\nBigarren maila: erabilera-arrakalari dagokio, eta zerikusia du, batetik, gailu motekin, erabileraren maiztasunarekin, iraupenarekin eta IKTak erabiltzeko behar den lekuarekin, eta, bestetik, erabileran esku hartzen duten trebetasunekin eta gaitasunak eskuratzeko eta garatzeko moduekin.\nHirugarren mailak jabetze-arrakala aipatzen du, hau da, IKTek eguneroko bizitzan (lan eremuan, hezkuntzakoan, familiakoan, pertsonalean eta sozialean) ekartzen dituzten onurak eskuratzeko orduan ,herritarren erabilera aurreratu edo esanguratsua oztopatzen duen arrakalarekin, \nArrakala digitala EAEn.\n2013ko Arartekoaren txostena.\n2013. urtean Arartekoaren Gizarte Harremanetako, Azterlanetako eta Modernizazioko Zuzendaritzak agindu zuen \u201cE-inklusioa eta Euskadin herritarrek IKTen bitartez gizartean eta eremu publikoan parte hartzea\u201d txostena herritarrek gizartean eta eremu publikoan informazioaren eta komunikazioaren teknologien (IKT) bidez duten e-inklusioari eta parte hartzeari buruzko azterketa sakona egiteko asmoz. \nTxostenak ahalduntze digitalaren bidean lau eten-digital bereizi zituen:\nTxostenak bakoitzari buruzko ondorioak eta gomendioak eman zituen.\n2018ko datuak EUSTAT.\n2018an EUSTATen INFORMAZIOAREN GIZARTEARI BURUZKO INKESTA. FAMILIAK (IGI) txostenak datu haue erakutsi zituen: \nInterneterako sarbideari dagokionez, 706.800 familiak baino gehiagok (% 79,9k) dute aipatu zerbitzua beren etxebizitzan. Ondorioz, 14.600 familia gehiago dira 2017ko epe berberarekin alderatuta. Seme-alabak dituzten ia familia guztiek (% 96,7) dute Interneterako sarbidea. Etxean Sarerako sarbidea duten 15 urtetik gorako biztanleak 2017n baino 28.200 pertsona gehiago dira (1,3 puntu), % 86,6ra iritsiz. Telefono mugikorra, bere aldetik, etxeetako % 94,5ean dago presente. 15 urtetik gorakoei erreparatuz gero, % 96,7k telefono mugikorra dauka. 2018ko lehen hiruhilekoan, Euskadiko AEko etxeen % 69,5ean ordenagailu bat dute. Etxean ordenagailua duten 15 urtetik gorako biztanleak % 77,3 dira.\nInterneteko erabilerak gora egin du langabeen artean eta jarduerari dagokionez, ikasleen % 99,1k Internet erabiltzen du, bai eta lanean daudenen % 96,2k ere. Azkenik, langabeen % 54,5k Internet erabiltzen du. Azken talde hori izan da iragan urtearekin alderatuz igoerarik handiena izan duena (6,6 puntu portzentual).\nInternetera sartzeko lekurik erabiliena etxea da oraindik, erabiltzaileen % 98 etxetik konektatzen baita. Beste leku batzuetatik eginiko sarrerak (% 38,1), bestalde, igoerarik handiena izan dute 2017rekin alderatuz gero (13,9 puntu), eta lantokitik egindako sarrerak (% 36,6) eta ikastegitik eginiko sarrerak (% 10,5) baino ugariagoak dira (azken horiek % 0,1 eta % 0,7 puntu egin dute gora, hurrenez hurren).\nGenero haustura mantendu egin da IKTen erabilerari dagokionez.\nIKTen erabilera 2017koa baino handiagoa izan da, bai Internet erabiltzen duten pertsonen kopuruan, bai ordenagailuen kopuruan eta merkataritza elektronikoaren tamainan ere. Hazkunde hori, gainera, azterturiko adin-tarte guztietan eman da."}
{"id": "909633", "revid": "56334", "url": "https://eu.wikipedia.org/wiki?curid=909633", "title": "Pavel Nedved", "text": ""}
{"id": "909634", "revid": "56334", "url": "https://eu.wikipedia.org/wiki?curid=909634", "title": "Herrad Landsbergeko", "text": ""}
{"id": "909635", "revid": "56334", "url": "https://eu.wikipedia.org/wiki?curid=909635", "title": "Herrad of Landsberg", "text": ""}
{"id": "909636", "revid": "71747", "url": "https://eu.wikipedia.org/wiki?curid=909636", "title": "Burujabetza teknologiko", "text": "Burujabetza teknologikoa, teknologia burujabetza, subiranotasun teknologikoa edo teknologiaren autogestio eredua ikuspegi politiko bat da, non informazioaren eta komunikazioen azpiegitura eta teknologia nola erabiltzen den oso kontuz zaindu behar dela eta modu arduratsuan kudeatu behar dela defendatzen den. Ideologia pragmatismora bideratu nahi duen eredua da. Informazioaren teknologiak eta azpiegiturak, datuak biltzeko eta gordetzeko erabiltzen diren teknologiak, bat etorri beharko lukete erabiltzaileak dauden herrialdeko legeekin, beharrekin eta interesekin. Erabiltzaileen datuak, erabiltzaileei buruzko informazioa, ez litzateke erabiltzaileek kontrola ezin dezaketen agenteen esku geratu beharko.\nEkonomiaren desazkundea, ekonomia soziala, elikadura-subiranotasuna, energia-subiranotasuna... eredu paraleloak dira. Burujabetza teknologikoarekin, informazioaren eta komunikazioaren teknologien eremuan, ahalduntze kolektiboa sustatu nahi da eta enpresa eta estatu ahaltsuengandik menpekotasunik ez izatea sustatu nahi da.\nHerritarrak teknologiaren erabileraz kontziente eta arduratsu izatera animatu nahi dira, bereziki informazio eta komunikazio teknologiez.\nAlternatiba autogestionatuak sortzea eta erabiltzea sustatzen da, adibidez, telekomunikazioetan, erabiltzailearen informatikan, ETEentzako softwarean, Interneten, plataforma mugikorretan eta sare sozial deszentralizatuetan.\nEnpresa multinazional handiek eskaintzen dituzten zerbitzuen ordezko zerbitzuak eskaini nahi dira. Enpresa horiek, askotan, erabiltzaileen datuen truke prezio oso erakargarriak eskaintzen dituzte. Maiz, ezkutuko mozkina ateratzen diete euren erabiltzaileei, datuak zurrupatuz, ezkutuko edo ageriko publizitatea txertatuz, etab.\nHerritarren burujabetza teknologikoaren alde egin nahi dutenek datu bilketak herritarren baimenaz eta gardentasunaz bakarrik egin beharko litzatekeela defendatzen dute. Herritarrek euren datuak nork dauzkan eta nola lortu dituen jakiteko eskubidea izan beharko lukete. Herritarrek ez lukete inoiz galdu beharko euren datu pertsonalen kontrola, jabetza. Herritarrek, betiere, jakin beharko lukete non dauden euren datuak, haiei buruzko informazioa nork daukan, haiei buruzko datu baseak non dauden, eta hori guztia zertarako erabiliko den. Herritarrek eskubidea izan beharko lukete euren datuen kontrola mantentzeko eta, nahi izanez gero, datu batzuk ezabatzeko exijitzeko.\nHerritarren datu publikoak eta pribatuak zeintzuk diren erabakitzerakoan, herritarrek ez lukete euren datuen kontrola, jabetza galdu beharko. Herritarrek euren pribatutasuna gordetzeko eskubidea izan beharko lukete. Horrelako eskaerak, esate baterako EAEko Legebiltzarreko hezkuntza batzorderaino iritsi dira.\nEdward Snowdenek Amerikako Estatu Batuetako Segurtasun Nazionalerako Agentziaren jarduerei eta PRISM zaintza-programari buruz egindako adierazpenen ondoren, datuen erabilera desegokiarekiko kezka gero eta handiagoa zela eta, zenbait proposamen egin ziren, Amerikako Estatu Batuetatik kanpoko herritarrei eta kontsumitzaileei burujabetza teknologikoaren bidez babesaz gozatu ahal izateko.\nMenpekotasun teknologikoa.\nBurujabetza teknologikoari buruz, oraingoz, argitalpen asko ez dauden arren, pertsona batzuek pentsatzen dute, bizi garen mundu globalizatuan, korporazio transnazionalen mendekotasuna oso handia dela sistema eragileetan, kudeaketa-softwarean, hardwarean eta azpiegituretan. Softwarean hodei-eredura aldatzeko joera oso handia da azken hamarkadan. Interneteko lehen hamarkadetan enpresek, erabiltzaileek, euren datuak gordetzen zituzten haien zerbitzari eta ordenagailuetan. Urteak joan, urteak etorri, eta Microsoftek eta Googlek, Office 365 edo Google Drive produktuekin edo Applek iCloud produktuarekin eskaintzen dituzten zerbitzuekin modelo nagusia aldatu da. Jada ez da disko gogorreko ordenagailu bat erabili behar, edozein gailutatik (telefono adimentsu, tableta edo ordenagailu) editatu eta gorde baitaitezke lan-dokumentuetatik hasi eta gaur egun erabiltzen diren argazki, egutegi, agenda eta gainerako informazioetaraino. Ingeniaritza guztia \"egin sinpleago\" edo \"klik pare batean\" dago bideratuta, eta erabiltzaile arruntak eredu horietara joateko tentazioa handi-handia izan du. Gainera, azken urteotan, erabiltzailerik berrienek teknologia hori besterik ez dute ezagutu, eta lehenago ikasi dute fitxategiak hodeiaren bidez partekatzen euren gailuetan gordetzen baino. Erabiltzaile berrienek ikasi dute euren fitxategietan egindako aldaketa guztiak, automatikoki, hodeian gordetzen direla. Hau da enpresa handien zerbitzarietan.\nBatzuek salatzen dute menpekotasun teknologikoa gaur egungo eskola sisteman irakasten dela.\nZerbitzu zentralizatuak / Zerbitzu federatuak.\nEnpresa handiek eskaintzen dituzten zerbitzuak zentralizatuak izan ohi dira, enpresaren zerbitzarietan zentralizatuak, (zerbitzari horiek munduan zehar barreiatuak egon daitezke, baina guztiak enpresarenak dira). Enpresa handi horiek, eskaintzen duten zerbitzuaren truke, erabiltzaileen datu asko jasotzeko aukera daukate.\nZerbitzu zentralizatu horien alternatibak izateko sortutako zerbitzuak, zerbitzari federatuetan antolatu ohi dira. Esate baterako Mastodon sare soziala edo Matrix komunikazio protokoloa sistema federatuetan lan egiteko sortu ziren.\nSoftware librearen komunitatetik zerbitzu federalak sortzeko eta ezartzeko ahalegin handiak egin dira azken urteotan, esate baterako LibreOffice bulego paketea eta NextCloud integratu..\nBilatzen diren ezaugarriak.\nBurujabetza teknologikoa bilatzen dutenek, honelako helburuak bilatzen dituzte:\nMendekotasun teknologikoa saihesteko ekimenak.\nAzken urteotan agertu dira burujabetza teknologikoa sustatzearen aldeko hainbat ekintzaile eta ekimen. Badira bai administrazioan, oro har, eta, batez ere, hezkuntza munduan Nazioarteko enpresa komertzial erraldoien alternatibak eskatzen eta eskaintzen duten pertsonak Euskal Herrian."}
{"id": "909637", "revid": "56334", "url": "https://eu.wikipedia.org/wiki?curid=909637", "title": "Errejenta", "text": ""}
{"id": "909641", "revid": "6327", "url": "https://eu.wikipedia.org/wiki?curid=909641", "title": "Mastodon (gizarte-sarea)", "text": ""}
{"id": "909642", "revid": "512", "url": "https://eu.wikipedia.org/wiki?curid=909642", "title": "Al-Andaluseko valierria", "text": "Al-Andaluseko valierria, Kordobako valierria edo Kordobako menpeko Emirerria, 711 eta 756. urteen arteko Al-Andaluseko historiaren izendapenak dira, baita berau gobernatzen zuen erakunde politikoarenak ere. Valierriko edo emirerriko hiriburua Kordoba zen.\nIberiar penintsula konkistatu ondoren, musulmanek bisigodoen antzinako erresuma valierri bilakatu zuten. Vali (gobernadore) batek gobernatutako lurraldea Damaskoko Kalifa-herriaren menpe izan zen, zehazki, Ifrikija deituriko Maghrebeko gune politikoaren menpekoa, hiriburua Kairuanen (egungo Tunisian) zuena.\nGarai honetan, barne arazo nagusia, arabiar jatorriko konkistatzaileen eta berbereen arteko gatazka izan zen, arabiarren aldeko konkistatutako lurren banaketa ezberdinagatik.\nEmirerriaren independentzia.\nVIII. mendearen erdialdean, Abbastar Iraultzak Marwan II.a Damaskoko azken omeiatar kalifa eta bere familia hil zituen. Abd ar-Rahman printze gazteak baino ez zuen ihes egin. Hau, lehenik, Afrikako iparraldean babestu zen, eta, ondoren, penintsulara pasa zen, non, gailendu ondoren, 756an bere burua emir aldarrikatu zen. Titulu honek, abbastar kalifekiko independentzia politikoa suposatzen zuen (kalifa-herriko hiriburua Bagdadera eraman zutenak), euren autoritate erlijiosoa onartzen zuen arren.\nValierri garaian, al-Andalusek kanpo arazoei aurre egin behar izan zien: iparraldeko penintsulako kristauak Zamoraraino zabaldu ziren eta frankoek Girona eta Bartzelona konkistatu zituzten, Pirinioen hegoaldean mugako marka edo probintzia bat ezarri zutenak. Gainera, barne arazoak egon ziren, islamera berriko bihurtutakoen (muladi izenekoak) matxinadek eragindakoak, zerga gutxiago ordaintzen zituzten musulmanen konkistatzaileekiko diskriminatuak sentitzen baitziren."}
{"id": "909643", "revid": "1545", "url": "https://eu.wikipedia.org/wiki?curid=909643", "title": "Al-Andaluseko Valierria", "text": ""}
{"id": "909645", "revid": "105290", "url": "https://eu.wikipedia.org/wiki?curid=909645", "title": "Valierri", "text": "Valierri (, \"wil\u0101ya\", pluralez ; urduz eta , \"vel\u00e2yat\"; ) herrialde musulman batzuen azpibanaketa administratiboa da. Kalifa-herriko eta Otomandar Inperioko antzinako probintzien izena zen. Hitza \"probintzia\" moduan itzuli ohi da, eta baita \"gobernazio\" moduan ere. \"W-l-i\" arabiar hitzetik dator, euskaraz \"gobernatu\" esan nahi duena: Vali (\"w\u0101li\") batek valierria gobernatzen du. Valierriak, kalifa-herriaren azpian izanda ere, ia subiranoak ziren.\nHerrialde askotan daude valierriak, hala nola Aljerian, Marokon, Tunisian, Sudanen, Omanen eta Mendebaldeko Saharan."}
{"id": "909646", "revid": "1545", "url": "https://eu.wikipedia.org/wiki?curid=909646", "title": "Wilayah", "text": ""}
{"id": "909647", "revid": "512", "url": "https://eu.wikipedia.org/wiki?curid=909647", "title": "Shura", "text": "Shura (, \"sh\u016br\u0101\") arabierazko hitz bat da, \"kontsultatu\" esan nahi duena. Koranak eta Mahomak arazoei buruzko erabakiak hartzera musulmanak xaxatzen zituzten, hartu beharreko erabakiak kaltetutakoekin kontsultatuz.\nKoranek hiru bider \"shura\" praktika goraipagarri bezala aipatzen du, eta sarri erabiltzen den hitza da meskita baten gaiak antolatzean edota boto sistema demokratikoa duten parlamentuetan.\nMusulman sunita moderno batzuek gizarte musulmanentzat musulmanentzat egindako erabaki guztiak komunitate musulmanaren \"shura\" batek hartu behar dituela eta hori dela demokrazia ordezkatzaile bat ezartzeko oinarria uste dute. Hala ere, tradizionalki, emirrak/sultanak/kalifak bere bisirei (aholkulariak) kontsultatu egiten zien eta haien iritzia kontuan hartzen zuen erabaki bat hartzerakoan.\nXiitek, bestalde, Islamak agintariekiko mendekotasuna agintzen duena uste dute, baina horiek aukeratu egiten dituzte, baldin eta xariaren arabera gobernatzen badute. Ikuspegi tradizionalagoa da hori, islamiar historiako mende askotan inplementatutako praktiken bereizgarria.\nBi ikuspegi horien arteko aldea, dirudienez, semantikokoa da, substantiboa bakarrik; ikuspegi xiitak gobernariak gobernuaren alderdi guztietan ikuskatu behar direla onartzen du, erabakiak kontsulta bidez hartu ala ez."}
{"id": "909648", "revid": "512", "url": "https://eu.wikipedia.org/wiki?curid=909648", "title": "Barghawata", "text": "Barghawata edo Berghawata antzinako emirerri bereber bat izan zen, 744. urtean sortua. Tamesna eskualdean, Berbereen Matxinada Handiaren ondorioz sortu zuten. Herri honen bigarren erregeak, Salih ibn Tarifek, bere burua mahdi izendatu zuen erlijio berri bat sortuz, eta berbere barghwatiarrak atxiki zitzaizkion. Hori zela eta, inguruko dinastiek heresia leporatu zieten, doktrina berriak islama eta bertoko sinesmenak uztartzen baitzituen. Emirerriak idristarren, fatimatarren, ziritarren eta almorabideen erasoei aurre egin behar izan zien, baina azkenean Abd al-Mumin kalifa almohadearen armadaren aurrean erori zen 1149an.\nTribuak.\n29 tribuk osatzen zuten Barghawata Konfederazioa. Horietatik 12 bilakatu ziren erlijio sinkretikora eta 17k Islama mantentu zuten.\nBarghawata erlijio sinkretikokoak\nMusulman khawarijak"}
{"id": "909649", "revid": "1545", "url": "https://eu.wikipedia.org/wiki?curid=909649", "title": "Berghawata", "text": ""}
{"id": "909650", "revid": "1545", "url": "https://eu.wikipedia.org/wiki?curid=909650", "title": "Migrazio", "text": "Migrazio izan daiteke:"}
{"id": "909652", "revid": "56334", "url": "https://eu.wikipedia.org/wiki?curid=909652", "title": "Mastodon (sare sozial)", "text": ""}
{"id": "909653", "revid": "512", "url": "https://eu.wikipedia.org/wiki?curid=909653", "title": "Il Facchino", "text": "Il Facchino () Erromako kaleetan nahiko hondatuta ikus daitekeen eskultura da. Haren ingurua kondaira ugari sortu dira eta Erromako estatua hiztunetako bat da. 1590 inguruan egin zen, ziur asko Jacopino del Conteren diseinu batean oinarrituta.\nEzaugarriak.\nEstatua txikia da. Upel bat eusten duen gizon zahar irudikatzen du. Ziur asko urketari bat zen baina auzotarrek pertsonalitate desberdinak eman dizkiote, esaterako Lutero zela edota Abbondo Rizzio, inguruko atezain bat, upel bat zeramanean hil zena.\nBeste estatua hiztunen moduan, Il Faccino ere mezu anonimoak eta satirikoak zintzilikatzeko erabili izan da.\nKokapena.\nHasiera batean Via del Corson zegoen baina gero Fontanella del Facchino jarri zuten, Erromako Banketxearen ondoan.\nEstatua hiztunak.\nErroma hirian, anonimotasunez, iritzi politikoei bidea emateko aukera izan zen estatua horiena. Ohitura XVI. mendean hasi zen eta hauxe zen oinarria: jendeak kritikako poemak edo esaldiak idazten zituzten eta eskultura publikoetan itsasten edo zintzilikatzen zituzten. Ohitura gaur egun oraindik gordetzen da."}
{"id": "909654", "revid": "119347", "url": "https://eu.wikipedia.org/wiki?curid=909654", "title": "Denbora da Poligrafo Bakarra", "text": "Denbora da Poligrafo Bakarra (edo DDPB) Berri Txarrak musika talde euskaldunak 2014an argitaratutako disko hirukoitza da, I- SUTXAKURRAK (Ross Robinsonek ekoitzia), II- HELDULEKU GUZTIAK (Ricky Falknerek ekoitzia) eta III- XAKE-MATE KULTURAL BAT (Bill Stevensonek ekoitzia) diskoez osatua.\nTestuingurua.\nDenbora da poligrafo bakarra diskoa 2014ko azaroan argitaratu zen, Only In Dreams euren zigiluarekin. Guztira hiru diskoz eta 20 abestiz osatua: kantu bat taldearen urte bakoitzeko. 20. urteurrens ospatzeko lan hirukoitz hau hiru txandatan eta hiru ekoizle ezberdinekin grabatu zuten: Ross Robinson (martxoan, Kalifornian), Ricky Falkner (uztailean, Madrilen) eta Bill Stevenson (irailean, Koloradon). Abesti motz eta zuzenak dira nagusi. \nSariak.\nBerri Txarrak taldeak hainbat sari eta izendapen lortu zituen DDPB diskoarekin, besteak beste:\nPremios Fest sariketan Estatuko Zuzenekorik Onenaren Saria, Vetusta Morla eta La Pegatina izendatuen aurretik.\nEuskarazko diskorik onena, Musika Independientearen (MIN) sarietan \n\u2018Zerbait asmatuko dugu\u2019 abestiarekin, bideoklip onenari saria Caostica zine jaialdian. \nGertakariak.\nAragoiko PPk , 2015eko irailaren 25ean Zaragozan ospatzekoa zen OTANen eta beronen maniobra militarren aurkako kantaldian BERRI TXARRAKek kantatzea debekatzea eta taldekideek Aragoien pertsona Non Gratatzat hartzea eskatu zuten. Taldeak adierazpena argitaratu zuen gertakarioi erantzunez .\nBitxikeriak.\nTaldeak eskeinitako kontzertuen artean, aipagarria da Nantesen pertsona bakarraren aurrean jotako kontzertua 2017ko ekainean.\nAbestiak.\nI- SUTXAKURRAK\nII- HELDULEKU GUZTIAK\nIII- XAKE-MATE KULTURAL BAT"}
{"id": "909659", "revid": "512", "url": "https://eu.wikipedia.org/wiki?curid=909659", "title": "Zenata", "text": "Zenata ( edo ) Erdi Aroko herri berbereen talde batek jaso zuen izena da, hauetatik gaur egungo zenbait etnia jaisten direlarik. Ibn Khaldun historialari eta bidaiariak kontatzen duenez, Masmuda eta Sanhajarekin batera, orduko hiru konfederazio berbere nagusienetako bat osatu zuten. Gainean, tribu hauek, aldi berean nomadak eta sedentarioak zirenak, baita hirien eraikitzaileak ere, Magreb Ertainean (egungo Aljerian) bildu zirela esan zuen.\nZenbait erresuma sortu zituzten Fezzanen, Kairuanen, German, Djerman eta Tilimsenen, baita Sijilmasan eta Fezen ere.\nBere hizkuntza, zenatera, amazigheraren barietate bat zen. Magreben zehar sakabanatutako amazigherafono talde batzuek, gaur egun, zenaterazko hitz eta ezaugarri asko mantentzen dituzte. Aljeriako eta Marokoko mugatik iparraldera, Beni Snous eskualdean eta Saharako oasi ugaritan, nagusiki Gouraran eta Auresen, mantendu dituzte baita Mzab eta Libiako tuaregen artean.\nZenaten adar bati antzinean garamanteak zieten, eta Garamantikan bizi ziren, hein handi batean, egungo Fezzanekin bat zetorrena. Bere hiria Ghadames () izan zen. Zenaten beste adarrak transhumanteak ziren, eta Numidian gaetulien eta antzinako mairuen (mauritaniarrak) zati ziren. VII. mendean Islama sartu zen arte, zenatak, nagusiki, \"jentilak\" ziren."}
{"id": "909660", "revid": "71145", "url": "https://eu.wikipedia.org/wiki?curid=909660", "title": "Madama Lucrezia", "text": "Madama Lucrezia () Erromako kaleetan nahiko hondatuta ikus daitekeen eskultura erraldoia da. Haren ingurua kondaira ugari sortu dira eta Erromako estatua hiztunetako bat da, bakarra emakume bat irudikatzen duena. Antzinako Erromako eskultura baten zatia da.\nHistoria.\nEskulturan irudikatutako emakumea zein den ez da erraza jakitea. Hipotesi ugari daude. Zabalduena Isis jainkosaren edo haren apaiseme baten errepresentazioa dela esaten du zeren eta bular gainean erakusten duen korapiloa jaikosa horren kultoaren ezaugarria baitzen.\nBustoa Alfontso II.a Napolikoaren amorantea zen Lucrezia d\u2019Alagnok egindako donazio bat izan zen; hori gertatu zen Alfontso II.a hil ondoren: haren ondorengoa ez zen Lucreziaren oso laguna eta emakumea Erromara erretiratu zen gaur egun estatua dagoen ingurua bizitzeko. Hipotesi honen alde beste datu bat dago: XV. mendean Madama hitza ez da ohikoa Erroman, Napolin baizik.\nEzaugarriak.\nBusto handia da, hiru metrokoa. Gaur egun azpioinarri baten gainean jarrita dago.\nKokapena.\nErromako Palazzo Venezia eta San Marko eliza artean dago, San Marko plazan.\nEstatua hiztunak.\nErroma hirian, anonimotasunez, iritzi politikoei bidea emateko aukera izan zen estatua horiena. Ohitura XVI. mendean hasi zen eta hauxe zen oinarria: jendeak kritikako poemak edo esaldiak idazten zituzten eta eskultura publikoetan itsasten edo zintzilikatzen zituzten. Ohitura gaur egun oraindik gordetzen da."}
{"id": "909662", "revid": "512", "url": "https://eu.wikipedia.org/wiki?curid=909662", "title": "Ross Robinson", "text": "Ross Robinson (Angleton, Texas, ) ekoizle diskografiko estatubatuara, bereziki nu metalean eta metaletik eratorritako estiloetan espezializatua.\nKo\u042fn, Limp Bizkit, Deftones, Slipknot, Sepultura, At the Drive-In, Klaxons, Glassjaw, Cold, Vanilla Ice, The Cure, De La Tierra, Berri Txarrak eta beste hainbat talderekin egin du lan.\nRobinson I Am Recordings diskografikoaren jabea da."}
{"id": "909664", "revid": "105290", "url": "https://eu.wikipedia.org/wiki?curid=909664", "title": "Only in Dreams", "text": "Only in Dreams Berri Txarrak taldearen disko zigilu propioa da, zeinaren pean \"Denbora da Poligrafo Bakarra\" (2014), \"Bakarrik egoteko modu berri bat\" (2017) eta \"Infrasoinuak\" (2017) lanak argitaratu dituzten."}
{"id": "909665", "revid": "98220", "url": "https://eu.wikipedia.org/wiki?curid=909665", "title": "Uncut Gems", "text": "Uncut Gems 2019ko Josh eta Benny Safdie estatubatuar zinema zuzendarien thriller film bat da. Adam Sandler, Kevin Garnett, Idina Menzel, Lakeith Stanfield, Julia Fox, eta Eric Bogosian aktoreek antzeztu zuten.\nArgumentua.\nHoward Ratner (Adam Sandler), bitxitegi baten jabea eta jokalari porrokatua, zorrak ordaintzeko modu baten bila dabil berandu baino lehen."}
{"id": "909666", "revid": "119347", "url": "https://eu.wikipedia.org/wiki?curid=909666", "title": "Bill Stevenson", "text": "John William \"Bill\" Stevenson (Torrance, Kalifornia, 1963ko irailaren 10a) punk rock generoko bateria-jotzaile eta musika-ekoizlea da. Black Flag eta The Descendents taldeetan aritzeagatik eta punk rock disko ekoizle izateagatik ezaguna da.\nBiografia.\nFrank Navettarekin batera The Descendents punk taldea sortu zuen1978an, 1982an \"Milo Goes to College\" diskoa grabatuz. Black Flag hardcore punk taldean ere aritu zen 1981 urtean, jatorrizko bateria-jole, ROBO, Ingalaterran atxilotua izan ostean. Stevensonek 7 disko grabatu zituen urte bakar batean, 1984 eta 1985 urteen artean Black Flag taldearekin.\n1987an The Descendentsera itzuli zen. Hala ere, Milo Aukermanek taldea utzi zuen urte hartan bertan institutora itzultzeko eta Stevensonek, Descendentseko gainerako taldekideekin eta DAve Smalleyekin batera \"ALL\" taldea sortu zuen, ordura arte Descendents taldearen azken albumak zeraman izen berbera alegia. 1996an Aukerman itzuli eta grabaketei ekin zieten Descendentsekoek Stevensonekin.\nStevensonek Jason Livermorerekin batera \"The Blasting Room\" punk estudioa sortu zuen, Fort Collinsen, Kolorado.\nGaur egun, Stevensonek Descendentsekin jarraitzen du, baita Only Crime izeneko proiektu paralelo batekin ere, Good Riddance,Russ Rankin, GWAR eta Convergeeko kideekin osaturiko punk rock taldea.\nEkoizle.\nStevensonen ekoizle eta soinu teknikari ibilbidea oso luzea da, tNOFX, Bbs Paranoicos, Lagwagon, Rise Against, As I Lay Dying, The Casualties, MxPx , Anti-Flag , Berri Txarrak eta A Day To Remember bezalako taldeekin lan eginaz ."}
{"id": "909667", "revid": "201", "url": "https://eu.wikipedia.org/wiki?curid=909667", "title": "Vatikanoko harpeak", "text": ""}
{"id": "909668", "revid": "10891", "url": "https://eu.wikipedia.org/wiki?curid=909668", "title": "Ricky Falkner", "text": "Ricky Falkner musikari eta disko-ekoizle kataluniarra da, gaur egun Egon Soda taldean eta lehenago Standstill taldean aritua.\nLove of Lesbian, Sidonie, Berri Txarrak eta Beth taldeekin egin du lan, besteak beste."}
{"id": "909669", "revid": "4141", "url": "https://eu.wikipedia.org/wiki?curid=909669", "title": "Only In Dreams", "text": ""}
{"id": "909670", "revid": "105290", "url": "https://eu.wikipedia.org/wiki?curid=909670", "title": "La Pegatina", "text": "La Pegatina Montcada i Reixacen 2003an sortutako kataluniar runba eta ska estiloko musika taldea da."}
{"id": "909671", "revid": "512", "url": "https://eu.wikipedia.org/wiki?curid=909671", "title": "Vetusta Morla", "text": "Vetusta Morla Madrilgo Tres Cantosen 2008an sortutako indie rock estiloko musika taldea da."}
{"id": "909674", "revid": "119347", "url": "https://eu.wikipedia.org/wiki?curid=909674", "title": "Lurretik gertuko objektu", "text": "Lurretik gertuko objektu edo Lur-hurreko argizagi bat (LGO, ) bere orbitaren zati batean Lurretik hurbil igarotzen den eguzki-sistemako argizagi bat da. Hitzarmenez, gorputz batek perihelioa (Eguzkitik gertuen dagoen unea) 1.3 unitate astronomikora badu, Lurretik gertuko objektutzat hartu behar da. LGO baten orbitak Lurrarena zeharkatzen badu eta 140 metro baino handiagoa bada, Objektu Bereziki Arriskutsutzat (OBA edo ingelesez, PHO) hartzen da. Ezagutzen diren LGO eta OBA gehienak asteroideak dira, baina badira kometak ere.\nHogei milatik gora Lur-hurreko asteroide (ingelesez NEA) eta ehundik gora periodo motzeko Lurretik gertuko kometa (LGK, ingelesez NECs) ezagutzen dira, gainera, Eguzki-orbita duten espazio ontzi eta meteorito esanguratsu batzuk ezagutzen dira, Lurraren aurka talka egin aurretik detektatzeko handitasun nahikoa dutenak. Gaur egun, ia erabat onartuta dago zientzialarien artean halako argizagien talkek eragin nabarmena dutela planeten historia geologiko eta biologikoan. 1980ko hamarkadatik aurrera hasi ziren interesgune bihurtzen LGOak, poliki-poliki gizakia jabetzen hasi zelako halako gorputz baten talkak egin zezakeen sarraskiaz. Jakina da hogei metro baino gutxiago dituzten asteroideek ezin dutela Lurreko ingurumena edo biztanleria kaltetu. Alabaina, tamaina hori baino handiagoak direnek gure planetaren atmosfera zeharka dezakete eta hortaz, tsunami edo kraterrak bezalako gertakari geologikoak eragin ditzakete. Gorputz batek Lurraren aurka talka egiteko orbita edukiko balu, berez posible izango litzateke haren orbita desbideratzea, eta gaur egun halako talkak saihesteko metodoak ikertzen ari dira zientzialari eta ingeniariak.\nLGOen orbiten kalkuluen zehaztasunaren arabera, bi eskala daude halako objektuen arrisku maila neurtzeko: Turin eta Palermo eskalak, azken hau lehena baino konplexuagoa. Hala ere, bi eskala horiek iragartzen duten arrisku maila datuen zehaztasunari hertsiki loturik dago, izan ere, adibidez, zenbait argizagik eskala horietan balio positiboak eduki zituzten denboraldi batez, harik eta 2018ko martxoan, kalkulu zehatzagoei eta behaketa sakonagoei esker, balio horiek aldatu eta zeron edo zerotik behera geratu ziren arte.\n1998tik, Europar Batasuna, Estatu Batuak eta beste hainbat herrialde LGO gorputzen bila dabiltza, Spaceguard (Espazioko zaintza, zaintzailea) izeneko proiektu baten barnean. Ameriketako Estatu Batuetako Kongresuak NASAri agindu zion kilometro bat baino diametro handiagoa zuten Lurretik gertuko objektuen, gutxienez, %90 katalogatzeko, halako gorputz baten talkak mundu mailako hondamendia sor dezakeelako, lan hori 2011ean burutu zen. Hurrengo urteetan, hasierako proiektu hori zabaldu egin zen, hala, mota horretako argizagi txikiagoak ere katalogatzeko, nahiz eta hauetako baten talkak ez lukeen mundu mailako hondamendirik eragingo.\nLGOek haien gainazalean grabitazio ahula eragiten dute eta gainera, gehienek Lurraren antzeko orbitak dituzte, hori dela eta, espazio ontziak bertara ahalegin handirik egin gabe irits daitezke. 2019ko urtarrilerako, bost Lurretik gertuko kometak eta beste hainbeste Lurretik gertuko asteroidek jaso zuten espazio ontzi baten bisita. 2010ean burutu zen misio batek LGO batetik laginak ekarri zituen eta halako misioak errepikatu nahi dira. Konpainia pribatuak asteroideen merkatal-meatzaritza gauzatzeko planen oinarriak ipintzen dihardute.\nDefinizioa eta atzematea.\nLurretik gertuko objektuen (LGO eta NEO ingelesez) definizio astronomiko nagusia hurrena da: Lurretik gertuko argizagiak Eguzkiaren inguruan 0.983 eta 1.3 unitate astronomiko bitarteko distantziara orbitatzen duten eguzki-sistemako gorputz txikiak dira. Hau da, haien gehienezko perihelioa 0.983 unitate astronomikokoa da eta gehienezko afelioa 1.3 unitate astronomikokoa. Beraz, Lurretik gertuko objektuek ez dute zertan Lurretik gertu egon, baina une jakin batean Lurretik oso hurbil igaro daitezke. Alabaina, argitu beharra dago termino hau modu zabalagoan ere erabiltzen dela, adibidez, Lurraren inguruko orbitak dituzten gorputzak edo kuasisateliteak izendatzeko ere baliatzen da, nahiz eta azken hauek Lurrarekiko lotura orbital konplexuagoa eduki.\nLurretik gertuko objektu bat atzematen denean, eguzki-sistemako beste gorputz txikien aurkikuntzekin egiten den bezala, Nazioarteko Astronomia Elkartearen (IAU) parte den Planeta Txikien Zentroari (ingelesez MPC) aurkikuntzaren berri ematen zaio, hala, hark katalogatu dezan. MPCk egiaztatutako LGOen eta egiaztatu gabeko LGOen zerrendak ditu, banatuta. Zenbait LGOk Lurraren orbita gurutzatzen dutenez, talka arriskua sortzen dute. Arestian esan dugun bezala, halako gorputz batek 140 metroko diametroa baino handiagoa badu, Objektu Bereziki Arriskutsu (OBA, ingelesez PHO) gisa sailkatuko da. MPCk halako gorputzak beste zerrenda batean barneratuta ditu. Gainera, LGOk NASAn barneratuta dagoen JPLren bi unitate banatuk ere sailkatzen dituzte: Lurretik Gertuko Argizagien Ikerketarako Zentroak (CNEOS ingelesez) eta Eguzki-sistemako Dinamikaren Taldeak.\nAsteroide Bereziki Arriskutsuak (ABA, ingelesez PHA) Lurrera hurbiltzeko duten gaitasunaren arabera sailkatzen dira hein handi batean. Gutxieneko intersekzio-distantzia 0.05 UA edo txikiagoa badu argizagi batek eta haren magnitude absolutua 22.0 edo distiratsuagoa bada (tamaina handiaren adierazle esanguratsua), Objektu Bereziki Arriskutsu gisa sailkatzen da. Haatik, argizagia Lurrera 0.05 UA baino gutxiago gerturatzen bada edo 140 metroko diametroa izatera heltzen ez bada, ez da Objektu Bereziki Arriskutsutzat hartzen. Lurretik gertuko objektuen NASAren katalogoak asteroide eta kometak Lurrera gehien hurbiltzen diren momentuan guregandik duten distantziaren berri ematen digu, ilargi-distantzietan adierazita.\nLGOen ezagupenaren historia.\nGizakiak behatu zituen lehen Lurretik gertuko objektuak kometak ziren. 1577an Tycho Brahe astronomoak kometa horien paralaxia baliatuz egin zituen distantzia-neurketen ondoren egiaztatu zen argizagi horien jatorri estralurtarra. Edmond Halleyk aldiz, kometa batzuen periodikotasuna frogatu zuen 1705ean, gaur egun Halley kometa gisa ezagutzen dugun argizagiaren orbita-periodoa kalkulatu eta gero. 1758 eta 1759 artean Halley kometa berriz ere ikusgarria izan zen Lur planetatik, alabaina, kometa horren etorrera aurreikusi zen lehen aldia izan zen. 1770ean aurkitu zen Lexellen kometa atzeman den lehen Lur-hurreko argizagia izan zela esan izan da.\n433 Eros izan zen gizakiak aurkituriko lehen Lur-hurreko argizagia, 1898an egin zen aurkikuntza. Asteroideak behaketa ugari jaso zituen, izan ere, garai horretan ez zekiten zehatz-mehatz Eguzkia eta Lurraren arteko distantzia eta asteroide honen orbita kalkulatzeak aipatutako distantzia zehaztuko zuelakoan zeuden.\n1937an 69230 Hermes asteroidea atzeman zen Lurretik oso hurbil igaro zenean, zehazki gure planeta eta Ilargia banatzen duen distantziaren bikoitzean egon zen gehien hurbildu zen unean. Hermes argizagi arriskutsutzat hartu zen, aurkikuntza egin eta handik gutxira galdu egin zelako; gainera, haren orbita eta talka-arriskua ez ziren behar bezala zehaztu. 2003an berraurkitu zen Hermes eta orain jakina da ez dela arriskutsua izango, gutxienez, hurrengo mendera arte.\n1968ko ekainaren 14an 1,4 kilometroko diametroa zuen 1566 Icarus asteroidea Lurretik hurbil pasa zen, 0.042482 UAra (6.355.200 km), hau da, Lurra eta Ilargiaren artean dagoen distantzia hamasei aldiz. Argizagi hau izan zen radar bidez behatu zen lehena eta hari buruzko datuak Haystack Behatokiak eta Goldstone Atzemate Estazioak bildu zituzten. Asteroide honen hurbilketa urte batzuk lehenagotik iragarri zen (Icarus 1949an aurkitu zen) eta gainera, gizartean ere harrabotsa izan zuela esan genezake, bereziki, hedabide alarmisten aldetik. MITeko ikasleek Icarus Proiektua izeneko plan bat asmatu zuten, asteroidea gehiegi hurbilduz gero suzirien bidez desbideratzea zuena helburu. Proiektu horrek zeresan handia izan zuen hedabideetan eta 1979ko \"Meteor\" (meteoritoa) filma inspiratu zuen, bertan, Sobietar Batasunak eta Estatu Batuek indarrak batzen dituzte Lurrera hurbiltzen ari den asteroide bat suziriak erabiliz desbideratzeko.\n1989ko martxoaren 23an, hirurehun metroko diametroa zuen Apollo 4581 asteroidea Lurretik 700.000 kilometrora igaro zen. Asteroide horrek gure planetaren aurka talka egin izan balu, historian inoiz erregistratutako leherketarik handiena eragingo zukeen, 20.000 megatoi TNTren parekoa. Gizarteak arreta ipini zion, Lurretik gertuen egon zen unearen ostean aurkitu zelako.\n1998ko martxoan, duela gutxi atzemandako (35396) XF11 asteroidea 2028an Lurretik 0.00031 UAra (46.000 km, Ilargia eta Lurraren orbitaren barnetik) igaroko zela zioten lehenengo aurreikuspenak argitaratu ziren, haien errore-tarteak Lurraren kontrako zuzeneko talka gerta zitekeela ere aditzera ematen zuen. Beranduago argitaratutako aurreikuspen landuagoek Lurraren kontrako talka ezinezkoa zela argi utzi zuten, 0.0064 UAra igaroko zela ziotelako, 960.000 kilometrora, Lurra eta Ilargiaren arteko distantzia halako hiru, gutxi gorabehera. Hala ere, zehaztasun eskaseko lehen aurreikuspen horiek harrabotsa eta beldurra sortu zuten gizartean, sarritan gertatu izan den bezala.\nArriskua.\n1990eko hamarkadaren amaiera aldetik LGOk arriskuarekin lotu izan dira beti. Argizagi mota honetako bakoitzak bere gain duen arriskua erraz ikus daiteke gizartean, bereziki, kultura eta teknologiaren arloetan. Historian zehar, gizakiek LGOk hainbat arriskurekin lotu dituzte, erlijioan eta ikuspegi zientifiko eta filosofikoan oinarrituak gehienak; gizakiak halako arriskuari aurre egiteko duen gaitasun ekonomiko eta teknologikoa ere ezbaian jarri da. Hori dela eta, LGOk hondamendi naturalen eta gerren aurrekaritzat, unibertso ikaragarrian gertakizun hutsaltzat, gure planetako garaiak aldatzen dituzten hondamenditzat edo lurrun oso pozoitsuen isurkaritzat (1910ean Halley kometa igaro zenean hori pentsatu zen) hartu izan dira. Gaur egun ere gizakia eta bestelako izaki bizidunak iraungi ditzakeen eragile arriskutsutzat hartzen da.\nLurretik gertuko objektuen hondamendi-gaitasuna mota horretako gorputzen orbita ulertu eta neurtu bezain laster aintzakotzat hartu zen: 1694an Edmond Halleyk Bibliako Uholde Nagusia kometa baten talkak eragin zuela zihoen teoria plazaratu zuen. Gizakiak Lur-hurreko argizagiak gorputz onbera eta ikusgarri gisa hartu ditu, baina baita gorputz hiltzaile eta gure gizartearentzat oso arriskutsu gisa ere; bi ikuspuntuak ahuldu eta indartu egin dira LGOk zientifikoki frogatu ziren unetik hona. Ohiko gorputzek baino krater handiagoak sortzeko gaitasuna duten gorputzak daude zientzialarien kezken erdigunean, gainera, halakoak ingurune zabal batean albo-eraginak egiteko gai dira. Kezka hauen iturria 1980ko hamarkadan dago, garai hartan Kretazeo-Paleogenoko iraungipena (dinosauroak desagerrarazi zituena) asteroide baten talkaren ondorioz jazo zela dioen teoriak indar handia hartu baitzuen.\nEsan dezakegu gizartea arduratu zuen lehen gertakizuna Shoemaker-Levy kometarena izan zela. Kometa hau hainbat zatitan banatu zen eta Jupiterren kontra talka egin zuen 1994ko uztailaren 9an. 1998an \"Deep Impact\" (talka sakona) eta \"Armageddon\" filmek LGO baten talkak sor ditzakeen kalteak eta hondamendia erakutsi zituzten eta honek ere gizartea aipatutako arriskuaz jabetzen lagundu zuen. Urte horretan bertan gainera, Nibiru alegiazko planetak 2003an Lurraren kontra talka egin behar zuela zihoen konspirazio-teoria indar handiz zabaldu zen eta indarrean jarraitu zuen 2017ra arte, izan ere, 2003an talkarik gertatu ez zela ikusita, ustezko aurreikuspen berriek talka 2017ra arte atzeratu zuten.\nArriskua adierazten duten eskalak.\nLGO baten talkaren arriskua sailkatzeko bi eskala zientifiko daude:\nBi eskaletan zerotik gorakoa izan behar du balioak kezkatzeko moduko talka arriskua egoteko.\nArriskuaren magnitudea.\nPalermo eskalan baliatzen den urteko hondoko maiztasuna, \"E\" megatoi baina energia gehiago duten talkentzat honela balioesten da:formula_1Adibidez, formula honen arabera, megatoi bat baino indartsuagoa den talka bat gertatu arte une honetatik itxaron beharko dugun denbora hogeita hamahiru urte dira eta hori gertatzen denean, %50eko aukerak daude talka hori 2,4 megatoi baino indartsuagoa izateko. Formula hori E-ren balio batzuentzako baino ez da baliagarria.\nAlabaina, 2002an argitaratutako beste txosten batean (Palermo eskala oinarritzen den txostena urte horretan argitaratu zen) talken indarra beste konstante batzuekin adierazten zuen lege bat zehaztu zen: formula_2Formula honek E-ri egokitzen zaizkion balio bakoitzerako emaitza nabarmenki baxuagoak ematen ditu. Horren adibide, 10 megatoi edo indar gehiago duten bolidoak (Tunguskako leherketaren parekoak) mila urtetan behin azaltzen direla adierazten du. Haatik, egileek ziurgabetasun handiko formula dela adierazten dute, izan ere, hamar megatoiko bat laurehun edo mila zortziehun urte artean behin azaltzen dela diote haien kalkuluek. Formula eraikitzerakoan baliatu zituzten datuek talka atmosferikoetako energia ez zuten behar bezala zehazten eta horregatik du halako ziurgabetasuna.\nKalifikazio altuko arriskuak.\nNASAk ezagutzen diren LGOen arriskua ebaluatzeko sistema automatiko bat martxan du uneoro eta hark, Arrisku Taula Zaintzailea uneoro eguneratzen du. Zerrenda horretan dauden objektu gehienak, guztiak ez badira, sartu-irtenean ibili ohi dira, behaketa berrien datuek argizagi bakoitzaren arrisku maila areagotu edo murrizten dutelako. Hainbeste behaketa berri egiten direnez, zerrenda oso fidagarria da, ia unean uneko datu zehatzez elikatzen delako.\n2002ko martxoan (163132) 2002 CU11 asteroidea Turin eskalan balio positiboa zuen lehen asteroidea bihurtu zen eta 2049an talka egiteko bederatziehun mila hirurehun aukeretatik batekoa zuela kalkulatzen zen. Beranduago gauzatutako behaketek ordea, aukera horiek zerora murriztu zituzten eta hortaz, asteroidea 2002ko apirilean Arrisku Taula Zaintzailetik atera zen. Jakina da asteroide hori berriz ere hurbilduko zaigula bi mende igaro aurretik: 2080ko abuztuaren 31ean Lurretik 0.00425 UAra (636.000 km) pasako da, hori bai, talka egiteko arriskurik gabe.\n1950 DA asteroidea 1950ean aurkitu eta hamazazpi egunetan zehar hainbat behaketa egin ondoren, ez ziren nahikoak izan bere orbita zehazteko, galdu egin zen. Alabaina, 2000ko abenduaren 31ean berraurkitu egin zen eta kilometro inguruko diametroa duela egiaztatu zen. 2001ean, guregandik hurbilen igaro zen unean, radar bidezko behaketei esker, bere orbitaren kalkulu askoz zehatzagoak egin ahal izan ziren. Argizagi honek ez du Lurraren kontra talka egingo, gutxienez, hurrengo zortziehun urteetan eta ez du Turin eskalan balio positiborik, haatik, 2002ko apirilean Arrisku Taula Zaintzailera gehitu zen Palermo eskalan balio positiboa eduki zuen lehen gorputza izateagatik. Une horretan, gorputz horrek aipatutako datan Lurraren aurka talka egiteko zuen aukera hirurehunetik batekoa zela ondorioztatu zen, gainera, Palermo eskalan +0.17ko balioa egokitu zitzaion eta hondoko talkaren maiztasuna antzeko, 2880ra bitarte, tamainako beste gorputz guztiek zutena baino %50 handiagoa zuen. Sarritan gertatzen den bezala, 2012an burututako radar bidezko behaketek hasierako kalkuluen zehaztasun gabeziak doitu zituzten eta beraz, talka egiteko zituen aukerak ere murriztu zizkioten. 2015era bitarte egindako radar eta begi bidezko behaketak aintzakotzat hartuta, 2018ko martxoan ondorioztatu zen argizagiak talka egiteko 8.300etik bateko aukera duela. Palermo eskalan egokitzen zaion balioa negatiboa den arren (-1.42), 2019an Arrisku Taula Zaintzaileko altuena zen. 2019ko maiatzean, aipatutakoaz gain, beste gorputz batek (2009 FD) baino ez zuen pasatzen Palermo eskalako -2ko langa.\n2004ko abenduaren 24an 370 metroko diametroa duen 99942 Apophis (garai hartan 2004 MN4 behin-behineko izenarekin ezagutarazten zen) asteroideari 4 puntu ezarri zitzaizkion Turin eskalan, egun hartara arte inoiz emandako puntuaziorik altuena, izan ere, 2029ko apirilaren 13an Lurraren aurka talka egiteko zuen aukera %2,7koa zen, une hartako kalkuluen arabera, betiere. 2004ko abenduaren 28an burututako behaketa gehigarriek aurreko behaketen ziurgabetasuna murriztu eta 2029ko hurreratzean talka egiteko aukerarik ez zegoela ebatzi zen. Alabaina, Apophis asteroideak aipatutako dataren ondoren burutuko dituen beste hurreratzeek puntu bateko balioa mantendu zuten Turin eskalan. 2036ko hurreratzean talka gertatzeko aukerak zerokoak zirela ebatzi zen ostera. 2018ko martxoan, kalkulu berri eta zehatzagoek erakutsi zuten 2060 baino lehenago Apophisek ezingo duela Lurraren aurka talka egin.\n2006ko otsailean, (144898) 2004 VD asteroideak bi puntuko kalifikazioa jaso zuen Turin eskalan, 2102ko maiatzaren 4ean egingo duen hurreratze handia dela eta. Beranduago baina, kalkulu berri eta zehatzagoak egin eta 2006ko maiatzean puntu batera jatsi zen kalifikazio hori eta azkenik, 2006ko urrian zerora. 2008ko otsailean asteroidea Arrisku Taula Zaintzailetik erauzi zen.\n2018ko martxoan, 2010 RF12 asteroidea zegoen arestian aipatutako zerrendan lehen postuan, 2095eko irailaren 5eko hurreratzean Lurraren aurka talka egiteko %5eko aukerarekin. Haatik, asteroidea oso txikia da, zazpi metroko diametroa du, eta beraz, ezin da Objektu Bereziki Arriskutsutzat hartu. Gainera, ezin da hartu arrisku larritzat, Palermo eskalan 2095eko hurreratzeak -3.32 puntuko balio du eta. 2022ko abuztuan gure planetatik hurbil igaroko da eta hil horretan gauzatuko diren behaketak objektuaren orbita zehazteko funtsezkoak izango direla espero da.\nArriskua murrizteko proiektuak.\nLurretik gertuko asteroideak aurkitzea helburu zuen lehen programa astronomikoa Palomar Asteroide Planeta-Gurutzatzaileen Ikerketa izan zen, 1973an hasia Eugene Shoemaker eta Eleanor Helin astronomoei esker. Talka jazotzeko arriskua, eginbehar hartara espezializatutako teleskopioen beharra eta talkak saihesteko aukerak 1981ean ospatutako Snowmasseko (Colorado) diziplinarteko mintzaldian planteatu ziren lehen aldiz. Ostera, 1992an NASAk Spaceguard Survey izeneko ikerketa sakonagoa garatu zuen, Ameriketako Estatu Batuetako Kongresuak aginduta. Ikerketak nazioartera zabaltzeko asmoarekin, 1995ean Nazioarteko Astronomia Elkarteak (IAU) tailerrak antolatu zituen Vulcanon, Sizilian eta hurrengo urtean Spaceguard Fundazioa martxan jarri zen herrialde berean. 1998an, Estatu Batuetako Kongresuak kilometro bat baino diametro handiagoa duten asteroideen %90a atzemateko agindu zion NASAri eta 2008an jarri zion epemuga. Tamaina horretako asteroideek mundu mailako hondamendia sor dezakete.\nSpaceguarden lanak oinarritzat harturik jaio dira beste hainbat proiektu, haien artean ditugu Lincoln Lur-hurreko Asteroide Ikerketa (LINEAR), Spacewatch, Lurretik Gertuko Asteroideen Atzematea (NEAT), Lowell Lurretik Gertuko Objektuen Bilaketarako Behatokia (LONEOS), Catalina Zeru Ikerketa (CSS), Campo Imperatore Lur-hurreko Objektuen Ikerketa (CINEOS), Japoniar Spaceguard Elkartea, Asiago-DLR Asteroide Ikerketa (ADAS) eta WISE Lurretik Gertuko Objektuak (NEOWISE). Hori dela eta, egun kilometro bateko diametroa baino handiagoa duten Lur-hurreko gorputz ezagunen kopurua oso altua da, %93koa zen 2011an, urteetako lanari esker: 1998an %20a ezagutzen zen, 2004an %65a eta 2006an %80. Beraz, Spaceguarden hasierako helburua epemuga baino hiru urte beranduago bete zen. 2018ko ekainaren 12an, kilometro bat baino handiagoak ziren 893 LGO ezagutzen ziren eta hurbilketa zehatzenen arabera guztira 920 daude, hau da, %97a ezagutzen ditugu.\n2005ean AEBen Spaceguarden hasierako helburuak zabaldu egin ziren George E. Browni esker. Astronomo honek zuzenduriko taldeak NASAri agindu zion 140 metroko diametroa baino handiagoa zuten LGOen %90a aurkitzeko eta hartarako, 2020a jarri zuen epemugatzat. 2016ko urtarrilean, NASAk Defentsa Planetarioaren Koordinaziorako Bulegoaren (PDCO) sorrera iragarri zuen eta haren helburuak finkatu zituen: 30-50 metro arteko diametroa zuten LGOk atzeman eta jarraipen zehatza egitea eta beharrezkoa balitz, halako eragileek sortu ditzaketen kalteak arintzea.\nOro har, ikertaldeen helburu nagusia LGOk urteetako aurrerapenarekin atzematea da eta haien arriskua garaiz zehaztea, hala, gizadiari espazio misioak garatzeko denbora eman eta hondamendiak ekiditeko:\nBestalde, bada proiektu bat talkak beranduegi aurreikusi direnean zer egin zehatzen duena, ATLAS proiektua, hain zuzen. Proiektu hau edozein desbideraketa plan martxan jartzeko denborarik ez dagoenean, talkak erasango duen Lurraren eskualdea ebakuatu eta prestatzeaz arduratzen da. Zwicky Gune Igarokorrak (ZTF) distira oso azkar aldatzen duten gorputzak atzematen ditu eta Lurretik oso gertu igarotzen diren asteroideak ere detektatu ditzake.\nJakina da LGO bat Lurraren aurka talka egitear badago eta hori ekidin nahi badugu, bi ekintza burutu ditzakegula: argizagiak suntsitzea edo desbideratzea. Bigarren aukera hori da proiektu egingarri guztien helburua, izan ere, halako argizagi bat suntsitzeko asmoa edukiko bagenu, ziurrenik suntsitu beharrean zati txikiagoetan zatituko genuke eta hauek kalte oso aipagarriak sortuko lituzkete gure planetan. Argizagi baten desbideraketa burutzeko, hau da, haren orbita aldatzeko talka jazo baino hainbat hilabete edo urte lehenagotik aginduak ematen hasi behar da.\nKopurua eta sailkapena.\nLurretik gertuko objektuak meteoroide, asteroide edo kometa gisa sailka daitezke, haien osaera eta tamainaren arabera. Halaber, asteroideak asteroide familien kide izan daitezke, eta kometek meteoroide errenkadak era ditzakete, ondoren ozar-izarrak edo izar-uxoak sorraraziko dituztenak.\n2019ko urtarrilaren 8an, CNEOSen estatistiken arabera, 19.470 LGO ezagutzen ziren. Horietatik soilik 107 (%0,55) dira kometak eta ia beste guztiak, 19.363 (%99.45), asteroideak dira. Aipatutakoen artetik, 1.955 LGO Asteroide Bereziki Arriskutsutzat sailkatuta daude.\n2019ko urtarrilaren 8an, NASAren webgunean ikus daitekeen Arrisku Taula Zaintzailean 893 LGO zeuden. Alabaina, kopuru horren zati aipagarri batek 50 metroko diametroa baino txikiagoa duten argizagiak ordezkatzen ditu eta bat bera ere ez dago \"gune berdea\" deritzonean sailkatuta (Turin eskalan 1), hau da, gizartearen arreta bereganatzea zaila dute egun ezagutzen diren LGOek.\nBehaketa isuriak.\nLGOen kopurua zehazterakoan topatuko dugun arazoetako bat behaketek hainbat alderdietatik jasotzen dituzten eraginak dira. Populazio bateko gorputz kopurua kalkulatzerakoan behaketa isuriak aintzakotzat hartu behar dira. Izan ere, erraz atzematen denak aukera gehiago ditu behin baino gehiagotan zenbatua izateko.\nBehaketa isurien adibide gisa esan dezakegu, errazago atzematen direla objektuak gaua den Lurraren aldean. Ilunabarraren soinua baxuagoa da, eta behalariak asteroideen alde argitura begiratuko du. Egun-argitan aldiz, behalariak asteroideen alde iluna baino ezingo du ikusi (adibidez, Ilargi Betea denean alde argitua ikusten dugu, Ilargi Berria denean alde iluna). Orobat, oposizioaren efektuak aipatutako gorputzak are distiratsuagoak bihurtzen ditu Lurra eguzki-argiaren ardatzean zehar kokatzen denean. Hori gutxi balitz bezala, goizeko zeruan Eguzkiaren inguruko eremua behatzea oso zaila da, izarraren distira ikaragarria dela eta. Eguzki-argiak asteroidearen alde bat erabat argitzen duenean, \"asteroide betea\" gertatu dela esan ohi da, \"ilargi betea\" terminoan oinarrituta. Asteroidea edo Ilargia egoera horretan dagoenean behaketa isuri onuragarri bat gertatzen da, izan ere, beste egoera batean ikusteko ezinezkoak izan daitezkeen xehetasunak ikusgarri bilakatzen dira.\n2000. urtean, gutxienez kilometro bateko diametroa duten 900 Lurretik gertuko asteroide zeudela aurreikusi zen, garaiko behaketa isuriak aintzakotzat hartuta. Asteroide populazioei buruzko ikerketak, ahalik eta baieztapen zehatzenak egiteko asmoarekin, behaketa hautapen isuriak aintzakotzat hartzen saiatzen dira. Behaketa isuriak aurkitzea oso lagungarria da LGO kopurua zehazterakoan, adibidez, ikerketa batek argi utzi zuen Lurraren orbita gurutzatzen duten eta eszentrikotasun txikia duten gorputzak aurkitzea errazagoa dela, hortaz, Aten motako argizagiak atzematea errazagoa da Apolo motakoak aurkitzea baino.\nNormala den bezala, aurkitu ziren lehenengo LGOen artean 433 Eros eta 1036 Ganymed ditugu, mota honetako gorputzik handienak. 1036 Ganymedek hogeita hamabost kilometroko diametroa du gutxi gorabehera. Asteroidea zenbat eta handiagoa izan, orduan eta argi gehiago islatuko du, hori dela eta, errazagoa izango da atzematea. Behaketa isuri hau saihesteko modu bat teleskopio infragorri termikoak erabiltzea da, gorputzen bero-igorpenak behatzeko gaitasuna ematen digutelako.\nAipatu berri ditugun behaketa isuriak egiaztatze aldera, LGO gehienak (%53) zeruaren %3.8a soilik ordezkatzen duen zati txiki batean aurkitu dira, 22,5\u00ba-tan orientatuta dagoen kono batean, Eguzkitik oso urrun kokatua. Gainera, aurkikuntzen %87a zeruaren %15a ordezkatzen duen esparruan egin dira, 45\u00ba-ko kono batean, Eguzkitik urrun.\nLurretik gertuko asteroideak.\nLurretik gertuko asteroideak Lurretik gertuko orbita bat duten eta kometen bereizgarri den koma edo isatsik ez duten argizagiak dira. 2019ko urtarrilaren 6an, 19.363 Lur-hurreko asteroide ezagutzen ziren, horien artetik 1.955 baino ez ziren Objektu Bereziki Arriskutsuak.\nAsteroide hauek milioi urte gutxi batzuetan baino ez dute mantentzen Lurretik gertuko orbita. Planeten perturbazioek edo antzeko fenomenoek haien orbita zapuzten dute, Eguzki-sistematik ateratzera behartuz edo Eguzkia edo planeta baten aurka talka egitera bultzatuz. Eguzki-sistemaren adinarekin alderatuta, asteroide hauen orbitak oso azkar aldatzen dira eta hortaz, asteroide berriak ekartzen dituen iturriren bat egon behar du egun dugun LGO kopuru erraldoia azaltzen duena. Iturri hori, teoriarik onartuenaren arabera, asteroide gerrikoa da; bertako asteroideak eguzki-sistemaren barnealdera higiarazten dira Jupiterrekin dituzten erresonantzia orbitalak direla eta. Hau da, asteroide batek erresonantzia bidez Jupiterrekin duen elkarrekintzak gorputzaren orbita aldarazten du, eguzki-sistemaren barnealdera bultzatuz. Asteroide gerrikoak hutsuneak ditu, Kirkwooden hutsuneak izenarekin ezagutzen direnak, han gertatzen da aipatutakoa. Esan dezakegu asteroideak erresonantzia batetik bestera mugitzen direla, Yarkovskyren efektua jarraituz Lur-hurreko asteroideen hornidura ziurtatzen dute. Ekintza hau gertatzeko masa galera bat jazo behar da, baina ez oso handia asteroide gerrikoaren guztizko masarekin alderatuz gero, azken hiru mila milioi urtetan egituraren masaren %6a baino gutxiago galtzearekin nahikoa baita. Bestalde, Lurretik gertuko asteroideen osaera asteroide gerrikokoenarekin aldera daiteke, espektro mota ardatz hartuta sailkapena egin dezakegu.\nBadira Lurretik gertuko asteroide gutxi batzuk antzina kometa izandakoak, baina haien lurrazaleko materia lurrunkor guztia agortuta, asteroide bihurtu direnak. Alabaina, kometen antzeko isats egonkor edo aldizkako bat edukitzeak ez du esan nahi argizagi hori kometa denik, beraz, bi LGO moten arteko desberdintasun mugak lausoak izan daitezke zenbaitetan. Aipatutako jatorria dutenak izan ezik, Lur-hurreko asteroide guztiak asteroide gerrikotik kanporatuak izan ziren noizbait, Jupiterrekin eduki zituzten elkarreragin grabitazionalen erruz.\nAsteroide askok satelite naturalak dituzte, horren adibide ditugu Haumea (Namaka eta Hi'iaka) eta Orcus (Vanth). 2017ko martxoaren 15ean, 66 LGOk gutxienez satelite bat zutela jakina zen eta horien artetik hiruk bi satelite zituztela. 3122 Florence asteroideak, Objektu Bereziki Arriskutsuen artean handienetakoa 4,5 kilometroko diametroarekin, 100\u2013300 metroko zabalera duten bi satelite ditu eta 2017an Lurrera hurbildu zela aprobetxatuz burutu ziren radar bidezko ikerketengatik aurkitu ziren.\nTamaina.\nGaur arte, mota honetako asteroide gutxik jaso dute diametroaren neurketa zehatz bat; radarraren bidez, asteroidearen lurrazalari ateratako argazkien bidez edo izar batean sortzen duen itzala behatuz lor daiteke hori. Gehienetan, asteroidearen diametroaren hurbilketa batekin topatuko gara eta hau lortzeko, argizagiaren distira eta albedoa (lurrazalaren islatzeko gaitasuna, normalean %14koa duela suposatzen da) aintzakotzat hartu behar dira. Hurbilketa horien ziurgabetasun faktorea bi puntukoa da banako asteroideetan, albedoa 0.05etik 0.3ra bitartekoa izan daitekeelako. Honek haien bolumena jakiterakoan are ziurgabetasun handiagoa sortzen du, zortzi puntukoa, eta masaren kalkuluan oraindik ere handiagoa da, dentsitatea ezin delako zehatz-mehatz kalkulatu. Metodo hau baliatuz gero, jakin behar dugu kilometro bateko diametroa duen gorputz batek 17.75 puntu inguruko magnitude absolutua duela eta 22.0 puntukoa 140 metroko diametroa duen gorputz batek. Erdi mailako zehaztasuna duten diametroaren kalkuluak, gutxi gorabeherako albedoa ardatz dutenak baino zehatzagoak baina neurketa zuzenetatik urrunak, asteroidearen eredu termikoa baliatuz lor daitezke, islatutako argia eta infragorri termikoaren igorpenak konbinatuz. 2016ko maiatzean, WISE eta NEOWISE misioen azterketetatik jaiotako aipatutako hurbilketak zalantzan jarri zituen Nathan Myhrvold teknologoak. Kritika horiek hasiera batean ez zuten onarpen zabalik jaso (izan ere, ez zuen parekoen ebaluazioa gainditu), ondorioetara heltzeko baliatutako argudioak eta metodoa kolokan jarri baitziren, baina beranduago argitaratutako ikerketek berriz ere pisua eman zieten.\n2019ko urtarrilaren 4an, hein handi batean magnitude absolutuan oinarritutako hurbilketak baliatuz, CNEOSek zerrendatutako 897 LGOk, 156 OBA horien artean, gutxienez kilometro bateko diametroa zutela ondorioztatu zen eta 8452 LGOk 140 metroko diametroa baino handiagoa zutela. Ezagutzen den Lur-hurreko asteroide txikiena 2008 TS26 da, gutxi gorabehera metro bateko diametroa eta 33.2ko magnitude absolutua duen gorputz \u00f1imi\u00f1oa. Beste aldean dugu 1036 Ganymed asteroidea, ezagutzen den Lurretik gertuko objekturik handiena, 38 kilometroko diametroarekin eta 9.45eko magnitude absolutuarekin.\n2000an, NASAk kilometro bateko diametroa baino handiagoa zuten Lur-hurreko asteroideen gutxi gorabeherako kopurua 1000-2000 bitartetik 500-1000ra jatsi zuen. Handik gutxira, LINEAR ikertaldeak beste hurbilketa bat proposatu eta kopuru hori koa zela adierazi zuen. 2011ean, NEOWISEren behaketak oinarritzat hartuta, kilometro bateko LGO kopurua 981\u00b119 ingurukoa zela adierazi zen (garai hartan horietatik %93 atzemanda zeuden) eta 140 metroko zabalera dutenena 13200\u00b11,900 ingurukoa. NEOWISEren hurbilketak ez zetozen bat besteekin, izan ere, asteroideen batez besteko albedo apur bat baxuagoa hartu zuen aintzakotzat eta horrek distira bereko asteroideen diametroa handiagoa aurreikusarazi zuen. Hala, hurbilketa honen arabera kilometro bat baino handiagoak diren 911 asteroide ezagutzen ziren garai hartan, CNEOSen ikerketek kopuru hori 830 asteroidera jaisten zuten. 2017an, estatistika metodo hobetu bat baliatuz, bi ikerketek 17.75 magnitude absolutua baino asteroide distiratsuagoen kopurua 921\u00b120ra murriztu zuten, hau da, gutxi gorabehera kilometro bateko diametroa dutenena. Bestalde, 22.0 magnitude absolutua baino distiratsuagoak diren asteroideen kopurua (140 metroko zabalera baino handiagoa) 27.100\u00b12.200 ingurukoa dela uste da, WISEren hurbilketak aurreikusten zuenaren bikoitza, eta 2018an horien artetik heren bat baino ez zen ezagutzen.\nH = 25 baino distiratsuagoak diren asteroideen kopurua, hau da, gutxienez berrogei metroko diametroa dutenena, 840,000\u00b123,000 ingurukoa dela aurreikusten da eta 2016ko otsailean horietatik %1,3 baino ez zela ezagutzen uste da; H = 30 baino distiratsuagoak diren asteroideen kopurua (3,5 metro baino handiagoak) 400\u00b1100 milioikoa dela aurreikusten da eta 2016ko otsailean horietatik soilik %0,003a ezagutzen zela kalkulatzen da.\nOrbitaren araberako sailkapena.\nLur-hurreko asteroideak ardatzerdi handia (a), perihelioan duten distantzia (q) eta afelioan dutena (Q) kontuan hartuta hainbat taldetan sailkatzen dira:\nAipatzekoa da, egile batzuk Aton asteroideak beste era batean definitzen dituzte: unitate astronomiko bat baino ardatzerdi handi txikiagoa duen asteroide oro Aton asteroidetzat hartzen dute. Hau da, Atirak Aton asteroidetzat hartzen dituzte. Izan ere, 1998ra arte ez zen Atirarik ezagutzen eta beraz, bi asteroide moten arteko bereizketa ez zen beharrezkoa.\nAtirek eta Amorrek ez dute Lurraren orbita gurutzatzen eta horregatik, etorkizun hurbilean ez lukete arrisku izan behar, baina etorkizun urrunari so eginez gero, aipatu beharra dago, haien orbitak alda daitezkeela Lurraren orbitaren gurutzatzaile bihurtzeko.\n2019ko ekainaren 28an, 36 Atira, 1510 Aton, 10199 Apolo eta 8583 Amor aurkituta eta katalogatuta zeuden.\nAsteroide orbitakideak.\nKonfigurazio orbitakide bat duten LGO guztiek Lurraren orbita-periodo berdina dute. Asteroide orbitakide guztiek orbita berezi eta erlatiboki egonkorrak dituzte, Lurrera gehiegi gerturatzea ekiditen dutenak. Orbita berezi hori ardatz hartuta, lau taldetan sailka ditzakegu mota honetako asteroideak:\nMeteoroideak.\n1961ean, Nazioarteko Astronomia Elkarteak meteoroideei definizio zehatz bat eman zien, zeinak planeta-arteko gorputz solidotzat definitzen zituen eta asteroideengandik tamaina askoz txikiagoak bereizten zituela aditzera ematen zuen. Garai hartan definizio hau oso erabilgarria izan zen, izan ere, Tunguskako gertaera salbu, historikoki behatutako meteorito guztiak ezagutzen zen asteroide txikiena baino nabarmen txikiagoak ziren gorputzek eragin zituzten, ordura arte behintzat. Definizioa kolokan jarri zuten, alabaina, beranduago aurkitu ziren inoizko asteroide txikienek eta behatu ziren LGOen talka ugariek. Gauzak horrela, 90eko hamarkadan tamaina mugetan oinarritutako definizioak proposatu ziren. 2017an IAUk egun indarrean dagoen definizioa onartu zuen eta horretan, meteoroideak 30 mikrometro eta metro bat arteko diametroa duten gorputz gisa hartzen dira, baina meteorito bat sorrarazten duen gorputz orori era horretan deitzea ahalbidetzen du.\nLurretik gertuko kometak.\nLurretik gertuko kometak (LGK) Lurretik gertuko orbita duten eta buztan edo koma bat duten argizagiak dira. Kometen nukleoak, orokorrean, asteroideenak baino dentsitate baxuagokoak dira, baina asteroideak baino abiadura erlatibo azkarragoetan igaro ohi dira gure planetaren ingurutik eta horregatik, kometa baten nukleoak duen talka energia tamaina bereko asteroide batena baino zertxobait handiagoa da. Gainera, LGK batek arrisku gehigarri bat izan dezake guretzat, izan ere, halako baten xehadurak meteoroide errenkadak sortzen ditu, ondoren ozar-izarrak sorraraziko dituztenak eta haien artean, praktikan Lur-hurreko asteroide bat diren haitz zati handiak egon daitezke. Alabaina, gaur arte zientzialariek ez dute gure planetan kometa batek inoiz talka egin zuela frogatzea lortu, ez eta horren aldeko ebidentziarik biltzea lortu; Tunguska gertaera Encke kometaren zati baten talkari leporatzen dioten zientzialariak badira, ordea.\nKometak bi azpitaldetan banatu ohi dira: periodo motzeko kometak eta periodo luzekoak. Periodo motzeko kometak, 200 urte baino orbita-periodo laburragoa dutenak, Kuiper gerrikoan sortzen dira, Neptunoz haraindi; periodo luzeko kometak aldiz, Oorten Hodeian sortzen dira, eguzki-sistemako gunerik urrunenean. Kometak periodoaren arabera bereizteak berebiziko garrantzia du; Lurretik gertu igarotzen diren periodo motzeko kometek, arriskutsuak bihurtu aurretik, hainbat aldiz bete ohi dute periodoa epe erlatiboki laburrean eta hortaz, ikusgarriak direnez, aldez aurretik orbita kalkulu zehatzak egin daitezke. Haatik, periodo luzeko kometa bat atzematen denean, zientzialariek ia ziurtasun osoz badakite Zientziaren Aroan lehenengo eta azkeneko aldiz ikusten ari direla argizagia, haren orbita-periodoak gizakiaren ikuspuntutik begiratuta oso luzeak direlako eta beraz, oso zaila da halako kometa baten etorrera aurreikustea. Periodo luzeko kometa batek Lurraren aurka talka egiteko arriskua Lur-hurreko asteroide batek duen arriskuaren %1a (gehien jota) dela jakina den arren, halako kometak talka egin aurretik epe ertain batean atzemateko ia ezinezkoak dira, hori dela eta, Spaceguardek asteroide eta periodo motzeko kometetan jartzen du arreta gehien. Hori gutxi balitz bezala, CNEOSek LGK argizagien definizioan periodo motzeko kometak baino ez ditu biltzen; 2018ko maiatzaren 10ean halako 107 gorputz atzemanda zeuden.\n2018ko martxora arte hogei kometa baino ez ziren behatu gure planetatik 0.1 UAra (15 milioi kilometro) igarotzen; horietatik hamar periodo motzeko kometak dira. Horien artetik bi kometaren hurreratzea behin baino gehiagotan behatu da, Halley kometa eta 73P/Schwassmann\u2013Wachmann kometarena, hain zuzen. Inoiz behatu den kometa baten hurreratzerik hurbilena Lexell kometarena izan da, 0.0151 UAra hurbildu zen 1770eko uztailaren 1ean. Gorputz hau jada ez da Lurretik Gertuko Kometa bat, izan ere, 1779ean Jupiterretik oso hurbil igaro eta haren orbita aldatu zen. Gaur egun LGK sailkapena mantentzen duten kometen artetik gehien hurbildu den periodo motzeko kometa Tempel\u2013Tuttle da, zeina 1366an Lurretik 0.0229 UAra igaro zen. Gorputz hau Leonida ozar-izarren ama-gorputza da eta 1833ko Meteorito Ekaitz Handiaren erantzulea ere bada. Orbiten kalkuluen arabera, P/1999 J6 (SOHO) kometa ahul eta LGK egiaztatua (Eguzkiarengandik hurbilen pasatzen den uneetan soilik behatua) Lurretik 0.0121 UAko distantziara igaro zen, atzemana izan gabe, 1999ko ekainaren 12an.\n109P/Swift\u2013Tuttle kometak, abuzturo Lurra kolpatzen duten Pertseida ozar-izarren jatorri denak, une jakin batean Lurretik gertu igarotzen den eta 130 urteko iraupena duen orbita bat du. 1992ko hurreratzearen ondoren, aurrez 1862an eta 1737an baino ez zen begiztatu, zenbait orbita kalkulu egin eta horiek erakutsi zuten kometa hau hurrengo hurreratzean, 2126an, Lurretik oso gertu igaroko dela eta agian, talka egiteko aukerak izango dituela. 1993an kometa horren antzinako hurreratze gehiago identifikatu eta orbita kalkulu berriak egin ziren, talka arriskua ezabatu zutenak. Hala jakin zen kometa 2126an Lurretik hogeita lau milioi kilometroko distantzian igaroko dela. Alabaina, 3044. urtean kometa hauxe bera Lurretik 1,6 milioi kilometrora igaroko dela pentsatzen da.\nLurretik gertuko objektu artifizialak.\nHuts egindako zein iraungitako espazio proben lorratzek eta erabilitako suzirien azken atalek Lur-hurreko orbitak eskuratu ditzakete eta Eguzkiaren inguruan biratzen hasi, ondoren Lurrerako hurreratze batean LGOen atzematerako ikertaldeek berraurkitu ditzakete.\n2002ko irailean, astronomoek J002E3 izena jarri zioten gorputza aurkitu zuten. Gorputzak Lurraren behin-behineko satelite baten orbita zuen eta orbita hori 2003ko ekainean utzi zuen. Beranduago burututako kalkuluek erakutsi zuten gorputza Eguzkiarekiko orbitan zebilela 2002a baino lehen eta 1971ean ere Lurrera hurreratu zela. J002E3 Apollo 12 Ilargira eraman zuen Saturno V suziriaren hirugarren zatia zela jakin zen ostera. 2006an jatorri artifizialekoak ziruditen beste bi Lurraren behin-behineko satelite aurkitu ziren. Horietako bat asteroide gisa egiaztatu eta Lurraren behin-behineko satelitetzat sailkatu zen, 2006 RH120 izena jasotzearekin batera. Bestea, 6Q0B44E, objektu artifiziala zela egiaztatu zen, baina haren jatorria ezezaguna da gaurdaino. 2013an beste behin-behineko satelite bat aurkitu zen eta 2013 QW1 izena jarri zitzaion, ustezko asteroidea bailitzan. Beranduago jakin zen objektu artifiziala zela, baina jatorriaren inguruan ez zen daturik lortu. 2013 QW1 jada ez da asteroide gisa zerrendatua ageri Planeta Txikien Zentroan (MPC).\nBehin baino gehiagotan gertatu da LGO ikertalde batek abian zegoen espazio proba bat txarto sailkatu eta asteroidetzat hartzea, identifikatu aurretik. Adibidez, 2007an ESAren \"Rosetta\" espazio proba Lurretik jaurti eta kometa batera zihoala, era okerrean 2007 VN84 izenarekin asteroide gisa sailkatu zen eta alerta bat jaso zen haren hurreratze hurbilagatik. 2015 HP116 izendapena ere antzeko baldintzetan ezabatu zen astronomia-katalogoetatik, izan ere, ESAren proiektu \"Gaia\"ri jarri zitzaion izena zen, identifikatua izan gabe.\nTalkak.\nLurretik gertuko gorputz batek Lurraren aurka talka egitean, gorputzak metro gutxiko luzera badu, orokorrean goi-atmosferan lehertzen da (ez da arriskutsua) eta bere solido gehienak edo guztiak lurrundu egiten dira, alabaina, gorputza handiagoa bada eta ur-gainazaleren aurka talka egiten badu, uhinak sortuko dira eta lur-gainazalaren aurka talka eginez gero, talka-kraterrak.\nAipatutako gorputz moten talken maiztasuna LGO populazioen orbita-simulazioetan oinarrituta kalkula daiteke, baina Lurra eta Ilargiaren talka-kraterren maiztasunak edo LGOen hurreratze-maiztasunak ere lagun dezakete. Talka-kraterren ikerketek erakutsi dute azkeneko hiru mila bostehun milioi urtetan talken maiztasuna konstante mantendu dela eta hortaz, asteroide gerrikoa era konstantean elikatzen duen LGOen iturria beharrezkoa da maiztasun hori azaltzeko. Gaur egun onarpen zabala duten LGOen populazioen ereduan oinarrituta talka eredu bat argitaratu da, zeinak gutxienez lau metroko bi asteroide harritsuren artean talka bat jazotzeko beharrezkoa den batez besteko denbora-tartea urte batekoa dela baieztatzen duen; 7 metroko luzera dutenen artean datu hori bost urtera igotzen da (halako gorputzek talka egitean Hiroshimako bonba atomikoak baino askoz energia gehiago askatzen da, bonba horrek gutxi gorabehera 15 kilotoi TNT zituen), 60 metro badituzte asteroideek 1.300 urte, kilometro bateko asteroideek milioi erdi bat urte eta 5 kilometroko asteroideek 18 milioi urte beharko dituzte elkar-talka egiteko. Beste hainbat ereduk aipatutakoaren datuak, desberdintasun txikiekin, berresten dituzte, baina badira maiztasun altuagoak kalkulatzen dituztenak. Tunguskako gertakaria ardatz hartuta, hurbilketa batzuen arabera, halako gertaerak bi mila eta hiru mila urtetan behin jazotzen dira, baina beste kalkulu batzuk hirurehun urtetan behin gertatzen direla baiesten dute.\nTunguskako gertakariaren ondoren inoiz behatutako talkarik handiena 1,1 megatoikoa izan zen, 1963an gertaturikoa Eduardo Printzearen Uharteetan, Hegoafrika eta Antartikaren artean, zeina soilik infrasoinu bidezko detektagailuen bidez atzeman zen. Hirugarren postuan orain arte hobekien behatutako Txeliabinsk meteoritoa dugu, 2013ko otsailaren 15ean talka egin zuena. Hogei metroko asteroide batek talka egin zuen errusiar hiri honetan, 400 eta 500 kilotoi arteko leherketa eraginez. Talka aurreko asteroidearen orbita 2011 EO40 asteroidearenarekin antza zuela ikusita, agian bertan zuen jatorria talka egin zuen meteoritoak.\n2008ko urriaren 7an, aurkitu eta hemeretzi ordura, lau metroko 2008 TC3 asteroidea Sudango Nubiako Basamortuko zeruan lehertu zen, hogeita hamazazpi kilometrora. Atmosferan sartu aurretik talka egingo zuela iragarri zen lehen gorputza izan zen hauxe. Talkaren ondoren, 10,7 kilogramo meteorito jaso ziren.\n2014ko urtarrilaren 2an, aurkitu eta handik hogeita bat ordura, 2014 AA asteroidea Lurraren atmosferan sartu eta lehertu egin zen, Ozeano Atlantikoko ortzian. Edozein lurraldetik urrun, meteoritoaren leherketa soilik Saiakera Nuklearren Erabateko Debekuaren Hitzarmenaren Erakundearen hiru infrasoinu bidezko detektorek atzeman zuten. Talka hau izan zen aurretik iragarritako bigarrena.\nAlabaina, asteroideen talken iragarpenek ondu gabe diraute eta gaur arte iragarpen zuzen gutxi eman dira. Infrasoinu bidezko sentsoreek atzemandako talka ia guztiak, zeinak gailu nuklearren atzematerako asmatu ziren, aurretiazko iragarpenik gabekoak dira.\nLurreko eta honen atmosferako talkez gain, beste motetako hainbat behatu dira. Adibidez, gizakiak eginiko espazio ontzien aurka hautsaren tamainako LGOek talka egin dute, zer esanik ez NASAren 1984ko Iraupen Luzeko Esposizio Gunean, zeina Lurraren behe-atmosferan orbitatzen ibili zen sei urtetan zehar. Ilargiaren aurkako talkak aldiz, segundo bat baino iraupen laburragoko distira zuri indartsu batek salatzen ditu. Behatutako lehen Ilargiaren aurkako talka gertakaria 1999koa da, Leonida ekaitzean jazotakoa. Beranduago halako talkak atzemateko sistemak abian jarri ziren. 2018ko martxora arte inoiz behatu den Ilargiko talka gertakaririk handiena 2013ko irailaren 11koa da, zortzi segundoko iraupena izan zuena eta 0,6-1,4 metro arteko diametroko gorputz batek eragindakoa, ziurrenik.\nHurreratze aipagarriak.\nUrtero igarotzen dira Lurretik Ilargira dagoen distantziara baino hurbilago zenbait LGO, gehienetan tamaina txikikoak.\n1972ko abuztuaren 10ean, gorputz bereziki bitxi bat igaro zen gure planetatik hurbil, 1972ko Egun-argiko Suzko-bola Handia izena eman zitzaiona maila apalean. Ameriketako Estatu Batuetako Mendi Harritsuetatik hego-mendebaldeko Kanadaraino higitu zen. Lurretik 57 kilometrora igaro zen meteoroide bat zela jakin zen ziztu bizian eta zineko zortzi milimetroko kamera bat baliatuta, Grand Tetongo Parke Nazionalean (Wyoming) kokatzen zen turista batek gorputza filmatzea lortu zuen.\n1990eko urriaren 13an, EN131090 meteoroide Lur-harramazkatzailea Poloniatik eta Txekoslovakiatik ikusi ahal izan zen, 41,71 km/s-ko abiaduran higitzen zebilela eta 409 kilometroko luzerako ibilbidea burutzen ari zela. Hegoaldetik iparraldera higitu zen. Lurretik gertuen kokatu zenean, 98,67 kilometroko distantziara zegoen gainazaletik. Europar Bolidoen Katearen bi kamerek filmatu zuten; haiei esker historian lehen aldiz halako gorputz baten orbitaren kalkulu geometrikoak egin ahal izan ziren.\n2004ko martxoaren 18an, LINEARek adierazi zuen hogeita hamar metroko asteroide bat, 2004 FH, Lurretik 42 600 kilometrora igaroko zela egun horretan bertan. Distantzia hori Lurra eta Ilargiaren artean dagoenaren hamarrena da, gutxi gorabehera. Gertakari horren ondoren zientzialariek ondorioztatu zuten halako hurreratze maila duen asteroide bat bi urtetik behin azaltzen dela, batez bestean.\n2004ko martxoaren 31ean, aurreko gertakaria pasa eta bi astera, 2004 FU162 gorputza hurbildu zen Lurrera. Gorputz hau oso berezia izan zen, gure planetatik hain hurbil pasa, talka egin ez eta filmatzea lortu zen lehen gorputza izan zelako. Lurrazaletik 6 500 kilometrora igaro zen, hau da, Lurraren erradioak duen luzera berera edo Ilargia eta gu banatzen gaituen distantziaren hamaseirenera. Gorputza txikia izaki, hurreratze maximoa jazo baino ordu gutxi batzuk lehenago atzeman zen. Lurraren aurka talka egin izan balu, ziur aski atmosferan deuseztuko zatekeen, inolako kalterik egin gabe.\n2011ko otsailaren 4ean, 2011 CQ1 izena jaso zuen asteroidea, 0,8 eta 2,6 metro arteko diametrokoa, Lurretik 5 500 kilometrora igaro zen, talkarik gabeko hurreratzearen marka berria ezarriz, 2018ko irailean oraindik ere dirauena.\n2011ko azaroaren 8an, (308635) 2005 YU55 asteroidea, 360 metroko diametroarekin aski handia, Lurretik 324 600 kilometroko distantziara igaro zen, 0,85 ilargi distantziara.\n2013ko otsailaren 15ean, hogeita hamar metroko 367943 Duende (2012 DA14) asteroidea lurrazaletik 27 700 kilometroko distantziara igaro zen gutxi gorabehera, orbita geosinkronikoa duten sateliteak baino hurbilago. Asteroidea ezin izan zen begi hutsez behatu. Hauxe izan zen aurreko fase batean zegoela atzeman zen lehen hurreratze handiko gorputza, hau da, aurrerapen handiarekin iragarri zen gorputzak hurreratze aipagarri bat izango zuela.\nEsplorazio misioak.\nZenbait LGK bereziki interesgarriak dira esplorazio misioentzat, haietara iristeko beharrezko abiadura, kasu jakin batzuetan, Ilargira joateko behar dena baino txikiagoa delako, gorputz hauek Lurrarekiko duten abiadura baxua eta haien grabitate ahula dela eta. Gainera, ikerketa geofisiko eta astronomikoak aurrera eramateko berebiziko garrantzia eduki dezakete. Arlo ekonomikoari begiratuta ere interesgarriak izan daitezke, bertako lehengai eta material estralurtarrek balio oso handia izan dezaketelako. Aipatutako guztiagatik, gorputz hauek interes handikoak dira esplorazio misioentzat.\nMisioak Lurretik gertuko asteroideetara.\n1971ko martxoan Nazioarteko Astronomia Elkarteak planeta txikiei buruzko tailer bat antolatu zuen Tucsonen, Arizonan. Garai hartan espazio ontzi bat asteroideetara bidaltzea era teorikoan baino ezin zitekeen aztertu; tailer honek Lur-hurreko asteroide batera heltzeko moduak aztertu zituen. Antzeko azterketa egin zen 1978ko urtarrilean NASAren Espazio Zientzien Bulegoak lagunduta Chicagoko Unibertsitatean. Bi azterketa horietan ondorioztatu zen garai hartan ezagutzen ziren Lur-hurreko asteroideen ehuneko hamarrera baino ezin zela iritsi eta itzuli Martera iristeko beharko litzatekeen erregaia baino gutxiago baliatuta. Hala ere, aintzakotzat hartu zen LGO horien grabitate ahula zela eta, erregai gutxi xahutu beharko zela behin argizagian egonda batetik bestera mugitzeko. Hala, misio bakoitzak hainbat lagin ekarri zitzakeela ondorioztatu zen. Gizakiak tripulatutako misioei zegokienean, urte hartan ezagutzen ziren LGOen ehuneko batak soilik balio zuela esan zen, hau da, hamar LGO ezarri ziren gizakia bidaltzeko egokitasuna izan zezaketen gorputz gisa. Azken ondorio gisa esan zen, garai hartan ezagutzen ziren LGOen kopurua boskoiztu behar zela gizakiak tripulatutako misio eraginkor bat burutzeko.\nGizakiaren zunda batek bisitatutako lehen Lurretik gertuko asteroidea 433 Eros izan zen, hamazazpi kilometroko diametrokoa, zeina NASAren NEAR Shoemaker zundak 2001eko otsailean orbitatzen hasi zen, ondoren, 2002ko otsailean, bertan lurreratzeko. Handik gutxira beste Lurretik gertuko asteroide bat bisitatu zuen JAXAren Hayabusa misioak, 25143 Itokawa asteroidea (535 metrokoa) hain zuzen, zeinetik material-laginak hartu eta Lurrera ekarri ziren. CNSAren \"Chang'e 2\" espazio ontzia 2012ko abenduan 2.26 kilometroko 4179 Toutatis Lur-hurreko asteroidera iritsi zen eta hura esploratu zuen zenbait egunetan zehar.\nApolo motako eta 980 metroko 162173 Ryugu asteroidea izan zen JAXAren Hayabusa 2 misioaren helmuga. Espazio zunda 2014ko abenduan jaurti zen eta asteroidera 2019ko otsailaren 21ean, gaueko 11:30etan, heldu zen, aurreikuspenek esandakoa baino urtebete beranduago. 2019ko azaroan asteroidetik irtetea lortu eta Lurrerako norabidea hartu zuen, 2020aren amaieran itzultzeko asmoarekin. JAXAko ikerlarien arabera, bildutako laginek eguzki-sistemaren sorrera eta garapena argitzen lagun diezagukete. 500 metroko 101955 Bennu Apolo motako asteroidea, zeinak, 2018ko martxoan, Palermo eskalako bigarren balio altuena zuen (-1.71koa 2175 eta 2199ko hurreratze oso hurbilentzat), NASAren OSIRIS-REx misioaren helmuga da. Muga Berriak (ingelesez, \"The New Frontiers\") programako misioa 2016ko irailean jaurti zen. Bennura bidean zihoala, bi urtetan zehar, Lurraren troiarrak bilatu zituen; ostera, 2018ko abuztuan Bennura iritsi eta bere inguruko orbita harrapatu zuen 2018ko abenduan. OSIRIX-REx misioa 2023ko irailerako itzuliko da eta zenbait lagin ekarriko ditu.\n2012ko apirilean, Planetary Resources (Planetetako Baliabideak) konpainiak asteroideak komertzialki meatzeko asmoa zuela adierazi zuen. Lehen fasean, konpainiak datuak berrikusi eta helmuga interesgarrienak hautatu zituen. Bigarren fasean, espazio probak jaurtiko dira hautatutako LGOetara; ontzi meatzariak hirugarren fasean bidaliko dira. Planetary Resorces konpainiak 2015eko apirilean eta 2018ko urtarrilean bi proba-satelite bidali zituen, 2020an bigarren faseko lehen proba ontzia jaurtiko dela espero da.\nLurretik Gertuko Argizagien Jagoletza Misioa (NEOSM, ingelesezko siglengatik) 2025a baino lehenago ez da jaurtiko, baina 140 metro baino gehiago dituzten asteroide bereziki arriskutsu gehienen orbitak aurkitu eta zehaztuko ditu.\nMisioak Lurretik gertuko kometetara.\nGizakiak eginiko zunda batek bisitatutako lehen Lur-hurreko kometa 21P/Giacobini-Zinner izan zen; 1985ean, NASA eta ESAren Nazioarteko Kometa Esploratzailea (ICE, ingelesezko siglengatik) bere koma igaro zuen. 1986ko martxoan, ICE, sobietarren \"Vega 1\" eta \"Vega 2\" zundekin, ISASen \"Sakigake\" eta \"Suisei\" zundekin eta ESAren \"Giotto\" zundarekin batera, Halley-ren nukleora hurreratu zen. 1992an, \"Giotto\" zundak 26P/Grigg-Skjellerup Lur-hurreko kometa bisitatu zuen, gainera.\n2010eko azaroan, NASAren Deep Impact (Talka Sakona) zunda 103P/Hartley kometara hurreratu zen. Lehenago ordea, 2005eko uztailean, zunda hau Lurretik gertuko kometa ez den Tempel 1 kometara hurreratu eta kobrezko masa handi batekin kolpatu zuen.\n2014ko abuztuan, ESAren \"Rosetta\" zunda 67P/Txuriumov-Gerasimenko Lurretik gertuko kometatik hurbil orbitatzen hasi zen eta haren \"Philae\" gailu lurreratzailea 2014eko azaroan lurreratu zen kometan. Misioaren helburuak bete zirenean, 2016an, \"Rosetta\" zunda kometaren lurrazalera kolparazi zen.\nKanpo estekak.\nPlaneta Txikien Zentroa"}
{"id": "909675", "revid": "512", "url": "https://eu.wikipedia.org/wiki?curid=909675", "title": "Nazioarteko aireportu", "text": "Nazioarteko aireportua aduanak eta mugak kontrolatzeko instalazioak dituen aireportua da, bidaiariei herrialdeen artean bidaiatzeko aukera ematen diena. Nazioarteko aireportuak aireportu nazionalak baino handiagoak izan ohi dira, eta, askotan, pista eta instalazio luzeagoak dituzte nazioarteko eta kontinente arteko bidaietarako erabili ohi diren hegazkin astunenak egokitzeko. Nazioarteko aireportuek ere, askotan, barne-hegaldiak hartzen dituzte.\nEraikinak, operazioak eta kudeaketa gero eta sofistikatuagoak dira XX. mendearen erdialdeaz geroztik, nazioarteko aireportuak nazioarteko hegaldi zibiletarako azpiegiturak eskaintzen hasi zirenetik. Segurtasuna bermatzeko arau tekniko zehatzak eta trinkotasun globala emateko inplementatutako kodetze-sistema komunak garatu ditu. Milioika bidaiari eta banakako hegaldi zerbitzatzen dituzten egitura fisikoak munduko konplexuenen eta interkonektatuenen artean daude. XXI. mendeko bigarren hamarkadan, nazioarteko 1.200 aireportu baino gehiago zeuden, eta nazioarteko ia bi mila milioi bidaiari, 50 milioi tona metrikorekin batera, haietatik igarotzen ziren urtero."}
{"id": "909678", "revid": "71747", "url": "https://eu.wikipedia.org/wiki?curid=909678", "title": "Genero arrakala digital", "text": "Genero arrakala edo eten digitala interneterako sarbide zein erabilera mailan gizonen eta emakumeen arteko aldea da. Unibertso digitalaren bidez lehendik zeuden desberdintasunak erreproduzitzen eta sustraitzen direla ohartarazten dute aditu eta ikerketek, emakumeei eta neskei asko eragiten dien genero eten digitala dagoela adierazten dutenak bai teknologia digitalen disponibilitate mailan, bai haiekiko jarrera, autopertzeptzio eta tratu zein harreman digitalen mailan.\nDefinizioa.\nGenero arrakala edo eten digitala kontzpetuaren baitan bi biltzen dira: genero-arrakala, batetik, eta arrakala digitala, bestetik:\nEspainiako Estatistika Institutuaren arabera generoaren araberako eten digitala honela definitzen da: gizonen ehunekoaren eta emakumeen ehunekoaren arteko aldea IKT adierazleen erabileran (Interneten erabilera azken hiru hilabeteetan, Interneten erabilera ohikoa, Internet bidezko erosketak), portzentajezko puntutan adierazita.\n2020an Covid-19aren ondorioz, arrakala digitala larriagotu da. Izan ere, Internet ezinbesteko tresna ibihurtu da. Datuen arabera, munduan 3,6 mila milioi lagunek ez dute oraindik konexiorik. Gainera, diru-sarrera txiki eta ertaineko herrialdeetan, 433 milioi emakume ez daude konektatuta. Herrialde askotan, gizonek 1,5 aldiz joera handiagoa dute telefono bat edukitzeko neskatoek baino, eta telefono adimendunak izateko joera ere, handiagoa da mutilen kasuan. Emakumeak orduan aukera eta ekonomia digitaletik kanpo geratzeko arriskua areagotzen da.\nMailak.\nLehena.\nLehen arrakala digitalak zerikusia du gailu digitalak eskura izan eta internetera sartzeko oztopoekin. Gizonen eta emakumeen arteko sarbide-desberdintasunak murrizten ari badira ere, munduan zehar herritar erdiek oraindik ez dute sarbidea bermatuta. Belaunaldi, heziketa mailaren araberako ezberdintasunak topatu daitezke. 2009ko ikerketak zehaztu zuen IKT erabiltzen ez zituzten pertsonaren profila: adinean aurreratua, prestakuntza-maila baxukoa, pentsioduna edo etxekoandrea, bakarrik bizi dena (edo ez behintzat familian) eta emakumea.\nBigarrena.\nBigarren arrakala digitala interneten sartu eta gero sarbidearen onura guztiak lortzeko beharrezkoak diren trebetasunekin lotuta dago (digital literacy). Cecilia Casta\u00f1os ikerlariaren iritziz arrakala hori kultura- eta erakunde-oztopoek osatzen dute: genero-estereotipoek azterlan eta ikerketa teknikoetatik urruntzen dituzte emakumeak; bideo-jokoen edukiak eta hezkuntza-programek estereotipo horiek berak indartzen dituzte; emakumeek zailtasunak dituzte ikerketa eremuetara eta informazioaren eta komunikazioaren teknologiekin lotutako enpleguetara iristeko.\nHirugarrena.\nHirugarren genero arrakala digitalak teknologia digitalen eta interneten erabilera aurreratuarekin du zerikusia. Tipologia horrek KTen eta teknologien sektoreetako langileen arteko desberdintasunak ditu ardatz. 2018ko datuek erakusten dute goi-mailako ikasketetan titulatutako emakumeen% 3 soilik direla teknologikotzat jotzen diren ikasketetan. Aldiz, ikasketa teknologikoetako tituludunen artean,% 14,6 baino ez dira emakumeak. Hori gainditzeko UPV/EHUko innformatika irakasle eta ikerlaria den Arantza Diaz de Ilarrazaren ustez funtsezkoa da arlo teknologikoetako profesionalei buruz dauden estereotipoak aldatzea eta arlo horietan parekotasuna sustatzea, ikasle emakumezkoak era horretako ikasketak egin ditzaten sentsibilizatzea.\nGenero arrakala digitala EAEn.\n2018ko datuak (EUSTAT).\n2018an EUSTATen INFORMAZIOAREN GIZARTEARI BURUZKO INKESTA. FAMILIAK (IGI) txostenak ondorioztatu zuen EAEn genero haustura mantendu egiten zela IKTen erabilerari dagokionez:2017ko epealdi berberean antzemandako 4,8 puntuko genero haustura mantendu da. 15 urtetik gorako biztanleen artean, Interneteko erabiltzaileek gizonezkoen % 81,2 suposatzen duten bitartean, emakumezko erabiltzaileak guztien % 76,4 dira. Nolanahi ere, emakumezkoak Interneteko erabiltzaileen % 50,4 dira eta gizonezkoak, aldiz, % 49,6.\nOndokoak dira emakumezkoek gizonezkoek baino gehiago egiten dituzten erabilerak: osasunari buruzko informazioa (+ 11 puntu), Whatsapp eta mugikorrerako mezularitza-zerbitzuak (+3,6), akademia-arloko matrikulazioak eta kontsultak (+2,3) eta administrazio elektronikoa, inprimakiak deskargatzeko bereziki (+2,9). Alderantziz, ordea, ondokoak dira: fitxategien transferentzia (+8,6 puntu), aisialdi-zerbitzuak (+7,2), software-deskargak (7,1), banku elektronikoak eta finantza-eragiketak (+4,7) eta komunikabideak (+4,0); eta, gainera, ingelesa gehiago erabiltzen dute ere (+8,6).\nMerkataritza elektronikoan ere, alde txikiak daude generoaren arabera: 15 urtetik gorako gizonezkoen % 41,2k Interneten bidezko erosketak egin ditu. Emakumezkoen kasuan, % 38,8 dira. Ondokoak dira emakumezkoek gizonezkoek baino gehiago erosten dituzten produktu eta zerbitzuak: kirol-materiala eta jantziak (+17,4 puntu), elikagaiak (+4,6), etxerako produktuak (+2,1) eta bidaiak eta oporretarako ostatua (+2,1). Gizonezkoenak, aldiz, ondokoak erosten dituzte emakumezkoek baino gehiago: produktu elektronikoak (+12,7 puntu), informatika-materiala (+6,3) eta auto, motor eta osagarriei loturiko produktuak (+6,0).\nOrdenagailuaren erabilerari dagokionez, genero haustura 10,4 puntukoa da. Ordenagailua azken hiru hilabeteotan erabili dutenek 15 urtetik gorako gizonezkoen % 71,8 suposatzen dute, eta emakumezkoen % 61,5.\nAlde handienen zioa da gizonezkoek jokoetarako (+7,8 puntu), kontabilitatea bezalako informatika-programa zehatzetarako (+4,6) eta argazkiak eta bideoak ikusi eta entzuteko (+4,4) erabiltzen dutela bereziki ordenagailua, emakumezkoek Internet-nabigatzaileak (+1,4 puntu) eta testu-prozesadoreak (+1,1) bereziki erabiltzen dituzten bitartean.\n2019ko ikerketa: Iceberg digital matxista (EMAKUNDE).\nEstibaliz Linares Bahillo ikerlariak \"Iceberg digital matxista. Nerabeen artean ematen diren errealitate digital matxisten analisia eta prebentzioa\" ikerlanean genero arrakala digitala aztertu eta teknologien erabilerak genero-estereotipoen eskemetan oinarrituta egoteaz gain, genero-desberdinkeria sozialak eremu digitalera trasmititzen direla ondorioztatu zuen. Azterketan EAEko 11 institutuk parte hartu dute; orora DBHko 4. mailako eta batxilergoko lehen mailako 778 ikaslek. Nerabezaroan generoaren araberako bigarren eta hirugarren arrakala digitalak aztertu zituen: bigarren arrakala digitalak prestakuntzan jartzen du fokua, ikasketak aukeratzerakoan neska eta mutilen artean dauden \u00absegregazio horizontalak\u00bb kontuan hartuz. Hirugarren arrakala digitala, berriz, teknologien erabilerarekin nerabeen harreman zuzena aztertu zuen gehien erabiltzen dtuzten erremintei erreparatuz: YouTube, sare sozialak eta bideo-jokoak.\nMatxismoa nagusi gazteen erreferente diren youtuberren munduan, neskek moda, edertasuna, amatasuna, jorratzen dituzten youtuberrak jarraitzen duten bitartean, mutilek bideo-jokoak kontsumitzen dituzte, eta salduenen artean matxismo kutsu handiko eta indarkeriazko jokoak.\u00abMutil \"youtuberrei\" publizitate gehiago egiten zaie, eta, ondorioz, enpresa eta multinazionalen babesari esker botere ekonomiko handiagoa dute. \"Youtuber\" neskak, ordea, kosmetika eta arropa multinazionalek hartzen dituzte, eta, irudiaren menpe geratzen direnez, euren bideoak maila eskasagotzat jotzen dira\u00bb (Estibaliz Linares) Neskak ez dira hain gai sentitzen tresna digitalak erabiltzeko eta 10 mutiletik 8k bideo-jokoak egunero erabiltzen dituzten bitartean, nesken artean 10etatik 2k. Sare sozialei dagokienez neskek zein mutilek gehien erabiltzen dituzten sareak WhatsApp, Instagram eta Snapcht dira. Bertan, emakumeen gorputzaren \u00abkosifikazio maila\u00bb altuagoa izanik, neskek ziberjazarpena edo jazarpen sexistak jasan ohi dituzte.\nGenero arrakala gainditzeko, (ziber) feminismoaren, hezkidetzako pedagogiaren eta alfabetizazio digital kritikoaren ekarpenak aipattzeaz gain. emakumeen gorputzak ez hipersexualizatzeko eta ziberindarkeriari baita ziberjazarpenari aurre egiteko, ziberfeminismoa eta hezkidetza- eta prebentzio-programen garrantzia azpimarratu zuen ikerketak.\n2020ko ikerketa: Itxialdian irakasleen konpetentzia digitalaren autopertzepzioa (UPV/EHU).\n2020an UPV/EHUko Weblearner taldearen eskutik argitaratu zen EAEko irakasleek, pandemiako itxialdian bete zituzten inkestei esker, konpetentzia digitalaren inguruan erakutsi zuten autopertzepzioa. Emakumeek bete zituzten inkesten kopurua gizonena baino hirukoitza izanda ere, emakumeek baloratu zuten konpetentzia digital urriagoa zutela."}
{"id": "909679", "revid": "105290", "url": "https://eu.wikipedia.org/wiki?curid=909679", "title": "Porrusalda (dantza)", "text": "Porrusalda euskal dantza eta doinu herrikoi bat da, taldean biribilean nahiz binaka dantzatzen dena. Funtsean arin-arin abestu bat da; alegia, arin-arin bati kopla abestuak gehituz porrusalda bat lortzen da. Kasu guztietan porrusaldak erritmo bitarra du."}
{"id": "909680", "revid": "137486", "url": "https://eu.wikipedia.org/wiki?curid=909680", "title": "Arin-arin", "text": "Arin-arina euskal dantza eta doinu herrikoia da. Taldean, biribilean eta binaka dantzatzen da, besoak gora eta eskuko hatzekin kriskitin eginez. \nFandangoarekin batera, euskal plazetako dantza-bikote ohikoena da eta, beraz, euskal tradizioko dantza ezagunenetarikoa.\nNormalean, doinua txistu eta danbolin, pandero, trikitixa edota alboka musika-tresnekin jotzen da. Dantza pauso arinez eta salto txikiz osatuta dago eta, hain zuzen ere, hortik dator arin-arin izena.\nGizartean egiten den dantza da, bi sexuetako dantzariek jokatua. Fandangoa eta Arin Arinaren jatorria Bizkaian XVII. eta XVIII. mendeetan koka dezakegu gutxi gorabehera, eta garai horretatik aurrera hedatuko ziren Ekialderantz, Gipuzkoara eta Iparraldera alegia.\nErritmoa.\nArin-arinak erritmo bitarra du, 2/4 konpasean idatzita, eta esaldi karratuak, zortzi konpaseko moduluz osaturik. Pauso bakoitza hamaseina konpasez antolatzen da, eta horren arabera moldatzen dira esaldi musikalak. Normalean lau pauso ezberdin dantzatzen dira.\nHitzaren adiera ezberdinak.\n\"Arin-arin\" deitzen da erritmo azkarra duelako. Ari\u00f1-ari\u00f1 ere idatzi ohi da. Herri batzuetan \"porrusalda, purrusalda eta porrue\" izenez ezagutzen da, edota \"bizkai dantza, bizkai soinua\" edo \"bizkaikoa\" ere esaten zaio. Iztuetak \"arin-arinca\" deitzen zion 1824ean, eta Frai Bartolome Santa Teresakoak (1816) \"arin aringa\" terminoa erabili zuen. \nJantziak.\nGizonezkoek nahiz emakumezkoek dantzatzen duten gizarte dantza herrikoia denez, ez da jantzi berezirik erabiltzen. Hau garai bakoitzeko modara egokitu eta denboran zehar aldatuz joan da. Hala eta guztiz ere, bai Fandangoa, bai Porrusalda edo Arin-arina, erritu dantzen amaiera gisa iritsi zaizkigunez, ohikoa da ospakizun bakoitzari dagokion jantziarekin dantzatzea.\nGaur egungo egoera.\nXX. mendeko bigarren erdialdean fandango eta arin-arina, neurri batean, \"profesionalizatu\" egin dira. Dantza taldeek uniformizatu egin dituzte pausoak eta, orokorrean euskal dantza gehienekin gertatu den bezala, modu gero eta atletikoago batean -eta azkarrago, jakina- egiten dira. Gaur eguneko abiaduran, demagun, XIX. mendeko koadernoetako kortxerdiak nekez egin daitezke. Sormen handiko koreografiak egiten dira, baina telebistan emandako lehiaketetako maila hain altua ikusita, jende asko ez da ausartzen plazara ateratzera. Eta agian horregatik dantza hauei gizarte-dantzak deitzea agian gehiegikeria da gaur egun.\nGaur egun arin-arina bizirik dago oso. Egitura oso sinplea eta Europako musika eruditoaren parametroetan erabat sarturik, eragin batzuk jaso izan ditu historian zehar, eta segurutik kontradantzarena nabariena izan daiteke. Baina jende frankorentzat, fandangoarekin osatzen duen dantza-bikotea euskal dantza askatuaren sinonimoa da."}
{"id": "909681", "revid": "201", "url": "https://eu.wikipedia.org/wiki?curid=909681", "title": "Maria Josefa Sancho", "text": ""}
{"id": "909683", "revid": "6327", "url": "https://eu.wikipedia.org/wiki?curid=909683", "title": "Lurretik hurbileko objektu", "text": ""}
{"id": "909684", "revid": "6327", "url": "https://eu.wikipedia.org/wiki?curid=909684", "title": "Lur-Hurreko objektu", "text": ""}
{"id": "909687", "revid": "512", "url": "https://eu.wikipedia.org/wiki?curid=909687", "title": "Barne-hegaldi", "text": "Barne-hegaldia abiazio zibilaren barruko hegaldi komertzial bat da, non irteera eta helmuga herrialde berean gertatzen diren.\nSoilik barne-hegaldiak zerbitzatzen dituzten aireportuak aireportu nazional bezala ezagutzen dira.\nBarne-hegaldiak, oro har, nazioarteko hegaldi gehienak baino merkeagoak eta laburragoak dira. Nazioarteko hegaldi batzuk barne-hegaldiak baino merkeagoak izan daitezke, herrialde ezberdinetako bi hirien arteko distantzia laburra dela eta, baita barne-hegaldiak, herrialde txikiagoetan, batez ere asko ordaintzen duten negozio-bidaiariek erabil ditzaketelako ere, plazerezko bidaiariek, berriz, errepidea edo trenbidea nazio-mailan erabiltzen duten bitartean.\nHerrialde txikiago batzuek, Singapurrek kasu, ez dute barne-hegaldi erregularrik. Barne-hegaldiak dira epe luzera hazkunde globalerako joerarik erakusten ez duen hegazkingintzako sektore bakarra, herrialde txikiek gero eta gehiago ordezkatzen dituztelako barneko ibilbide laburrak abiadura handiko trenekin, eta hau gertatzen da, munduko aireko ibilbide jendetsuenak barne-hegaldiak direlako."}
{"id": "909688", "revid": "1545", "url": "https://eu.wikipedia.org/wiki?curid=909688", "title": "Genero arrakala digitala", "text": ""}
{"id": "909689", "revid": "201", "url": "https://eu.wikipedia.org/wiki?curid=909689", "title": "Hamabi apostolu", "text": ""}
{"id": "909690", "revid": "56334", "url": "https://eu.wikipedia.org/wiki?curid=909690", "title": "Arin arin", "text": ""}
{"id": "909691", "revid": "119347", "url": "https://eu.wikipedia.org/wiki?curid=909691", "title": "Emigrazio europarra", "text": "Emigrazio europarra Europatik beste kontinente batzuetara egindako emigrazio-olde desberdinen multzoa da, nagusiki. Fenomeno bereziki bizia izan zen garai kolonialean, Europako gerrate eta diktaduren garaian, herrialde batzuen hazkunde demografikoengatik eta garai batzuetako krisi ekonomiko, gosete, errepresio politiko eta bestelako arrazoiengatik.\nGarai zaharragoetan zenbat europarrek utzi zuten kontinentea esaterik ez dago; baina 1815 eta 1932 artean, 60 milioi pertsonak utzi zuten Europa, batez ere Ameriketara joateko, bereziki Ameriketako Estatu Batuetara, Kanadara, Brasilera, Argentinara, Uruguaira, Australiara, Zeelanda Berrira eta Siberiara; populazio horiek ere azkar ugaldu ziren beren bezileku berrian, Afrika, Asia eta Ozeaniako populazioak baino askoz gehiago. Ondorioz, Lehen Mundu Gerraren bezperan, munduko biztanleria osoaren %38 europar jatorrikoa zen. Gorago esandako bitarte horretan, Ameriketara egindako immigrazio boladan, Estatu Batuak (32.5 milioi), Argentina (6.5 milioi), Kanada (5 milioi), Brasil (4.3 milioi), Kuba (1.3 milioi) eta Uruguai (713 000) izan ziren europar migratzaile gehien jaso zituzten herrialdeak.\nDena den, esan daiteke garai berriagoetan beste emigrazio europar bat ere egon dela, Europako herrialde batetik bestera, hasieran garapen ekonomiko gutxieneko herrialdeetatik herrialde ekonomikoki garatuenetara batez ere, eta, geroago, Europar Batasuneko barne-mugikortasunaren testuinguruan.\nHistoria.\nKolonien garaia.\nEuropan, oso aspalditik, Aro Modernoa baino askoz lehenago, egon dira migrazio-mugimenduak, bai Europa barruan, eta baita kanpoko lurrekin, bereziki Afrika iparraldearekin, Ekialde Hurbilarekin eta Asia Txikiarekin. Hala ere, Behe Erdi Aroko hazkunde demografikoak bakarrik ekarri zituen biztanleria-mugimendu handiagoak, kontinentearen barnean eta kontinentetik kanpo. Europarrek 1492an Amerika aurkitu izanak borondatezko migrazio korronte jarraitu bat bultzatu zuen. Itxura denez, 200.000 espainiar inguru ezarri ziren kolonia amerikarretan 1600 baino lehen, Amerikako lurralde espainiarretan 3 eta 4 milioi amerindiar bizi zirelarik.\nGutxi gorabehera 1,5 milioi europar ezarri ziren Mundu Berrian 1500 eta 1800 artean. Garai moderno goiztiarrean, migratzaile europarren kopuru absolutua oso txikia izan zen, XIX. eta XX. mendeetako ondorengo migrazio-boladekin alderatuta, baina lehen migrazio moderno horiek tamaina erlatibo nabarmena izan zuten.\nXVI. mendean, Espainiak eta Portugalek etengabe bidali zituzten beren kolonietara gobernuko eta elizako funtzionarioak, noblezia txikiko kideak, nekazariak eta haien familiak, urtean batez beste 3 000 pertsona inguru, 8 milioi inguruko populaziotik. Guztira, kalkulatzen da 437.000 pertsona inguru irten zirela Espainiatik 1500 eta 1650 bitartean Erdialdeko Amerikara, Hego Amerikara eta Karibeko uharteetara. Kalkuluen arabera, 1492 eta 1824 artean, 1,86 milioi espainiar baino gehiagok emigratu zuten Latinoamerikara, milioi bat XVIII. mendean, eta hainbat milioi gehiagok jarraitu zuten emigratzen Ameriketako lurraldeen independentziaren ondoren.\nBestetik, 1500 eta 1700 artean, 100.000 portugaldarrek zeharkatu zuten Atlantikoa, Brasilen ezartzeko. Hala ere, Minas Gerais eskualdean ekoizpen handiko urre meategi ugari aurkitu ondoren, Brasilerako portugaldar emigrazioa boskoiztu egin zen. 1500. urtetik, portugaldarrak Brasilera iritsi zirenetik, 1822an herrialde horrek independentzia lortu zuen arte, 500.000 eta 700.000 bitarte portugaldar ezarri ziren Brasilen, horietatik 600.000 inguru XVIII. mendean. 1700etik 1760ra bitartean, beste milioi erdi bat etorkin portugaldar sartu ziren Brasilen. XVIII. mendean, urre-sukarrari esker, Minas Gerais probintziako hiriburua, Villa Rica hiria (gaur egun Ouro Preto), garai batez, Mundu Berriko hiririk jendetsuenetako bat bihurtu zen. Portugaldarren immigrazio eta eragin masibo horrek hartaratuta, hiri horrek Amerikako XVIII. mendeko europar arkitekturaren adibiderik onenetakoa izaten jarraitzen du gaur egun. Bestalde, meatzaritza-ekonomiaren garapenak soldaten igoera eta enplegu aukeren ugalketa ekarri zuen Portugalgo kolonian XVIII. mendean, eta horrek are bultzada handiagoa eman zion emigrazioari: horrenbestez, XVIII. mendean, 600.000 portugaldar inguru ezarri ziren Brasilen, emigrazio masibo bat, kontuan izanik Portugalek garai hartan 2 milioi biztanle baino ez zituela.\nIpar Amerikarako immigrazioan, britainiarrak, irlandarrak, frantsesak eta iparraldeko beste europar batzuk izan ziren populazio migratzaile nagusiak. Frantzia Berrirako emigrazioak Kanada modernoaren sorrera eragin zuen, Frantzia iparraldeko kolonoen immigrazio goiztiar garrantzitsu batekin.\nIndependentzia osteko immigrazioa.\nXIX. eta XX. mendeetan, emigrazio europar masiboa gertatu zen, nagusiki Amerika, Hegoafrika, Australia eta Zeelanda Berrira. Emigrazio masibo horren zergatiak XIX. mendeko Europako lanik eza eta miseria \u2014bereziki nekazari eta langileen artean\u2014, gerrak eta kontinenteko aldaketa politikoak izan ziren. Napoleonen gerren amaieratik 1920ra arte, 60 milioi europar inguru emigratu ziren. Horietatik, %71 Ipar Amerikara joan ziren, %21 Latinoamerikara (batik bat Argentina eta Brasilera) eta %7 Australiara. Horietako 11 milioi inguru Latinoamerikara joan ziren; horietatik %38 italiarrak ziren, %28 espainiarrak eta %11 portugaldarrak.\nXIX. mendean, 1821 eta 1890 artean, 9,55 milioi europar kokatu ziren Estatu Batuetan, nagusiki alemanak, irlandarrak, ingelesak, eskandinaviarrak, italiarrak eta eskoziarrak. 15 milioi gehiago iritsi ziren 1890etik 1914ra, eta Kanadara 2,5 milioi. Bitarte horretan iritsitako etorkin kopurua handia izan arren, Ameriketako Estatu Batuetatik kanpo jaiotakoek AEBetako biztanleriaren ehuneko txiki samarra osatzen zuten 1910ean: atzerritarrak herrialdeko biztanleriaren % 14,7 ziren, 13,5 milioi pertsona. Argentinaren kasuan, aldiz, immigrazioak askoz eragin handiagoa izan zuen herrialdearen osaera etnikoan, Estatu Batuek baino askoz jatorrizko biztanle gutxiago zituelako. Horrenbestez, 1914an, Argentinako biztanleriaren % 30a atzerrian jaioa zen, eta etorkin talde handiena, Italian jaiotakoak, populazioaren % 12 ziren. Kanadarekin ere fenomeno berbera gertatu zen: 1881ean, kanadarren % 14 atzerrian jaioak ziren, eta proportzioa % 22ra igo zen 1921ean.\nBrasilen, berriz, biztanleria osoaren barruan etorkinek zuten proportzioa askoz txikiagoa zen, eta, gainera, immigranteek herrialdeko erdialde eta hegoaldean kontzentratzeko joera zuten. Brasilgo atzerritarren proportzioa 1920an iritsi zen puntu gorenera, % 7ra zehazki, 2 milioi pertsonarekin, gehienak italiarrak, portugaldarrak, alemaniarrak eta espainiarrak; dena dela, 1880 eta 1920 artean 4 milioi etorkin europar iritsi izanak nabarmen aldatu zuen herrialdearen osaera arraziala.\nBrasilgo biztanleriak 1901etik 1920ra bitartean izan zuen hazkundean, immigrazioaren pisua ez zen iritsi % 7raino baino; aldiz, immigrazio handiko urteetan, 1891tik 1900era, proportzioa % 30erainokoa izan zen (Argentinak 1880ko hamarkadan izan zuen % 26tik gorakoa).\n1820tik 1930eko hamarkadaren hasierara bitartean etorkin europar gehien jaso zituzten herrialdeak Ameriketako Estatu Batuak (32,5 milioi), Argentina (6,5 milioi), Kanada (5,1 milioi), Brasil (4,4 milioi), Kuba (1,4 milioi) eta Uruguai (713.000) izan ziren.Immigrazio kopuru apalagoa jaso zuten (guztien artean, Latinoamerikako emigrazio europarraren % 10 baino gutxiago) Mexiko (270.000), Kolonbia (126.000), Txile (90.000), Puerto Rico (62.000), Peru (30.000) eta Paraguai (21.000).\nEtorkinen jatorria.\nEstatu Batuetara, XVIII. mendetik XX. mendearen erdi aldera arte, 8 milioi alemaniar inguru joan ziren. Bestalde, 1840 eta 1920 bitartean iritsitako etorkinen jatorriari begiratuta, hauek dira zenbakiak: alemaniarrak 6 milioi; irlandarrak 4.75 milioi; italiarrak 4,5 milioi; ingeles, galestar eta eskoziarrak 4,2 milioi; Austria-Hungariako Inperiotik 4,2 milioi; Eskandinaviatik 2,3 milioi, eta Errusiar Inperiotik 2,3 milioi (bereziki, lituaniar katolikoak, poloniarrak eta juduak).[ Eta 1840 eta 1920 bitartean, 370.000 etorkin iritsi ziren Suedia, Danimarka eta Norvegiatik.\nXX. mendearen hasieran, New York hiriak mundu mailako hirugarren komunitate alemanieradun ugariena zeukan Berlin eta Vienaren ondoren. XXI. mendean, estatubatuarretatik 42,8 milioik (% 15,2) alemaniar jatorrikotzat dute beren burua. Munduan, 90 milioi lagun inguru daude alemaniar jatorria dutenak, Alemaniako 71 milioi biztanleez gain; Brasil, Argentina, Mexiko, Txile, Guatemala, Venezuela, Hegoafrika eta Australia dira alemaniar jatorriko migratzaileen ondorengoan diren biztanle gehien dituzten herrialdeak.\nEuskal herritarren emigrazioa.\nArrazoi ekonomikoek eragin zuten batez ere euskal herritarren emigrazioa, baina egon zen bestelako arrazoi ugari ere: besteak beste, Lehen Gerra Karlisten ondorioz ezarritako nahitaezko soldadutzari ihes egitea eta maiorazkoaren oinordetze-sistema, zeinak ondasuna seme nagusiari soilik ziurtatzen zionez besteak lan bila joatera behartzen baitzituen.\nKopuruaren aldetik, euskal emigrazioa batez ere Venezuela, Argentina, Kuba, Txile, Uruguai, Mexiko, Kolonbia eta Ameriketako Estatu Batuetara zuzendu zen. Argentinako biztanleen %10 euskal jatorrikoak dira. Hara joandako euskaldunek Ipar nahiz Hego Euskal Herritik emigratu zuten, XIX. eta XX. mendeetan bereziki, arrazoi ekonomikoengatik edo Karlistadetatik ihesi. Txilera ere migrazio handia egon zen bereziki XVIII. mendean. Ameriketako Estatu Batuetan, bestalde, euskal jatorriko 57.000 lagun bizi dira, 2000ko erroldaren arabera.\nAmerikaz gainera, euskal emigrazioaren zati bat Asiara ere bideratu zen, Filipinetara batez ere, nahiz euskal diaspora ezezagunagoa izan Amerikakoarekin alderatuz. Asiako lehen misiolari kristauetako batzuk euskaldunak ziren, hala nola Frantzisko Xabierkoa jesuita, zeina Txinako kostaldeko Sanzian uharteetan hil baitzen.\nMunduko beste eskualde batzuk.\nAustraliak 3,5 milioi europar erakarri zituen 1850 eta 1950 artean. Haietatik milioi bat britainiarrak. Australiara iritsitako migrazioa, askotan, behartua izaten zen, Erresuma Batetik erbesteratutako presoak: 1788 eta 1867 artean, 162.000 preso inguru iritsi ziren, gizon eta emakumeak, baita zazpi urte arteko umeak ere, batez ere Ingalaterra eta Irlandatik.\nZeelanda Berriak, bestetik, 18.000 britainiar inguru jaso zituen 1840 eta 1852 bitartean. Hortik aurrera, emigrazioa are gehiago handitu zen, eta, 1874an, adibidez, 38.000 etorkin iritsi ziren, eta harmarkada osoan zehar 140.000 pertsona inguru. Immigrazioak beheranzko joera izan zuen 1881 eta 1900 artean, bakarrik 40.000 etorkin inguru iritsi baitziren. Aldiz, 1900 eta 1915 artean, 120.000 gehiago sartu ziren. Lehen Mundu Gerraren eraginez, ordea, asko murriztu zen immigrazioa, eta 3.000 lagun baino ez omen ziren heldu. Gerora, etorkin kopuru handiena 1935ean izan zen, 10.000 etorkinekin.\nBestalde, ia milioi bat herbeheretarrek emigratu zuten Indonesiara 1600 eta 1900 artean, baina gehienak handik gutxira itzuli ziren.\nAfrikan, milioi bat europar inguru hartu zituen Hegoafrikak."}
{"id": "909692", "revid": "7388", "url": "https://eu.wikipedia.org/wiki?curid=909692", "title": "European emigration", "text": ""}
{"id": "909693", "revid": "90523", "url": "https://eu.wikipedia.org/wiki?curid=909693", "title": "Sasijainko", "text": ""}
{"id": "909695", "revid": "56334", "url": "https://eu.wikipedia.org/wiki?curid=909695", "title": "Denbora da poligrafo bakarra", "text": ""}
{"id": "909696", "revid": "56334", "url": "https://eu.wikipedia.org/wiki?curid=909696", "title": "Palazzo Venezia", "text": ""}
{"id": "909698", "revid": "56334", "url": "https://eu.wikipedia.org/wiki?curid=909698", "title": "Sant Climent de Ta\u00fcll", "text": ""}
{"id": "909700", "revid": "512", "url": "https://eu.wikipedia.org/wiki?curid=909700", "title": "Un cuento chino", "text": "Un cuento chino (), 2011ko Sebasti\u00e1n Borensztein argentinarrak zuzendutako drama-komedia film bat da. Ricardo Dar\u00edn, Muriel Santa Ana eta Ignacio Huang aktoreek antzeztu zuten.\nArgumentua.\nArgentina, Buenos Aires. Roberto (Ricardo Dar\u00edn) duela hogei urte bere bizitza hankaz-gora utzi zuen kolpe latz batek markatutako gizona da, munduaren aurrean parapetatua eta lan egiten duen bere burdindegiaren bakartasunean. Halere, egun batez, gertakari bitxi batek bere isolamendutik atera eta errealitatearekin berriz ere kontaktuan jarriko du: bere bizitzan gaztelaniazko hitz bakar bat ere ez dakien Jun (Ignacio Huang) txinatarra agertuko da, eta Robertok txinatar gaztea bere senideekin berrelkartarazteko asmoa piztuko zaio."}
{"id": "909701", "revid": "119347", "url": "https://eu.wikipedia.org/wiki?curid=909701", "title": "Province uhartea", "text": "Province uhartea (, ) bi estatu artean banatuta dagoen Ipar-amerikako uhartea da: zati txikiena AEBko Vermont estatukoa da eta handiena Kanadako Quebec probintziakoa.\nEzaugarriak.\nMemphremagog aintziran dago. Uharte osoaren gainaldea 0,31 km\u00b2koa da; horietatik, 0,028 km\u00b2 Vermont estatuko Orleans konderrikoa da, Magog hirikoa (Mem-Toak) amerikar indigenen hizkuntzan. Kanada eta AEB arteko muga baso batean bost metroko zerrenda batekin dago markatuta.\nHistoria.\nAurretik uhartea beste izenak izan zituen, zaharrena, zalantzarik gabe, Mem-Toak; horrela zioten bertako indigenek. Beste izenak Zabriskie eta Howard uhartea izan ziren. XVIII. mendean Martin Adamsaitzindari batek lurra hartu zuen eta emaztearekin batera liho eta berdurak aldatu zituen, etxe bat eraikiz."}
{"id": "909722", "revid": "119347", "url": "https://eu.wikipedia.org/wiki?curid=909722", "title": "Ferrimagnetismo", "text": "Fisikan, material ferrimagnetikoa aurkako momentu magnetikoko atomoak dituen materiala da, antiferromagnetismoan bezala; hala ere, ferrimagnetismoan momentuak ezberdinak dira eta ondorioz berezko magnetitzazioa mantentzen da. Hau populazioa\u00a0 material edo ioi\u00a0 ezberdinez osatuta dagoenean ematen da (Adibidez,\u00a0 Fe2+ eta Fe3+). \u00a0 \u00a0 \u00a0 \u00a0 \u00a0 \u00a0 \u00a0 \u00a0\nFerrimagnetismoa ferritetan eta granate magnetikoetan ikus daiteke. Halaber, substantzia magnetiko zaharrena, magnetita (burdina (II,III) oxidoa; Fe3O4), ferrimagnetikoa da. Hau ferromagnetiko moduan klasifikatu zen hasiera batean, N\u00e9el-en ferrimagnetismoaren eta antiferromagnetismoaren aurkikuntza arte, 1948-an.\nEzagututako material ferrimagnetikoen artean itrio burdin granatea (YIG), burdin oxidoaz beste elementu batzuekin (adibidez, aluminioa, kobaltoa, nikela, manganesoa eta zinka) osatuta dauden ferrita kubikoak eta ferrita hexagonalak (adibidez,\u00a0 PbFe12O19 and BaFe12O19 eta pirrotita, Fe1\u2212xS ) ere aurki daitezke.\nTenperaturaren efektuak.\nMaterial ferrimagnetikoak ferromagnetikoak bezala, magnetizazio espontaneoa jasotzen dute Curie tenperaturaren azpitik. Ordea, Curie tenperaturaren gainetik ez dute orden magnetikorik erakusten (paramagnetikoak dira). Hala ere, batzuetan Curie tenperatura azpitik dagoen tenperatura bat dago, non aurkakoak diren\u00a0 bi momentuak berdinak diren, zero balioko momentu magnetiko netoa izanez; honi magnetizazioko konpentsazio puntua deritzo. Konpentsazio puntu hau erraz ikus daiteke granate mineralean eta lur arraroko trantsizio-metal aleazioetan (RE-TM). Bestalde, material ferrimagnetikoek momentu angeluarraren konpentsazio puntua izan dezakete ere, non momentu angeluar netoa deuseztatzen den. Konpentsazio hau, puntu krutzial bat da magnetizazioaren inbertsioa abiadura azkarrean lortu ahal izateko memoria magnetikoko gailuetan.\nPropietateak.\nMaterial ferrimagnetikoek erresistibitate altua dute eta propietate anisotropikoak dituzte.\u00a0 Hala ere, benetan anisotropia kanpotik aplikatutako eremu batek induzitzen du. Aplikatutako eremu hau dipolo magnetikoekin lerrokatzen denean, horrek dipolo momentu magnetiko neto bat eragiten du. Bestalde, aplikatutako eremu magnetikoak kontrolatutako frekuentzia batean dipolo magnetikoa prezesionatzea eragiten du. Frekuentzia honi, Larmor frekuentzia edo prezesio frekuentzia deritzo. Adibide bezala, prezesioaren norabide berean zirkularki\u00a0 polarizatutako mikrouhin batek, elkarrekintza sendoak eratzen ditu dipolo magnetiko momentuarekin; aurkako norabidean polarizatzen denean ordea elkarrekintzak oso ahulak dira. Elkarrekintza sendoa denean, mikrouhin seinaleak materia zeharka dezake. Norabide propietate hauek mikrouhin gailuen eraikuntzan erabiliak dira, hala nola: isolatzaileak, zirkulatzaileak eta biratzaileak. Material ferrimagnetikoak isolatzaile eta zirkulatzaile optikoak ekoizteko erabiltzen dira ere. Hainbat arroka motetan dauden mineral ferrimagnetikoak, lurraren eta beste planeten antzinako propietate geomagnetikoak ikertzeko erabiltzen dira. Ikerketa eremu hau, paleomagnetismo bezala ezagutzen da.\nFerrimagnetismo molekularra.\nFerrimagnetismoa iman monomolekularretan\u00a0 ere gerta daiteke. Honen adibide klasikoa, dodenuklearra den manganeso molekula da, 10-eko spin eraginkorrarekin (S=10). Hau, Mn (IV) zentro metalikoak Mn (III) eta Mn (II) zentro metalikoekin dituen elkarrekintza antiferromagnetikoetatik deribatzen da."}
{"id": "909723", "revid": "137486", "url": "https://eu.wikipedia.org/wiki?curid=909723", "title": "Elektrokimioluminiszentzia", "text": "Elektrokimioluminiszentzia edo elektrosortutako kimioluminiszentzia (ECL) disoluzioan elektrokimikoa den erreakzio baten ondoriozko luminiszentzia mota bat da. Elektrosortutako kimioluminiszentzian, elektrokimikoki sortutako intermediatoak energia altuko erreakzio exergonikoa jasan eta honen elektroia energia altuko maila batean kitzikatu egingo litzateke. Ondoren, erlaxazio prozesua ematean, energia baxuagoko maila batera elektroi kitzikatua jauzi eta argi luminiszente bat igortzen du. Igortzen duen argi hau fotoi bezala deritzo eta uhin luzera zehatz batean agertzen da, bi maila energetikoen artekoa. ECL kitzikapena elektroien transferentzien ondorioz eman daiteke (erredox). Luminiszentzia kitzikapen hau, kimioluminiszentziaren mota bat da zeina erreaktibo bat/guztiak elektrokimikoki elektrodoan sortzen diren.\nECL zelula elektrokimikoen elektrodoen gainean potentzial diferentzia bat aplikatzen denean ikus daiteke non disoluzioak espezie luminiszenteak dituen, (PAH, metal konplexuak, Quantum puntuak eta nanopartikulak), disolbatzaile organiko aprotikoan. Disolbatzaile organikoetan luminiszentzia bi espezieak, oxidatua eta erreduzitua aldiberean sor daitezke elektrodo berdinean edo aldiuneka pontentziala aldatuz. Kitzikapen energia oxidatutako eta erreduzitutako espezieen arteko birkonbinaketaren ondorioz lortzen da.\nBestalde, ingurune urtsuan, non analisi kimiko gehienak egiten diren, espezie luminiszenteen aldibereko oxidazioa eta erredukzioa oso zaila da. Izan ere, ura elektrokimikoki banatu egiten da espontaneoki eta ECL lortzeko ondorioz, koerreaktiboak erabiltzen dira. Prozeduran beraz, espezie luminiszenteak oxidatu eta elektrodoan koerreaktiboekin lotu eta produktu gisa erreduzitzaile espezie gogor bat ematen da.\nErabilpenak.\nFrogatuta dago ECL teknika oso erabilgarria dela kimika analitikoan. Izan ere, metodo hau oso sentikortasun eta selektibitate handia erakusten du. Potentzial kimikoa aplikatuz, eta kimioluminiszentziaren ezaugarri analitikoak aprobetxatuz, erreakzioaren kontrola azkartzea errazten du. Metodo honek daukan moldagarritasunari esker, beste metodo analitikoekin alderatuz abantaila gehiago erakusten ditu, adibidez,\u00a0 sinpleagoa den konfigurazio optikoa erabiltzen da fotoluminiszentziarekin alderatuz (PL). Gainera, zein potentzial elektrikotan lan egin nahi den hautatu daitekeenez, sentikortasuna oso ona da (6 pikomolarretararte neurgarriak).\nOrokorrean, Rutenio konplexuak erabiltzen dira, hala nola, &lt;chem&gt;[Ru(bpy)3]^2+&lt;/chem&gt; (fotoiaren uhin-luzera ~ 620 nm-a den) konplexua zeina TPrA-rekin birsortzen dena likido edo likido-solido fasean. Langmuir-Blogett teknikaren eletrodo gainzalak egiteko erabiltzen da edota HPLC-ko koerreaktibo bezala. Fotoien detekzioa PMT (tutu fotobidekartzaileak), silikona fotodiodo edo urrezko fibra sentsoreekin neurgarriak dira. \u00a0"}
{"id": "909724", "revid": "119347", "url": "https://eu.wikipedia.org/wiki?curid=909724", "title": "Curie tenperatura", "text": "Fisikan eta materialen zientzian, Curie tenperatura (TC) edo Curie puntuaren tenperatura, zenbait materialek euren propietate magnetiko iraunkorrak galtzen dituzten tenperatura da, kasu gehienetan, induzitutako magnetismoagatik ordezkatuak izan daitezkeenak. Curieren tenperaturak Pierre Curieren izena darama, zeinak magnetismoa tenperatura kritiko batean galdu zela erakutsi zuen. \nMagnetismoaren indarra momentu magnetikoak zehazten du, momentu angeluarrean sortzen den atomo baten barnean dagoen momentu dipolar batek eta elektroien spinak. Materialek momentu magnetiko intrintsekoen egitura desberdinak dituzte, tenperaturaren araberakoak. Curieren tenperatura puntu kritikoa da non material baten momentu magnetiko intrintsekoak norabidez aldatzen diren.\nMagnetismo iraunkorra momentu magnetikoen lerrokatzeak eragiten du. Induzitutako magnetismoa sortzen da momentu magnetiko desordenatuak aplikatutako eremu magnetiko batean lerrokatzera behartuta daudenean. Adibidez, ordenatutako momentu magnetikoak aldatu eta desordenatu egiten dira Curieren tenperaturan. Tenperatura altuenek imanak ahultzen dituzte, berezko magnetismoa Curieren tenperaturaren azpitik baino ez baita gertatzen. Curie-Weissen legetik abiatuta kalkula daiteke Curieren tenperaturaren gainetik dagoen suszeptibilitate magnetikoa, Curie-Weissen legetik eratorria dena.\nMaterial ferromagnetiko eta paramagnetikoekin analogian, Curieren tenperatura ere erabil daiteke ferroelektrizitatearen eta paraelektrizitatearen arteko fase-trantsizioa deskribatzeko. Testuinguru horretan, ordena parametroa polarizazio elektrikoa da, balio finitu batetik zerora pasatzen dena tenperatura Curieren tenperaturaren gainetik igotzen denean.\nMomentu magnetikoak.\nMomentu magnetikoak atomo baten barruko momentu dipolar iraunkorrak dira, elektroiaren eta spinaren momentu angeluarra \u03bcl = el/2me erlazioagatik ulertzen dutenak, non me elektroi baten masa den, \u03bcl une magnetikoa da eta l momentu angeluarra; erlazio honi erlazio giromagnetikoa deitzen zaio.\nAtomo bateko elektroiek bere momentu angeluarreko eta nukleoaren inguruko momentu orbitaleko momentu magnetikoak laguntzen dituzte. Nukleoaren une magnetikoak hutsalak dira elektroien une magnetikoekin konparatuz. Ekarpen termikoek energia handiagoko elektroiak sortzen dituzte, dipoloen arteko lerrokatze eta ordena eteten dituztenak.\nMaterial ferromagnetikoek, paramagnetikoek, ferrimagnetikoek eta antiferromagnetikoek momentu magnetikoko egitura intrintseko desberdinak dituzte. Material baten Curie espezifikoaren tenperaturan, propietate horiek aldatu egiten dira. Antiferromagnetikotik paramagnetikoraino (edo alderantziz) trantsizioa N\u00e9elen tenperaturan gertatzen da, Curieren tenperaturaren analogoa dena.\nCurie tenperaturan propietateak aldatzen zaizkien momentu magnetikodun materialak.\nEstruktura ferromagnetiko, paramagnetiko, ferrimagnetiko eta antiferromagnetikoak intrintseko momentu magnetikoez eratuta daude. Egitura barneko elektroi guztiak parekatuta badaude, momentuak ezeztatzen dira kontrako spinen eta momentu angeluarren ondorioz. Hori dela eta, eremu magnetiko aplikatu bat izan arren, material hauek propietate ezberdinak dituzte eta ez dute Curie tenperatura. \nParamagnetikoak.\n\"Artikulu printzipala: Paramagnetismoa\"\nMaterial bat paramagnetikoa da soilik Curie tenperatura gainetik. Material paramagnetikoak ez dira magnetikoak eremu magnetikoa ez badago, aldiz, eremu magnetiko bat aplikatzean magnetikoak dira. Eremu magnetikoaren ausentzian, materialak une magnetiko desordenatuak ditu beraz, atomoak asimetrikoak dira eta ez daude lerrokatuta, eremu magnetiko bat dagoenean berriz, aldi baterako une magnetikoak paraleloak dira aplikatutako eremuarekiko, eta atomoak simetrikoak eta lerrokatuak dira. Noranzko berean lerrokatzen diren une magnetikoak eremu magnetiko induzitua eragiten dutenak dira. \nParamagnetismorako, eremu magnetiko aplikatuarekiko erantzun hau positiboa da, eta suszeptibilitate magnetiko bezala ezagutzen da. Suszeptibilitate magnetikoa egoera desordenatuetan, Curieren tenperaturaren gainetik baino ez da aplikatzen. \nCurie tenperatura duten materialen kasuan, paramagnetismo iturriak honakoak dira:\nCurieren tenperaturaren gainetik, atomoak kitzikatuta daude, eta biratzeko orientazioak ausazkoak bihurtzen dira, baina eremu aplikatu baten bidez berlerrokatu daitezke, hau da, materiala paramagnetikoa bihurtu daiteke. Curieren tenperaturaren azpitik, egitura intrintsekoak trantsizio fase bat izan du, atomoak ordenatuta daude eta materiala ferromagnetikoa da. Material paramagnetikoek eragindako eremu magnetiko oso ahulak dira material ferromagnetikoen eremu magnetikoekin alderatuta.\nFerromagnetikoak.\n\"Artikulu printzipala: Ferromagnetismoa\"\nMaterialak dagozkien Curie tenperaturen azpitik baino ez dira ferromagnetikoak. Material ferromagnetikoak magnetikoak dira eremu magnetiko aplikaturik ez dagoenean.\nEremu magnetiko bat falta denean, materialak berezko magnetizazioa du, une magnetiko ordenatuen ondorioz; hau da, ferromagnetismorako, atomoak simetrikoak dira eta norabide berean lerrokatuta daude eremu magnetiko iraunkor bat sortuz.\nElkarrekintza magnetikoak elkarrekin mantentzen dira truke-interakzioen bidez; bestela, gorabehera termikoek une magnetikoen interakzio ahulak gaindituko lituzke.\nCurieren tenperaturaren azpitik, atomoak lerrokatuta eta paraleloan daude, berezko magnetismoa eraginez; materiala ferromagnetikoa da. Curieren tenperaturaren gainetik, materiala paramagnetikoa da, atomoek beren une magnetiko ordenatuak galtzen baitituzte materialak fase trantsizio bat esperimentatzen duenean.\nFerrimagnetikoak.\n\"Artikulu printzipala: Ferrimagnetismoa\"\nMaterialak ferrimagnetikoak dira beraien Curie tenperaturaren azpitik daudenean bakarrik. Material ferrimagnetikoak magnetikoak dira aplikatutako eremu magnetikorik ez dagoenean, eta bi ioi ezberdinez osatuta daude.\nEremu magnetiko bat falta denean, materialak, momentu magnetiko ordenatuen emaitza den magnetismo espontaneoa du; beste era batean esanda, ioi baten momentu magnetikoak norabide batean lerrokatuta daude magnitude batean, beste ioiarenak ordea, kontrako norabidean daude lerrokatuta magnitude ezberdin batekin. Momentu magnetikoak balio ezberdinekoak direnez eta lerrokatze ezberdinak dituztenez, oraindik magnetismo espontaneo bat eta eremu magnetiko bat dago.\nMaterial ferromagnetikoen antzera, interakzio magnetikoak elkartrukeen bidez atxikita mantentzen dira. Hala ere, momentuen orientazioak antiparaleloak dira, eta batak besteari bulkada kentzen dionez, bulkada garbia da.\nCurieren tenperaturaren gainetik, materiala paramagnetikoa da, atomoek euren une magnetiko ordenatuak galtzen baitituzte materialak fase trantsizio bat jasaten duen heinean.\nAntiferromagnetikoak edo N\u00e9el tenperatura.\nMaterialak antiferrimagnetikoak beren N\u00e9el tenperaturaren azpitik baino ez dira antiferromagnetikoak. Hori Curieren tenperaturaren antzekoa da, non N\u00e9elen tenperaturaren gainetik, fase-trantsizio bat jasan eta paramagnetiko bihurtzen den.\nHonelako materialek, N\u00e9el-en tenperaturatik beherako tenperatura guztietan, kontrako norabideetan lerrokatutako une magnetiko berdinak dituzte, emaitza bezala une magnetiko nulua eta magnetismo garbi nulua ematen dute. Material antiferromagnetikoak oso magnetikoak dira eremu magnetiko aplikaturik dagoenean edo ez dagoenean.\nCurie tenperaturan material ferroelektrikoetan.\nMaterial ferromagnetikoak eta paramagnetikoak konparatuz, Curie tenperatura (TC) terminoa material ferroelektriko bat paraelektriko bihurtzen den tenperaturari ere aplikatzen zaio. Beraz, TC material ferroelektrikoek beren polarizazio espontaneoa galtzen duten tenperatura da, lehen edo bigarren mailako fase-aldaketa gertatzen delarik. Bigarren mailako trantsizio baten kasuan, konstante dielektrikoaren maximoa definitzen duen Curie Weissen (T0) tenperatura Curieren tenperaturaren berdina da. Hala ere, Curieren tenperatura T0 baino 10 k altuagoa izan daiteke lehen mailako trantsizio baten kasuan. \nFerroelektriko eta dielektrikoak.\nMaterialak ferroelektrikoak dira, dagokion T0 trantsizio-tenperaturaren azpitik badaude. Material ferroelektrikoak denak piroelektrikoak dira, eta, beraz, berezko polarizazio elektrikoa dute, egiturak asimetrikoak baitira.\nMaterial ferroelektrikoen polarizazioa histeresiari lotuta dago (4. irudia); hau da, iraganeko egoeraren eta gaur egungo egoeraren araberakoak dira. Eremu elektriko bat aplikatzen den heinean, dipoloak lerrokatu eta polarizazioa sortzen da eta eremu elektrikoa ezabatzen denean polarizazioak irauten du. Histeresi zikloa tenperaturaren araberakoa da eta, ondorioz, tenperatura igo eta T0 iritsi ahala, bi kurbak polarizazio dielektrikoan erakusten den bezala bihurgune bihurtzen dira (5. irudia). \nPermitibitate erlatiboa.\nCurie-Weissen legearen aldatutako bertsio bat konstante dielektrikoari aplikatzen zaio, erlatibitate permitibo bezala ere ezagutua:formula_1\nAplikazioak.\nBeroak induzitutako trantsizio ferromagnetiko-paramagnetikoa, biltegiratze magneto-optikoetan erabiltzen da, datuak ezabatu eta berriak idazteko. Sony Minidisc eta CD-MO formatuak dira hauen adibide entzutetsuenak. Curie tenperaturaren beste erabilera batzuk soldatzaileen tenperatura kontrola eta takometro-sorgailuen tenperatura aldaeren aurka kanpo magnetikoa egonkortzea dira."}
{"id": "909726", "revid": "65203", "url": "https://eu.wikipedia.org/wiki?curid=909726", "title": "Denis Lalanne", "text": "Denis Lalanne (Paue, 1926ko apirilaren 1a - Angelu, 2019ko abenduaren 7a) frantziar kirol-kazetari eta idazlea izan zen, errugbian, tenisan eta golfean espezializatuta. L'\u00c9quipe eta Midi Olympique egunkarietan lan egin zuen eta telebistako aurkezle bezala ere."}
{"id": "909728", "revid": "512", "url": "https://eu.wikipedia.org/wiki?curid=909728", "title": "J'ai perdu mon corps", "text": "J'ai perdu mon corps 2019ko J\u00e9r\u00e9my Clapin frantziar zinema zuzendariaren animaziozko film bat da. Guillaume Laurant idazlearen \"Happy Hand\" eleberrian oinarritzen da.\n2019ko Cannesko Zinemaldian estreinatu zen, eta Nazioarteko Kritikoen Astea saileko sari nagusia eskuratu zuen.\nArgumentua.\nParis eskualdeko ospitale batean, anputatutako esku batek ihes egiten du jatorrizkoa zuen gorputzaren bila."}
{"id": "909737", "revid": "336", "url": "https://eu.wikipedia.org/wiki?curid=909737", "title": "Eskalatze (matematika)", "text": "Geometria euklidearrean, eskalatze uniformea (edo eskalatze isotropoa) entitate ezberdinen tamaina (forma edo irudi geometrikoak bezala) norabide guztietan berdina den eskala-faktore baten bidez handitzen edo uzkurtzen duen aplikazio lineal bat da. Eskalatze uniforme baten emaitza, jatorrizko irudiaren eta irudi berriaren arteko antzekotasun bat da (zentzu geometrikoan). Normalean, eskalatzeko aplikaziotzat hartzen dira 1. eskalako faktorea dutenak eta, beraz, forma kongruenteak ere antzeko gisa sailkatzen dira. Eskalatze uniformea gertatzen da, adibidez, argazki bat handitzean edo murriztean, edo eraikin, automobil, hegazkin eta abarren maketa bat sortzean.\nOro har, eskalatze ez-uniformeaz ere hitz egiten da (eskalatze anisotropoa), hau da, ardatz koordenatu bakoitzari aplikatutako eskala-faktoreetako bat gutxienez besteekiko desberdina denean lortzen dena; kasu berezi bat direkzio-eskalatzea, zizailatzea, luzamendua edo estrusioa da (norabide batean). Eskala ez-uniformeak objektuaren forma aldatzen du; adibidez, karratu bat laukizuzen edo paralelogramo bihur daiteke karratuaren aldeak eskalako ardatzekiko paraleloak ez badira (ardatzekiko lerro paraleloen arteko angeluak mantendu egiten dira, baina ez angelu guztiak). Adibidez, alboko angelu batetik urrutiko kartel bat ikusten denean gertatzen da, edo objektu lau baten itzala haren paraleloa ez den gainazal baten gainean erortzen denean.\nEskala-faktorea 1 baino handiagoa denean, eskalatzeari (uniformea edo ez uniformea) dilatazioa edo handitzea ere esaten zaio batzuetan. Eskala-faktorea 1 baino zenbaki positibo txikiagoa denean, batzuetan, eskalatuari ere kontrakzioa esaten zaio.\nZentzurik orokorrenean, eskala batek barne hartzen du eskalatze-norabideak perpendikularrak ez diren kasua. Eskala-faktore bat edo gehiago zeroren parekoak diren kasua ere barne hartzen du (proiekzioen kasu batzuetan bezala), eta eskala negatiboko faktore baten edo gehiagoren kasua (-1 bakoitzeko norabide-eskala bat hausnarketa baten baliokidea da).\nEskalatzea aplikazio lineala da, eta homotezia kasu berezia. Gehienetan, eraldaketa homotetikoak eraldaketa ez-linealak dira.\nIrudikapen matriziala.\nEskalatze bat eskala-matrize batek adieraz dezake. Objektu bat \"v\" = (vx, vy, vz) bektore batetik eskalatzeko, \"p\" = (px, py, pz) puntu bakoitza eskalatze-matrize honekin biderkatu behar da:\nOndoren azaltzen den moduan, biderketak emaitza hau emango du:\nEskalatze horrek aldatu egiten du objektu baten diametroa eskala-faktoreen artean dagoen proportzio batean; azalera, berriz, eskala-faktore txikienaren eta handienaren arteko biderkaduraren berdina den faktore baten bidez, eta bolumena, berriz, hiru faktoreen arteko biderketaren bidez.\nEskala uniformea da, soilik baldin eta eskala-faktoreak berdinak badira (v\"x\" = v\"y\" = v\"z\"). Denak, eskala-faktoreetako bat izan ezik, 1 badira, norabide-eskalatze bat egiten da.\n\"vx = vy = vz = k\" denean, eskalak edozein gainazalen azalera handitzen du k2 faktorearen bidez, eta edozein objektu solidoren bolumena, k3 faktorearen bidez.\nKoordenatu homogeneoak erabiliz.\nGeometria proiektiboan, askotan konputazio grafikoan erabiltzen baita, puntuak koordenatu homogeneoak erabiliz irudikatzen dira. Objektu bat \"v\" = (\"vx, vy, vz\") bektore baten bidez eskalatzeko,\"p\" = (\"px, py, pz\", 1) koordenatu homogeneoen bektore bakoitza homografia-matrize honekin biderkatu behar da:\nOndoren azaltzen den moduan, biderketak emaitza hau emango du:\nKoordenatu homogeneo baten azken o\"s\"agaia beste hiru osagaien izendatzailea denez, eskala uniforme bat lor daiteke \"s\" faktore komun baten bidez (eskalatze uniformea), eskala-matrize hori erabiliz:\n\"p\" = (\"px, py, pz\", 1) bektore bakoitzarentzat lortuko genuke:\nhonen baliokidea dena: "}
{"id": "909738", "revid": "336", "url": "https://eu.wikipedia.org/wiki?curid=909738", "title": "Geometria euklidar", "text": ""}
{"id": "909740", "revid": "336", "url": "https://eu.wikipedia.org/wiki?curid=909740", "title": "Faktore-mugatzaile", "text": ""}
{"id": "909741", "revid": "1545", "url": "https://eu.wikipedia.org/wiki?curid=909741", "title": "Richard Jewell (filma)", "text": "Richard Jewell 2019ko Clint Eastwood estatubatuar zinema zuzendariaren film dramatiko biografiko bat da. Marie Brenner kazetariaren \"American Nightmare: The Ballad of Richard Jewell\" \"Vanity Fair\" aldizkariko artikuluan oinarritzen da.\nArgumentua.\nRichard Jewell, 1996ko Udako Olinpiar Jokoetako segurtasun zaindaria, Atlantako olinpiar gunean bonba jarri izanaren susmagarri izan zen egun batzuetan."}
{"id": "909742", "revid": "119347", "url": "https://eu.wikipedia.org/wiki?curid=909742", "title": "Euskal Herriko egitura energetikoa", "text": "Euskal Herriko egitura energetikoa inguruko herrialdeen antzekoa da. enpresa pribatuak arduratzen dira energiaren horniduraz eta energia jakin batzuen ekoizpenaz. Gaur egun bi energia mota baliatzen dira Euskal Herrian; energia berriztagarriak eta ez-berriztagarriak. Energia iturri hauek nagusiki argindarra sortzeko eta erregai fosil bidezko gailuak (adb. garraioak edo berogailuak) martxan emateko baliatzen dira. Bai bata eta bai bestea gure gaur egungo ekonomia sistemaren oinarrian daude, eta haien ekoizpenak eta erabilerak errotik aldatu dute Euskal Herriko eta oro har herrialde industrializatuetako jendeen bizimoldea azken berrehun urteetan.\nIndustrializazioa aintzineko energia-iturri eta azpiegiturak.\nXVIII. mende arte, Euskal Herrian baliatzen ziren energia-iturri nagusiak egurra, egur-ikatza, haizea, ura eta abereen indarra ziren. Harrikatzaren ustiapena ezaguna bazen ere, ez zen munduko beste leku batzuetan bezain erabilia. Egurra eta ikatza errez sortutako beroa besteak beste metalgintzan eta janaria prestatzeko (ogia...) baliatzen zen, eta beste energia-iturriak gailuak mugiarazteko (garraiobideak, eiherak...).\nOraindik ere baliatzen diren energia-iturriak dira, nahiz eta ez duten industrializazioarekin garatu ziren energia-iturriek beste garrantzia gaur egungo ekonomian. Haize eta ur erroten kasuan, nagusiki argindarra ekoizteko baliatzen dira orain, eta egurra zein egur-ikatza sutondoak dituzten etxeak berotzeko erabiltzen da.\nIndustrializazioarekin sortu edo indartu ziren energia-iturri eta azpiegiturak.\nXVIII. mende bukaera eta XIX. mende hastapenetik goiti eman zen industria iraultzak erregai fosilen erabilpena izugarri emendatu zuen, eta gaur egun ere energia-iturri horiek dira argindarra sortzeko eta gure ekonomian funtsezkoak diren gailuak martxan emateko erabilienak.\nLurrun makinaren asmakuntzak eta erabileraren zabaltzeak harrikatzaren ustiaketaren gorakada bortitz bat ekarri zuen. Harrikatzarekin batera petrolioaren eta gasaren erabilpena areagotu zen, eta hauek ustiatu, tratatu zein garraiatzeko azpiegitura ainitz garatu ziren XIX eta XX. mendeetan; besteak beste meatzeak, itsas-portuak, trenbideak, errepideak eta findegiak.\nXX. mendean zehar argindarra ekoizteko eta garraiatzeko azpiegiturak (kable-sistema, zentral elektriko, termiko eta hidroelektrikoak, urtegiak...) izugarri garatu ziren, elektrizitatea eta elektrizitate bidezko tresnak hirietako bitxikeria izatetik etxe bakoitzeko oinarrizko baliabide izatera igarotzeraino.\nEuskal Herrian kontsumitzen den argindarraren ehuneko handiena erregai fosilen bidez ekoitzia da.\nEnergia-iturri mota berriak eta zahar-berriak.\nErregai fosilen kopurua mugatua izanki, eta arrazoi ekologiko eta geopolitikoak direla medio, gaur egungo ekonomia eta jendarte sistemaren energia beharrei aurre egiteko beste energia-iturri batzuk asmatzen eta garatzen dihardute hainbat sektorek.Energia ez berriztagarrien alorrean energia nuklearra dago. Erregai fosilen ordezko garbiago bat bada ere arriskutsuak diren hondarkinak sortzen ditu, eta zentral nuklearretan istripuak daudelarik osasunarentzat kaltegarriak diren produktuak askatzen dira. Ondorioz, energia-iturri mota honen erabilpena sutsuki eztabaidatua dago eta adibidez, Euskal Herriko herri mugimenduak zentral nuklearrak eraikitzearen kontra agertu izan dira mota honetako proiektuak aurrera eraman nahi izan direnean. Gaur egun ez dago zentral nuklearrik Euskal Herrian bertan; hurbilenekoak Garo\u00f1ako zentrala (Burgos) eta Arcachongoa (Gaskoinia) dira.\nEuskal Herrian ekoizten diren energia berriztagarri nagusiak energia hidraulikoa eta energia eolikoa dira. Tamaina handikoa delarik, energia-iturri hauen ustiapenak eragin kaltegarria eduki dezake ingurunean eta horrek eztabaidak sortzen ditu azpiegiturak eraiki ala ez erabakitzeko orduan. Eguzki-energia ere ustiatzen da maila apalago batean.\nGaur egun 49 eta 7 EAE-n (2018ko urtarrileko datuak). Ipar Euskal Herrian ez da parke eolikorik, baina hainbat udaletxek herriko eraikinetan eguzki-plakak jartzeko pausoa eman dute.\nEuskal Herriko energia ekoizle eta hornitzaileak.\nHego zein Ipar Euskal Herriko energia ekoizle eta hornitzaileak enpresa pribatuak dira. Jatorriz \u00c9lectricit\u00e9 de France (EDF) eta Endesa frantziar eta espainiar estatuen jabetza baziren ere (hurrenez hurren), gaur egun enpresa pribatuak dira. EDF-ren kasuan, frantziar estatua akzioen %80aren jabe da."}
{"id": "909745", "revid": "6327", "url": "https://eu.wikipedia.org/wiki?curid=909745", "title": "Euskal Herriko errepiderik altuenak", "text": ""}
{"id": "909747", "revid": "119347", "url": "https://eu.wikipedia.org/wiki?curid=909747", "title": "Euskal Herriko politika", "text": "Euskal Herriko politikan hainbat dimentsiok hartzen dute parte. Alde batetik, munduko beste leku askotan bezala, ezker politiko eta eskuin politikoaren arteko eztabaida dago; bestetik, abertzaletasunaren eta \"ez-abertzale\"en arteko bereizketa ere badago, abertzale askorentzat eusko abertzaletasunaren eta espainiar nazionalismo edo frantses nazionalismoaren arteko ardatza dena. Azken ardatz hau bereziki garrantzitsua da Hego Euskal Herrian. Nafarroa Garaian, gainera, euskalduntasuna ukatzen duten alderdiak ere badira, indar handikoak. Horrela, Euskal Herriko alderdi politikoak, eskuinean edo ezkerrean kokatzeaz gain, Euskal Herria egituratzeari edo naziotzat onartzeari buruzko ikuspegiaren arabera bereizten dira. Horrek alderdi anitzeko sistema politiko konplexua sortu du.\nEredu politiko honek sustrai sakonak ditu, egile batzuen arabera Karlistaldietan kokatzen direnak eta, edonola ere, foruzaletasunarekin lotuta daudenak. Gerra horien ondoren sortutako ezinegonetik abiatu ziren bai kontzertu ekonomikoaren ideia, eta foruen galeratik abiatu zen ere euskal nazionalismoa. Aldi berean, industrializazioaren garaian sortutako klase diferentziak zein sortutako aldaketa demografikoak eragin handia izan zuen politikan. Bizkaian, bereziki, baina industrializazioaren guneetan modu zabalean ideia sozialisten eta komunisten errotzea sakona izan zen XIX. mendearen amaieran eta XX. mendearen hasieran. Langileen mugimendua Euskal Herrian indartsua izan zen, eta sortu berrian zen abertzaletasunak berarekin batera landu behar izan zuen proiektu sindikal bat. Lehen Mundu Gerraren ostean Eusko Alderdi Jeltzaleak botere maila handia lortu zuen, eta Espainiako Bigarren Errepublikan jada sortu zen lehen Eusko Jaurlaritza, egoera dela eta indar abertzale zein ezkertiarrez osatua. Garai horretan sortu zen lehen alderdi ezkertiar eta abertzalea ere, EAE-ANV izenekoa.\nEspainiako Gerra Zibilaren eta Bigarren Mundu Gerraren ondoren, mugimendu politiko gehienak klandestinitatera pasa ziren Hego Euskal Herrian. 1950eko hamarkadaren amaieran antifrankismoa eta ezkerreko abertzaletasuna biltzen zituen Euskadi Ta Askatasuna sortu zen, hurrengo berrogeita hamar urtetan euskal politikan garrantzi handia izan zuen erakunde armatua. Bere magalean sortutako ezker abertzaleak pizkunde berri bat abiatu zuen, bereziki hizkuntzaren berreskurapenari eta independentzia aldarriari begira. Ipar Euskal Herrian ere mugimendu abertzalea indartu zen. Frankismoaren amaierarekin batera Espainiako trantsizioa eman zen, alderdien legeztapenarekin eta instituzioen berrezartzearekin. Urte horietan Hego Euskal Herria autonomia bakar batean biltzeko mugimendua izan zen, baina, azkenean, bitan zatitu zen Euskal Herriko hegoaldeko eremua. Zatiketa horrek eragin handia izan zuen hurrengo hamarkadetako politikan.\nEuskal Autonomia Erkidegoan alderdi nagusia EAJ da, ezker independentista, azken urteotan EH Bildu alderdian biltzen dena, Gipuzkoan indartsua den bitartean. Bi familia abertzaleen artean baino, ohikoagoa da itunak eta elkarlana ematea EAJ eta PSE-EEren artean. Nafarroa Garaian, bestetik, UPN da alderdi nagusia, nahiz eta 2010eko hamarkadatik boterea galtzen joan den, gainontzeko alderdien arteko itunak direla eta. Ipar Euskal Herrian, 2010eko hamarkadatik aurrera, indar berezia egon da alderdi ia guztien artean erabaki marko propioak izateko. Hala jaio zen Euskal Hirigune Elkargoa 2017an. 2010eko hamarkadan ezker abertzaleak Euskal gatazkaren alde armatuarekin amaitzeko erabakia hartu zuen; ETA 2018an desegin zen. Gatazka horren ondorioak euskal politikaren gai nagusietako bat dira, bereziki biktimen aitortza eta presoei dagokiona. Independentzia proiektu politikotzat duten alderdiek autodeterminazio eskubidea eskatzen dute, eta 2010eko hamarkadatik aurrera Gure Esku bezalako ekimenek erabakitzeko eskubidearen aldeko mobilizazio jendetsuak egin dituzte.\nEuskal Herria proiektu politiko gisa.\nLehen aipatu den bezala, Euskal Herria, Euskadi/Euzkadi, Baskonia eta bestelako izenak erabili izan dira Euskal Herria kontzeptua adierazteko, eta kontzeptuaren hedadura ere aldakorra izan da denboran zehar. Euskal Herria terminoaren erabilera politikoa zabala da, eta denborarekin ere aldatu da. \"Zazpiak Bat\" bezalako helburu politikoak ere garatu dira. Euskal abertzaletasunaren sorreran Sabin Aranak \"Euzkadi\" terminoa hobetsi zuen, hizkuntza eta aberria bereizteko asmoz. Garai hartan Fidel Sagarminaga eta Ramon de la Sota bezalako politikariek ordezkatzen zuten sektore foruzaleari \"euskalerriako\" izena ematen zitzaion, eta Sabin Aranak euren aurka ere idatzi zuen: \"Alderdi karlista, integrista eta euskalerriakoa espainolistak dira eta, beraz, Bizkaiaren etsaiak\". Arturo Kanpionek \"Euskal Herria\" kontzeptu historikoa defendatu zuen, baina frankismoan zehar \"Euskal Herria\" kontzeptua baimendu zen, karlismoak zein Fuerza Nueva alderdi faxistak erabili zutelako\nGaur egun (eta artikulu honetan) Euskal Herria gisa definitzen den herriaren batasuna historikoki hainbat autorek defendatu dute. Abertzaletasun historizistak Nafarroako Erresuman (eta zehatzago Antso Gartzes III.a Nagusiaren erregaldian) kokatu ohi du nazio horren lehen aurrekari politikoa, baina eztabaidatua da. XVIII. mendean Manuel Larramendik lurralde foralen batasuna aldarrikatu zuen, Pirinioen bi aldeetan \"Sobre los fueros de Guipuzcoa\" liburuan. Mende horren amaieran Dominique Joseph Garat Ustaritzeko semeak Fenizia Berria kontzeptua proposatu zuen, \"Expos\u00e9 succint d'un projet de r\u00e9uni\u00f3n de quelques cantons de l'Espagne et de la France dans la vue de rendre plus f\u00e1ciles et la soumission de l'Espagne et la cr\u00e9ation d'une maxime puissance\" lanean.\nBanaketa administratiboa.\nEspainiar administrazioaren pean daudenak:\nFrantziar administrazioaren pean daudenak:\nGainera, Euskal Herriaren barruan Gaztela eta Leonek administratutako Trebi\u00f1uko konderria dago, eta Kantabriako administrazioak kudeatutako Villaverde Turtziozko herria.\nAlderdi politikoak eta hauteskundeak.\nLehen esan den bezala, Euskal Herrian alderdi politikoak bi ardatz ezberdinetan banatuta daude. Alde batetik ezker-eskuin ardatza dago eta, bestetik, abertzale-\"ez-abertzale\" ardatza. Bien intersekzioan, zein bakoitzaren graduaren arabera, alderdi sistema korapilotsu bat dago. Gainera, alderdi batzuk Euskal Herri osoan existitzen badira ere, banaketa administratiboaren ondorioz ez daude alderdi berberak administrazio bakoitzean.\nEzker politikoaren esparruan hainbat alderdi egon dira historian zehar. Euskal Herria esparrutzat duten alderdien artean, Ezker Abertzalearen marka ezberdinek, tartean Herri Batasuna edo, beranduago, Sortu batez ere Hego Euskal Herrian izan dira aktibo, Ipar Euskal Herrian Abertzaleen Batasuna alderdiak esparru ideologiko antzekoa betetzen zuelarik. Gatazka armatuaren posizioarekiko kritiko Aralar existitu zen, eta ezker independentistaren baitan sartzen da ere EAJren eszisioa zen Eusko Alkartasuna alderdi sozialdemokrata. Beste alderdi batzuk burujabetza defendatu dute ezkerreko posizioetatik, adibidez Batzarrek edo Alternatibak. Gaur egun esparru zabal honetako ordezkari nagusia Euskal Herria Bildu koalizioa da Hego Euskal Herrian eta Euskal Herria Bai Ipar Euskal Herrian. Esparru honetan existitu diren hainbat alderdi ilegalak dira Espainian.\nEzkerrean ere, baina euren burua \"ez-abertzale\" edo Espainiako konstituzioaren aldeko gisa identifikatzen duen alderdi nagusia Euskadiko Alderdi Sozialista - Euskadiko Ezkerra da EAEn, ideologia sozioliberal-sozialdemokrata duena. Nafarroan Nafarroako Alderdi Sozialista eta Frantzian Frantziako Alderdi Sozialista dira mugimendu berdinaren ordezkariak. Euren ezkerrean kokatzen da Ezker Batua Berdeak eta Nafarroako Ezker Batua (Izquierda-Ezkerra), azken urteotan Elkarrekin Podemos gisa aurkeztu dena Ahal Dugurekin batera. Lehen aipatutako Batzarre ere esparru honen parte da, beste plataforma txikiago batzuekin batera. Alderdi honek indar berezia izan zuen aurkeztutako lehenengo hauteskundetan. Frantziar estatuan Liga Komunista Iraultzailea (Frantzia) (LCR) eta Les Verts du Pays Basque-Euskal Herriko Berdeak esparru ideologiko honetan daude ere eta Parti Communiste Fran\u00e7ais (PCF) alderdi komunista tradizionalagoa da.\nOrokorrean, alderdi abertzaleen artean eskuin politikoak posizio zentristagoak ditu alderdi espainiarzaleen artean baino. Euzko Alderdi Jeltzalea Hego zein Ipar Euskal Herrian existitzen da, eta alderdi politiko hegemonikoa da Euskal Autonomia Erkidegoan. Ideologia demokristaua du, baina askotan jarrera liberalak edo sozialdemokratak ere defendatu izan ditu. Europako Parlamentuan Europarako Liberalen eta Demokraten Aliantza taldean kokatu izan da. Nafarroan Geroa Bai (GBai) marka erabiltzen du, lehendakaritzara ere iritsi zena 2015-2019 legegintzaldian. Lehenago Nafarroa Bai marka erabili zuen, ezker soberanistako beste alderdi batzuekin batera.\nEspainia zein Frantzia ardatz duten zentro-eskuin eta eskuineko alderdien artean garrantzitsuenak Frantziako Demokraziaren aldeko Batasuna (UDF) alderdi demokristaua, Errepublikarrak (lehengo UMPtik datorrena) alderdi kontserbadore gaullista eta indartsua den Errepublika Martxan alderdia daude. Azken honek posizio europearzale neoliberalak defendatzen ditu eta Espainiako Herritarrak - Herritarron Alderdia (C's) alderdiaren pareko dira. Azken honek indar oso txikia du, baina Nafarroa Garaian lehen alderdia den Nafar Herriaren Batasuna (UPN) alderdiarekin batera aurkeztu zen koalizioan Navarra Suma izenpean azken hauteskundetan. Eurekin batera zegoen Alderdi Popularra (PP), Nafarroan indar txikia duena, eta EAEn gero eta garrantzi txikiagoa duena, baina Espainiako politikan alderdi nagusietako bat dena. Eskuin muturrari dagokionez, Front National (FN) alderdiak gune indartsu batzuk ditu Ipar Euskal Herrian baina Vox alderdiak oso indar txikia du Hego Euskal Herrian.\nIkurrak.\nBandera.\nIkurrina da Euskal Herriaren bandera erabiliena. Luis eta Sabin Aranak asmatu zuten, 1894an, Bizkaiko bandera izan zedin, baina laster zabaldu zen Euskal Herriaren banderatzat. Gaur egun, EAEko bandera ofiziala da, Espainiakoarekin eta tokian tokikoekin batera. Ipar Euskal Herrian ikurrina oso hedatuta dago, eta agintariek onartuta, baina Nafarroa Garaian egoera bestelakoa da: 2003an, Nafarroako Foru Erkidegoko Gobernuak Ikurren Legea onartu zuen, ikurrina toki publikoetatik kentzeko asmoz.\nEuskal herritar batzuek, hala ere, Nafarroako bandera (kate horiak hondo gorrian) lurralde osorako proposatzen dute. Beste batzuek, berriz, Arrano Beltza darabilte Euskal Herriaren bandera gisa.\nEreserkia.\nEreserkiei dagokionez, gaur egun ez dago behar bezain onarpen zabala duen abestirik. Historikoki, Euskal Herritarren ereserkiaren papera bete duten zenbait kantu izan dira, molde batean edo bestean. Gernikako Arbola (Iparragirrek sortua eta XVIII. mendearen erdialdetik aurrera hedatu zena), San Ignazioren martxaren aldaera den I\u00f1aki Deunaren Ereserkia (1932ko Aberri Egunean erabilia), Euzko Abendaren Ereserkia (XX. mendearen zati batean Euskal Herriari lotua baina 1983an EAEko ereserki ofizial denetik lurralde guztiak biltzeko ezegokitzat jo daitekeena) eta Eusko Gudariak (gerra zibilean frankisten kontrako gudariek kantatua eta gaur egun ezker abertzaleari lotua) lirateke nabarmenenak.\nBeste ikur batzuk.\nArmarritzat, aldiz, Zazpiak Bat delakoa oso zabalduta dago lurralde osoan. Udalbiltza erakundeak, adibidez, bere egin du.\nGoiburuetan, armarriari loturik joan ohi den \"Zazpiak Bat\" gaur egun onarpen zabala duenetako bat da. Garaiaren arabera beste batzuk ere izan dute hedapena, Gernikako Arbola kantuaren \"eman ta zabal zazu\" (EHUk darabilena), jeltzaleen \"jaungoikoa eta lege zaharra\" edo foruzaleen \"jainkoa eta foruak\", adibidez. Nafarroako erreinuaren garaian, Obanosko Infanzoien biltzarretan latinezko \"Pro libertate patria, gens libera state\" lema zerabilten (\"aberri askearen alde, jende librea\"). Giro informalagoan \"Gora gu ta gutarrak\" ere entzun ohi da.\nBeste ikur bat ere bada, aski hedatua eta euskaldunek beren ikurtzat jotzen dutena: lauburua edo antzinako euskal gurutzea. Eguzki-lorea ere erabiltzen da batzuetan, antzinako sinesmenen adierazgarri."}
{"id": "909748", "revid": "42829", "url": "https://eu.wikipedia.org/wiki?curid=909748", "title": "Gobernu zentralista", "text": ""}
{"id": "909749", "revid": "42829", "url": "https://eu.wikipedia.org/wiki?curid=909749", "title": "Juan Ignacio Hartsuaga", "text": ""}
{"id": "909750", "revid": "42829", "url": "https://eu.wikipedia.org/wiki?curid=909750", "title": "Allegri", "text": ""}
{"id": "909752", "revid": "42829", "url": "https://eu.wikipedia.org/wiki?curid=909752", "title": "Emakumezko errebelazio aktore onenaren Goya Saria", "text": ""}
{"id": "909753", "revid": "1545", "url": "https://eu.wikipedia.org/wiki?curid=909753", "title": "Bong Joon-ho", "text": "Bong Joon-ho (, Daegu, 1969ko irailaren 14a) hegokorear zinema zuzendaria eta gidoilaria da. \"Memories of murder\" (2003), \"The Host\" (2006) eta \"Snowpiercer\" (2013) filmengatik egin zen ezaguna, azkeneko biak Hego Koreako film arrakastatsuenetakoak izanda. 2019an idatzi eta zuzendu zuen \"Parasite\" filmagatik Cannesko Urrezko Palma eta lau Oscar sari irabazi zituen; Film onena, Jatorrizko gidoi onena, Zuzendari onena eta . Metacritic web orriak XXI. mendeko 25 zuzendari onenen zerrendan 13. postuan jarri zuen 2017an.\nBiografia.\nErdi eskolan zegoen bitartean zinemagile bihurtzea erabaki zuen, familia artistiko baten eraginaz beharbada (aita diseinatzailea zen eta aitona autore aipagarri bat). Soziologia arloan matrikulatu zen Yonsei Unibertsitatean 1989ko amaieran eta bertan zinema klubeko kidea izan zen. Garai hartan Edward Yang, Hou Hsiao-hsien eta Shohei Imamura zinegileak zituen gustuko. 1990eko hamarkadaren hasieran bi urteko programa bete zuen Koreako Zinema Arte Akademian. Han zegoen bitartean 16 mm-ko film labur asko egin zituen eta \"Memory in the Box and incoherence\" bere graduazio lana Vancouver eta Hong Kong-eko nazioarteko zinema jaialdietan proiektatzeko deitua izan zen.\n1994an \"Baeksaekin\" (\"White Man\") film laburra zuzendu zuen. 2000. urtean \"Barking Dogs Never Bite\" bere lehen film luzea (erdi komedia erdi gizarte-satira krudela) kaleratu zuen, arrakasta txikia lortu zuena ikusleen artean. 2003ko bere hurrengo filmak, \"Memories of Murder\", Hego Koreako historian ezaguna den lehen serie hiltzailean oinarrituta, arrakasta komertzial eta kritiko handia lortu zuen. 2006an \"The Host\" filmak arrakasta handia izan zuen bai bere herrialdean (orain arte diru kopuru gehien biltzea lortu duen Hego Koreako filma da) eta baita nazioartean ere (kritikoen onarpena izan zuen Cannesko zinema jaialdian proiekzio ez lehiakor batekin).\n2008an \"Tokyo!\" filmean parte hartu zuen (\"Shaking Tokyo\" segmentuan) Michel Gondry eta Leos Caraxekin. Hurrengo urtean \"Madeo (Mother)\" filma egin zuen, bere seme ezgaitua hilketa-kargutik salbatzeko borrokan ari den ama adeitsu baten istorioa. 2009ko Cannesko Zinemaldiko \"Un Certain Regard\" sailean estreinatu zen. 2013an \"Snowpiercer\" egin zuen, \"Le Transperceneige\" nobela grafiko frantsesaren moldaketa bat.\n2011n, \"World Drama\" epaimahaiaren kide izan zen Sundanceko Zinemaldian eta Cannesko zinemaldiko \"Cam\u00e9ra d\u2019or\" ataleko epaimahai nagusia. 2017ko Cannesko zinemaldian \"Okja\" filmarekin lehiatu zen eta 2019ko jaialdian \"Gisaengchung (Parasites)\" filmarekin, \"Palme d\u2019Or\" irabazi zuena, sari hau irabazten duen lehen zuzendari korearrean bihurtzen. \"Gisaengchung\"-ekin, Bong-ek zuzendari onenaren Oscar saria irabazi zuen 2020an, eta film onenaren, nazioarteko zinemaren eta jatorrizko gidoi onenarengatik ere.\nFilmografia.\nZuzendari zein gidoilari lanak egin ditu Bong Joon-hok bere ibilbide profesionalean.\nIdatzi eta zuzendutako laburmetraiak.\nIturria: Korean Movie Database "}
{"id": "909754", "revid": "512", "url": "https://eu.wikipedia.org/wiki?curid=909754", "title": "Gertrud Arndt", "text": "Gertrud Arndt (jatorrizko izena Gertrud Hantschk; Ratibor, Silesia, 1903ko irailaren 20a - Darmstadt, Alemania, 2000ko uztailaren 10a) argazkilari eta ehule alemaniar bat izan zen, Bauhauseko emakume esanguratsuenetariko bat izateaz gain. Jaio zenean, bere herria Alemanian aurkitzen zen arren, Bigarren Mundu Gerratik aurrera, Silesia poloniarra bilakatu zen.\nBiografia.\nGertrud lau anai-arrebetatik gazteena zen. 1916an Erfurtera aldatu zen bere familiarekin, eta bertan Karl Meinhardt arkitektoaren tailerrean ikasten egon zen. Garai hartan, argazkiak ateratzen ibili zen arkitektoarentzat, hasiberri moduan betiere, arkitekturarekiko bere interesa handitzen zihoan heinean.\nHala ere, 1923an Bauhauseko arte eta diseinu eskolan matrikulatzerakoan, ezin izan zen arkitektura klasean sartu, gizonezkoei zuzendutako diziplina bat baitzen. Ondorioz, ehungintza-tailerrean sartu zen, ustez \u201cfemeninoagoa\u201d zen diziplina bat.\nBauhaus.\n1923an Bauhausen ikasketak hasi zituen Weimarreko herrian, hiru urtez ehungintzako arloan kalitate handiko lan ugari eginez. Georg Muche irakaslea izan zen Gertrudengan gaitasun handiak ikusi zituena eta arlo hartara bultzatu zuena. Bauhausen, Paul Klee eta L\u00e1szl\u00f3 Moholy-Nagyren ikaslea izan zen. Halaber, bere kontura ere formakuntza gehiago izan zuen argazkigintza esparruan.\nBauhausen ostean Glauchauen ehungintza ikasten jarraitu zuen, baina lan bikainak egin arren, ez zuen luzaroan jarraitu arlo hartan. 1927an Alfred Arndt arkitektoarekin ezkondu zen, Bauhauseko ikaslea ere eta Probstzellara aldatu ziren. Bertan, Alfredi Herriko Etxearen eraikuntzaren enkargua eman zioten. Garai hartan bi haur izan zituzten eta Gertrudek hartu zuen familiaren ardura.\n1929an Bauhausera itzuli ziren, oraingoan Dessauko kokaleku berrira. Izan ere, Alfredi eraikuntza tailerreko zuzendari izatea proposatu zioten eta bertako irakasleen egoitzan gelditu ziren. Gertrudek, familiaren ardura hartzen zuen bitartean, argazki-laborategi bat antolatu zuen komunean, bere ikasketa sakonduz argazkigintzaren arloan.\n1926tik 1932ra irudi asko egin zituen eta horietako zenbait autorretratu bere \"Maskenportraits\" argazki-multzoan aurkitzen dira. Era berean, bere Bauhauseko hainbat kideri erretratuak egin zizkion, adibidez Otti Berger ehule eta artistari.\n1932an, Bauhausen ixtearen ondorioz, Probstzellara itzuli behar izan ziren eta Bigarren Mundu Gerra amaitu eta hiru urtera, sobietar eremutik Darmstadtera aldatu ziren, Mendebaldeko Alemanian (AEF). Orduan izan zen gutxi gora behera artistak argazkiak ateratzeari utzi izan zion unea. Hala ere, Ute Eskildsen argazkilariaren ikerketa lan bati esker eta lehen aldiz, 1979an Gertruden zenbait lan Folkwang Museoan erakutsi ziren.\nEmetasunaren maskaratzea.\nGraduatu eta ezkondu ostean argazkigintza autodidakta bat lantzen hasi zen arren, bere lanak oraindik ehungintzaren aztarna izaten jarraitzen zuen. \u201cMaskenportraits\u201d argazki-multzoan, parpaila, estalki, tapauka eta lorez jantzita, bere autoirudikapenek gehiegizko genero nortasun bat azaleratzen dute; hots, mozorro multzo bat, hala nola, neskato txintxoa, dama errespetagarria, alargun serio eta gogorra, emakume berria.\nGertruden autoirudikapenetan, argazki bakoitzak emakume berbera irudikatzen du baina aurpegi ezberdinekin. \u201cEmakumea\u201d irudikatzeko erabiltzen diren zeinuak imitatu eta parodiatzen ditu eta bere garaikideak bezala, irudi hauekin honakoa azaltzen du: \u201cemakumea\u201d berez ez dela existitzen,\nsoilik bere irudikapenak. Izan ere, emetasunaren maskaratze gaia beste artista batzuek ere landu izan zuten, Cindy Sherman, Maya Deren, Claude Cahun, besteak beste. Gai honetan, xedea emetasunaren desmuntaketa zen, zenbait \"ni\"ren lanketa. Emakumeek sortzen dituzten eta soinean daramatzaten \"ni\" desberdinak irudikatzea.\nHalaber, Gertrudek ikasten utzi izan zioten baliabide bakarra erabili zuen (ehungintza) emakumezkoaren estilo murriztailea ezagutzera emateko. Are gehiago, argazkietako oihal inguratzailea bigarren azal bat bilakatzen da, norberaren fabrikazioa iradokitzen duena gainazalarekin itsututa dagoen kultura batean."}
{"id": "909764", "revid": "1659", "url": "https://eu.wikipedia.org/wiki?curid=909764", "title": "Osloko Eskuliburua", "text": "Osloko eskuliburua berrikuntzari buruzko informazioa biltzeko eta aztertzeko nazioarteko gida nagusia da. Kontzeptuak definitzeaz gain, berritzailetzat jotzen diren jarduerak argitzen ditu.\nEskuliburaren bilakaera.\nZer da berrikuntza eta nola neurtu behar da? Berrikuntza jardueren eskala, enpresa berritzaileen ezaugarriak eta berrikuntzan eragin dezaketen barne faktore eta sistemikoak ezagutzea ezinbestekoa da, berrikuntza sustatzera zuzendutako politikak bilatu eta aztertzeko.\nHistoria.\n1991ean, Osloko hiria lekuko izan zen ELGAko (Organisation for Economic Co-operation and Development) Zientzia eta Teknologiako aditu nazionalen lan-taldeko profesionalen lehen komunitateak, negozioen berrikuntza kontzeptualizatzeko eta neurtzeko moduaren adierazleak adosten. Jarraibide hauek, 1992an argitaratu ziren lehenengo aldiz Osloko Eskuliburua izenarekin. Europar Batasunak babestu egin zuenez, proban jarri zen berrikuntzaren inguruko datuak bildu eta erabiltzeko. Eskuliburuaren proposamenen adopzio eta difusio azkarra eman zen, ELGAren eta Europar Batasunaren barnean zein kanpoan, nazioarteko erreferentziako gida bilakatuz. Balio horren adierazlea da ekimena; izan ere, orain arte 80 herrialde baino gehiagotan egin dira berrikuntza-inkestak.\n2018ko edizioa.\n2018an argitaratu zen laugarren edizioa, eskuliburua eguneratuz, berrikuntzarekin lotutako fenomeno sorta zabalagoa kontutan hartzeko, eta baita ELGAko herrialdeetan eta bazkideen ekonomia eta erakundeetan, berrikuntza inkesten azken txandetatik lortutako esperientzia ere.\n2018. edizioak erabiltzaileen eboluzioaren eta esperientzia praktiko metatuen islapenaren inguruko orientabide hobeak ditu. Enpresa-sektoretik kanpo berrikuntza neurtzeko laguntzari eskainitako material berria biltzen du, negozioen berrikuntzaren barruko eta kanpoko gidariak ulertzen ditu, baita enpresaren berrikuntza garrantzitsuena ere. Eta berrikuntza datuak estatistiketarako eta analisietarako hobeto erabiltzeko aukera eskaintzen du.\nHalaber, Eskuliburu estatistiko gisa, bertsio elektronikoa doakoa da, arakatzeko eta deskargatzeko goiko taulan edo ELGAko iLibrary-n.\nDefinizioak.\nOsloko Eskuliburuaren funtsezko oinarria berrikuntza neurtzea posible dela da. Neurgarritasun eskakizuna betetzeko, ezinbesteko irizpidea da kontzeptuak, definizioak eta sailkapenak hautatzea. Ezaugarri honek eskuliburu hau beste dokumentu batzuetatik aparte geratzen da.\nBerrikuntza terminoak jarduera eta emaitza adieraz ditzake. Eskuliburuak bi definizioak ematen ditu.\nBerrikuntzaren definizio orokorra honako hau da:\n\"Berrikuntza produktu edo prozesu berri edo hobetu bat da (edo horien konbinazioa), aurretik zeuden produktuak edo prozesuak nabarmen bereizten dituena, eta balizko erabiltzaileen (produktua) eskuragarri jarri dena edo unitateak (prozesua) erabili dituena.\"\nKontzeptua berez subjektiboa izan arren, aplikazioa nahiko objektiboa eta konparagarria da, berritasun eta erabilgarritasunerako erreferentzia puntu komunak aplikatuz.\nHorrek herrialde desberdinetako enpresentzako berrikuntza eta lotutako jarduerei buruzko datu konparatiboen bilketa eta berri ematea errazten du, industria eta tamaina zein egitura desberdinetako enpresak izan arren, produktu bakarreko enpresa txikietatik hasita, ondasun edo zerbitzu ugari sortzen dituzten multinazional handien enpresetaraino.\nProduktu eta negozio-prozesu baten oinarrizko berrikuntza definizioak honako hauek dira:\n\"Produktuen berrikuntza, merkaturatu den enpresaren aurreko ondasun edo zerbitzuetatik nabarmen aldatzen den ondasun edo zerbitzu berri bat da.\"\n\"Negozio-prozesuaren berrikuntza bat, negozio-prozesu berria edo hobetua da, enpresaren aurreko negozioarengandik nabarmen aldatzen dena, eta enpresako arlo baten edo gehiagotan erabiltzen dena.\"\nNegozio-prozesuaren berrikuntzak enpresaren sei funtzio desberdinetan daude. Bi eginkizun enpresaren ekoizpen jarduera nagusiari buruzkoak dira, produktuak ekoiztu eta salmentarako entregatzea, eta gainerako laurak -eragiketari dagozkien funtzioak.\nBerrikuntzaren neurketa.\nOndorengo boi atalak garatzen ditu Eskuliburuak: berrikuntza estatistiketarako sarrera, eta berrikuntza neurtzeko kontzeptuak. Zortzi jarduera mota ezberdin identifikatzen ditu, enpresek berrikuntzaren arloan egin ditzaketenak, nahiz eta batzuk beste arloetara ere bideratu daitezke. Honakoak dira: I+G+b jarduerak, ingeniaritza, diseinua eta sormenezko bestelako jarduerak, marketin eta marka berdintasuneko jarduerak, jabetza intelektualari (IP) lotutako jarduerak, langileen prestakuntza jarduerak, software-garapena eta datu-basearen jarduerak, aktibo materialak eskuratzea edo errentatzearekin lotutako jarduerak, eta berrikuntza kudeatzeko jarduerak.\nNeurtzeko jarraibideak.\nBerrikuntza jardueren antolamendua asko aldatzen da enpresen artean. Zenbait enpresek ondo zehaztutako berrikuntza proiektu edo programen bidez kudeatzen dituzte beren berrikuntza jarduerak, aurrekontu espezializatuekin; horientzat, berrikuntza bat bitarteko edo amaierako mugarri bat da. Beste enpresa batzuk ordea, beren berrikuntza jarduerak ohiko negozioetan integratzen dituzte, eta beren produktuak eta negozio prozesuak etengabe hobetzeko lan egin dute, berrikuntza jardueren bidez.\nKasu biak kontutan hartuz, Osloko Eskuliburuak sei kapitulutan zehazten ditu enpresen berrikuntza neurtzeko kontzeptuak eta definizioak, enpresen berrikuntzako jardueren neurketa, berrikuntzarako negozio gaitasunen neurketa, negozioen berrikuntza eta ezagutza fluxuak, enpresen berrikuntzan eragina duten kanpoko faktoreen neurketa, eta rnpresen berrikuntzaren helburuak eta emaitzak.\nEstatistikak biltzeko metodoak.\nEskuliburua berrikuntzari buruzko estatistika-datuen ekoizleei eta baita erabiltzaile aurreratuei ere zuzenduta dago, denek ulerditzaten berrikuntza datuak nola sortzen diren. Horretarako hiru arlo garatzen ditu, hots, negozioen berrikuntzari buruzko datuak biltzeko metodoak, berrikuntza neurtzeko objektu metodoa, eta berrikuntzako datuak erabiltzeko adierazle estatistikoak eta analisiak.\nNazioarteko onarpena.\nEskuliburua nazioarteko baliabide ezinbesteko bilakatu da, UNESCOk, Munduko Bankuak eta hainbat eskualdeko garapenerako bankuak egindako ekarpenei esker. ELGA bezala, biziki hartu dute konpromisoa berrikuntzari zuzendutako inbertsioak laguntzeko, garapen ekonomikoa eta soziala bultzatzearen oinarrian daudelako."}
{"id": "909766", "revid": "137486", "url": "https://eu.wikipedia.org/wiki?curid=909766", "title": "Herbert James Draper", "text": "Herbert James Draper (Londres, 1863 edo 1964 \u2013 1920) Viktoriar Aroa bizi izan zen Ingalaterrako margolaria izan zen. Haren estiloa klasizismoarekin lotuta zegoen. Gehien landu zuen generoa erretratua izan zen, gai mitologikoen eta erotikoen inguruan.\nBiografia.\nLondresen jaioa, Henry Draper bitxigilearen semea zen. Tottenhamgo Bruce Castle Schoolen ikasi zuen eta, ondoren, Royal Academy of Arts-en. 1882 eta 1892 artean, ikasteko asmoarekin, Erromara eta Parisera bidaia batzuk egin zituen; bidaia horiek ordaintzeko bi beka jaso zituen: Royal Academyren Urrezko Domeina eta Bidaia beka 1889an. XIX. mendearen amaieran ilustratzaile gisa lan egin zuen eta, azkenik, Londresen egokitu zen. 1891n Ida Williams-ekin ezkondu zen; alaba bakarra izan zuten: Yvonne. 1898an eginiko bere \"The Lament for Icarus\" lanak Parisko 1900ko Erakusketa Unibertsalean Urrezko Domeina eskuratu zuen.\n56 urte zituelarik, arteriosklerosik, jota, margolaria hil zen, Abbey Roaden zuen etxean."}
{"id": "909767", "revid": "42829", "url": "https://eu.wikipedia.org/wiki?curid=909767", "title": "Adur Larrea", "text": "Adur Larrea Eguren (Bilbo, 1982), animazioaren sortzailea, komikigilea eta ilustratzailea da. Eleberri grafiko desberdinetan lan egin du. Bere lanak \"Adur\" izenarekin sinatzen ditu.\nIbilbidea.\nArte Ederretan lizentziatua da, marrazketa eta ikus-entzunezkoen espezialitateetan. Geroztik, animazioa eta ilustrazioa izan dira bere jardueraren ardatz nagusiak. Ikus-entzunezkoen alorrean, zenbait ekoiztetxerekin lan egin du, baita telebistan eta publizitatean ere.\nBere lan nagusiak komikiaren munduarekin lotuta egin ditu. Egunkari eta aldizkari askotan kolaboratu du: \"Aizu!\", \"Argia\", \"Berria\", \"Bertsolari\", \"Jakin\", \"H28\", \"Ortzadar\", \"Xabiroi\"...\nObra.\nHauek dira orain arte argitaratu dituen lanak:"}
{"id": "909770", "revid": "1545", "url": "https://eu.wikipedia.org/wiki?curid=909770", "title": "Korfbol", "text": "Korfbola edo korfballa, talde-kirol bat da. Hiru metroko alturan kokatutako saski baten barruan pilota bat sartu nahi duten bi talderen artean jokatzen den talde kirola da.\nTaldeak mistoak dira beti, lau gizonek eta lau emakumek osatzen dute talde bakoitza. Joko eremua jarrera eta defentsa guneen artean banatzen da. Korfbolak saskibaloiarekin antzekotasun batzuk ditu, izan ere, suediar ringbol edo ringballaren eboluziotzat hartzen baita. Korfboleko saskiak, jatorriz, zumezkoak izaten ziren. Gaur egun, ordea, gehienbat plastikozkoak izaten dira. Saskiak zutoin altu batzuei lotuta egoten dira, hiru metroko altueran. Baloia, borobila, larruzkoa izaten da.\nBi talde mistok elkarren aurka jokatzen badute ere mutilak mutilen kontra edota neskak nesken kontra jokatzen dela ere esan daiteke. Hezkidetza kontuak lantzeko kirol egokia dela defendatu izan da.\nHistoria.\nKirola 1902an asmatu zuen Holandako maisu batek, Nico Broekvsen izeneko maisu batek. Kirolak, beraz, jatorrizko izena nederlanderaz dauka: korfbal. Herbehereetan, gutxi gorabehera, 500 klub eta 90.000 pertsona baino gehiago dabiltza korfbolean jokatzen. Kirola Belgikan eta Taiwanen nolabaiteko arrakastaz praktikatzen da, eta ia beste 70 herrialde gehiagotan ere ezagutzen dute eta han-hemen praktikatzen dute.\nKorfbolaren nazioarteko aurkezpena 1920ko Olinpiar jokoetan egin zen, Anberesen, Belgikan. Hamarkada pare bat lehenago jokatzen zela dokumentatuta dago. Aurkezpen olinpikoaren ondorioz Korfboleko Belgikako Elkartea sortu zen arren, nazioarteko onarpena mantso ibili zen. Onarpena eta hedapena pixka bat hobetu zen II. Mundu Gerra amaitu eta gero.\nGarapen motel horren arrazoia izan zitekeen kirol jarduera lehiakorretan gizonak eta emakumeak bereizteko zegoen joera. II. Mundu Gerraz geroztik, bi faktorek azal dezakete korfbolak gero eta ospe handiagoa izatea nazioarteko kirol-testuinguruan: alde batetik, amerikar saskibaloiaren sarrera unibertsala (Europan eta beste kontinente batzuetan apenas ezagutzen zen kirola Ameriketako indar armatuek munduan hedatu zuten); eta bestetik, gerraostea berreraikitzeak estalitako kirol-instalazio askoren ezarpena barne hartzea.\nLehen, futbolaren antzeko zelai batean jokatzen zen korfbola, gero saskibaloi kantxa baten antzeko dimentsioetara egokitu behar izan zena. Saski-baloiaren eredua hedatu zenean, korfbol jokoak saski-baloi kantxen neurriko esparruetan jokatzen hasi ziren. Saski-baloiren eredura, joko-zelaiak txikiagotu eta taldekideen kopurua ere murriztu egin zuten. Talde bakoitzean hamabi jokalarik jokatu beharrean (sei gizon, sei emakume), talde bakoitzean zortzi jokalari izatera igaro ziren (lau gizon, lau emakume). Aldaketa horien emaitza jokoaren erritmoa bizkortzea izan zen zen. Partida bakoitzeko markatutako tanto kopuruak gora egin zuen, eraso-defentsa txandakatzeak maizago gertatzen ziren eta jokoa bizkortu egin zen orokorrean."}
{"id": "909773", "revid": "512", "url": "https://eu.wikipedia.org/wiki?curid=909773", "title": "Hegazkintza komertzial", "text": "Hegazkintza komertziala hegazkintza zibilaren zati bat da, bidaiarien eta kargaren garraio-zerbitzurako aireontzi bat erabiltzea eskatzen duena.\nLehen hegaldi komertzialak lehen mundu gerraren hasieran egin ziren Estatu Batuetan, eta gerra amaitu ondoren azkar hedatu ziren. Gaur ehunka airelinea daude bertan bizi diren kontinente guztietan bidaiariak eta zama garraiatzen."}
{"id": "909774", "revid": "512", "url": "https://eu.wikipedia.org/wiki?curid=909774", "title": "Elementu finituen metodo", "text": "Elementu finituen metodoa (EFM) ingeniaritza eta fisika arloetan ekuazio diferentzialak ebazteko gehien erabiltzen den zenbakizko metodoa da.\nMetodo honek ahalbidetzen du elementu fisiko baten diseinuarekin eta portaerarekin lotutako ekuazioak ebaztea. Hori dela eta, metodoa erabili daiteke hasierako inkesta bat egiteko eta ordenagailu simulazioaren bidez diseinu optimo bat aukeratzeko.\nAurkezpena.\nMetodo honek, konponbide numeriko bat lortzeko aukera ematen du \"elementu finituak\" izeneko azpidomeinu ugaritan zatituz.\nElementu bakoitzen barruan, \"nodo\" izeneko puntu adierazgarriak bereizten dira, eta nodo multzoari \"sare\" deitzen zaio.\nElementu finituen metodoa oso erabilia da bere orokortasunagatik eta kalkulu-domeinu konplexuak sartzeko erraztasunagatik.\nTradizionalki, diseinu \u201cintuitibo\u201d batean eta prototipo ugaritan oinarritutako testetan fundatzen da. Prototipoen erantzuna ona izan bada, diseinua behin betiko moduan eman zen. Aitzitik, erantzuna ez bada ona, saiatu ziren arazoak konpontzen diseinuan ahalik eta aldaketa gutxien sartuz, garapen-denbora gehiegi kostatu ez dadin.\nGaur egun, gastuak eta garapen-denbora murrizteko helburuarekin eta produktu hobeak sortzeko ere. Horretarako, oinarrizko tresna ordenagailuen analisia da, prototipoaren probak baino azkarrago eta kostu txikiagoan produktuaren portaera ulertzeko aukera emanez. Horrela, prototipoen probak egiaztatzeko funtzioa baina ez du.\nArazo hauen konponbide analitikoa aurkitzeko ezintasuna praktikoa izanik, askotan ingeniaritzan praktikatzen dira metodo numerikoak eta, bereziki, elementu finituak, kalkuluaren alternatiba praktiko bakarra bihurtzen du.\nEztabaidagarria da, izan ere, ordenagailuak lortutako emaitzen baliozkotasuna ordenagailu-eredua behar bezala definitzen da mugak ezagutzeko, ingeniaritza-ezagutzak izan behar ditu emaitzak interpretatzen jakiteko. Hala ere, egia da azterketa informatikoak behar bezala planifikatu eta burutzen dituela, prototipoen proben kopurua modu nabarmen edo txikiagoan murriztea ahalbidetzen baitu.\nMetodoaren abantailak.\nDomeinu oso bat zati sinpleagotan banatzeak hainbat abantaila ditu, besteak beste:\nAplikazioak.\nIngeniaritza mekanikoko ingurunean, hainbat espezializaziok erabiltzen dute EFM integratua beren produktuen diseinuetan eta garapenetan. Ordenagailuetako zenbait softwarek, osagai espezifikoak barne hartzen dituzte, hala nola lan termikoak, elektromagnetikoak, fluidoak eta egiturazko lan-inguruneak. Simulazioaren bidez, elementuaren zurruntasuna, indarra eta pisua neurtzen daiteke metodo tradizionala baino lehenago eta merkeago.\nElementu finituen metodoak egiturak okertu edo bihurritu egiten diren ikusteko aukera ematen du desplazamenduen banaketa adierazten duen bitartean. Simulazio-aukera ugari eskaintzen direnez,\u00a0 diseinu osoak eraiki, findu eta optimizatu daitezke diseinua fabrikatu aurretik.\nDiseinu tresna indartsu honek hobetu ditu diseinuak, garapena eta prozesuaren metodologia aplikazio industrialetan.\nHistoria.\nEFMren oinarrizko ideia XIX. mendean sortu zen. 1943.urtean, Richard Courant matematikariak Ritz metodoa erabili zuen bibrazio-sistema bati soluzioa emateko. Handik gutxira, 1956an, M. J. Turner, R. W. Clough, H. C. Martin eta L. J. Topp irakasleek ezarri zuten zenbakizko analisiaren definizio zabalago bat.\nHala ere, 50eko hamarkadara arte, EFM ez zen oso erabilgarria izan ordenagailurik ez zegoelako. Lehen ordenagailuak etortzearekin batera, egituren kalkulu metrikoa finkatu zen. Metodo honek, etengabeko ertaina elementu finituetan dekretatzerakoan oinarritu zen.\nEFMren gorakada 1950eko hamarkadaz geroztik gertatu zen lehen ekipamendu informatikoen etorrerarekin.\nOrdenagailuaren etorrerak eskuz kalkulatzeko zailtasunengatik baztertuta gelditu ziren eta horrek ekarri zuen hainbat bidaiatze-metodoen berrerabilera.\nOrdenagailuek ereduak eta emaitzak modu eroso eta arinean ikusteko gaitasun grafikoa eskaintzen dute.\nGaur egun, ingeniaritza arloan, EFM eta matrize metodoa gehien erabiltzen diren aukerak dira. Hori dela eta, hainbat software-k aurreko bi teknikak erabiltzen dituzte elementuak aztertzeko."}
{"id": "909775", "revid": "56334", "url": "https://eu.wikipedia.org/wiki?curid=909775", "title": "Arrakala digitala", "text": ""}
{"id": "909777", "revid": "56334", "url": "https://eu.wikipedia.org/wiki?curid=909777", "title": "Elikadura-subiranotasuna", "text": ""}
{"id": "909778", "revid": "58701", "url": "https://eu.wikipedia.org/wiki?curid=909778", "title": "Khulna", "text": "Khulna Bangladeshko hego-mendebaldeko hiria da, herrialdeko handienetan laugarrena. Khulna bibhagaren hiriburua da. 2011n 663.342 biztanle zituen."}
{"id": "909780", "revid": "512", "url": "https://eu.wikipedia.org/wiki?curid=909780", "title": "Anamorph (filma)", "text": "Anamorph, 2007ko Henry S. Miller estatubatuarrak zuzendutako thriller psikologiko bat da. Willem Dafoe, Scott Speedman, Peter Stormare, Clea DuVall, James Rebhorn eta Mick Foley aktoreek antzeztu zuten.\nAnamorfosiaren kontzeptuan oinarritua dago.\nArgumentua.\nBere hilketa izugarri bakoitza burutu ondoren, serieko hiltzaile batek ia ahaztezina den aztarna utzi ohi du: bere biktimen gorpuak artelan beldurgarrien kopiak bilakatzen ditu. Horretarako, anamorfosiaren kontzeptuan oinarritzen da, konposizio berdin baten bi ikuspuntu ezberdin sortzeko perspektiben legeak manipulatzean datzan teknika piktorikoa."}
{"id": "909781", "revid": "119347", "url": "https://eu.wikipedia.org/wiki?curid=909781", "title": "Gas idealen konstante", "text": "Gas idealen konstante unibertsala bariable desberdinak lotzen dituen konstante fisiko bat da; bereziki bolumena, presioa, tenperatura eta materia kantitatea lotzen ditu.\nGehienetan konstantea gas idealen ekuazioan erabiltzen da. (R)\nformula_1\nGas idealaren modeloan molekulen bolumena zero dela onartzen da, eta partikulak euren artean interakzionatzen ez dutela.\nR-ren balioa.\nGasen konstante unibertsala ez da funtsezko konstante bat, arrazoi honegatik, unitate sistema praktikoenak hartuta, honek dira R-ren balioak:\nformula_2"}
{"id": "909782", "revid": "15795", "url": "https://eu.wikipedia.org/wiki?curid=909782", "title": "Gasen konstantea", "text": ""}
{"id": "909783", "revid": "1491", "url": "https://eu.wikipedia.org/wiki?curid=909783", "title": "Miren Olarreaga", "text": ""}
{"id": "909784", "revid": "512", "url": "https://eu.wikipedia.org/wiki?curid=909784", "title": "Lucia Moholy", "text": "Lucia Moholy (jatorrizko izena Luc\u00eda Schulz; Praga, Txekiar Errepublika, 1894ko urtarrilaren 18a - Z\u00fcrich, Suitza, 1989ko maiatzaren 17a) bere garaiko argazkilari trebe bat izan zen. Bauhausen egindako lanak dokumentatu zituen bere argazki kamerarekin (produktuak, eraikinak...) eta horri esker, eskolaren ospea indartzea eragin zuen. Bere argazkiek, trebetasun tekniko bikainekoak, erronka handi bat suposatzen zuten ere ikusmenarentzat.\nLuciak argazkigintzan ezarritako arauak aldatu zituen, enkoadraketa modu berrien eta argi-itzalen arteko harremanen ikerketaren bidez. Bere esperimentuak etorkizuneko argazkigintzan eta hainbat esparrutan eragina izan dute, esaterako, publizitatean.\nBizitza ez zen erraza izan emakumezko argazkilarientzat eta Luciak gogor lan egin behar izan zuen bere lan guztia aintzat har zezaten, baita bere argazkien jabetza intelektuala lortzeko ere, 60ko hamarkada amaieran lortuko zuena.\nBiografia.\n1910.urtean, Pragako unibertsitatera joan zen Artearen historia, Filologia eta Filosofia ikastera. 1915tik 1918ra editore moduan lan egin zuen Berlinen, Hyperion eta Kurt Wolff argitaletxeetan, besteak beste. 1919an Heinrich Vogelerren museoan jarraitu zuen Worpsweden, Bremenondoan, eta urte berberean \"Literatura espresionista\" argitaratu zuen, \u201cUlrich Steffen\u201d izengoitiarekin. 1920an Berlineko Rowohlt argitaletxearen editore bihurtu zen.\nHurrengo urtean, L\u00e1szl\u00f3 Moholy-Nagyrekin ezkondu zen, Bauhauseko irakasle bihurtuko zena 1923an, eta 1922tik 1923ra argazkilaritza esperimentalaren arloan batera lan egin zuten.\nMoholyk ikasketak hasi zituen argazkigintza estudio batean, Bauhauseko arkitekturari, ikasleei eta irakasleei argazkiak ateratzen zizkien bitartean, eskolaren bizitza bere kamerarekin dokumentatuz. Argazki horiek eskolaren irudi eta izena eraikitzen lagundu zuten; hauek prentsarako eta Bauhauseko liburuetarako erabiliak izan ziren. Editore eta idazle moduan lan egin zuen Bauhauseko hamalau liburu ospetsuetan, guzti honek posizio ofizialik izan gabe. Bere izena ez zen agertu liburu batean izan ezik, bertan bere senarrak esker onak adierazi zizkion.\n1925 eta 1926 urteen artean, argazkigintza eta inprimatzeko teknikak ikasi zituen \"Akademie f\u00fcr graphische K\u00fcnste und Buchgewerbe Leipzig\"en (Ikusizko Arteak).\n1928an Bauhaus utzi ondoren, \"Mauricio\" argazkilaritza agentzian egin zuen lan, eta 1929an \"Deutscher Werkbund\"eko (Alemaniako Lan Federazioa) erakusketan parte hartu zuen, Stuttgartten. Urte berean, bere senarrarengandik banandu zen. Beranduago, Berlineko Johannes Itten eskolan argazkilaritza aditu gisa lan egin zuen.\n1933an alderdi Nazia irabazi ostean, Londresera emigratu zuen eta han argazkilari komertzial eta irakasle gisa lan egin zuen. 1946tik 1957ra, Ekialde Hurbil eta Ertainean, UNESCOren proiektu eta dokumental garrantzitsu ugari zuzendu zituen. Han, \"Ehun urteko argazkilaritza\" liburua idatzi zuen, bertan egunen batean telefonoaren bidez koloredun argazkiak transmititu ahalko zirela azaltzen zuen.\n1959an Suitzara bizitzera joan eta argitalpenetan lanean aritu zen, arte-kritika eta arte-hezkuntza aztertzen ibiltzeaz gain.\nBere negatiboak Alemanian geratu ziren, bere senarraren eskuetan, eta hark Gropiusen esku utzi zituen geroago. Honek gatazka handia ekarriko zuen; izan ere, urteetan zehar elkarrekin argazki asko egin zituzten baina autoretza beti bere senarrari soilik egokitzen zitzaion, nahiz eta Lucia izan bietatik teknika eta laborategiko aditu bakarra. Halaber, arkitektoak ez zion inoiz jakinarazi Moholyri argazkien kokalekua. Oraindik ez da ezagutzen horietako 100 argazkiren kokapena. Bere bizitzako azken urteetan Moholy bere egile eskubideak erreklamatzen ibili izan zen.\nObra.\nBere argazkietan argi naturala erabiltzen du beti, eta mota guztietako konbentzioak gainditzen ditu, bai erretratuetan, bai arkitekturan, bai natura hiletan ere. Ikuspegi ez ohikoak erabiltzen ditu. Erretratutan subjektua objektu bat balitz bezala islatzen du, pertsonari buruzko informazioa ezkutatzen. Horretarako, hondo neutralak erabiltzen ditu.\nHaren lana, hizkuntza klasikoarekin egindako haustura nabarmena izan zen, iraultza txiki bat bezala non lehenengo planoen, angelu konplexuen, abktrakzioaren eta distrortzio optikoen alde egin zuen. Ohizkoak ziren irudi guztiengatik ihes egiten.\n\"Jada, ezin dezaket bizitza argazkirik gabe irudikatu. Gure bizitzaren parte dira, gure bizitza haien parte den bezala\". Idatzi zuen artista 1938an.\nErakusketak.\n2016. \"Lucia Moholy, cien a\u00f1os despu\u00e9s\". Photoespa\u00f1a, Loewe galeria (Loewe Fundazioa), Madril "}
{"id": "909785", "revid": "512", "url": "https://eu.wikipedia.org/wiki?curid=909785", "title": "Anamorfosi", "text": "Anamorfosia edo anamorfismoa, optika prozedura baten bidez burututako irudi baten desitxuraketa itzulgarria da (adibidez, ispilu okerra). Arte arloan ikuslea aurrezarritako ikuzpuntu zehatz batera behartzeko erabiltzen den efektua da, honetatik elementuak itxura proportzionatu eta argia bereganatzen du. Anamorfosia Piero della Francescak perspektibari buruzko bere ikerlanetan deskribatutako metodoetako bat da.\nZineman maiz erabili den teknika da, adibidez Cinemascope sistema, leiar anamorfiko batzuek konprimitutako irudiak erregistratu eta proiekzioan zehar deskonponprimituak izatean pantaila zabal bat sortzen dute."}
{"id": "909786", "revid": "98220", "url": "https://eu.wikipedia.org/wiki?curid=909786", "title": "Anamorfosia", "text": ""}
{"id": "909787", "revid": "98220", "url": "https://eu.wikipedia.org/wiki?curid=909787", "title": "Anamorfismo", "text": ""}
{"id": "909788", "revid": "98220", "url": "https://eu.wikipedia.org/wiki?curid=909788", "title": "Anamorfismoa", "text": ""}
{"id": "909792", "revid": "512", "url": "https://eu.wikipedia.org/wiki?curid=909792", "title": "The Bothy Band", "text": "The Bothy Band, Irlandako folk musika talde bat izan zen. 1975am sortu eta 1979an desegin zen, irlandar folk musikan eragin handia edukiz, bere kide asko beste folk talde nabarmenetan aritu edo ondoren talde garrantzitsuak sortu baizituzten. Paddy Glackin, Matt Molloy, Paddy Keenan, D\u00f3nal Lunny, Tr\u00edona N\u00ed Dhomhnaill, M\u00edche\u00e1l \u00d3 Domhnaill, Tommy Peoples eta Kevin Burke kideek osatu zuten."}
{"id": "909793", "revid": "448", "url": "https://eu.wikipedia.org/wiki?curid=909793", "title": "Konstituzio plaza", "text": ""}
{"id": "909795", "revid": "69477", "url": "https://eu.wikipedia.org/wiki?curid=909795", "title": "Donostiako Konstituzio plaza", "text": ""}
{"id": "909796", "revid": "1712", "url": "https://eu.wikipedia.org/wiki?curid=909796", "title": "Gas ideala", "text": ""}
{"id": "909798", "revid": "512", "url": "https://eu.wikipedia.org/wiki?curid=909798", "title": "Ali Saibou", "text": "Ali Saibou (Dingajibanda, Ouallam, 1940ko ekainaren 17a - Niamey, 2011ko urriaren 31) nigertar militar eta politikaria izan zen. Nigerko hirugarren presidentea izan zen.\nFrantziako armadan sartu zen eta Kamerunen zauritu zen 1960an. Seyni Kountch\u00e9ri lagundu zion 1974ko Hamani Dioriren aurkako estatu-kolpean. 1987an zendutako Kountch\u00e9ren ondorengoa izan zen lehendakaritzan. 1989an konstituzio bat onartu eta alderdi bakarra sortu zuen. 1993ko hauteskundeen ondoren boterea eman zion Mahamane Ousmaneri baketsuki."}
{"id": "909799", "revid": "512", "url": "https://eu.wikipedia.org/wiki?curid=909799", "title": "Guztien ongizaterako ekonomia", "text": "Guztien ongizateko ekonomia () enpresei irekitako proiektu ekonomiko bat da, Christian Felber ekonomialari austriarrak sustatutakoa. Benetako ekonomia iraunkorra eta finantza-merkatuekiko alternatiboa ezarri eta garatu nahi duen metodoa da, non enpresek nahitaez parte hartu behar duten. Eredu teorikoaren ezarpena 2010eko urrian hasi zen. \nGuztien ongizateko ekonomiaren proiektuaren jatorria.\nMetodo honen aurrekariak 2008ko urriaren 31koak dira. Christian Felberrek Frieden mit dem Kapital? Ein Aufruf wider die Anpassung der evangelischen Kirche an die Macht der Wirtschaft adierazpena sinatu zuen, mugimendu honen aitzindariak izandako kideekin:\u00a0 Frank Cr\u00fcsemann, Ulrich Duchrow, Heino Falcke, Kuno F\u00fcssel, Detlef Hensche, Siegfried Katterle, Arne Manzeschke, Silke Niemeyer, Franz Segbers, Ton Veerkamp eta Karl Georg Zinn. Halaber, 2009an Felberrek Bewegungsstiftung \u00d6sterreich (Austriako Mugimendua) sortu zuen, eta 2010ean Banka Demokratikoa proiektuari ekin zion.\nGuztien ongizatea.\nGuztion ongizate kontzeptuak ekonomian zenbait esanahi posible onartzen ditu. Oro har, ohikoa da gizarte edo komunitate baten komenigarritasun ekonomikoa \u2013 Edo ongizate sozio-ekonomikoa \u2013 Orokorra izatea. Zentzu horretan, pertsona guztien onura edo baliagarritasunaren batura maximizatzen duen egoera gisa uler daiteke.\nLehenengo adiera, ezaugarri komuna den aldetik, terminoaren adiera tradizionala edo klasikoa da. Esanahi hori antzinatasunetik dator, bere erabilera orokorra egin zen azterketa ekonomikoen hasieran, aldi horretan jabetza pribatuari aurka eginez eta, aldi berean, bi sektore handitan bereiziz: jabetza komunala halakoa bezala eta jabetza estatala edo publikoa. 1 Ekonomia politikoaren klasikoetako batzuek (nabarmenki Marx eta Engels) harremanen bilakaera hautematen zuten edo Ezinbestean horien jabetza komunerantz eramanez. (Ikus Ekoizpen-bitartekoen sozializazioa) ikuspegi horrek eragin handia izan zuen zenbait ekonomialarengan (Joseph Alois Schumpeter, adibidez), baina XX. mendearen zati handi batean aplikazio txikia izan zuen mendebaldeko herrialdeen ekonomian.\nGaur egun, indartu egin da kontzeptuaren alderdi horri buruzko interesa, batez ere jabetza komunalean, Estatuan edo publikoan ez bezala. Elinor Ostromren arabera, ikuskera orokor horren barruan honako elementu hauek bereizi behar dira edo bereiz daitezke: \"Komunak\" (termino orokor bat, pertsona talde batek partekatutako baliabideei buruzkoa, eta, askotan, dilema sozialen aurrean kaltebera dena)\u00a0 \"Asoziazionalak\" (ondasunen bat talde batek kontrolatzen edo administratzen duenean existitzen dira) - \"Jabetza komuna\" (lege-araubidea, edukitako jabetza-eskubideen multzoa edo eskubide esklusiboak erabiltzen ditu ahalegin bat antolatzeko edo haren balioa atzemateko, eta lankidetza mekanismo sozialen bidez lortzen denean, prezio-seinaleen bidez edo zuzendaritza edo administrazioaren bidez baino lankidetza horretan eskala handiko ekoizpenaren adibideak binakako ekoizpena barne hartzen du \".) Bigarren adiera -gozamen edo kontsumo arruntekoa bezala- kontzeptuaren erabilera arruntari dagokio ekonomian. Paul Samuelsonek ondasun publikoei buruz egindako iradokizun baten ondoriozkoa da, adibidez, gizabanako batek bere erabilgarritasuna beste batzuei murrizten ez dienak.Kategoria orokor horren barruan, batzuek komunak deitzen dituzten baina eskuarki Baliabide Komunak deitzen diren ondasunak daude: lehia dutenak baina esklusibotasunik ez dutenak.\nGuztien Ongizateko ekonomia.\n2010eko Urrian Felberrek enpresari talde batekin batera, Guztien ongizateko ekonomia edo ongizate publikoaren ekonomia izeneko eredua garatu zuen, merkatu-kapitalismoaren eta ekonomia planifikatuaren alternatiba teoriko gisa. Proiektua irizpide orokor batzuen parte da, baina eredu irekia izan behar du, eta kide guztien artean eraiki behar da. \nGuztien Ongizateko ekonomiaren lege-printzipioak.\nFelberren arabera, konstituzio eta lege arau askoren arabera, jarduera ekonomikoak interes orokorretarako eta, oro har, ondasun komunerako edo publikorako balio behar du (\"common good' ingelesez eta' 'Gemeinwohl' alemanez). Esate baterako, Bavariako Konstituzioak 151. artikuluan honako hau dio: \nJarduera ekonomiko orok guztien onerako balio du.\nFelberrentzat, guztien ongizateko ekonomiaren ezarpena ekonomia erreal kapitalista (irabazi-nahia eta lehia bezalako balioak lehenesten dituena) Bavariako Konstituzioak, besteak beste, jasotzen dituen printzipio konstituzionaletara egokitzea litzateke.\nGuztien ongizateko ekonomiaren Printzipioak.\nGuztien ongizateko ekonomia giza balioak adierazten dituzten oinarrizko printzipio batzuek gidatu behar dute. orokorrean ondorengo hauek izango litzatezke garrantzitsuenak: konfiantza, zintzotasuna, erantzukizuna, lankidetza, elkartasuna, eskuzabaltasuna eta errukia, besteak beste.\nGuztien ongizateko ekonomiaren defendatzaileen ustez, printzipio eta balio horietaz baliatzen diren enpresak, legezko abantailak lortu behar dituzte bizirik irauteko. Egungo irabazien eta lehiaren balioen aldean.\nGaur egungo ekonomia errealean, arrakasta ekonomikoa orokorrean neurtzen da balio edo adierazle monetarioekin, hala nola barne produktu gordinarekin eta gizakiak,bizi garen ingurunetik kanpo uzten dituzten mozkinekin. Adierazle horiek ez digute ezer esaten gerrarik ba ote dagoen, diktadura batean bizi ote garen, ingurunea gehiegi ustiatzen edo kutsatzen ote dugun, giza eskubideak errespetatzen ote diren, eta abar. Era berean, enpresa batek etekinak baldin baditu, ez digu ezer adierazten bere langileen baldintzei buruz, ezta ere zer ekoizten duen eta nola ekoizten duen ere.\nGuztion ongizatearen balantzeak enpresa bat nola bizi den neurtzen du: giza duintasuna, elkartasuna, justizia soziala, iraunkortasun ekologikoa, demokrazia bere hornitzaile eta bezero guztiekin etab. aztertzen ditu. Adibidez, enpresak haurren esklabotza sustatzen badu, gizonen eta emakumeen arteko desberdintasuna badago, langileen errentak bereizita badaude\u2026\nAzkenik, balio horien ebaluazioak aukera eman diezaioke kontsumitzaileari produktuak aukeratzeko.\nJabetza pribatuari eta herentziari muga bat jartzea proposatu du Felberrek.\nProiektuaren ezarpena.\nEredu teorikoaren ezarpena 2010eko urrian hasi zen, aktiboki parte hartzen duten hainbat herrialdetako enpresa-talde batek osatuta. Enpresa-talde honek, guztien ongizateko ekonomia-proiektuaren eskakizunak borondatez betetzen dituzte. Gainera, Gobernua presionatzen duen mugimendu politiko bihurtu da taldea, printzipio teorikoak behin betiko legeetan islatzeko helburuarekin.\nGuztien ongizateko ekonomia Espainian ere Christian Felberren eskutik zabaldu zen. Guztien ongizateko ekonomia Sustatzeko Espainiako Elkarte Federalak eta, besteak beste, Parisko Burtsako presidenteorde ohiak eta Valentziako Generalitateko egungo ekonomia Iraunkorreko zuzendari den Francisco Alvarez-ek, edo Diego Isabel La Moneda, eredua Latinoamerikara hedatu zuena eta\u00a0 hura onartzeko prozesua hasi zuena Europako Ekonomia eta Gizarte Komitearen \"ondasun Komunaren Ekonomia: eredu ekonomiko iraunkorra, gizarte-kohesiora bideratua\u201d-ren bitartez.\nKritikak.\nJuan Ramon Rallo ekonomialari espainiarrak guztien ongizateko ekonomiak proposatutako eredua kritikatu du \u201cLa Econom\u00eda del Pobrecimiento Com\u00fan\u201d , izeneko saiakeran. Honako hau dio ekonomi espainiarrak lan horretan:\nGuztien ongizateko ekonomia ingeniaritza sozialeko esperimentu bat da, bere diseinuan porrotera kondenatzen duena. Haren hiru akatsik handienak, luze garatu dugun bezala, ondasunaren ideia komuna objektibatu nahi izatea, milaka milioi pertsonaren jarduera koordinatzea posible dela pentsatzea eta jabetzaren jazarpenak eragindako ekonomiaren deskapitalizazio basatia ekarriko lukeen hondamendia alde batera uztea dira (bi alderdietan: ondarearen metaketa eta enpresa-kudeaketaren kontrola).\nFelberren liburua.\nKapitalismotik eta komunismotik haratago badabil zerbait: ondasun komunaren ekonomiak, Christian Felberren eredu ekonomiko alternatiboak, izugarrizko interesa piztu du mundu osoan. Horren froga da urtebete baino gutxiagoan ehunka herritarrek, politikarik, elkartek eta enpresak bat egin dutela ekimen horrekin, eta ez dirudi hau hemen amaituko denik. Teoria hori, merkatu-ekonomia baten antzera, enpresa pribatuetan eta ekimen indibidualean oinarrituta dago. Hala ere, aurreko ereduekiko aldea da enpresak ez direla ahalegintzen beren artean lehiatzen etekin ekonomiko gehiago lortzeko, baizik eta lankidetzan aritzen direla gizarte osoarentzat ondasun komun handiena lortzeko. Austriako eta Alemaniako bestseller liburu iraultzailean, Felberrek babestutako ereduaren oinarri diren balio nagusiak zehatz-mehatz azaltzen dira: giza duintasuna, elkartasuna, iraunkortasun ekologikoa, justizia soziala eta demokrazia. Liburuaren helburua, gaur egun nagusi den desberdintasun sozialari, ingurumenaren suntsiketari eta zentzuaren eta demokraziaren galerari galga jartzea.\nFelberren liburuaren funtsezko puntuak:.\n1. Guztien ongizaterako ekonomiak gure giza harremanak lorarazten dituzten balio berberak ditu: konfiantza, lankidetza, estimua, kodeterminazioa, elkartasuna eta partekatzeko ekintza.\n2. Guztien ongizaterako ekonomian, lege-esparrua erabat aldatzen da, lehiaren eta irabazi-asmoaren printzipioen arabera bideratuta egotetik lankidetzaren eta elkartasunaren printzipioen arabera orientatuta egotera. Enpresa-arrakastaren esanahia finantza-onuratik ondasun komunari egindako ekarpenera aldatzen da.\n3. Ondasun komuna aldez aurretik definituko da behetik aurrerako partaidetza-prozesu batean, eta, ondoren, demokratikoki hautatutako biltzar batera igaroko da, erreferendum bidez konstituzioan ainguratuta.\n4. Balantze nagusi berri batek ondasun komuna neurtzen du: ondasun komunaren balantzea. Balantze horrek etekin sozialak, ekologikoak, demokratikoak eta justizia banatzailekoak neurtzen ditu, eta horien multzoa da \"enpresa-arrakastaren\" zentzu berria. Hau ez da moneta-terminoetan neurtzen, puntu neutraletan baizik. Gehienez ere, ondasun komunetik 1.000 puntu lor daitezke.\n5. Balantze onenak dituzten enpresek legezko pizgarriak eta abantailak dituzte, kostu handiagoak estaltzeko eta produktu etikoak ez-etikoak baino prezio txikiagoetan eskaintzeko: zerga-tasa murriztuak, interes murriztuko kredituak, erosketa pubikoan lehentasuna eta ikerketa-programak.\n6. Finantza balantzea bigarren mailako balantzea izango da. Finantza-onura, lehen enpresa-jardueraren amaiera zena, orain xede berriaren bitarteko bihurtzen da: ondasun komuna. Horrek esan nahi du ondasun komuna handitzen duten finantza-onuraren aplikazioak soilik baimenduko direla.\n7. Finantza-onura berez helburua ez denez, enpresek beren tamaina optimora iristeko askatasuna berreskuratzen dute. Ez dute beldurrik izan behar beste enpresa batzuek \"irensteko\", eta jada ez zaie baimenik emango beste enpresa batzuei irensteko; ez dute hazi beharrik izango lehiakideak baino irabazi handiagoak, ahaltsuagoak edo indartsuagoak izateko.\nGuztien ongizateko ekonomia Euskal Herrian.\nOreindain (Gipuzkoa) guztien ongizateko ekonomia aurrera eramaten duen lehen udalerri bihurtu zen bozketa baten bidez, eta bertan bizi ziren 16 urtetik gorako pertsona guztiek parte hartu ahal izan zuten. Horietatik %90 aldaketaren alde agertu ziren mugimendu hau aurrera eramatearekin. Ordutik, ahalegintzen dira herriari laguntzen tasak eta progresibitatea bertako herritarren diru sarreren arabera finkatzea ahalbidetuko duen sistema bat ematen."}
{"id": "909806", "revid": "512", "url": "https://eu.wikipedia.org/wiki?curid=909806", "title": "Dolemite Is My Name", "text": "Dolemite Is My Name 2019ko Craig Brewer estatubatuar zinema zuzendariaren umorezko biografia film bat da. Rudy Ray Moore zinemagilearen bizitzan oinarritzen da. Eddie Murphy aktoreak antzeztu zuen.\nArgumentua.\n1970eko hamarkadako Hollywoodek baztertu egin du Rudy Ray Moore umorista. Egoera horretan, bere obra propioak ekoiztea erabakitzen du Moorek. Dolemite izeneko proxenetaren pertsonaia sortzen du, nabarmenki izen bereko blaxploitation filmearen protagonista."}
{"id": "909807", "revid": "685", "url": "https://eu.wikipedia.org/wiki?curid=909807", "title": "Ahulaldi", "text": ""}
{"id": "909811", "revid": "512", "url": "https://eu.wikipedia.org/wiki?curid=909811", "title": "Judy (filma)", "text": "Judy 2019ko Rupert Goold ingeles zinema zuzendariaren biografia film bat da. Judy Garland aktore eta abeslariaren bitzitzan oinarritutako Peter Quilter antzerkigilearen \"End of the Rainbow\" antzezlanaren egokitzapena da. Ren\u00e9e Zellweger, Jessie Buckley, Finn Wittrock, Rufus Sewell eta Michael Gambon aktoreek antzeztu zuten.\nEmakumezko aktore onenaren Oscar Saria (Zellweger) eskuratu zuen.\nArgumentua.\n1960ko hamarkadaren amaieran, Londresen kontzertu sorta bat emateko prestatzen ari da Judy Garland, \"The Wizard of Oz\" filmeko izarra. Baina ahotsa ahuldu egin zaio denborarekin eta Judy sufritzen ari da, bere bizitza osoa Hollywooden esku jarri ondoren."}
{"id": "909812", "revid": "46640", "url": "https://eu.wikipedia.org/wiki?curid=909812", "title": "A Beautiful Day in the Neighborhood", "text": "A Beautiful Day in the Neighborhood 2019ko Marielle Heller estatubatuar zinema zuzendariaren film dramatiko bat da. Tom Junod kazetariaren \"Can You Say ... Hero?\" \"Esquire\" aldizkariko artikuluan oinarritzen da. Tom Hanks, Matthew Rhys, Susan Kelechi Watson eta Chris Cooper aktoreek antzeztu zuten.\nArgumentua.\nLloyd Vogel kazetari ospetsu zinikoak gogoz kontra onartzen du Fred Rogers telebista ikonoari buruzko artikulu bat idazteko lana. Vogelen bizitza ikusteko era aldatu egiten da Rogers ezagutzen duenean.\nErrealitatearekin erkatuz, Rogersen erretratua aldizkarikoaren antzekoa da, baina Vogel kazetaria ez da egiazkoa: Tom Junodek idatzi zuen Esquire-ko artikulu hura."}
{"id": "909814", "revid": "448", "url": "https://eu.wikipedia.org/wiki?curid=909814", "title": "Botadun katua", "text": ""}
{"id": "909815", "revid": "448", "url": "https://eu.wikipedia.org/wiki?curid=909815", "title": "Katu Botaduna", "text": ""}
{"id": "909817", "revid": "46380", "url": "https://eu.wikipedia.org/wiki?curid=909817", "title": "Marcos Ana", "text": "Fernando Macarro Castillo, (Alconada, Salamanca, 1920ko urtarrilaren 20a - Madril, 2016ko azaroaren 24a), Marcos Ana goitizenez ezagunago, poeta, kazetaria eta giza eskubideen aldeko ekintzailea izan zen. Goitizena gurasoen izenak elkartuz sortu zuen. Francoren diktadura pean kartzelan denbora luzeena eman zuen presotzat jotzen da. Heriotza zigorra ez zioten aplikatu, nonbait, egindako ustezko delituak oso gazte zelarik egin zituelako eta nazioarteko AIren kanpaina bati esker.\n1939. urtean sartu zuten preso, tartean 19 urte besterik ez zituela, eta 1961ean askatu zuten Amnesty International sortu berriaren jarduerari esker, erregimen frankistak mantentzen zuen heriotza-zigorraren epaia trukatu zuen 30 urteko espetxe-zigorragatik, delituak adingabea zela egitearen aringarri ezarri zioten. Diktadura frankistako kartzeletan denbora gehien pasatu zuen preso politikotzat jotzen da: 23 urteko espetxealdia. Lehen graduko hiru hilketengatik zigortu zuten, baina Fernando Macarro Castillok bere burua errugabetzat jo zuen beti. Erregimen frankistak hiru pertsonaren hilketak egotzi zizkion, eta gertakari horiengatik heriotza-zigorra ezarri zioten 1941ean. Hilketak honako hauek izan omen ziren: Marcial Plaza Delgado apaiza, Amadeo Mart\u00edn Acu\u00f1a postari eta Acci\u00f3n Popularreko militantea eta, azkenik, Agustin Rosado nekazari katolikoarena. Profanazioetan parte hartzea ere leporatu zioten.\nEspainiako lirikari egindako ekarpenengatik baino ezagunago bihurtu zen kazetaritza lan batzuengatik eta batez ere giza eskubideen aldeko ekintzaile legez, batez ere saharar herriari emandako babesagatik. 1991/1992 urtean hasi zen proiektua Mendebaldeko Sahara herriaren aldeko ekintzetan sustatzaile lanetan, gerra osteko egoera tamalgarrian zeuden 100 haur sahararren \"harrerarekin\".\nEAEko Jaurlaritzak, 2009ko Ren\u00e9 Cassin Saria esleitu zion."}
{"id": "909818", "revid": "6950", "url": "https://eu.wikipedia.org/wiki?curid=909818", "title": "Fernando Macarro Castillo", "text": ""}
{"id": "909822", "revid": "96586", "url": "https://eu.wikipedia.org/wiki?curid=909822", "title": "Gauez harrizko zubiaren azpian", "text": "Gauez harrizko zubiaren azpian. Praga zaharraren eleberri bat () Leo Perutz idazlearen eleberria, 1958an plazaratuta. Jatorrizko liburua alemanez idatzita dago. Leo Perutz (1882-1957) idazle txekiar-austriarra zen. Liburu horretan agertzen dira kaleko musikariak, diru-mailegatzaileak, alkimistak, errabinoak, gortesauak, bufoiak, enperadoreak, zaldunak, maitaleak\u2026 gizarte \u00f1abar, koloretsu eta askotarikoa.\nEzaugarriak.\nNahiko eleberri atipikoa da hau. Berez, hamalau narrazio dira, itxuraz haien arteko loturarik gabe baina, hala ere, haien artean oso lotuta. Kronologikoki ere narrazioek ez dute denboraren ordena errespetatzen. Amaieran epilogoak multzo osoa lotzen du.\nLeo Perutz Pragan jaio zen eta bertan kokatzen diren istoriak. Kronologikoki XVI. mendetik XVII. mende hasiera arte doaz, Rodolfo II.aren garaian eta ondorengo urteetan, Hogeita Hamar Urteko Gerra hasi arte. Eleberriaren gai nagusia enperadoreak Pragako judu aberats baten emaztearekin izan zuen maitasun harremana da; senarra gorteko hartzedun nagusia zen, bestetik. Liburuaren eszenatoki nagusiak Pragako auzo judu zaharra eta enperadorearen gortea dira.\nRodolfo II.a liburuaren pertsonaia nagusia da. Germaniako Erromatar Inperio Santukoaren enperadorea oso xelebrea zen: arte-bildumagilea eta alkimisten babeslea, haren bitxikeriak ordaintzeko zergaz gainezka egoten zen beti. Liburuan ere beste pertsona ospetsu eta historikoak agertzen dira: Johannes Kepler astronomoa edo Wallenstein, Hogeita Hamar Urteko Gerran buru garrantzitsuenetariko bat izango zena.\nFantasiak ere protagonismo handia du: mamuak, Kabalarekin lotutako elementuak, e.a. Elementu hauek eleberriaren garatzean garrantzi handia dute.\nFabulaziorako gaitasun paregabea erakusten dute narraziook, maisuki uztartzen dituztenak kondaira eta historia, umorea eta abentura, fantasia eta garaiko ohituren deskribapena. Duela lau mendeko Praga liluragarri bat agerrarazten digu egileak, giza arimaren ezagutza sakonez eta, aldi berean, XX. mendean betiko galdu zen Erdi Europako kultura juduaren nostalgiaz.\nKanpo estekak.\n[[Kategoria:Leo Perutzen eleberriak]]\n[[Kategoria:Eleberri historikoak]]\n[[Kategoria:Alemanezko eleberriak]]\n[[Kategoria:XVII. mendean girotutako eleberriak]]\n[[Kategoria:Euskaratutako liburuak]]\n[[Kategoria:Austriako eleberriak]]\n[[Kategoria:1957ko liburuak]]\n[[Kategoria:2019ko liburuak]]\n[[Kategoria:Hil ondoko liburuak]]"}
{"id": "909826", "revid": "336", "url": "https://eu.wikipedia.org/wiki?curid=909826", "title": "Bizitzeko eskubidea", "text": "Bizitzeko eskubidea edozein pertsonari aitortzen zaion eskubidea da, bizirik egote hutsagatik, eta beste pertsona edo erakunde batzuek, gobernukoak izan edo ez, bere bizitzaren aurka egiten dituzten eraso larrietatik edo gabeziatik babesten duena. Posible da bizitzeko eskubidea hainbat ikuspegitatik oinarritzea (filosofikoak, antropologikoak, soziologikoak, etikoak, biologikoak, etab.); ikuspuntu juridikotik, oinarrizko eskubidea da: lehena, titularra beste edozein eskubideren sortzailetzat hartzen baita. Zentzu honetan, esplizituki jaso izan da nazioarteko oinarrizko tratatuetan, bereziki Giza Eskubideei buruzkoetan, eta munduko hainbat herrialdetako legedi nazional askotan. Eskubide zibilen eta lehen belaunaldiko eskubideen kategoria osatzen du.\nBizitzeko eskubideak ez ditu bakarrik pertsonak heriotzatik babesten, baizik eta beren bizitza duin egiten duen tratu txar edo indarkeria mota oro. Horrela, bizitza, genozidioa (talde baten sarraskia bere nazionalitate, erlijio, arraza edo etniagatik), terrorismoa, tortura, bahiketa edo pertsonen bortxazko desagerpena (estatu terrorismoa), esklabotza eta tratu txarrak erasotzen dituzte."}
{"id": "909828", "revid": "58701", "url": "https://eu.wikipedia.org/wiki?curid=909828", "title": "Higadura gerra", "text": "Higadura gerra gehien eusten duenak irabazten duen gerra bat da, besteen indar guztiak xahutuz.\nHigadura gerrak puntu hil moduko bat bezala gertatzen dira; geldirik geratu beharrean, leku berean jarraitzen du, soldadu, tanke eta bestelako armamentu berberekin, jeneral baten soldadu eta armak etsaiaren aurka erori eta galdu arte. Galtzailea, oro har, geratzen diren soldadu urriekin iraungitzen edo ihes egiten du. Higadura gerrarik handienak Lehen eta Bigarren Mundu Gerran libratu ziren, baina bereziki ezaguna da Lehenengoan emandako egoera Verdungo guduan.\nAdibide klasikoa.\nErrusiaren frantziar inbasioa, higadura gerrako elementuek Napoleonen logistika militarrari nola eragin zioten eta errusiarrek gudu erabakigarririk gabe gerra irabazi zuten testu liburuaren adibide bat da. Charles Joseph Minardek errusiar higadurako gerra-estrategien irudikapen bisual onenetako bat sortu zuen; gerran zehar frantziar armadako soldaduen kopuruaren etengabeko jaitsiera erakusten du."}
{"id": "909829", "revid": "512", "url": "https://eu.wikipedia.org/wiki?curid=909829", "title": "Zientziaren politizazioa", "text": "Zientziaren politizazioa zientziaren manipulazioa da, kreditu politikoa lortzeko helburuarekin. Fenomeno hori gertatzen da gobernuak, negozioek edo presio-taldeek presio legalak edo ekonomikoak erabiltzen dituztenean ikerketa zientifikoen emaitzetan edo horiek banatzeko, jakinarazteko edo interpretatzeko moduan eragiteko. Zientziaren politizazioak askatasun akademiko eta zientifikoan eragin negatiboa izan dezake. Historikoki, beren interesak sustatzeko kanpainak egin dituzten taldeak egon dira, adostasun zientifikoari desafio eginez, eta politika publikoak manipulatzeko ahaleginean.\nAdibideak.\nTabakoa eta minbiziaren arteko harremana.\n1950eko hamarkadaren erdialdean, erretzea biriketako minbiziaren garapena sustatzen zuen adostasun bat zegoen komunitate zientifikoan, baina tabakoaren industriak aurkikuntza horien aurka borrokatu zuen, bai eremu publikoan, bai komunitate zientifikoaren barruko guneetan. Tabako-enpresek funtsak eman zizkieten \"think tank\"ei eta \"lobbysta\"-taldeei, kanpainak hasi zituzten tabakoak osasunaren gainean duen kaltegabetasunari buruz konbentzitzeko, aldizkari medikoetan hedapenak ordaindu zituzten, eta biriketako minbiziaren garapena azaltzeko ordezko azalpenak ematen saiatzen ziren ikerketak lagundu zituzten, hala nola kutsadura, asbestoak eta etxeko hegaztiak. Tabakoaren aurkako kasua \"itxita\" zegoenik ukatuz, beraiek ikerketa gehigarriak egitea defendatzen zuten, gaiaren inguruko erregulazioen onarpena atzeratzeko taktika bat bezala.\nBerotze globala.\nKlimatologoek eta berotze globalaren eszeptikoek elkarri leporatu diote klima aldaketaren gaiaren azpian dagoen zientziaren politizatzea.\n1991n, Ikatzaren Elkarte Nazionala, Mendebaldeko Erregaien Elkartea eta Edison Electric Institute barne hartzen zituen Estatu Batuetako korporazioen koalizio batek harreman publikoetarako elkarte bat sortu zuen, Information Council on the Environment (ICE) izenekoa. ICEk 500.000 dolar kostatu zituen propaganda-kanpaina bat abiarazi zuen, \"beroketa globala teoria gisa (ez egitate bat) birkokatzea helburu duena\". Industriako taldeetako kritikoek esan dute berotze globalari buruzko eztabaida bati buruzko baieztapenak nazioarteko itunek (Kyotoko Protokoloa, esaterako) beren interes ekonomiko eta negoziazioetan izan lezaketen eragina murrizteko nahita egindako ahalegin baten parte direla. 2005eko ekainean, \"The Guardian\" egunkariko ingurumen-gaien editore John Vidalek adierazi zuen Ameriketako Estatu Batuetako Estatu Departamentuaren txostenak eta gutunak daudela, eta hauek erakusten dutela: George Bushen gobernuaren administrazioak eskerrak eman zizkien Exxoneko exekutiboei konpainiak klima-aldaketari buruzko politika finkatzen laguntzeko egindako ekintza aktiboengatik, Estatu Batuek Global Climate Coalition izeneko industria-taldearen ekarpenak ere eragina izan zuten.\n2006an, \"The Guardian\" egunkariko George Monbiot zutabegileak jakinarazi zuen, Exxonen dokumentu ofizialetan aurkitutako informazioaren arabera, 124 erakundek ExxonMobileko funtsak onartu zituztela edo lankidetza estuan lan egin zutela modu horretan finantzatu zirenekin, eta \"erakunde horiek klima-aldaketari buruzko jarrera edo ekintza-ildo sendoa hartzen dutela: Zientzia kontraesankorra dela, zientzialariak zatituta daudela, ingurumenaren aldekoak direla. Berotze globalari aurrea hartzeko ekintzak hartuko lituzkete, haiek arriskuan jarriko lukete ekonomia globala, Erakunde horien gustukoak ez diren ikerketen ondorioak edo emaitzak \"zabor zientzia\" deitzen dira. \"Informazio eta datuen erabilera selektiboa\", \"cherry picking\", Pacific Institute erakundeak abusu zientifiko nabarmeneko modu bat bezala identifikatu du, Pacific Institute ikerketa independenteak eta garapen, ingurumen eta segurtasunarekin lotutako politiken azterketak egiteko sortutako erakundea da.\n2007ko abenduan, \"Christian Science Monitor\"rek adierazi zuen 2003az geroztik, eta bereziki Katrina urakanaren ondoren, George W. Bushen administrazioa saiatu dela modu zabalean kontrolatzen klimaren gaian espezializatutako zein zientzialarik hitz egin dezaketen kazetariekin, baita zientzialariek Kongresuaren aurrean klimaren zientziari eta lege iritzi klabeei buruz emandako testigantza editatzen ere. Ekintzak atzeratzeak eta ezarritako adostasun zientifikoei buruzko ziurgabetasun-maila handitzeak oinarrizko hiru kategoriatan banatu dituzte beren taktikak: lehenik, arazo bat dagoela ukatzea; bigarrenik, arazoa ez dela eta onuragarria ere izan daitekeela argudiatzea; eta, saiakera horietan huts eginez gero, arazoa dela onartzea, baina berriz ere azpimarratzea ezin dela ezer egin..."}
{"id": "909832", "revid": "6950", "url": "https://eu.wikipedia.org/wiki?curid=909832", "title": "Korfball", "text": ""}
{"id": "909833", "revid": "512", "url": "https://eu.wikipedia.org/wiki?curid=909833", "title": "Latindar alfabetoaren historia", "text": "Latindar edo erromatar alfabetoa antzinako erromatarrek latina idazteko erabili izan zuten idazkera sistema da eta, gaur egun, munduan gehien erabiltzen dena. Hizkuntza erromanikotan, germanikotan eta beste hizkuntza batzuetan erabiltzen denez, lehenik Europan eta gero munduko beste leku batzuetan, eta beste hizkuntza batzuen idazkera erromanizatzailean erabiltzen denez, orokortu egin da. Txinan ere erabiltzen da ofizialki (bere idazkera ideologikoaz aparte), eta Baltikoko estatuek eta eslaviar batzuek hartu dute.\nJatorria.\nLatindar alfabetoaren azken jatorria alfabeto grekoan dago,\u00a0 Pitekusa eta Kumas Italiako kolonia eubearretan erabiltzen zen mendebaldeko aldaeran zehazki. Erromatarrek beraiek transmisioa greziarrengandik zuzena izan zela uste zuten arren, Evandro edo Herkules bezalako pertsonaia mitologiko batzuetan ere pertsonifikatuz , bai latindar alfabetoaren barne egiturak, bai beste datu arkeologiko eta historiko askok prozesu honetan etruriar alfabetoaren bitartekaritza baten beharra onartzera daramate.\nBilakaera.\nErromatarrek, beraz, inguruko etruskoen alfabetoa hartu zutela uste da K.a. VII. mendean; azken hauek, era berean, Italiako greziar kolonietatik eratorri zuten euren alfabetoa. Halaber, antzinako alfabeto grekoa feniziar alfabetoan oinarritzen zen. Latindarrek, azkenean, jatorrizko 26 etruriar letretatik 21 hartu zituzten.\nAro klasikoa.\nAro klasikoko latindar alfabetoak 23 karaktere zituen:\nGarai hartan bi kaligrafia mota zeuden:\nErromatar letra larriak edo idazkera nagusia, inskripzio solemneetan erabilia, monumentaletan, ohorezkoetan edo hil izaerakoetan. Errepublikaren garaian, Goi eta Behe Inperioan erabili zen, baita Erdi Aroan eta Aro Modernoan ere. Oro har, gaur egungo letra larrien jatorria da.\nAntzinako erromatar letra etzana, letra etzana larria edo cursiva capitalis ere deitua, administrazio inperialeko funtzionario erromatarrek, merkatari batzuek, hezkuntza sistemako bigarren mailako ikasleek eta abarrek erabilitako idazkera profesional bat zen, trazadura arinagoa eta egite bizkorragoa ahalbidetzen zuen idazketa, material bigunaren (argizaria, buztina edo papiroa) edo erdigogorraren (pintatutako zura) gainean tintaz idazteko ohiko idazkera bezala orokortu zena.\nLatin berantiarra.\nErromatar inperioan, latinezko alfabetoa penintsulatik latina hitz egiten zen Mediterraneo inguruko lurralde osoan zehar hedatu zen; hala ere, inperioaren ekialdean, hau da, Grezian, Asia Txikian, Mediterraneoaren ekialdean eta Egipton, grekoak jarraitu zuen hizkuntza nagusia izaten eta alfabeto greziarra gehiago erabiltzen zen. Latina, batez ere, inperioaren mendebaldeko aldean hitz egiten zen, eta Goi Erdi Arora arte jarraitu zen hitz egiten, latin arrunteko dialektoetatik hizkuntza erromantze modernoak sortzen hasi ziren arte, besteak beste, frantsesa, italiera, gaztelania, portugesa, asturiera, galiziera eta katalanera, Dazia ekialdeko probintziako errumanieraz gain. Mendebaldean latindar alfabetoa erabiltzen jarraitu zuten, bere hizkuntza-premietara egokituz, baina errumanierak alfabeto zirilikoa hartuko zuen Goi Erdi Aroan, bizilagun eslaviarren eraginez.\nIV. eta VI. mendeen artean erabilitako idazkera motarik solemneena, nagusiki, material gogorraren eta luxuzko liburuen idazkunetarako erabiltzen diren maiuskula nagusiak dira, nahiz eta pixkanaka-pixkanaka idazkera untziala antzeko funtzioa betetzen hasi faktura oneko liburuetan eta dokumentuetan. Erromatar letra etzanak forma maiuskulen letra etzana ordezkatu zuen idazkera profesional eta espezializatuaren forma bezala.\nErdi Aroa.\nErdi Aroan, latindar alfabetoa (batzuetan aldaketekin) hizkuntza erromanikoak idazteko erabili zen, latinaren ondorengoak direnak, baita zeltak, germaniarrak, Baltikoak eta eslaviar hizkuntza batzuk ere.\nKristautasunaren ondorioz, alfabeto latinoa Europako iparraldetik zabaldu zen idazkera ezagutzen ez zuten edo sistema grafiko desberdinak zituzten herrietara, alfabeto errunikoa kasu. Gauza bera gertatu zen latinezkoak ez ziren hizkuntzak hitz egiten zituzten beste herri batzuekin, hala nola, lituaniera eta letoniera bezalako hizkuntza baltikoekin eta finlandiera, hungariera eta estoniera bezalako hizkuntza ez-indoeuroparrekin. Erdi Aroan, eliza katolikopeko mendebaldeko eslaviar hizkuntzek ere hartu zuten latindar alfabetoa, gerora poloniera, txekiera, kroaziera, eslovakiera eta esloveniera modernoak sortuko zituztenak. Eliza ortodoxoaren eraginpean geratu ziren ekialdeko herri eslaviarrek, berriz, alfabeto zirilikoa hartu zuten.\nErdi Aroan ere, honelako lotura tipografikoak erabiltzen hasi ziren \u00ab\u00c6\u00bb y \u00ab\u0152\u00bb.\nOrdura arte existitzen ez ziren minuskulak, erromatar letra etzan berritik abiatuta garatu ziren, minuskula bisigotikoak edo merovingioak kasu, Behe Erromatar Inperioaren idazkunen eboluziotik sortu ziren hauek eta untzial, erdiuntzial eta letra xehe etzana bezala ezagutzen dira. Letra nagusia inskripzio garrantzitsuetarako, izenburu, errubrika edo irakurlearen arreta deitzeko balio duten elementuak idazteko erabiltzen jarraitu zen. Gaur egun latinezko alfabetoa erabiltzen duten hizkuntzetan, letra larriak erabiltzen dituzte letra edo esaldiak eta izen propioak hasteko. Letra larrien erabilerarako arauak aldatu egin ziren denborarekin eta hizkuntza desberdinen arabera.\nAro Modernoaren hasiera.\nXVI. mendetik aurrera, \"J\" eta \"I\" soinuak bereizten joan ziren. U forma eta V forma, noizbehinka ezberdintzen ziren, baina banaketa ez zen arau bihurtuko XVIII. mendera arte.\nInprenta agertu zenean, latinezko tipografia agertu zen, XV. mendean erabiltzen ziren minuskula-modalitate ezberdinetatik hartutako formekin, letra gotiko eta erromatar tipoak kasu, Italian mende osoan zehar erabilitako idazkera humanistikoaren egokitzapen tipografikoa izan zirenak.\nAro Modernoa.\nXVIII. mendean \"J\" eta \"U\" letrak hartu ziren, eta oinarrizko alfabeto latindarraren 26 letrak ezarri ziren, gaur egun ezagutzen ditugun moduan:\nGarai kolonialean alfabetoa mundu osoan zehar hedatu zen, aurretik forma idatzirik ez zuten hizkuntza askok hartu zutelarik edo beste idazkera batzuek desplazatuz. Garai honetan, kristautasunak ere lagundu zuen, misiolariek Biblia Europatik kanpoko hizkuntzetara itzultzeko erabili baitzuten. Alfabetoak bere banaketa eremua handitu zuen Amerika, Afrika, Ozeania eta Asia osoan, espainiar, portugaldar, ingeles, frantses eta holandar hizkuntzen hedapenari jarraituz.\nXIX. mendean errumaniarrek alfabeto latinoa hartu zuten. Errumaniera erromantze hizkuntza den arren, populazio gehiena kristau erlijio ortodoxokoa zen eta ordura arte\u00a0 alfabeto zirilikoa erabili zuten. Vietnamek, frantziar dominaziopean, alfabeto latindarra hartu zuen vietnamdarra transkribatzeko, lehenago karaktere txinatarrak erabili zituena. Austronesiar hizkuntza askotan ere sartu zen, tagaloa, Filipinetako beste hizkuntza batzuk, malaysiera eta Indonesiako beste hizkuntzak kasu, arabiar alfabetoa eta ordura arte erabilitako alfabeto brahamikoak ordezkatuz.\n1928an, Mustafa Kemal Atat\u00fcrk-ek Turkian alfabeto latinoa ezarri zuen turkiera idazteko, aurretik alfabeto arabiarra erabiltzen zuena, bere erreformen zati bezala. Turkiar hizkuntzak hitz egiten zituzten antzinako SESBeko herri gehienek,\u00a0 hala nola Tartaroak, Baskireak, Azeriak, Kazakhstarrak eta Kirgiziarrak, besteak beste, alfabeto turkiarra\u00a0 erabiltzen zuten 1930eko hamarkadara arte. Berrogeiko hamarkadan denek zirilikoagatik ordezkatu zuten, baina Sobietar Batasuna 1991n erori ondoren, errepublika independente berri askok latindar alfabetoa hartu zuten. Azerbaijanek, Uzbequistanek eta Turkmenistanek alfabeto latinoa hartu dute ofizialki azeriera, uzbekera eta turkomanera idazteko, hurrenez hurren."}
{"id": "909834", "revid": "336", "url": "https://eu.wikipedia.org/wiki?curid=909834", "title": "Garapenerako lankidetza", "text": "Garapenerako lankidetza edo garapenerako laguntza eragile publiko eta pribatuek egindako jardueren multzoa da, garapen ekonomiko eta sozial globala sustatzeko, jasangarria eta bidezkoa izan dadin.\nEragileei dagokienez, garapenerako lankidetzaren sistema hainbat mota eta funtziotako eragileek osatzen dute, eta hainbat herrialdetako erakunde publiko eta pribatuak, orokorrak eta espezializatuak daude, ekintza-modu eta -estrategia desberdinekin. Oro har, erakunde publikoak eta pribatuak bereizi behar dira. Lehenengoen artean daude erakunde multilateralak, herrialde emaile eta hartzaileetako gobernuak, eskualdeko eta tokiko administrazio publikoak, unibertsitateak eta abar.\nErakunde pribatuen barruan, hauek bereiz daitezke: irabazi-asmoa dutenak \u2013 enpresak, adibidez \u2013 eta irabazi-asmorik ez dutenak, hala nola garapenerako gobernuz kanpoko erakundeak (GGKE) eta beste kolektibo sozial batzuk (sindikatuak, oinarrizko erakundeak, elkartasun-batzordeak, etab.).\nGarapenerako lankidetza terminoa ez da garapenerako laguntza ofizialaren sinonimoa, nahiz eta kasu askotan berdin erabili. Ekonomia Lankidetza eta Garapenerako Antolakundearen (ELGA) Garapenerako Laguntza Batzordearen (CAD) arabera, agentzia ofizialek \u2013 Estatuko eta tokiko gobernuak barne \u2013 edo agentzia exekutiboek garapen-bidean dauden herrialdeetara eta erakunde multilateraletara bideratzen dituzten fluxuek osatzen dute AOD, eta eragiketa bakoitzean honako baldintza hauek betetzen dituzte: a) garapen ekonomikoa eta garapen bidean dauden herrialdeen ongizatea sustatzea dute helburu nagusi, eta Emakida-izaerakoak dira, eta gutxienez honako dohaintza-elementu hau dute: Gainera, garapenerako lankidetzaren kategorian beste lankidetza-modalitate batzuk ere sartzen dira, hala nola hego-hegoaldeko lankidetza, lankidetza triangeluarra, lankidetza deszentralizatua eta sektore pribatuko lankidetza."}
{"id": "909835", "revid": "96586", "url": "https://eu.wikipedia.org/wiki?curid=909835", "title": "Edwin Long", "text": "Edwin Longsden Long (Bath, 1829ko uztailaren 12-Hampton, 1891ko maiatzaren 15) margolari erromantiko ingelesa izan zen. Erretratugilea, orientalismo eta Bibliaren joerako gaiak erabili zituen. Bidaiari nekaezina, 1857an Espainian egon zen, John Phillipen bidea jarraituz. 1874an Egipto eta Siria ezagutu zituen; hor hasi zen bere orientalismoaren joera. 1891an hil zen, neumoniak jota."}
{"id": "909836", "revid": "6327", "url": "https://eu.wikipedia.org/wiki?curid=909836", "title": "Uraren gatazka", "text": ""}
{"id": "909837", "revid": "6327", "url": "https://eu.wikipedia.org/wiki?curid=909837", "title": "Ur-balibideen inguruko gatazkak", "text": ""}
{"id": "909839", "revid": "336", "url": "https://eu.wikipedia.org/wiki?curid=909839", "title": "Ur-balibideen inguruko gatazka", "text": ""}
{"id": "909840", "revid": "336", "url": "https://eu.wikipedia.org/wiki?curid=909840", "title": "Ur-baliabideen inguruko gerra", "text": ""}
{"id": "909841", "revid": "90204", "url": "https://eu.wikipedia.org/wiki?curid=909841", "title": "Rucachoroi aintzira", "text": "Rucachoroi aintzira Argentinako Neuqu\u00e9ngo probintzian daogen Alumin\u00e9 barrutiako laku txikia eta ederra da. Turismo ibilbidetik kanpo dago.\nEtimologia.\nMapuche hizkuntzaz \"Loroen etxea\" esan nahi du.\nKokapena.\nAlumin\u00e9 ibaiaren arrokoa da Rucachoroi aintzira; arro hori, berez, handiagoa den Negro ibaiaren arro barruan dago. Haran zabal batean, mendiez inguratuta: Rucachoroi mendiak, Negro eta Choue Cura. Aintziratik urrutian Lan\u00edn sumendia ikus daiteke.\nEzaugarriak.\nLan\u00edn Parke Nazionalaren barruan dago. Inguruan araucarien basoak dira nagusi; lakuaren ertzetan dauden araucaria basoak Argentinako Andeen kontzentrazioa handiena omen da. Neurri txikiagoan lengak ere ikus daitezke. Aintzira joateko bidea malkartsua da eta, horregatik, turista gutxi urbiltzen da bertara. Inguruan ere biztanle gutxi dago eta horri esker aintziraren balore naturalistikoak ondo gorde dira.\nHistoria.\n1688an Jesusen Lagundiak misioa eraiki zuen ertzetan. Urte gutxi batzuk ondoren txikitua izan zen. Lakura joateko bidean aintzinako ohiturak gordeten dituen maputxe komunitateak daude."}
{"id": "909846", "revid": "23317", "url": "https://eu.wikipedia.org/wiki?curid=909846", "title": "Eastern Suburbs AFC", "text": "Eastern Suburbs AFC Zeelanda Berriko futbol talde bat da, Auckland hiriko Kohimarama suburbiokoa, hortik bere izena."}
{"id": "909847", "revid": "23317", "url": "https://eu.wikipedia.org/wiki?curid=909847", "title": "UMS de Loum", "text": "UMS de Loum (izen osoa, \"Union des Mouvements Sportifs de Loum\") Kamerungo futbol talde bat da, Loum hirikoa."}
{"id": "909849", "revid": "512", "url": "https://eu.wikipedia.org/wiki?curid=909849", "title": "Giuseppe Prinzi", "text": "Giuseppe Prinzi (Messina, 1825 - Frascati, 1895) italiar eskultorea izan zen.\nBiografia.\nMessinan hasi zituen bere ikasketak Letterio Subba eta Tommaso Aloisio Juvarrarekin, gero Erromako San Luca Akademian Pietro Tenerani-rekin perfekzionatu zuen. Eskultura ugari egin zituen, Italiako hainbat hiritan aurkitzen direnak, besteak beste, Erroma, Napoles eta Messina, bere jaioterrian."}
{"id": "909851", "revid": "119347", "url": "https://eu.wikipedia.org/wiki?curid=909851", "title": "Marie Fredriksson", "text": "Gun-Marie Fredriksson, ezagunagoa Marie Fredriksson bezala (1958ko maiatzaren 30a, \u00d6ssj\u00f6, Suedia - 2019ko abenduaren 9a, Djursholm, Suedia), suediar pop abeslaria, kantautorea, pianojole eta margolari bat izan zen. Mundu mailan, 1986an Per Gessle musikariarekin batera Roxette pop-rock taldeko kide eta abeslaria izateagatik ospetsu egin zen.\nRoxette 1986an sortu zuten, eta nazioartean sona handiena izan zuen suediar taldeetako bat izan zen. 75 milioi disko baino gehiago saldu zituzten, eta lau aldiz egon zen Billboard AEBetako zerrendaren buruan.\n1989an iritsi zitzaion arrakasta mundu osoan \"The Look\" kantuarekin. Gerora, Pretty Woman filmeko soinu bandan ere hartu zuen parte taldeak, \"It Must Have Been Love kantuarekin\"."}
{"id": "909852", "revid": "56334", "url": "https://eu.wikipedia.org/wiki?curid=909852", "title": "Tsunami Demokratikoa", "text": "Tsunami Demokratikoa edo Tsunami D, , Kataluniako hiritar erakunde bat da, Espainiako Auzitegi Gorenaren Kataluniaren independentziarako 2017ko erreferendumaren epaiaren aurkakoa. 2019ko abuztuan sortua izan zen.\nBozeramaile jakinik gabeko herri mugimendua da, bere ekintzak sare sozialren bidez jakinarazten ditu eta 2017ko galdeketaren aurkako epai judizialari herri erantzuna eman nahi dio."}
{"id": "909853", "revid": "512", "url": "https://eu.wikipedia.org/wiki?curid=909853", "title": "Macbeth (2015eko filma)", "text": "Macbeth, 2015eko Justin Kurzel australiarrak zuzendutako drama film bat da. William Shakespeare ingeles antzerkigilearen \"Macbeth\" (1603) antzezlan ospetsuan oinarritua dago. Michael Fassbender, Marion Cotillard, Paddy Considine, Sean Harris, Jack Reynor, Elizabeth Debicki eta David Thewlis aktoreek antzeztu zuten.\nCannesko Zinemaldian estreinatu eta Urrezko Palmarengatik lehiatu zen.\nArgumentua.\nXI. mendea, Eskoziako Erresuma. Macbeth (Michael Fassbender) eskoziar buruzagiak Hiru Sorginekin topo egin eta etorkizunean errege bilakatuko dela iragarriko diote, hortaz Lady Macbet (Marion Cotillard) emaztearekin batera Duncan I.a Eskoziakoaren (David Thewlis) aurka konspiratuko dute, Eskoziako tronua bereganatuz. Une horretatik aurrera, Macbethek boterea mantentzeko handiguraren erruz irteterik ezingo duen paranoia nahas-mahas batean barneratuko da, tronua bereganatu nahi duen edonori gerra aldarrikatuz."}
{"id": "909863", "revid": "512", "url": "https://eu.wikipedia.org/wiki?curid=909863", "title": "Tito Livio Burattini", "text": "Tito Livio Burattini (Agordo, Veneziako Errepublika, 1617ko martxoaren 8\u2013Krakovia, Bi Nazioen Errepublika, 1681ko azaroaren 17) asmatzaile, arkitekto, egiptologo, zientzialari, tresna zientifikoen egilea, bidaiari, ingeniari eta noble veneziarra izan zen.\nBiografia.\nAgordon jaioa, egungo Italian, Paduan eta Venezian ikasi zuen. 1639an, John Greaves matematikari ingelesarekin batera, Gizako Piramide Handia ikertu zuen. Burattinik, Isaac Newtonek egin zuen moduan, Greavesek asmatutako neurriak erabili zituen Lurraren zirkunferentzia zehatz-mehatz neurtzeko. Ondoren, Alemaniara joan zen, 1641ean eta Vladislav IV.a Vasa Poloniara joateko gonbidapena egin zion. Behin Varsovian,1647an, Burattinik lau hegal zituen aireontzi planeatzailea prestatu zuen. Aparatu horrekin 1648an katu bat altxatu zuen baina ez pertsona bat. Clive Hart-ek prestatutako \"The Prehistory of Flight\" liburuan zera dio: aparatuko bidaiariak lurra hartzerakoan kalte txikiak besterik ez zituela jasoko.\nBeste asmakizuna Sistema metriko hamartarra antzeko denboran oinarrituta neurrien sistema izan zen. Proposamena, 1675an, Vilnan, \"Misura universale\" liburuan plazaratu zuen. Gaur egungo metroarekin konparatuta aldea zentimetro erdikoa da. Dirudienez bera izan zen luzerako neurria izendatzeko \"metro\" hitza erabili zuena.\nKrakovian ezagutu zituen beste bi gizonekin batera optikako esperimentuak egin zituen eta Artizarraren gainean dauden irregulartasunak aztertzen lagundu zuen. Miskrokopio zein teleskopioetan erabiltzeko leiarrak asmatu zituen eta batzuk Leopoldo Medici kardenalari eman zizkion. Baita ere kalkulagailu bat asmatu zuen; azken asmakizun hau Fernando II.a Medici Duke Handiari eman zion.\nKrakovian hil zen, 64 urte zituelarik.\nKanpo estekak.\n[[Kategoria:Italiako asmatzaileak]]\n[[Kategoria:Tresna zientifikoen egileak]]\n[[Kategoria:Italiako astronomoak]]\n[[Kategoria:XVII. mendeko zientzialariak]]\n[[Kategoria:Veneziarrak]]\n[[Kategoria:Kristau filosofoak]]\n[[Kategoria:Polimatak]]\n[[Kategoria:Poloniako noblezia]]"}
{"id": "909866", "revid": "512", "url": "https://eu.wikipedia.org/wiki?curid=909866", "title": "Antiferromagnetismo", "text": "Antiferromagnetismoa azaltzen duten materialek, atomo eta molekulen momentu magnetikoa, normalean elektroien spinekin erlazionatuta dagoena, alboko spinekin patroi erregular bat\u00a0 jarraituz lerrokatu egiten dira kontrako norabidera seinalatuz. Hau ferromagnetismoan eta ferrimagnetismoan azaltzen den bezala, magnetismo ordenatuaren adierazpen bat da.\nNormalean, antiferromagnetismo ordena tenperatura baxuetan agertzen da eta N\u00e9el tenperaturan eta tenperatura horretatik gora deuseztatu egiten da. N\u00e9el tenperatura Louis N\u00e9el-engatik jarri zen, mota honetako ordenamendu magnetikoa identifikatzen lehena izan zena. N\u00e9el tenperaturaren gainetik materiala guztiz paramagnetikoa bilakatzen da.\nNeurketa.\nKanpo eremua aplikatzen ez denean, estruktura anteferromagnetikoak magnetizazioaren desagarpen osoarekin erantzuten du. Kanpo eremu magnetikoan, aldiz, konportamendu ferrimagnetiko modukoa ikus daiteke fase antiferromagnetikoan,\u00a0 non subsarearen balio magnetiko absolutua beste subsarearekiko ezberdina den, eta ondorioz balio magnetiko osoa zero ez den. Tenperatura zero absolutua denean magnetizazio osoa zero izan beharko zen arren, askotan spinen makurduraren efektuak magnetizazio oso txikia garatzea eragiten du, hematitan ikus daitekeen moduan.\nMaterial antiferromagnetiko baten suszeptilitate magnetikoa normalean maximoa erakusten du N\u00e9el tenperaturan. Ferromagnetiko paramagnetikoko trantsizioan, aldiz, suszeptibilitatea aldakorra izango da, antiferromagnetikoen magnetizazioan bezalaxe.\nZenbait interakzio mikroskopiko momentu magnetikoen edo spinen artean estruktura antiferromagnetikoetara jo ahalko dezakete. Kasurik sinpleenean, Ising modeloa kontsidera daiteke biparteko sareentzako, adibidez, sare kubiko sinplea, alboko spinen arteko akoplamenduarekin. Interakzioaren seinalearen arabera, orden ferromagnetikoa edo antiferromagnetikoa behatuko da. Frustrazio geometrikoak edo interakzio ferro- eta antiferromagnetikoen arteko lehiaketak estruktura ezberdinak, eta agian, magnetikoki konplexuagoak, eragingo dituzte.\nMaterial antiferromagnetikoak.\nMaterial antiferromagnetikoak normalean trantsizio metalak dituzten konposatuen artean eratzen dira, bereziki oxidoetan. Adibideen artean hematita, kromo bezalako metalak, burdin manganeso (FeMn) bezalako aleazioak eta nikel oxidoa (NiO) bezalako oxidoak aurkitzen dira. Nuklearitate altuko metalen adibide asko ere aurkitzen dira. Molekula organikoek baita ere akoplamendu antiferromagnetismoa azaldu dezakete baina baldintza konkretu batzuetan, 5-deshidro m-xilileno radikaletan ematen den bezala.\nKonposatu antiferromagnetikoak ferromagnetikoekin akoplatu daitezke, adibidez norabide aldaketa deitzen den mekanismoaren bidez. Mekanismo honetan kapa ferromagnetikoa antiferromagnetikoaren gainean hazi egiten da edo eremu magnetiko lerrokatu batean indartu egiten da, horrela ferromagnetikoaren gainazaleko atomoak antiferromagnetikoaren gainazaleko atomoekin lerrokatu egiten dira. Honek film ferromagnetikoa finkatzeko ahalmena ematen dio, sentsore magnetikoaren oinarriak direnak. Geruza antiferromagnetikoak alboko geruza ferromagnetikoaren magnetizazio norabidea finkatzeko ahalmena galtzen duen tenperaturari blokeo tenperatura esaten zaio. Tenperatura horretan eta tenperatura horretatik gora geruzak ahalmen hori galtzen du eta normalean N\u00e9el tenperatura baino baxuagoa izaten da.\nFrustrazio Geometrikoa.\nFerromagnetismoan ez bezala, antiferromagnetismoan ematen diren elkarrekintzen ondorioz zenbait egoera perfektu egon daitezke (oinarrizko egoerak, energia minimoko egoerak). Dimentsio bakarrean, antiferromagnetikoaren oinarrizko egoera norabideen serie txandakatuak dira: gora, behera, gora, behera, etb. Hala ere, bi dimentsioetan hainbat oinarrizko egoera eman daitezke.\nHau adibide batekin aztertuko dugu. Triangelu aldekide bat suposatzen dugu, hiru spinekin, bakoitza erpin batean kokatuta. Spin bakoitza soilik bi balore hartu ahal baditu (gora eta behera), sistemaren 2^3= 8 egoera posible egon daitezke, horietatik 6 oinarrizko egoerak direnak. Oinarrizko egoerak ez diren beste bi aukerak 3 spinak norabide berdinean daudenean dira, hau da, hirurak gora edo hirurak behera daudenean. Beste sei aukeretan, 2 elkarrekintza faboratu egongo dira eta bat ez faboratua. Hau frustrazioa azaltzen du, hau da, sistemaren ezintasuna oinarrizko egoera bakarra aurkitzeko. Mota honetako konportamendu magnetikoa estrukturan kristalen metaketak dituzten mineraletan aurkitu da, Kagome sarean eta sare hexagonaletan bezala adibidez.\nBeste propietateak.\nAntiferromagnetiko sintetikoak, normalean SAF izenak laburduak, antiferromagnetiko artifizialak dira zeinetan ferromagnetikoaren bi kapa mehe edo gehiago magnetikoa den kapa batekin bananduta dauden. Geruza ferromagnetikoen dipolo akoplamenduak ferromagnetoen magnetizazioaren alineazio antiparaleloa ematen du.\nAntiferromagnetismoak magnetorresistentzia handian izugarrizko garrantzia dauka, 1988.urtean premio Nobel Saria irabazi zuten Albert Fert eta Peter Grunberg aurkitu zuten bezala (2007 sarituta), antiferromagnetiko sintetikoekin.\nMaterial desordenatuen adibideak daude, burdin fosfato beira bezala adibidez, zeinetan materialaren N\u00e9el tenperatura azpitik antiferromagnetikoak bilakatzen diren. Sare desordenatu hauek ondoko spinen antiparaleloa frustratzen dute, hau da, ezin da sare bat eratu zeinetan spin bakoitza kontrako spinekin inguratuta dauden. Soilik esan daiteke ondoko spinen bataz besteko korrelazioa antiferromagnetikoa dela. Mota honetako magnetismoa esperomagnetismo modura ezagutu daiteke.\nHeisenberg-en antiferromagnetiko anisotropikoetan fenomeno interesgarri bat ematen da, non eremu batean spin-flop faseak eta supersolidoak egonkortu daitekezkeen. Azkenengo fase hau azken aldiz Takeo Matsubara eta H. Matsuda-ren bitartez azaldu zen 1956.urtean."}
{"id": "909869", "revid": "119347", "url": "https://eu.wikipedia.org/wiki?curid=909869", "title": "Dielektriko", "text": "Material dielektrikoak eroankortasun elektrikoa (\u03c3\u00ab1) oso baxua duen materiala da, hots, material isolatzeailea da, baina eremu elektriko baten pean bere barnean dipolo elektrikoak eratzeko ahalmena izan behar du. Horrela, material dielektriko guztiak isolatzaileak izan arren, material isolatzaile guztiak ez dira dielektrikoak izango.\nBeira, zeramika, goma, petrolioa, mika, argizaria, papera, zur lehorra, portzelana, erabilera industrial eta elektronikorako koipe batzuk, bakelita... material dielektriko ezagunak dira.\nTerminologia.\n\u201cDielektriko\u201d terminoa Grekotik dator, eta William Whewell-ak proposatua da, Michael Faraday-ri erantzunez .\nDielektrikoa material isolatzailea izan arren, ahalmen polarizatzaile altua duen materiala da, azken hau permeatibitate erlatiboa deituriko zenbakiaren bitartez adierazten delarik.\nDielektriko ezagunena, kondentsadoreetan plaka metalikoen artean dagoen materiala da. Eremu elektriko baten pean, dielektrikoa polarizatzen da eta kondentsadorean gainazaleko karga handitu egiten da.\nDielektriko perfektua, eroankortasun zero duen materiala izango zen. Horrela, energia elektrikoa gorde eta itzultzen du kondentsadore ideala izango balitz bezala.\nSuszeptibilitate elektrikoa.\nMaterial dielektriko baten suszeptibilitate elektrikoak (\u03c7) material bat polarizatzeko erraztasuna elektriko baten pean neurtzen du. Honek, materialaren permeatibitate elektrikoa ere determinatzen du, eta honekin batera, beste hainbat faktoreetan eragina du.\nSuszeptibitate dielektrikoa, \u03c7e, E eremu elektrikoreneta P induzitutako polarizazio dielektrikoaren arteko proportzionaltasun-konstantea da: P=\u03b50E, non \u03b50 permeatibitate elektrikoa hutsean den.\nSintonagarritasuna.\nMaterial dielektriko sintonizagarriak, aplikatutako boltaiaren arabera karga gordetzeko ahalmen desberdinak dituzten konposatu isolatzaileak dira. Normalean, tenperatura baxuetako aplikazioetan estrontzio titanatoak erabiltzen dira, eta tenperatura altuetan, bario estrontzio titanatoak.\nAplikazioak.\nMaterial dielektriko erabilienak airea, papera eta polibinil kloruroa dira.\nKonposatu dielektrikoen beste adibide batzuk:\nPolarizazio dielektrikoa.\nOinarrizko eredu atomikoa.\nEredu dielektrikoaren ikuspegi klasikoan, material bat atomoz osatuta dago. Atomo bakoitzak karga negatiboko hodei bat (elektroiak) dauka, erdiko karga puntual positibo bat inguratuz. Eremu elektriko batean, karga-hodeia deformatuta geratzen da, 2.irudiaren goiko eskuineko izkinan erakusten den bezala.\nHori dipolo sinple batera murritz daiteke gainjartze printzipioa erabiliz. Dipoloa bere momentu dipolarrak bereizten du (irudian M gezi urdina) eta eremu elektrikoaren eta une dipolarraren arteko erlazioa da. (Kontuan izan une dipolarrak eremu elektrikoak irudian duen norabide bera duela, hori ez da beti kasua, eta sinplifikazio garrantzitsua da, baina egia da material askorentzat).\nEremu elektrikoa kentzean, atomoa bere jatorrizko egoerara itzultzen da, eta hori egiteko behar den denborari erlaxazio-denbora deritzo.\nPolarizazio dipolarra.\nPolarizazio dipolarra molekula polarren berezko polarizazioa da (orientazioaren polarizazioa) edo nukleoen distortsio asimetrikoa (distortsioaren polarizazioa) posible den edozein molekulatan eragin daiteke. Orientazioaren polarizazioa dipolo iraunkor batetik dator, adibidez, 104.45\u00ba-ko angelutik sortzen dena ur molekulan oxigeno eta hidrogeno atomoen arteko lotura asimetrikoen artean, polarizazioa atxikitzen duena kanpoko eremu elektrikorik ez dagoenean. Dipolo horien mihiztadurak polarizazio makroskopikoa osatzen du.\nKanpoko eremu elektriko bat aplikatzen denean, dipolo iraunkor bakoitzaren barruko kargen arteko distantzia, lotura kimikoarekin lotuta dagoena, etengabe mantentzen da orientazioaren polarizazioan; hala ere, polarizazioaren norabidea bera biratzen da. Errotazio hori molekulen parearen eta inguruko biskositate lokalaren mende dagoen denbora-eskala batean gertatzen da. Errotazioa berehalakoa ez denez, polarizazio dipolarrek eremu elektrikoekiko erantzuna galtzen dute frekuentzia altuenetan. Molekula batek gutxi gorabehera 1 erradian segundoko fluido batean, eta, beraz, galera hau 1011 Hz-tan gertatzen da (mikrouhinen eskualdean). Eremu elektrikoaren aldaketari erantzuna atzeratzeak marruskadura eta beroa eragiten ditu.\nFrekuentzia infragorriei edo txikiagoei kanpoko eremu elektriko bat aplikatzen zaienean, molekulak tolestu eta luzatu eta une dipolar molekularra aldatzen da. Bibrazio molekularraren maiztasuna molekulek tolesteko behar duten denboraren alderantzizkoa da gutxi gorabehera, eta distortsio polarizazio hori infragorriaren gainetik desagertzen da.\nPolarizazio ionikoa.\nPolarizazio ionikoa kristal ionikoetan ioi positiboen eta negatiboen arteko desplazamendu erlatiboek eragindako polarizazioa da (adibidez, NaCl).\nKristal edo molekula bat mota bat baino gehiagoko atomoetan baldin badago, atomo baten inguruko kargen banaketa kristalean edo molekulan positiborantz edo negatiborantz okertzen da. Ondorioz, dardara erretikularrek edo bibrazio molekularrek atomoen desplazamendu erlatiboak eragiten dituztenean, karga positiboen eta negatiboen zentroak ere mugitu egiten dira. Joan-etorrien simetriak eragina du zentro horien kokapenean. Eremu elektrikoa bat ez datozenean, polarizazioa sortzen da molekuletan edo kristaletan. Polarizazio horri polarizazio ionikoa deitzen zaio.\nPolarizazio ionikoak efektu ferroelektrikoa eta polarizazio dipolarra eragiten ditu. Trantsizio ferroelektrikoa, dipolo iraunkorren orientazioen lerrokadurak norabide partikular batean eragiten duena, ordena-desordenaren faseko trantsizioa deitzen da. Kristaletan polarizazio ionikoek eragindako trantsizioa fase desplazatzailearen trantsizioa deitzen da.\nDispertsio dielektrikoa.\nFisikan, dispertsio dielektrikoa aplikatutako eremu elektriko baten frekuentziarekiko material dielektriko baten onargarritasunaren mendekotasuna da. Polarizazioaren eta eremu elektrikoaren aldaketen artean desfase bat dagoenez, dielektrikoaren posibilitatea eremu elektrikoaren maiztasunaren funtzio konplikatua da. Sakabanaketa dielektrikoa oso garrantzitsua da material dielektrikoak aplikatzeko eta polarizazio sistemak aztertzeko.\nHau materialaren sakabanaketa bezala ezagutzen den fenomeno orokor baten instantzia bat da: uhinen hedapenerako bitarteko baten maiztasunaren araberako erantzuna. Maiztasuna altuago bihurtzen denean:\nErlaxazio dielektrikoa.\nErlaxazio dielektrikoa material baten konstante dielektrikoan une bateko atzerapena da. Hori, oro har, polarizazio molekularraren atzerapenak eragiten du ingurune dielektriko bateko eremu elektriko aldakorrarekiko (adibidez, barne-kondentsadoreak edo bi azalera eroale handiren artean). Eremu elektriko aldakorretan erlaxazio dielektrikoa histeresiaren antzekoa izan liteke eremu magnetiko aldakorretan (adibidez, induktore edo transformadore nukleoetan). Erlaxazioa, oro har, sistema lineal baten erantzunaren atzerapena da, eta, beraz, erlaxazio dielektrikoa egoera egonkorretik (oreka) espero diren balio dielektriko linealei dagokienez neurtzen da. Eremu elektrikoaren eta polarizazioaren arteko denbora-tarteak Gibbsen energia librearen degradazio itzulezina dakar.\nFisikan, erlaxazio dielektrikoa ingurune dielektriko batek kanpoko eremu elektriko oszilatzaile bati ematen dion erlaxazio-erantzunari dagokio. Erlaxazio hau, askotan, probabilitate terminoetan deskribatzen da, maiztasun funtzio bat bezala, sistema idealetarako, Debyeren ekuazioak deskriba dezakeena. Bestalde, polarizazio ioniko eta elektronikoarekin lotutako distortsioak erresonantzia edo osziladore motaren portaera erakusten du. Distortsio-prozesuaren izaera laginaren egituraren, konposizioaren eta ingurunearen araberakoa da.\nUltramorearen gainetik dagoen frekuentzia eremuan, posibilitatea, substantzia bakoitzean, bere konstantera gerturatzen da, non zeuden espazio librearen posibilitateak. Onargarritasunak eremu elektriko baten eta polarizazioaren arteko harremanaren indarra adierazten duenez, polarizazio-prozesu batek erantzuna galtzen badu, posibilitatea murriztu egiten da."}
{"id": "909870", "revid": "336", "url": "https://eu.wikipedia.org/wiki?curid=909870", "title": "Katodoluminiszentzia", "text": "Katodoluminiszentzia fenomeno optiko eta elektromagnetiko bat da, zeinetan luminiszentea den material baten aurka elektroiek talka egiten dutenean, igortzen diren fotoiek espektro ikusgaiaren uhin-luzera duten.\nGeologian, mineralogian, materialen zientzian eta erdieroaleen ingeniaritzan elektroien irakurketa egiten duen mikroskopioari katodoluminiszentziako detektagailu bat atxikituz gero, erdieroaleen, arroken, zeramiken, kristalen... barneko egituraren azterketa egin daiteke, haien konposizioa, garapena eta kalitateari buruzko informazioa lortzeko.\nAplikazioak.\nNahiz eta GAP banda zuzena (balentzia eta\u00a0 eroaletasun bandan elektroi eta hutsune kopuru berdina, n = p) duten erdieroaleak (GaAs edo GaN) aztertzeko erabiltzen den, zeharkako erdieroaleak aztertzeko ere erabili ohi da, hala nola, silizioaren kasua. Izan ere, dislokatutako silizioaren luminiszentzia silizio intrintsekoaren desberdina da, eta zirkuitu integratuen akatsak detektatzeko erabil daiteke.\nMikroskopio elektronikoa katodoluminiszentziako detektagailu batekin elkartzean molekularen (InGaN) handipen handia ematen den bitartean, katodoluminiszentzia mikroskopioak kolore ikusgaiak ematen ditu. Orain hedatzen ari diren sistemetan saiatzen ari dira mikroskopio optikoa eta elektronikoa batzen informazio gehiago lortzeko.\nDuela gutxitik, mikroskopio elektronikoetan burututako katodoluminiszentzia nanopartikula metalikoen azalerako plasmoien erresonantziak analizatzeko erabiltzen hasi da; nanopartikula metalikoetako azalerako plasmoiek argia xurgatzeko eta igortzeko gaitasuna dute, baina prozesua desberdina da erdieroaleekin konparatuta. Modu berdinean, kristal fotoniko dielektriko lauen eta nanoegituradun material fotonikoen egoeren dentsitatearen\u00a0 (\"Density Of States\", DOS) ikerketan baliatu da."}
{"id": "909871", "revid": "90538", "url": "https://eu.wikipedia.org/wiki?curid=909871", "title": "Vivian Maier", "text": "Vivian Maier (New York, 1926ko otsailaren 1a - Chicago, 2009ko apirilaren 21a) ume zaintzaile eta argazkilaria izan zen. Bere obra kaleko egunerokotasuneko jardueratan bideratuta dago. Vivian Maierren obra haren heriotzaren ostean ezagutzera eman zen,\u00a0 John Maloofen eskutik.\nBiografia.\nVivian Maier New Yorken jaio zen 1926an. Bere gurasoak, Maria Jaussaud Justin frantsesa eta Charles Maier austriarra, emigrante europarrak ziren. Etengabe banandu eta berriro elkartu ziren. Vivian Maierrek anai bakarra izan zuen, 1920an jaioa eta eskizofrenikoa. Maier familia behin betiko banandu zenean anaia aiton-amonek zaidu zuten eta Vivian bere amarekin Jeanne Bertrand argazkilariaren etxera bizitzera joan zen. 1932an Vivian, bere ama eta Jeanne Bertrand azken bien jaioterrira mugitu ziren, alpe frantsesetan kokatuta dagoen Champsaur herrira, alegia. Bertan Vivian Maier eskolara joan zen.\n1938an New Yorkera itzuli ziren. Vivian Maier panpina fabrika batean lanean hasi zen eta ondoren ume zaintzaile izan zen 40 urtez. Umeak eskolan zeuden bitartean Vivian Maierrek hiria zeharkatzen zuen argazkiak egiten. 50eko hamarkada hasieran frantziar izeba baten baserria oinordetzan jaso zuen eta salmentaren diruarekin garaiko argazki kamera hoberenetakoa erosi (Rolleiflex-a) eta munduan zehar bidaiatu zuen.\n1956an Chicagora mugitu zen bizitzera, non ume zaintzaile jarraitu zuen. Bertan lanean zegoen etxeko familiak beretzako utzitako komun txikian argazkiak errebelatzen zituen. Umean hazi heinean, Maier familiaz aldatu behar zen, beraz ezin zituen bere argazkiak beti errebelatu. Ondorioz, karrete gehienak errebelatu gabe utzi zituen. Garai hartan argazki koloredunak egiten hasi zen kodak karreteekin eta hainbat reflex kamerekin.\n90 hamarkadan geroz eta zailagoa egiten zitzaion lana aurkitzea. Chicagon zaindutako Gensburg familiaren semeek apartamentu baten alokairua ordaindu zioten. Maierrek urteetan zehar gordetako bere gauza guztiak alokairupeko trasteleku batean gorde zituen. Maierrek alokairu hori ordaindu ezinean, bertako bere ondasunak enkantean jarri ziren, bere karrete, bideo, audio kasete eta argazki errebelatuak barne.\n2008ko azaroan Vivian Maier lurrera erori eta buruan kolpea hartu zuen. Ordutik, zaharren-egoitza batean egon zen eta hilabete batzuen buruan hil zen, 2009ko apirilean, 83 urterekin.\nLanaren onarpena.\n2007an Maierrek bere trastelekuaren alokairua ordaintzeari utzi zion eta barruko ondasun guztiak saldu ziren. John Maloofek erosi zituen eta bere negatiboak aurkitzean hauek interneten saltzen hasi zen eta hauek arrakasta handia jaso zuten. Allan Sekula argazkilaritza kritikaria Maloofekin kontaktuan jarri zen Maierren argazki eta negatiboen balio artistikoaz ohartaraziz. Ordutik, John Maloofek material horiek babestu eta Vivian Maierren inguruan ikertzen hasi zen. 2009ko apirilean Vivian Maier hil zenez, John Maloof bilakatu zen haren ondarearen jabe, Maloof Bilduma sortuz. Maierren materialarekin egindako lehen erakusketa 2010. urtean egin zen Danimarkan, Bruun\u2019s Galleri-n. Chicagon egin zen lehen erakusketa 2011ko apirilean egin zen \u201cFinding Vivian Maier\u201d izenarekin, Chicago Cultural Center-en. 2013an John Maloofek Charlie Siskelekin batera Maierren inguruko dokumentala egin zuen, \u201cFinding Vivian Maier\u201d izenekoa. Filmak sari ugari jaso zituen mundu osoko zinema festibaletan. 2014.urtean filmak Oscarretan hautatua izan zen, film luze hoberena kategorian.\nArgazkilaritza estiloa.\nVivian Maierren estiloa \u201cStreet photograhy\u201d ereduak katalogatzen da, izan ere, kaleko ezenak, pertsonak, egoerak edota objektuak erregistratu zituen. Hala ere, horren barruan hainbat argazki mota sailkatzen dira.\nErretratuak.\nVivian Maierren interesa ez zegoen eraikinetan edo paisaietan, pertsonak ziren bere interesgune nagusia. Kaletik aurkitzen zituen pertsonei erretratuak egin zituen batez ere. Argazki batzuk oharkabean ateratzen zituen eta beste batzuk, aldiz, argazkia egin nahi zien pertsonei argazkirako posatzeko eskatzen zien. Maier ume zaintzailea zenez, sentsibilitate berezi zuen umeekin. Horrenbestez bere erretratu asko umeenak dira. Kalean aurkitzen zituen pertsona xumeetatik pertsona dirudun eta eleganteetara egin zituen argazkiak. Adin, klase eta estatus guztietako pertsonak erretratatu zituen.\nAutorretratuak.\nEsaten da Maier autorretratuak ustekabean lantzen hasi zela, bere itzalaren argazkiak egiten hasi zenean. Aitzitik, bere ondasunak aurkitu zirenean, horien artean pintura eta argazkilaritzari buruzko liburuak aurkitu ziren, beraz, nahiz eta arte ikasketak ez burutu, bere ezagutzan sakondu zuen bere kabuz. Hasieratik bere burua autoerretratatzen hasi zen kasualitatez aurkitzen zituen ispiluetan, kristaletan, azalera metalikoetan...\nKaleko ezenak.\nMaierrek kalean ibiltzen zihoan bitartean ikusten zituen ezenak eta egoerak erregistratzen zituen bere Rolleiflexarekin. Tankera honetako bere argazkietan errukitasun kutsua nabaria da, eta askotan umore kutsua ere. Bere begiek ikusten zituzten desparekotasun egoerak erretratatzen zituen, gizarteak sortutako desparekotasunak, besteak beste. Ezena horietan agertzen diren pertsonak gehienetan ez dira argazkilariaren presentziaren kontziente. Konposaketari dagokionez, enkoadreak oso modu zehatzean daude aukeratuak, nahiz eta argazkietako edukiak bat-batean aukeratzen zituen.\nFormalismoa.\nFormalismoa argazkilaritzan pinturaren abstrakzioarekin parekatu daiteke. Hasieratik Maier formetan eta lerroetan jarri zuen bere interesa. Konposizioak zehaztasun handiz sortzen ziten, argi eta itzal jokoekin batera. Hala ere, Maierren interes nagusia pertsonak izan ziren beti. Horregatik Maierren pertsonak ez dira ia inoiz guztiz desagertzen, bigarren planoan agertuz edo agerpen diskretuekin. Bere argazkiak geroz eta abstraktuagoak bihurtu ziren eta kasu askotan Maierrek pertsonak alde batera utzi zituen bere argazkietan eta bestelako elementuak baliatu zituen: zuhaitzen hosto eroriak lurrean, zabor hondakinak, burdun hariak, kutxa pilatuak, panpinak zaborrean... Motibo guzti hauek bizitza bakartia adierazten zuten.\nVivian Maierren ondarea.\nVivian Maierrek bere bizitza osoan egindako argazkien eta bideoen karreteak eta zintak kontu handiz gorde zituen, hauek errebelatzeko dirurik ez baitzuen. John Maloofek aurkitu zuen bere ondare osoa eta ezagutzera eman du: 100.000 negatibo inguru eta 20.000 edo 30.000 errebelatu gabe. Vivianek errebelatutako negatiboak kontaktu tiretan daude antolatuak. 2010ean Maloof Maierren obra errebelatzen hasi zen. Argazkiak zuri-beltzean eta kolorean, kontaktu tirak eta super 8 bideoek osatzen dute Maierren artxiboa, Maloofek bideratuta.\nVivian Maierren historiak jakin-min eta interes handia sortu du jende askorengan eta horregatik argazkilariaren historiari buruz lan eta ikerketa ugari egin dira, hala nola, \"Finding Vivian Maier\" eta dokumentalak eta \"Vivian Maier: Street Photographer eta Una vida prestada\" liburuak. Vivian Maierren lana mundu osoan zehar ezagutzera eman da erakusketei eta Maierren inguruko lanei esker."}
{"id": "909872", "revid": "512", "url": "https://eu.wikipedia.org/wiki?curid=909872", "title": "Ren\u00e9 Auberjonois", "text": "Ren\u00e9 Murat Auberjonois (New York, 1940ko ekainaren 1a - Los Angeles, 2019ko abenduaren 8a) estatubatuar zinema eta telebista aktorea izan zen. Joachim Muraten eta Caroline Bonaparteren ondokoa zen."}
{"id": "909878", "revid": "6950", "url": "https://eu.wikipedia.org/wiki?curid=909878", "title": "CLIL eredua", "text": ""}
{"id": "909879", "revid": "58701", "url": "https://eu.wikipedia.org/wiki?curid=909879", "title": "Miguel Hern\u00e1ndez (Munduko poesia kaierak)", "text": "Miguel Hern\u00e1ndezen poemen bilduma da. 2014ean argitaratuta Susa argitaletxearen eskutik, Poesia kaiera bildumaren 6. ale honen itzulpenaren ardura Josu Landak hartu du \nLan literarioa.\nSarritan egon dira Miguel Hernandezen poesia emanaldiak. Egilearen ezaugarri nagusien artean hohako hauek azpimarra ditzakegu :\nPoemen emanaldiak.\nPoemen antologia bat.2015eko maiatzaren 6an Gasteizko poesia topaketan Josu Landak \"Miguel Hern\u00e1ndez kantuz\" errezitaldia eskaini zuen: \nLanaren kritikak.\nMiguel Hern\u00e1ndez Poemak. Kritika.Tipularen negarra Igor Estankona / Argia, 2014-12-21"}
{"id": "909880", "revid": "512", "url": "https://eu.wikipedia.org/wiki?curid=909880", "title": "Atonement (filma)", "text": "Atonement 2007ko Joe Wright ingeles zinema zuzendariaren drama film bat da. Ian McEwan idazlearen izen bereko eleberrian oinarritua dago. James McAvoy, Keira Knightley, Saoirse Ronan, Romola Garai, Benedict Cumberbatch eta Vanessa Redgrave aktoreek antzeztu zuten.\nArgumentua.\n1935eko udan, Briony Tallis (Saoirse Ronan) hamairu urteko idazle goiztiarrak hainbat pertsonen bizitzaren norabidea guztiz aldatzen du, Robbie Turner (James McAvoy), bere ahizpa Ceciliaren (Keira Knightley) maitaleari burutu ez duen krimen bat egozten dioenean."}
{"id": "909886", "revid": "6950", "url": "https://eu.wikipedia.org/wiki?curid=909886", "title": "Abortatzeko eskubidea Euskal Herrian", "text": "Abortatzeko eskubidea Euskal Herrian Espainia eta Frantziaren legeen araberakoa izan da. Gaur egun, abortatzea legala da Euskal Herri osoan.\nHego Euskal Herria.\nHistorikoki abortua legez zigortua egoteaz gain, homizidiotzat hartua izan da, baina emakumeek garai historiko guztietan abortatu izan dute. (Dokumentatua dago, halaber, hainbat osagai natural erabiltzen zituztela fetua galtzeko). Oihartzun mediatiko handikoa izan zuen 1976ko irailaren 6an Basauriko 10 emakume eta gizon baten atxiloketak: 9 abortatzeagatik eta 2 abortatzen laguntzeagatik. Erantzun bezala, emakume-taldeek Bilboko kaleak okupatu eta haien askatasuna eskatu zuten. Bi aldiz atzeratuta izan ondoren, epaiketa 1982an burutu zen Bilbon Justizia Auzitegiaren kanpoan Mugimendu Feministaren aldarrikapenen artean. Emakumeen abokatuetako bat Mertxe Ag\u00fandez izan zen. Sententziak absolbitu zituen bat izan ezik, honi amnistia emanez. Epaiketa hau giltzarria izan zen Euskal Herrian zein Estatu mailan kide feministak bildu, elkartasunez jokatu eta abortatzeko eskubidearen inguruko eztabaida ireki eta garatzeko. \nHego Euskal Herrian, Espainiako legedia indarrean dagoenez, abortua legezkoa da; 12 asteraino, bortxaketa baten ondorioa bada, eta 22 asteraino, emakumearentzat kalte fisikoak edo psikikoak baldin badaude. Sexu-ugaltze osasuneko eta haurdunaldiaren borondatezko etena 2/2010 Lege Organikoarengandik zuzenduta dago, konkretuki 2010eko uztailaren 5ean indarrean sartu zen legearekin. Lege honek aldaketa jasan zuen 2015eko irailean, adingabekoen abortatzeko erabakia aldarrikatuz.\nIpar Euskal Herria.\nIpar Euskal Herrian, Frantziako legeak indarrean daudenez , legala da haurdunaldiaren lehenengo 12 asteetan, hau da, lehenengo hiruhilekoan, emakumeek eskatzen badute. Abortua despenalizatuta egon da 1975etik, Veil legearen onarpenetik, Simone Veilek sustatu zuena. 1967ik hara, ordea, antisorgailuak baimentzen zituen Neuwirth legea indarrean zegoen.\nLehenengo hiruhilekoaren ostean, bi medikuk abortua egin ahal dutela ziurtatu behar dute, emakumearen zein fetuaren lesioak edo arriskuak ekiditeko.\nLiteraturan.\nAbortuaren gaia aipatzea ere Hego Euskal Herrian oraindik ere tabu hutsa zen garaietan nobela gogoangarri pare batean erabili zen.\nLuis Mart\u00edn-Santos idazleak \"Tiempo de silencio\", 1962, eleberrian abortu klandestinoaren gaia erabili zuen gaztelaniaz idatzitako eleberrian.\nRamon Saizarbitoriaren \"Egunero hasten delako\", 1969, eleberriak Gis\u00e8le izeneko neska gaztearen bidaia eta gorabeherak kontatzen zituen. Gis\u00e8lek haurdun geratu ondoren abortatzeko asmoa zuen."}
{"id": "909899", "revid": "1545", "url": "https://eu.wikipedia.org/wiki?curid=909899", "title": "Gotartzes I.a", "text": ""}
{"id": "909901", "revid": "6327", "url": "https://eu.wikipedia.org/wiki?curid=909901", "title": "Mitridates IV.a", "text": ""}
{"id": "909902", "revid": "1545", "url": "https://eu.wikipedia.org/wiki?curid=909902", "title": "Mitridates V.a", "text": ""}
{"id": "909903", "revid": "58701", "url": "https://eu.wikipedia.org/wiki?curid=909903", "title": "Diego Mart\u00ednez", "text": ""}
{"id": "909904", "revid": "512", "url": "https://eu.wikipedia.org/wiki?curid=909904", "title": "Sanatruzes II.a", "text": "Sanatruzes II.a Partiar Inperioko erregenahia izan zen, Osroes I.a bere osabaren garaietan.\n116an Trajano erromatar enperadoreak Partamaspates bere txotxongiloa errege izendatu zuenean, Sanatruzes matxinatu zen. Trajanok Persiar Golkoan menderatu zuen eta Mesopotamia erromatar probintzia bilakatu zuen."}
{"id": "909905", "revid": "512", "url": "https://eu.wikipedia.org/wiki?curid=909905", "title": "Osroes II.a", "text": "Osroes II.a (partieraz: \ud802\udf47\ud802\udf45\ud802\udf4e\ud802\udf53\ud802\udf45, \"Khusraw\") Partiar Inperioko erregenahia izan zen, Osroes I.a bere osabaren garaietan.\nBere bizitza ezezaguna da baina Ekbatanan txanponak egin zituenez litekeena da Median agintea izatea."}
{"id": "909906", "revid": "56334", "url": "https://eu.wikipedia.org/wiki?curid=909906", "title": "Paulina Urkiola", "text": "Paulina Urkiola (Leitza, 1923 - \"ib.\", 2005) nafar baserritarra eta euskaltzalea izan zen.\nBizitza.\nLeitzan jaioa, baserri-giro erabat euskaldunean, gerra zibilak harrapatu zuen gazterik. Txikitatik baserriko eta etxeko lan gogorrak egin behar izan zituen, eta berdin segitu zuen ezkondu eta seme-alabekin Leitzan emandako bizitza guztian. Haren seme I\u00f1aki Zabaleta idazle eta irakaslearen hitzetan, amaren ekarpen nagusia euskara altxor etnografiko eta kultural gisa gordetzea izan da, politikatik eta bestelako baldintzapenetatik aparte. Urkiolak hainbat eta hainbat esaera zahar, euskal esamolde eta otoitz \u2013euskararen ikuspegitik benetako altxorrak direnak, garai hartan erlijioak zeukan garrantzia medio\u2013 aiton-amonengandik eta gurasoengandik jaso, eta ondorengo belaunaldiei helarazi zien \u2013ahoz eta errepikaren errepikaz.\nTestigantzak.\nBi testigantza adierazgarri utzi zituen: lehena, Mirentxu Loiarteren \"Euskal Emakumea\" euskal dokumentalean, non azaldu baitzuen nolakoak ziren garai hartako Euskal Herriko landa giroko emakumeak eta nola ikusten zuten mundua; bigarrena, Arantzazu Amezagaren \"La mujer vasca\" liburuan. Hor, euskaraz ere daude jasota garai hartako ohitura, otoitz eta zenbait esaera.\"Hamabost egunetik behin arropa garbitu behar izaten genuen. Bost anai-arreba ginen, eta gurasoak (...). Oheak zabalagoak ziren eta maindireak ohiakezkoak (...). Baina gogorra zen hura guztia eta prozesu korapilatsua garbitzea (...) eskularrurik ez zegoelako, eta arropa eskuekin igurtzi behar genuelako, eta hatz-koskorrak zaurituta geratzen zitzaizkigulako\". (...). Gero errekara joaten ginen eta han astintzen genuen arropa. Udan ez zen zaila, baina neguan (...) dena hain hotz zegoen, eta goizean egin beharra zegoen. Gero zintzilikatzen genituen, eta hori ere lan luzea zen. Batzuetan, arropa izotza bezain gogorra bihurtzen zen. Garbigailua dudanetik ez dut uste nik neuk ere behin ere hain zaila izan zenik arropa garbitzea \"."}
{"id": "909908", "revid": "12788", "url": "https://eu.wikipedia.org/wiki?curid=909908", "title": "Barisal", "text": "Barisal (, \"Barishal\") Bangladeshko hegoaldeko hiria da. Barisal bibhagaren hiriburua eta hiri nagusia da. 2011n 328.278 biztanle zituen."}
{"id": "909910", "revid": "1712", "url": "https://eu.wikipedia.org/wiki?curid=909910", "title": "Hydrurga leptonyx", "text": ""}
{"id": "909912", "revid": "1712", "url": "https://eu.wikipedia.org/wiki?curid=909912", "title": "Sirenio", "text": ""}
{"id": "909914", "revid": "1712", "url": "https://eu.wikipedia.org/wiki?curid=909914", "title": "Herri indigena", "text": ""}
{"id": "909916", "revid": "1545", "url": "https://eu.wikipedia.org/wiki?curid=909916", "title": "Itsas ugaztun", "text": "Itsas ugaztunak ozeano- eta itsas ekosistemetan bizi diren ugaztun urtarrak dira. Talde honen barruan sartzen dira itsas txakurrak, baleak, manatiak, itsas igarabak eta hartz zuriak. Itsas ingurunean elikatzeko beharra da animalia horiek talde bakarrean elkartzen dituen ezaugarri bakarra.\nItsas ugaztunen kopurua txikia da lehorrean bizi diren ugaztunekin konparatuta. Itsas ekosistemetan dituzten zereginak askorarikoak dira, besteak beste, itsas ekosistemen mantentzean eta harrapakinen erregulazio-prozesuetan hartzen dute parte.\nAborigeneak izan ziren lehen aldiz itsas ugaztunak ehizatu zituzten pertsonak, haietatik elikagaiak eta beste baliabide asko lortzeko. Beste itsas ugaztun asko industriaren eta merkataritzaren oinarria izan ziren, eta ustiatutako espezieen populazioen gainbehera azkarra gertatu zen, batez ere zigilu eta baleena. Harrapakaritza komertzialak hainbat espezieren iraungipenera eragin du, adibidez, itsas bisoiena, Japoniako itsas lehoiena eta Karibeko itsas txakur mediterranearrena. Harrapaketa komertziala amaitu zenean, hainbat espezieren kopurua handitu egin zen, iparraldeko elefante zigiluarena eta bale grisarena besteak beste. Egun, beste animalia batzuek arrisku larrian jarraitzen dute, Ipar Atlantitkoko baleak adibidez. Dena den, nahiz eta harrapakaritza komertziala amaitu, itsas ugaztun asko hil daitezke nahigabe arrantzarako erabiltzen diren sareetan harrapatuta geratzen direnean. Ozeanoetako trafikoa handitzeak itsasontzien eta ugaztun handien arteko talka maizago gertatzea eragin du. Habitataren degradazioa animalia hauek jasaten duten beste mehatxu bat da, elikagaiak bilatzeko eta harrapatzeko gaitasunean eragiten baitu. Kutsadura akustikoak, adibidez, animalien ekolokalizazioan eragin dezake, eta berotze globalaren eraginak artikoetako inguruneak suntsi ditzake.\nTaxonomia.\nEboluzioa.\nItsas ugaztunak 129 espeziek osatzen duten askotariko taldea da, eta bizi ahal izateko ozeanoa behar dute. Talde horiek soilik biltzen dira talde batean itsas ingurunea elikatzeko behar dutelako eta horrekiko mendekotasuna dutelako. Itsas inguruneen beharrizan maila asko aldatzen da espeziearen arabera. Itsas ugaztunek ur-ingurunean bizitzeko garatzen dituzten moldapenak oso desberdinak dira baita espezieen arabera ere. Zetazeoak eta sirenioak guztiz urtarrak dira eta, ondorioz, uretako bizimodua izatera behartuta daude. Baleak eta itsas lehoiak, aldiz, erdiurtarrak dira eta, haien denbora gehiena uretan ematen duten arren, lehorrera bueltatu behar dira estalketa, muda edo haziera moduko funtzio garrantzitsuak betetzeko. Azkenik, itsas igarabek eta hartz zuriek ez dute ur-ingurunean bizitzeko horrenbeste moldapen. Mota desberdinetako itsas ugaztunen dieta ere askotarikoa da. Batzuk zooplanktonaz elikatzen dira, beste batzuk arrainez, txipiroiz, itsaskiz eta algez, eta gutxi batzuk bestelako ugaztunez elikatzen dira.\nZetazeoak urtar bilakatu ziren duela 50 milioi urte inguru. Ikerketa molekularretan eta morfologikoetan oinarrituta, zetazeoak genetikoki eta morfologikoki Artiodactyla, behatz kopuru bikoitia duten ungulatuak, ordenaren barruan kokatu dira. \"Cetartiodactyla\" hitzak esan nahi du baleak ungulatuetatik eratorri zirela. Izena bi ordenak, Cetacea eta Artiodactyla, elkartzetik dator. Definizio horren barruan, baleen eta izurdeen ahaide lehortar gertukoena hipopotamoa dela uste dute ikertzaileek.\nSirenioak, itsasoko behiak, itsastar bilakatu ziren duela 40 milioi urte inguru. Sirenioen lehen agerpena fosilen erregistroan Eozeno goiztiarrean izan zen, eta Eozeno bukaerarako esanguratsuki dibertsifikatu ziren. Ibaietako, estuarioetako eta itsas kostako animalia urtarrak azkar zabaltzeko gai izan ziren. Beste itsas ugaztun batzuk ez bezala, Sirenio zaharrena, \u2020Prorastomus, Jamaikan aurkitu zen. Ezaguna den Eozeno goiztiarreko lehen Sirenio tetrapodoa \u2020Pezosiren izan zen. Ezagunak diren lehen itsas behiak, Prorastimidae eta Protosirenidae familiatakoak, Eozeno garaikoak dira, eta txerri tamaina zuten lau hankako anfibioak ziren. Dugongidae familiako lehen kideak Eozeno garaiaren bukaeran agertu ziren. Orduan, itsas behiak guztiz urtarrak ziren jada.\nEozeno garaian, pinipedioak beste kaniformeetatik banandu ziren duela 50 milioi urte. Ugaztun lehortarrekin duten lotura ebolutiboa ezezaguna zen 2007ra arte non Miozeno goiztiarreko \u2020\"Puijila darwini\"-ren gorotzak aurkitu ziren Nunavut-en (Kanada). Igaraba modernoek bezala, \"Pujiila\"-k isats luzea, gorputz-adar motzak, eta hegatsen ordez sare moduko oinak zituen. Otariidae (belarridun itsas txakurrak) eta Odobenidae (mortsak) leinuak duela 28 milioi urte banandu ziren. Fozidoak (belarri gabeko itsas txakurrak) duela 15 milioi urtetatik existitzen dira gutxienez, eta ebidentzia molekularrek erakusten dute Monachinae (itsas txakur fraileak) eta Phocinae leinuak duela 22 milioi urte banandu zirela.\nEbidentzia fosilek erakusten dute itsas igaraben (\"Enhydra\") leinua Ipar Pazifikoan isolatu zela duela 2 milioi urte gutxi gorabehera, orain iraungitako \"Enhydra macrodonta\" eta itsas igaraba modernoa (\"Enhydra lutris\") emanda. Hasieran, itsas igarabek ipar Hokkaido eta Errusian eboluzionatu zuten, eta geroago zabaldu ziren ekialdera, irla Aleutianetara, Alaskara, eta Ipar Amerikako kostatik behera. Itsas igaraba nahiko berria da itsasoko bizitzan duela 50 milioi urte sartu ziren zetazeoekin, duela 40 milioi urte sartu ziren sirenioekin eta duela 20 milioi urte sartu ziren pinipedoekin alderatuta. Alderdi batzuetan, ordea, itsas igaraba hobeto egokituta dago itsas bizitzara pinipedoak baino, pinipedoak lehorrera edo izotzetara joan behar baitira erditzera.\nHartz zuriak hartz arreetatik (\"Ursus arctos\") eratorriak direla uste dute ikertzaileek: Pleistozeno garaiko glaziazio batean hartz arrea isolatu ondoren hartz zuri bilakatu zela. Ezaguna den hartz polar fosil zaharrena duela 130.000-110.000 urteko baraila-hezurra da, Prince Charles Foreland-en aurkitua 2004an. Hartz polarraren mitokondrio-DNA (mtDNA) hartz arrearenetik bereizi zen duela 150.000 urte. Gainera, hartz arre talde batzuek erlazio estuagoa dute hartz zuriekin beste hartz arre batzuekin baino, beraien mtDNAren arabera; horrek esan nahi du hartz zuriak agian ez liratekeela espezietzat hartu behar.\nOro har, lehorreko amniotoen itsasoaren kolonizazioa Zenozoikoan maizago gertatu zen Mesozoikoan baino. Joera hori bultzatu zuen faktorea izan zen kostatik gertu zeuden itsas inguruneen emankortasunaren handipena. Trantsizioa erraztu zuen endotermia ere erabakigarria izan zen.\nBanaketa eta habitata.\nItsas ugaztunak modu zabalean daude banatuta lur planetan zehar, nahiz eta haien banaketa ozeanoen produkzioarekin bat egiten duen. Espezieen aberastasun handian 40\u00ba-ko latitudeen inguruan ageri da, bai iparraldean eta bai hegoaldean. Ipar eta Hego Amerika, Afrika, Asia eta Australia inguruan agertzen den ekoizpen primario handiaren ondorioz gertatzen da. Espezieen hein totala aldakorra da itsas ugaztun espezieen arabera. Batez beste, itsas ugaztunek Ozeano Indikoaren azaleraren 1/5a betetzen dute. Ikusitako tamainaren aldakortasuna baldintza ekologiko desberdinen eta ingurumen-baldintza aldakorrei aurre egiteko duten gaitasunaren araberakoa da. Itsas ugaztunen espezieen aberastasun handiaren eta gizakiak ingurunean duen eraginaren arteko harremanak gainjarri egiten dira.\nItsas ugaztun gehienak, itsas txakurrak eta itsas igarabak besteak beste, kostaldean bizi dira. Itsas txakurrek habitat lehortarrak ere erabil ditzakete, bai uharteetan eta bai ingurune kontinentalean. Ingurune tropikaletan, hondartza hareatsu eta harritsuetan, itsas kobazuloetan, mareek sortutako putzuetan edo hondar-bankuetan biltzen dira ugalketarako edo atseden hartzeko. Beste espezie batzuek gizakiak sortutako plataformetan ere hartzen dute atseden. Itsas txakurrak ingurune lehortarrean mugitu daitezke, hareazko dunetan atseden hartu eta itsaslabarrak igo ahal dituzte. Zetazeo gehienak, bestalde, itsaso zabalean bizi dira, eta kaxalote moduko espezieak 300-760 m bitarteko sakoneretan igeri egin dezakete janaria bilatzeko. Sirenioak kostaldean bizi dira, sakonera txikiko uretan, 9 m-ra itsas mailaren azpian. Dena den, Sirenio batzuk sakonera handiagoetan algak bilatzen ikusi dira. Itsas igarabak babestutako eremuetan bizi dira, hesi-arrezifeetan edo kostalde arrokatsuetan. Dena den, izotz mugikorretan edo gune areatsuetan ere egon daitezke.\nItsas ugaztun askok migratu egiten dute urtaroen arabera. Baleek eguraldi-aldaketen ondorioz agertu eta desagertu egiten diren izotz blokeen arabera migratzen dute. Gainera, balea batzuek distantzia luzeko migrazioak egiten dituzte, ur tropikaletan erditu eta kumea hezi ahal izateko. Hartz zuriek, aldiz, haien harrapakinei jarraituz migratzen dute. Badia batzuetan, urteko aldi batzuetan izotza guztiz desagertzen da eta hartz zuriek bere burua behartua ikusten dute lehorrera migratzeko, hurrengo izozte-garaia heltzen den arte.\nMoldapenak.\nItsas ugaztunek bizitza urtarreko hainbat ezaugarri fisiologiko eta anatomiko gainditu behar dituzte. Ezaugarri horietako batzuk berezkoak dira espezie batean. Itsas ugaztunek hainbat ezaugarri garatu dituzte lokomozio eraginkorra lortzeko, hala nola, arrastea ekiditeko torpedo formako gorputzak, propultsiorako eta gidatzeko gorputz-adar eraldatuak, eta propultsiorako eta orekarako isats- eta bizkar-hegatsak. Itsas ugaztunak termorregulazioan adituak dira, ilaje dentsoak, gantzak, edo odol-zirkulazioaren doikuntzak baitituzte; gainera, torpedo formako gorputzek, gorputz-adar motzek, eta tamaina handiak bero-galera ekiditen laguntzen diete.\nItsas ugaztunak urpean denbora luzez egoteko gai dira. Pinipedioek eta zetazeoek odol-hodien sistema handiak eta konplexuak dituzte, urperatze sakonak egiteko beharrezko oxigenoa metatzeko. Beste metaketa-gune batzuk muskuluak, odola, eta barea dira, oxigeno-kontzentrazio handiak metatzeko gaitasuna dutenak. Bradikardia, hau da, bihotz-taupaden erritmoa moteltzea, eta basokonstrikzioa, oxigeno gehiena garuna eta bihotza bezalako berebiziko organoetara bideratzea, egiteko gai dira, denbora luzeagoz urperatuta mantentzeko eta oxigeno falta gainditzeko. Oxigenoa agortzen bada, itsas ugaztunek glukogeno-erreserba ugari dituzte, murgiltze luzeetan gertatzen diren hipoxia-egoeretan glukolisi anaerobikoa egiteko.\nSoinuak desberdin bidaiatzen du uretan; horregatik, itsas ugaztunek hainbat egokitzapen garatu dituzte komunikazio, ehiza, eta harraparien detekzio eraginkorrak lortzeko. Baleen eta izurdeen egokitzapen esanguratsuena ekolokalizazioaren garapena da. Horzdun baleek maiztasun altuko izpi-pultsuak igortzen dituzte beraien burua begira dagoen noranzkoan. Soinuak hezurrezko sudur-hobietako airea ezpain fonikoetatik bideratuz eratzen dituzte. Soinu horiek garezurreko hezur konkabo dentsoak eta haren oinarrian dagoen aire-zaku batek islatzen dituzte. Izpi enfokatu hori \u201cmeloi\u201d izeneko organo gantzatsu batek modulatzen du. Organo gantztsuak leiar akustiko bezala jokatzen du, dentsitate desberdinetako lipidoz osatuta baitago.\nItsas ugaztunek ezaugarri ugari garatu dituzte elikatzeko, beraien hortzaldian ikus daitezkeenak. Esaterako, pinipedioen eta odontozetoen masail-haginak propio moldatuta daude arrainak eta txibiak harrapatzeko. Alderantziz, bale-bizarrak planktona eta arrain txikiak iragazteko garatu dira.\nHartz zuriek, itsas igarabek, eta itsas txakur iletsuek ilaje luzea, oliotsua, eta iragazgaitza dute airea harrapatu eta isolamendu termikoa ahalbidetzeko. Baleek, izurdeek, mazopek, manatiek, itsasuskiek, eta mortsek, ordea, ilaje luzea galdu dute, eta epidermis lodi eta dentsoa eta gantz-geruza lodia garatu dute, arrastea ekiditeko. Itsas hondoan elikatzen direnak, manatiak adibidez, ura baino pisutsuagoak izan behar dira hondoarekin kontaktua mantentzeko edo urperatuta egoteko. Itsas azalean bizi diren animaliek, itsas igarabek adibidez, alderantzizkoa behar dute, eta animalia igerilariek, izurdeek esaterako, flotagarritasun neutroa behar dute uretan gora eta behera ibiltzeko. Oro har, hezur lodi eta dentsoak dituzte itsas hondoko animaliek, eta dentsitate baxuko hezurrak, aldiz, ur sakonetan bizi diren ugaztunek. Hartz zuriak eta itsas igarabak bezalako itsas ugaztun batzuk pisua mantentzen duten gorputz-adarrak mantendu dituzte, eta horiei esker lurrean ibiltzeko gai dira, lehorreko animaliek bezala.\nEkologia.\nDieta.\nZetazeo guztiak dira harrapakariak eta haragijaleak. Haginak dituzten baleak arrainez eta zefalopodoz, gehienbat, eta krustazeoz eta bibalbioz elikatzen dira. Beste balea-espezie batzuk eta ponipedio-espezie batzuk iragazleak dira. Partekatzen duten harraparitza-metodo bat arrainzaintza da, zeinean arrain-bolumen txiki batez arduratzen diren. Ondoren, taldeko kide bakoitzak arrantza egiten du, zaindutako arrainez elikatzeko. Izurdeek erabiltzen duten arrantza-mekanismoa desberdina da, azaleko uretan dauden arrainez elikatzen dira, harrapatzeko errazagoak direlako. Orka arruntek eta izurde handiek haien harrapakina kostaldera bideratzen dute bertan ehizatu ahal izateko. Orka arruntak ezagunak dira marrazo zuriak eta arraiak geldiarazteko gai direlako. Haragijaleak diren arren, haien hesteetako mikrobiota herbiboro lehortarren antzekoa da, seguruenik aitzindari belarjale bat dutelako.\nBalea bizardunek beren bizar-plaka erabiltzen dute planktona harrapatzeko; bi metodo erabiltzen dituzte horretarako: \"lunge\"-elikadura eta trago-elikadura. \"Lunge\"-elikadura egiten duten animaliek beren baraila luzatzen dute ahoa emendatu ahal izateko. Luzatze horrek haien eztarrian ildoak eratzen dituelarik, \u00a0barneratu dezaketen ur-bolumena handitu egiten da. Metodo hori bakarrik izaten da energetikoki eraginkorra elikagai-masa handi baten aurrean aplikatzen dutenean. Trago-elikadura egiten duten animaliek ahoa irekita egiten dute igeri eta, horrela, ura eta harrapakinak barneratzen joaten dira. Kasu honetan, harrapakinek tamaina egokia eta igeriketa geldoa izan beharko dute harrapatuta geratzeko.\nIgarabak dira arroken artean mugitzeko gaitasuna duten itsas animalia bakarrak. Igarabek barraskiloen moduko organismoak jasotzen dituzte hondoko urtean bibalbioen bila murgildu ahal izateko. Atzaparrekin ehizatzen duen itsas ugaztun bakarrak dira: gorputz-adar bakoitzaren azpian poltsa bat dute elikagaiak bildu ahal izateko eta azalera garraiatu ahal izateko. Igarabek beren soinaren gainean flotatzen duten bitartean elikatzen dira, poltsetan gorde duten elikagaiak atzaparrekin hartuz eta ahora eramanez. Oro har krustazeoez eta arrainez elikatzen dira.\nPinapidoak krustazeoz, bibalbioz, zefalopodoz arrainez, zooplanktonez eta odol-beroko harrapakinez elikatzen dira eta oro har, ez dira oso espezifikoak. Normalean ornogabe sesilez, taldeetan antolatzen diren animalia endodermikoez edo animalia geldoez elikatzen dira. Bakartiak diren espezieak kostaldeko uretan, badietan edo erreketan aurkitzen dira. Arrain-banku handiak aurkitzen dituztenean, modu kooperatiboan ehizatzen dute.\nHartz zuria hartz-espezie karniboroena da. Oro har itsas txakur marmolairez eta itsas txakur bizardunez elikatzen dira hartz zuriak. Izotzaren, uraren eta airearen arteko interfasean ehizatzen dute batez ere; zigiluak lehorrean edo uretan ehizatzen dituzte bakarrik. Ehizatzeko, usaimenaren bidez zigiluen arnasketarako zuloak hautematen dituzte eta horien inguruan makurtzen dira zein ateratzen diren arte. Hartz zuriak zigiluaren arnasketa nabaritzen duenean, bere atzaparra zuloan sartu egiten du, zigilua gordelekutik ateratzeko. Hartz zuriek ehizatzeko erabiltzen duten beste mekanismo bat da izotzean etzanda dauden zigiluak ehizatzea. Erabiltzen duten azken mekanismoa, emeek erditzeko elurretan eraikitzen dituzten gordelekuak erasotzea da.\nSirenidoak itsasoko landareez elikatzen dira gehienbat. Landare osoa ingeritzen dute normalean, sustraiak barne. Hori egitea posible ez bada, hostoez elikatzen dira bakarrik. Itsasoko landare mota asko aurkitu dira dugongoen urdailean eta ondorioztatu da, itsasoko belar gutxi daudenean algez elikatzen direla.\nFuntsezko espezieak.\nIgarabak oso espezie garrantzitsuak dira; ekosistemetan duten eragina beraien tamainak eta kopuruak diruditena baino handiagoa da. Belarjale bentiko batzuen populazioak kontrolpean mantentzen dituzte, bereziki itsas trikuen populazioa. Itsas trikuak alga arreez elikatzen dira, eta horien heriotza eragiten dute. Alga arreen basoek eskaintzen duten habitata eta bertako nutrienteak galtzeak ondorio nabariak ditu itsas ekosistemetan. Ipar Pazifikoko gune batzuetan ez dago igarabarik, eta ondorioz, itsas trikuen ekosistema ez-emankorrak agertzen dira, itsas triku ugarirekin eta alga arreen basorik gabe. British Columbian igarabak berriz sartzeak nabariki hobetu du itsas ekosistemen osasuna. Aleutiarretan, Komandante uhartetan, eta Kaliforniako kostan igarabak berriz sartuz antzeko emaitzak lortu dira. Hala ere, Kaliforniako alga arreen baso batzuk berreskuratu egin dira igarabak sartu gabe; beraz, itsas trikuen populazioa beste faktore batzuek kontrolatzen dute gune horietan. Igarabek itsas trikuen populazioak kontrolatzeko duten gaitasuna garrantzitsuagoa da kosta irekietan babestuago dauden badia eta estuarioetan baino.\nGoi-harrapakariek eragina dute harrapakinen populazio-dinamikan eta defentsa-estrategietan (kamuflajean adibidez). Hartz zuria da goi-harrapakari nagusia. Beste hainbat espeziek, bereziki azeri artikoek (\"Vulpes lagopus\") eta ipar-kaioek (\"Laur hyperboreus\"), hartz zuriek hildako hondarrak jaten dituzte. Hartz zurien eta itsas txakur marmolaireen arteko harremana hain estua da, ezen itsas txakur marmolaireen ugaritasunak hartz zurien dentsitatea erregulatzen duen, eta era berean, hartz zurien harrapakaritzak itsas txakur marmolaireen dentsitatea eta ugaltze-arrakasta erregulatzen dituen.\u00a0 Hartz zuriek itsas txakurrez elikatzeak eragindako presio ebolutiboak itsas txakur artikoen eta antartikoen arteko desberdintasunak azaltzen ditu. Ur-azaleko harrapakaririk ez duten itsas txakur antartikoek ez bezala, itsas txakur artikoek arnas-zulo gehiago dituzte, atseden gutxiago hartzen dute izotz gainean dauden bitartean, eta oso gutxitan sabelusten dute izotz gainean. Itsas txakurkume artikoen ilajea zuria da, seguraski kamuflajerako, itsas txakurkume antartikoen ilajea, aldiz, iluna da.\nOrkak goi-harrapakariak dira bizi diren gune guztietan, eta eragin nabariak izan ditzakete harrapakinen espezieetan. Beraien dieta oso zabala da, eta hainbat itsas ornodunez elikatzen dira: izokinak, arraiak, marrazoak (baita marrazo zuriak ere), balea handiak, eta 20 pinipedo espezie barne. Orkak balea jaioberriez elikatzen dira, eta hori baleak ur tropikaletara migratzearen eta bertan kumeak erditzearen eragilea izan daiteke, ur tropikaletako orka kopurua ur polarretakoa baino askoz baxuagoa delako. Gizakien baleen ehiza baino lehenago, pentsatzen da balea handiak zirela orken elikagai nagusia, baina baleen populazioaren jaitsiera nabariaren ondorioz, orken dieta zabaldu egin zen itsas ugaztun txikiagoetara. 1990eko hamarkadako Aleutiarretako igaraben populazioaren jaitsiera orken harrapakaritzaren ondorio izan zela uste da, baina ez dago hori erakusten duen ebidentzia zuzenik. Itsas igaraben jaitsieraren ondoren, itsas txakur arrunten eta itsas lehoien populazioak jaitsi ziren. Itsas txakur arruntek eta itsas lehoiek jatorrizko harrapakina ordezkatu zuten.\nBaleen zikloa.\n2010eko ikerketa batek erakusten du baleak eragin positiboa dutela arrantzaleengan, \u201cbaleen zikloa\u201d izenekoa dela eta. Baleek nitrogenoa bezalako mantenugaiak garraiatzen dituzte itsas hondoetatik\u00a0 azalerara. Garraio horrek goranzko ponpa biologiko bezala jokatzen du. Maineko golkora modu honetan heltzen den nitrogeno kantitatea golkora isurtzen duten ibai guztiek dakarten nitrogeno kantitatea baino handiagoa da, zehazki, 23.000 tona ingurukoa urtero. Baleek ozeanoaren azalean sabelusten dute. Beraien gorotzak garrantzitsuak dira arrantzarako, burdinan eta nitrogenoan aberatsak direlako. Baleen gorozkiak likidoak dira, eta ondoratu beharrean, gainazalean geratzen dira, eta fitoplanktona horietaz elikatzen da.\nHiltzerakoan, baleen gorpua itsas hondora doa, horrela itsas bizitzarentzat habitat garrantzitsu bat eskainita. Gaur egun ondoratutako balea-gorpuek eta ebidentzia fosilek erakusten dute ondoratutako balea-gorpuek bizidun talde ugari agertzea eragiten dutela, 407 espezietara helduta. Balea-gorpuen degradazioa hiru fasetan gertatzen da. Lehenengo fasean, organismo mugikorrak, marrazoak eta mixinak adibidez, ehun bigunak jaten dituzte hilabete batzuetatik bi urterako denbora-tartean. Ondoren, bigarren fasean, krustazeoak eta poliketoak bezalako oportunista aberasleek hezurrak eta sedimentuak, materia organikoa dutenak, kolonizatzen dituzte urte batzuetan zehar. Azkenik, hirugarren fasean, sufrearen bakterioek hezurrak degradatu, eta hidrogeno sulfuroa (H2S) askatzen dute eta organismo kimioautotrofoen hazkundea ahalbidetzen dute. Organismo kimioautotrofoek aldi berean muskuiluen, txirlen, lapen, eta itsas barraskiloen agerpena eragiten duten. Azken fase honek hamarkadak iraun ditzake, eta batez beste, 185 espezieko gune aberatsak sortzen ditu."}
{"id": "909918", "revid": "116965", "url": "https://eu.wikipedia.org/wiki?curid=909918", "title": "David Bellamy", "text": "David James Bellamy, OBE (Londres, 1933ko urtarrilaren 18a - 2019ko abenduaren 11) ingeles botanikari, ekologista, idazle eta telebista aurkezlea izan zen. Bere liburuek eta telebista-sailek naturaren gainean ezagutu zuten."}
{"id": "909922", "revid": "119347", "url": "https://eu.wikipedia.org/wiki?curid=909922", "title": "Kluster", "text": "Enpresa-klusterraren definizioa, elkarri konektatutako negozioen, hornitzaileen zein zerbitzu-emaileen, eta arlo espezifiko baten jarduten duten erakunde espezializatuen kontzentrazio geografikoa da. Klusterren bidez helburua produktibitatea handitzea da, enpresek nazio mailan eta mundu mailan hobeto lehia dezaten.\nKontzeptua.\nEnpresa-kluster terminoa, edo industria-klusterra, lehiaketa-klusterra edo Portereko klusterra ere deitzen dena, Michael Porter-ek \"The Competitive Advantage of Nations\" (1991) izeneko liburuan aurkeztu eta jendarteratu zuen. Harrez gero, klusterren garapena gobernu programa askoren ardatz bilakatu da. Ekonomialariek aglomerazioaren ekonomia gisa aipatzen duten azpiko kontzeptua, Alfred Marshallen 1890eko lana da.\nMichael Porterrek aldarrikatzen du klusterrek lehiakortasuna hiru modutara eragiteko gaitasuna duela: klusterreko enpresen produktibitatea handituz, eremuko berrikuntza bultzatuz eta arloko negozio berriak bultzatuz. Porterren arabera, ekonomia global modernoan, abantaila konparatiboa - hala nola kokaleku jakin batzuek hornidura bereziak dituztelako (adibidez, portua, eskulan merkea, etab.) sarrera kostu handiak gainditzeko- ez da hain garrantzitsua. Gaur egun, garrantzisuagoa da, hots, enpresek nola erabiltzen dituzten etengabeko berrikuntza eskatzen dituzten inputak. Porterrek argudiatzen du jarduera ekonomikoak jarduera sozialetan txertatuta daudela, itsasgarri sozialek klusterrak lotzen dituztela. Finean, berrikuntza nabarmenagoa egiten dela pertsonen arteko sare indartsuagoak dituzten komunitateetan.\nEnpresa-klusterrak.\nIzaera.\nNormalean antzeko beste enpresa batzuekin egiten dituzte multzoak, eremu geografiko definituan, merkatu eta teknologia berdintsuak konpartitzen dituztenak, eta baita langileen trebetasun beharrak. Sarritan erosle-saltzaileen arteko harremanak lotzen dituzte.\nZergatik sortzen diren.\nElkarlanean aritzeak produktibitatea handitzen dietelako, beren esparruko enpresek hobeto lehiatzeko. Klusterrek normalean azpiegitura, hornitzaile eta banaketa sareak partekatzen dituzten industria edo teknologia arloko enpresak hartzen dituzte barnean.\nKlusterren estrategia.\nKlusterrak lehian dauden eta kolaboratzen duten enpresen kontzentrazio geografikoak direnez, berrikuntza gehiago lortzeko eta batez besteko soldata handiagoa erdiesteko helburuak dituzte. Klusterrean oinarritutako garapen ekonomikorako estrategiak klusterren errendimendua hobetzeko diseinatutako esku-hartzeak dira, \u00a0klusterreko enpresen behar komunei aurre eginez.\nKlusterizazioaren onurak informazio arloan.\nInformazio arloan, klusterizaziorako inteligentzia zerbitzariek eskuragarritasunaren abaintaila eskaintzen dute. Kluster bateko zerbitzari batek huts egiten badu, klusterreko beste edozein zerbitzarik lan karga hori jaso dezake. Horrek denbora eta informazio baliotsua galtzea ekiditzen du.\nEkoizpen klusterrak.\nKalitate handiko produkzio linea batek zerbitzari, lan estazio, edo bestelako hardware sorta ugari eraiki eta probatzea ahalbidetzen digu, produkzio akatsak ezabatuz eta osagai akastunak identifikatuz.\nPertsonen klusterrak.\nPertsonen artean hobetzeko lehia sortzen da, eta horrek enpresak ontzera bultzatzen ditu. Elkarrekin lan egiten duten profesional trebeek, euren arteko sareak eratzeko joera dute. Erakundeek, unibertsitateak barne, funtzio garrantzitsua dute sare hauek eratzeko eta sortzeko, eta horrek ezagutza partekatzea bultzatzen du eta kapital soziala handitzea.\nKluster motak.\nKonposizioaren arabera.\nAlemanian erakundeen arteko sareen kontzeptua eta Erresuma Batuko klusterren garapenaren ondoren; askok uste dute lau metodo egon daitezkeela kluster bat identifikatzeko:\nAbantaila konparatiboaren arabera.\nEzagutza mota desberdinetan oinarritutako negozio kluster mota ugari ezagutzen dira:\nProzesuaren arabera.\nKlusterra identifikatu, definitu eta deskribatzeko prozesua ez dago estandarizatuta. Banakako ekonomia aholkulariek eta ikertzaileek beren metodologiak garatzen dituzte. Klusterren analisi guztiak tokiko eta eskualdeetako enplegu ereduen ebaluazioan oinarritzen dira. Adibidez klusterren eta industriaren aglomerazioaren inguruko datu estatistikoak eskaintzen dituzten datu-base aipagarriak honakoa dira:\nEuskal Herriko klusterrak.\nKlusterren politika.\n1990eko hamarkadaren hasieratik, euskal enpresa nagusiak erakunde sektoreak sortzen hasi ziren. Sektoreko enpresekin eta hornitzaileekin lankidetza teknikoa eta komertziala bultzatu zuten eragileak bihurtu ziren, eta nazioarteko azoka eta foro mota guztietan presentzia bultzatu eta babestu zuten. Azken batean, euskal industria politikaren tresnak bilakatu ziren, eta enpresen lankidetzan erantzunak artikulatzeko oinarrizko elementuak.\nKudeaketa ikuspegi berria.\nBere helburua kideen artean lankidetza sustatzea da, kluster bakoitzaren erronka estrategikoei aurre egitean, enpresa txiki eta ertainak, ETEak, \u00a0indartzeko bidean.\nBere ingurunearentzako balioa sortzen duen tresna da, lankidetza publiko-pribatuaren ondorioz, bere ekintzak lerrokatzeko instituzio-politika estrategikoak, Industrializazio Plana, Nazioartekotzea, Zientzia Teknologia eta Berrikuntza, Espezializazio Adimenduna, etab. .\nEkintzak kokatu.\nHiru lankidetza-ekintzak, Klusterren Plan Estrategikoaren logikatik eratorritako matrizean, eta Eusko Jaurlaritzaren ekonomia eta lehiakortasun estrategian definitutako Ekintza Estrategiko Arlotik sortzen dira:\nNazioartekotzea.\n\u2022 Enpresak merkatu berrietara eta nitxo globaletara sartuz, eta balio kate globaletan integratuz.\n\u2022 Ekimen eta lankidetza proiektuen garapena, aukera barneko eremuetan, hala nola itsasertzean, hiri adimendunetan eta abarretan, nitxo berrietara eta merkatu globaletara sartzeko.\n\u2022 Atzerriko enpresen jarduerak eta inplementazioak erakartzeko laguntza, bai eta kluster bakoitzaren balio kateak osatzen laguntzen duten proiektu industrial estrategikoak ere.\nKlusterren zerrenda.\nHEGAN - Basque Aerospace Cluster. 65 bazkide ditu, eta horien artean daude enpresak, unibertsitateak eta teknonolgi zentroak.\nACICAE - Automozioaren klusterra. Guztira 100.000 pertsona enplegazen dituzten 300 enpresa dira bertako bazkide.\nEIKEN - Basque Audiovisual and Digital Content. Ikus-entzunezko azpisektorean 47 bazkide daude, eta hizkuntzaren azpisektorean beste hamabi.\nACEDE - Euskadiko etxeen eta Elektotresnerren Klusterra. Hamazazpi bazkide ditu, enpresa, teknologi zentro eta instituzioen artean.\nGAIA - Euskadiko Teknologia Elektronikoen eta Informazioaren Industrien Elkartea. Guztira 300 bazkide ditu, enpresa eta teknologi zentoak.\nKLUSTER ENERGIA - Basque Energy Cluster. Ehun bazkidetik gora daude bertan, energiaren esparruko maila goreneko enpresa trakziogileak, enpresa txiki eta ertainak, ikerketa arloko erakundeak eta erakunde publikoak tarteko direla.\nFORO MARITIMOA - Euskal Herriko Itsas Foroa. Hogeita hamar bazkide ditu, enpresa, teknologi zentro eta erakundeen artean.\nAFM - Advanced Manufacturing Technologies - Makina Erreminta Fabrikatzaileen, Osagarrien, Osagaien eta Tresnen Espainiako Elkartea. 197 bazkide ditu, horietatik 128 enpresa eta besteak elkarte zein teknologi zentroak.\nACLIMA - Basque Environment Cluster - Euskal Ingurunearen Klusterra. 109 bazkide ditu, enpresa, unibertsitate, teknologi zentro eta erakundeen artean.\nCLUSTERPAPEL - Euskadiko Paperaren Clusterra. Hogeita hamabi bazkide ditu, gehienak enpresak.\nUNIPORTBILBAO - Portu Erkidegoa - Uniport-ek \u201cBilboko portuaren klusterra\u201d deritzona osatzen du, Euskadiko sektore estrategiko baten ordezkaria den aldetik. Hogei enpresa eta erakunde dira bertako bazkide.\nMLC ITS . - Euskadi Mugikortasun eta Logistika Klusterra. 108 bazkide ditu, enpresa, teknologi zentro, unibertsitate eta erakundeen artean."}
{"id": "909923", "revid": "512", "url": "https://eu.wikipedia.org/wiki?curid=909923", "title": "Macaca munzala", "text": "Macaca munzala primate katarrino espezie bat da. Cercopithecidae familiako kidea da, Indiako ipar-ekialdean dagoen Arunachal Pradesheko endemikoa. 1997an aurkitu zuen Anwaruddin Choudhury primatologo indiarrak, \"Macaca thibetana\"ren azpiespezietzat hartu zuena.\nEspezie berri gisa deskribatu zuen 2004an Nature Conservation Foundationeko ikertzaile talde batek, Indian egoitza duen gobernuz kanpoko erakundea."}
{"id": "909924", "revid": "119347", "url": "https://eu.wikipedia.org/wiki?curid=909924", "title": "Nahaste perfektuko erreaktore jarrai", "text": "Nahaste Perfektuko Erreaktore Jarraitua jario etengabea duen eta ingeniaritza kimikoan sarritan erabiltzen den erreaktorea da. Erreaktore hau CSTR ere deritzona, hots, ingelesezko \"Continuously Stirred Tank Reactor\", ondo irabiaturiko ontzia da eta fase likidoan egiten diren erreakzio homogeneotarako erabiltzen da batez ere, biskositate txikiko likidoekin erraz lortzen baita ia nahaste perfektua. Pantailak edo bafleak ere erraz sar daitezke nahasketa hobea izan dadin eta jariakinak zorizko ibilbidea izan dezan. Erreaktore honen diseinurako nahaste perfektuaren hipotesia onartu behar da.\nNahaste perfektuaren hipotesia.\nNahaste perfektuko erreaktoreak propietate uniformeak ditu erreaktorearen barruko puntu guztietan. Hau da, kontzentrazioak balio bera du edozein puntutan, eta gauza bera gertatzen da tenperaturaren kasuan. Gainera, egoera egonkorrean ez dira tenperaturaren eta kontzentrazioaren balioak aldatzen denboran zehar.\nErregimen ideal honetan honako berezitasun hauek betetzen dira:\nKontzentrazioak jauzia egiten du sarreratik erreaktore barrurantz, sarrerako balioa CAe izatetik erreaktorekoa CAi izatera pasatzen baita. Kontuan hartu behar da nahaste perfektua denean barruko kontzentrazioa eta irteerako (CAi) kontzentrazioa berdinak direla.\nElementu fluidoen Egoitza denboraren banaketari dagokionez, nahaste perfektuko erreaktorean \u03c4=V/Q denbora espazialak elementuen batez besteko egoitza-denbora adierazten du.\nErreaktore isotermoa.\nErreaktorearen barruko tenperatura sarrerako eta irteerako emarietan berdina da. Kasu honetan, diseinua A osagaiaren materia-balantzea erreaktore osoari egitean datza, barruko propietateak uniformeak baitira. Horrela, nahaste perfektuzko erreaktore isotermo jarraituaren diseinu-ekuazioa lortzen da:\nMetaketa-abiadura= Sarrerako emaria - Irteerako emaria - Desagerpen-abiadura\nformula_1\nformula_2\nformula_3\nformula_4.\nErreaktore adiabatikoa.\nEraginkortasuna hobetzeko, erreaktorea isolatu egiten da, eta orduan, erreaktorea adiabatikoa dela esaten da. Erreakzioa exotermikoa bada, erreaktoreko T tenperatura sarrerako emariaren T0 baino handiagoa izango da. Haatik, endotermikoa bada, alderantziz gertatuko da.\nMateria-balantzea aplikatzeko, erreaktoreko tenperatura kalkulatu behar da. Horretarako, A osagaiaren energia-balantzea egin eta bertan materia-balantzea sartuz hurrengo adierazpena lortzen da.\nformula_5.\nEkuazio honetan onartzen da jariakinaren dentsitatea konstante mantentzen dela. Hori horrela da ia likido guztietan. Gasetan berriz, tenperatura-aldaketa bortitzik ez badago edo erreakzioko molak konstante mantentzen badira, jariakinaren dentsitatea konstante mantentzen da.\nErreaktore ez-isotermo eta ez-adiabatikoa.\nErreaktore hauetan bero-transferentzia atorren edo hodibihurren bidez egin daiteke. Kasu honetan egoera egonkorrean operatzen denez, erreaktoreko tenperatura konstante mantentzen da. Kasu honetan, bero- eta energia-balantzeak eginez, erreaktorearen tenperatura lortzen da:\nformula_6.\nPistoi-jarioko erreaktorearen eta nahaste perfektukoaren arteko konparazioa.\nNahaste perfektuko erreaktoreak pistoi-jariokoak baino bolumen handiagoa behar du konbertsio bera lortzeko. Horren zergatia elementu fluidoen egoitza-denboren banaketan datza. Gainera, nahaste perfektuko erreaktorea fase likidoan erabiltzen da batez ere.\nHala ere, erreakzio geldoetan egoitza-denbora altua lortzeko aukera ona eta merkea da nahaste perfektuko erreaktorea. Arazorik handiena tenperatura uniformea lortzea da, batez ere erreakzio beroa handia denean edota tenperatura tarte estuan mantendu behar denean erreakzio paraleloak ekiditeko. Kasu horietan, seriean jarritako erreaktoreen bateria da aukerarik onena, nahaste perfektuko erreaktore bakoitzean tenperaturaren eta konbertsioaren baliorik egokienak ezar daitezkeelako.\nErreaktore horren desabantaila da gainazal/bolumen erlazioa txikia dela. Haatik, gehienetan ez da arazo, abantaila baizik, erreakzioa era autotermikoan egin daitekeelako, erreaktorea era adiabatikoan jarduten duelako.\nSeriean jarritako nahaste perfektuko erreaktoreen bateria.\nKasu honetan, nahaste perfektuko hainbat erreaktore bata bestearen segidan jartzen dira. Aurreko atalean aipatutako desabantailak ekiditeko erabiltzen da estrategia hau, besteak beste, konbertsio altuagoa lortzeko, bero-transferentziarako gainazal/bolumen erlazio handiagoa lortzeko eta, selektibitatea hobetu nahi denean, tenperaturaren bilakaera egokia ezartzeko.\nSeriean kokatutako erreaktoreen kopurua zenbat eta handiagoa izan, hurbilago egongo da sistema pistoi jarioaren eredutik. Bestalde, erreaktore askoko bateria garestia denez, normalean industrian ez da ohikoa lau baino gehiago erabiltzea.\nErreaktore-baterian gertatzen den erreakzioa lehen ordenakoa baino handiagoa bada, erreaktoreen bolumena gero eta handiagoa izan behar du erreaktore segida aurrera doan heinean, guztizko balioa minimizatzeko. Erreakzioaren ordena bat baino txikiagoa denean, ordea, erreaktoreen bolumena gero eta txikiagoa izan behar du erreaktore-segida aurrera doan heinean."}
{"id": "909925", "revid": "119347", "url": "https://eu.wikipedia.org/wiki?curid=909925", "title": "Kakalardo bonbaketari", "text": "Kakalardo bonbaketaria lur-kakalardoa da (Carabidae), eta Brachinini, Paussini, Ozaenini edo Metriini taldekoa izan daiteke. Guztira 500 espezie daude, eta horien berezitasunik nabariena defentsarako duten mekanismoa da: erasoen aurrean substantzia bero eta kaltegarri bat jariatzen dute haien sabelaldetik, eta horrek eztanda-soinu txiki bat sortzen du. Soinu hori da, hain zuzen ere, kakalardoaren izenaren zergatia.\nErreakzioa bi substantzia kimikoren artean gertatzen da: hidrokinona eta hidrogeno peroxidoa. Bi osagai horiek kakalardoak sabelaldean dituen bi gordailuetan pilatzen dira. Kakalardoak eraso bat nabaritzen duenean, hidrokinona eta hidrogeno peroxidoa sabelaldeko bestibulura bideratzen dira. Bertan, hidrogeno peroxidoa deskonposatu egiten da, eta hidrokinona, aldiz, erreduzitu, bero kantitate handia sortzen duen katalisi entzimatiko baten bitartez. Horrek bi konposatu kimikoen nahastea ia uraren irakite-punturaino berotzen du. Ondoren, sortutako gasek nahastearen kanporaketa eragiten dute, barrunbeko presioa izugarri igotzen baitute. Kakalardo-espezie batzuek jaurtiketa norabideratu dezakete. Eragindako kaltea hilgarria izan daiteke erasotzailearentzat.\nHabitata.\nKakalardo bonbaketaria Antartikan izan ezik, beste kontinente guztietan bizi da. Oro har, tenperatura altuko baso edo belardietan bizi da. Ingurune desberdin askotan aurki daiteke, betiere haren arrautzak jartzeko hezetasun nahikoa badago.\nPortaera.\nKakalardo bonbaketariaren espezie gehienak haragijaleak dira, baita haien larbak ere. Kakalardoak normalean gauez ehizatzen du. Egunean zehar, ordea, espezie bereko beste kakalardo batzuekin elkartzen da leku ilunetan.\nAnatomia.\nIntsektuek oro har dituzten ezaugarri guztiak dituzte, hots, sei hanka, bi antena, sabelaldea eta toraxa. Ezaugarri orokor horiez gain, sabelaldearen puntan bi guruinez osaturiko bi egitura berdin dituzte. Lehenengo guruinak hidrokinonak eta hidrogeno peroxidoa sintetizatzen ditu eta bigarrenak, ordea, entzima katalitikoak. Lehenengo guruinak sortzen dituen konposatuak gordailuan pilatzen dira. Erreserba-gune horrek pareta mehe eta konprimagarriak ditu.\nBigarren guruina pareta zurruna duen bestibulu baten inguruan kokaturik dago; izan ere, bestibulu horretan gertatzen dira erreakzio katalitiko guztiak. Azkenik, erreakzio-gunea eta konposatuak metatzeko gunea konektatzen dituen muskulu bat dago.\nDefentsa-mekanismoa.\nKakalardo bonbaketariak arriskua sentitzen duenean, balbula bat irekitzen du. Balbula horrek gordailuan bildutako soluzio urtsua bestibulura pasatzea ahalbidetzen du. Modu horretan, bestibuluko paretak estaltzen dituzten katalasek hidrogeno peroxidoa deskonposa dezakete. Erreakzio honen bitartez:\n&lt;chem&gt;H2O2 (ur) -&gt; H2O (l) + 1/2 O2 (g)&lt;/chem&gt;\nPeroxidasa-entzimek hidrokinonak oxidatzen dituzte, kinonak lortzeko. Zehazki bentzeno-1,4-diola oxidatzen da 1,4-bentzokinona eratzeko (eta berdin metilhidrokinonaren kasuan). Hau da gertatzen den erreakzioa:\n&lt;chem&gt;C6H4(OH)2 (ur)-&gt; C6H4O2 (ur) + H2(g)&lt;/chem&gt;\nErreakzio-katearen estekiometria ondoko hau da:\n&lt;chem&gt;C6H4(OH)2 (ur) + H2O2 (ur)-&gt; C6H4O2(ur) + 2H2O(l)&lt;/chem&gt;\nErreakzioa oso exotermikoa da, hots, energia asko askatzen du. Askatutako energia hori nahastearen bostena lurruntzeko eta gainerakoa 100 gradu arte berotzeko erabiltzen da. Sortutako lurrunak eragindako presioaren ondorioz, sarrera-balbulak itxi egiten dira. Balbula horiek ixterakoan erreserborioko nahasketa ezin da atera eta, horrela, intsektuaren barne-organoak babestu egiten dira. Kanporaketa-balbula, aldiz, irekitzen da eta, ondorioz, irakiten dagoen nahastea bortizki kanporatzen da.\nKakalardoaren guruinek metatzen duten entzima kopurua nahikoa da 20 aldiz esprai kimikoa erabiltzeko. Kantitate hori, batzuetan nahikoa da predatzailea hiltzeko. Espraiaren osagai nagusiak, 1,4-bentzokinonak, predatzaile ornodunen begiak eta arnas-hodiak narritatzen ditu.\nErreaktiboaren erreakzio-ganberarako fluxua eta ondorengo eiekzioa gertatzen da 70 pultsuko txandetan, eta 500 pultsu segundoko abiaduran. Gertakari guztien sekuentzia segundo-frakzio batean gertatzen da. Erreakzio-ganbera eta gordailua batzen dituen balbularen txandakako irekiera eta etengabeko presioa dela eta, pultsazio bidezko kanporaketa gertatzen da. Mekanismo hori onuragarria da intsektu bonbaketariarentzat; izan ere, kanporatzeko presioa erabiltzen denez, ez da energia kontsumitu behar gihar-uzkurdurarako. Gainera, erreakzio-ganberan erreaktibo berriak sartu eta tenperatura jaisten den heinean, katalasak eta peroxidasak desnaturalizazio termikotik babesten dira.\nIntsektu bonbaketariak gorputza mugi dezake esprai kimikoa erantzuna eragin duenaren norabidera bideratuz. Esaterako Afrikako intsektu bonbardaketari batzuk 270\u00b0-ko mugimendua egin dezakete."}
{"id": "909926", "revid": "105469", "url": "https://eu.wikipedia.org/wiki?curid=909926", "title": "Exobiologia", "text": ""}
{"id": "909927", "revid": "137486", "url": "https://eu.wikipedia.org/wiki?curid=909927", "title": "Eguzkitako krema", "text": "Eguzkitako krema aerosol, gel edo apar eran egon daitekeen lozioa da, eguzkiak igorritako erradiazio ultramorea xurgatzeko edo islatzeko balio duena. Eguzkiak eragin ditzakeen erreduretatik babesteko eta horrelakorik ez gertatzeko erabiltzen da. Eguzki-kremaren erabilera egokia egiten bada, azalean gertatzen diren zenbait joera atzeratu edo denboraldi baterako saihestu daitezke, hala nola, zimurren eta orbanen agerpena eta larruazalaren sendotasuna murriztea. Erabiltzen den moduaren arabera, eguzkitako kremak fisikoak edo krema kimikoak izan daitezke. Krema fisikoek eguzki-argia islatzen dute haien osaeran dituzten zink eta titanio oxidoen eraginez. Kimikoek, aldiz, izpi ultramoreak xurgatzeko funtzioa dute, eta, horretarako, iragazki organikoak dituzte haien konposizioan. Erakunde medikoek eguzki-krema erabiltzea aholkatzen dute. Izan ere, larruazalean zelula kartzinogenikoen sorrera saihestu daiteke eguzkitako kremen bidez eta, kasu batzuetan, melanoma pairatzeko arriskua ere murriztu daiteke. Nolanahi ere, kremek ez dute erradiazio ultramorea deusestatzen, erradiazio horren aurreko babesa eman baizik, eta egiaztatuta geratu da garrantzitsuak direla larruazaleko minbizia ekiditeko.\nLarruazaleko minbizia eta izpi ultramoreek eragin ditzaketen beste gaixotasun batzuk, adibidez, fitofotodermatitisa , eraginkortasun handiagoaz saihesteko, espektro zabaleko eguzkitako kremak (UVA/UVB) erabiltzea aholkatzen da.\nEguzkitako kremak eguzkiaren babes-faktorearen (SPF) arabera sailkatzen dira. Babes-faktoreak larruazalera heltzen diren eta erredurak eragin ditzaketen izpi ultramoreak neurtzen ditu. Adibidez, 15eko babes-faktorea duen eguzkitako krema erabiliz gero, erradiazioaren 1/15 soilik heltzen da larruazalera, beti ere erabiltzen den krema-geruzaren lodiera egokia denean.\nEguzkitako kremak, oro har, hiru urtez erabiltzeko diseinatu dira. Behin denbora hori igarota, zalantzagarria da haien eraginkortasuna; hori dela eta, batzuek iraupen data dute.\nHistoria.\nAntzinako zibilizazioek zenbait landare-produktu erabiltzen zituzten beraien larruazala eguzkitik babesteko. Adibidez, Greziarrek oliba-olioa erabiltzen zuten helburu horrekin. Egiptoarrek ere landareetatik eratorritako jariakinak erabiltzen zituzten, arroz, jasmin eta lupino landareetakoak, hain zuzen. Egun, larruazalaren zainketarako, aipatutako jariakin horiek erabiltzen dira oraindik ere. \nAipatutako baliabideez gain, milaka urtean zehar zink oxidozko pasta erabiltzen zen. Filipina, Malasia eta Indonesia artean Sama-Bajau deritzon herri nomada dago, eta herri horretakoek algez, espeziaz eta arrozaz osaturiko pasta bat erabiltzen zuten antzina eguzkitik babesteko. Erabiltzaile gehienak emakumeak ziren, eta itsasoan zeudela aurpegia eta agerian zeuden azal zatiak babesteko erabiltzen zuten. \u00a0\nLehen eguzki-krema sintetikoak 1928. urtean erabili ziren , eta garrantzizko lehen produktua 1936. urtean merkaturatu zuen L\u2019Oreal enpresak.\nII. mundu-gerran AEBko militarrek erabili zuten, eguzki-krema modernoen artean lehena izan zena. Krema hori Benjamin Green hegazkinlariak eta farmazeutikoak ekoitzi zuen eta Pazifikoko Guduan erabili zuten eguzki-izpietatik babesteko. Produktuari Red Vet Pet izena jarri zioten , eta izpi ultramoreak blokeatzen zituen arren, haren eraginkortasuna nahiko mugatua zen. Hala ere, 50eko hamarkada hasieran, salmentak areagotu ziren AEBan Coppertone etxeak formula hobetu eta krema merkaturatu zuenean.\n1946. urtean Franz Greiter Austriako kimikariak eraginkorra izan zitekeen lehen eguzki-krema aurkeztu zuen. Produktuaren izena Gletscher Cr\u00e8me (Glaziarrezko krema) zen, eta horri esker, Piz Buin izeneko konpainiaren oinarria finkatu zen. Egun, Piz Buin konpainia eguzkitik babesteko produktuen saltzailea izaten jarraitzen du. Greiterrek eguzki-erredura jaso zuen mendiaren izen bera du. \n1974. urtean Greiterrek Friedrich Ellinger eta Rudolf Schulzek egindako kalkuluak moldatu zituen, eta horren ondorioz, eguzkiaren babes-faktorea (SPF) aurkeztu zuen. Eguzkitako-faktorea eguzkitako kremen eraginkortasuna neurtzeko estandar mundiala bihurtu zen. \n1977. urtean urarekiko erresistentzia zuen eguzkitako lehen krema aurkeztu zen, eta gaur egun oraindik ere garapen-prozesuan daude urarekiko erresistentzia duten kremak. Lortu nahi dena da iraunkortasun handiagoa eta espektro handiagokoak izatea, baita erabilera erakargarriagoa izatea ere.\nOsasunerako ondorioak.\nNahiz eta osasun egokia edukitzeko beharrezkoak diren, beste edozein konposatuk bezala onurak eta arriskuak eduki ditzakete eguzkitako kremek.\nOnurak.\nEguzkitako kremek larruazaleko bi minbizi motari aurre egiten laguntzen dute, melanomei eta zelula ezkatatsuen kartzinomei . 2013an egindako ikerketa batek ondorioztatu zuen egunero eguzkitako krema erabiltzeak zimurren garapena atzeratu edo aldi baterako prebenitu ditzakeela . Ikerketa horretan, Australiako 900 pertsonek hartu zuten parte eta horietako batzuei lau urte eta erdiz egunero eguzkitako krema botatzea eskatu zitzaien. Ikusi zen pertsonek azal elastikoagoa eta leunagoa zutela. Izpi ultramoreen kaltea txikitzea bereziki garrantzitsua da haurrentzat eta azal argiko pertsonentzat, baita eguzkiarekiko sentikorrak direnentzat ere.\nArriskuak.\n2009an, Australiako Produktu Terapeutikoen Administrazioak eguzkitako kremei buruzko ikerketa bat egin zuen eta hauek izan ziren ateratako ondorioak: \u2018\u2019Eguzkitako kremek daramatzaten eta kontrako eraginak dituzten titanio dioxido (TiO2) eta zink oxido (ZnO) nanopartikulen potentzialak, batez ere, nanopartikulek larruazalaren zelula bideragarrietara iristeko duten gaitasunaren araberakoak dira.\u2019\u2019 . Hau da, konposatu horien potentzialak, fase batetik alde egiteko joera moduan defini daitezkeenak, larruazalaren zeluletara heltzeko duten gaitasunaren araberakoak dira batez ere. Hainbat herrialdetako gobernu-erregulatzaileek eguzki-babesleen osagaien azterketa sakona egin ohi dute, eta segurtasun-arazo handiak dituzten osagaiak, PABAk esaterako, kontsumo-merkatutik kentzen dituzte .\nD bitaminaren ekoizpena.\nEguzkitako kremaren erabilera luzearen ondorioz sor daitekeen D bitaminaren gabeziari buruzko kezkak sortu dira. Eguzki-blokeatzailearen ohiko erabilerak ez du, normalean, D bitaminaren eskasia eragiten; hala ere, erabilera estentsiboak arazo hori ekar dezake . Eguzkitako kremek uhin ultramoreak gure larruazalera heltzea eragozten dute, baina erabilera estentsiboak D bitaminaren eskasia eragin dezake. Hala ere, D bitaminaren kantitate egokiak sintetiza daitezke eguzki-babeslerik gabe 5-30 minutuko esposizioa eginez bi aldiz astean. Ezinezkoa da D bitaminaren gaindosia jasotzea izpi ultramoreen ondorioz, larruazalak oreka bat sortzen baitu sortzen den eta degradatzen den D bitaminaren artean. Hipotesi hori 2019 urtean egiaztatu zen ikertzaileak konturatu zirenean babes-faktore handiagoa zuten eguzkitako kremek D bitaminaren sintesi handiagoa ahalbidetzen zutela. Gainera, pertsona batzuentzat arriskutsua izan daiteke krema erabiltzea, adibidez, alergikoak direnentzat.\nKonposatu aktiboak.\nKrema hidratatzaileez eta bestelako osagai ez-aktiboez gain, eguzki-iragazkiek osagai aktibo kimiko edo mineral hauetakoren bat edukitzen dute:\nEguzkitako kremetan osagai aktibo nagusiak karbonilo taldea duten hidrokarburo aromatikoak\u00a0 dira. Molekula horiek energia handiko izpi ultramoreak xurgatu eta energia baxuko izpi eran askatzen dituzte. Horrela, azala kaltetzeko arriskua saihesten da.\nBeraz, argi ultramorearen eraginpean jartzen garenean, osagai gehienek, avobenzonaren salbuespen nabarmenarekin, ez dute aldaketa kimiko esanguratsurik jasaten, eta, horri esker, osagai horiek UV izpien xurgatze-ahalmenari eusten diote, giza osasunerako arrisku esanguratsurik eragin gabe. Avobentzona duten eguzki-babesle batzuetan egonkortzaile kimiko bat sartzen da deskonposizioa murrizteko. Avobenzonaren egonkortasuna ere hobetu daiteke bemotrizinolarekin, okrokrilenoarekin eta beste fotoegonkortzaile batzuekin. Eguzki-kremen konposatu organiko gehienak poliki-poliki degradatzen dira, eta zenbait urteren buruan eraginkortasuna galtzen dute biltegiratuz gero. Produktuarentzat kalkulatutako iraungitze-datarekin bat dator eraginkortasun-galera.\nEguzki-babeserako agenteak ilea zaintzeko produktu batzuetan erabiltzen dira, hala nola, xanpuetan, ile-egonkortzaileetan eta orrazkera-agenteetan. Azken horiek, proteinen, degradazioaren eta kolore-galeraren aurka babesteko balio dute. Gaur egun, 4-bentzofenona eta etil hexil metoxikinamatoa dira ilean gehien erabiltzen diren bi eguzki-babesleak. Larruazalean erabiltzen diren eguzki-babesgarri arruntak oso gutxitan erabiltzen dira ile-produktuetarako, ehundura- eta pisu-efektuengatik.\nAplikazioak.\nFDAren eguzki-babeseko probetan erabilitako dosia azalaren 2 mg/cm2-koa da. [51] 163 cm-ko batez besteko altuera eta 82 cm-ko zabalera duen 68 kg-ko pisua duen pertsona hartzen bada, suposatuz, iztaiaren eremua estaltzen duen bainujantzi bat daramala, gutxi gorabehera uniformeki aplikatu behar duen dosia 30 g-koa da (edo 30 mL-koa). Gorputzaren arabera, dosia handitu daiteke estali gabeko gorputzaren eremuan. Beraz, aurpegian eman beharreko kantitatea dosia totalaren \u2153 edo \u00bc izango litzateke.\nGaur egun, egindako ikerketa batzuen arabera, SPFra heltzeko, hau da, eguzki-babes nominalaren faktorera heltzeko, eman beharreko dosiaren \u00bd edo \u00bc soilik\u00a0 botatzen dute erabiltzaileek. Horrek, SPFa erdira edo laurdenera murriztea eragiten du . Geroago egindako ikerketa batek frogatu du SPFaren eta aplikatutako eguzki-babesle kantitatearen arteko erlazioa esponentzialki esanguratsua zela, eta emaitzak uste zena baino hurbilago daudela teorian estimatutako balioetatik. Pilula itxurako substantziek eguzki-babesle gisa jardun dezaketela dioten baieztapenak ez dira egiazkoak, eta adibidez, AEBan ez daude baimenduta.\nIngurumenaren gaineko eragina.\nEguzkitako krema batzuek hidrogeno peroxidoa sor dezakete uretan argi ultramorearen eraginez, eta horrek fitoplanktona kaltetzen du. Komunikabideek eguzki-iragazkietan dagoen oxibentzona koralen dekolorazioarekin lotzen dute, baina ingurumen-aditu batzuek baieztapen hori zalantzan jartzen dute. 2015ean argitaratutako ikerketek oxibentzona zelula-kultiboak erabiltzen dituzten esperimentuen efektuekin lotzen dute, baina azterketak ez du ingurumen-garrantzirik erakutsi.\nIkerketak.\nKosmetika enpresak produktu berriak garatzen ari dira, hala nola nanopartikula bioitsaskorretan oinarritutako eguzki-babesleak. Babesle horiek, komertzialki erabiltzen diren UV iragazkiak kapsularatuz funtzionatzen dute. Estrategia honek izpi ultramoreek eragindako kalte primarioa inhibitzen du, baita bigarren mailako erradikal askeak ere. Ester sinaptatuetan oinarritutako ultramore-iragazkiak ere aztertzen ari dira ikertzaileak."}
{"id": "909929", "revid": "336", "url": "https://eu.wikipedia.org/wiki?curid=909929", "title": "Giltzurrungaineko guruin", "text": ""}
{"id": "909930", "revid": "512", "url": "https://eu.wikipedia.org/wiki?curid=909930", "title": "Mymensingh", "text": "Mymensingh () Bangladeshko iparraldeko hiria da. Brahmaputra ibaiaren ertzean dago, Dhakatik 120 kilomtetro iparraldera. Mymensingh bibhagaren hiriburua da. 2011n 258.040 biztanle zituen."}
{"id": "909931", "revid": "90799", "url": "https://eu.wikipedia.org/wiki?curid=909931", "title": "Zentzumen-sistema", "text": "Zentzumen-sistema informazio sentsoriala prozesatzen duen nerbio-sistemaren atala da. Zentzumen-sistemaren oinarriak dira neurona sentsorialak, zelula-hartzaile sentsorialak barne, nerbio-bideak, eta pertzepzio sentsoriala biltzen duten burmuinaren zatiak. Oro har, hauek dira ezagun diren zentzumen-sistemak: ikusmena, entzumena, ukimena, dastamena, usaimena eta oreka. Laburbilduz, zentzumenak mundu fisikotik kontzientziaren erreinurainoko transduktoreak dira, informazioa interpretatu eta gure ingurunearen pertzepzioa sortzen dutenak.\nOrganismoek informazioa behar dute gutxienez hiru motatako arazoak konpontzeko: (a) ingurune egokia mantentzeko, homeostasia; (b) ekintzak kronometratzeko, aldiroko portaera-aldaketak, adibidez, edo espezie berekoen jarduerak sinkronizatzeko; eta (c) baliabideak aurkitzeko eta mehatxuei erantzuteko, baliabideetara hurbilduz edo mehatxuak saihestuz edo eraso eginez, adibidez. Organismoek, aldi berean, informazioa transmititu behar dute besteen portaeraren gainean eragiteko: beren burua identifikatzeko, espezie berekoak arriskuaz ohartarazteko, ekintzak koordinatzeko edota engainatzeko.\nHarrera-eremua organo eta zelula hartzaileek erantzuten dioten gorputzaren edo ingurunearen eskualde bat da. Begi batek ikus dezakeen munduaren zatia haren harrera-eremua da; era berean, bastoi eta kono bakoitzak ikus dezakeen argia haren harrera-eremua da. Harrera-eremuak identifikatu dira ikusmen-sisteman, entzumen-sisteman eta sistema somatosentsorialean.\nKinadak.\nZentzumen-sistemako hartzaileek kinaden lau ezaugarri hautematen dituzte: kinada mota (modalitatea), intentsitatea, kokapena eta iraupena. Hartzaile batzuk kinada mota jakinetarako espezifikoak dira; esaterako, mekanohartzaileek ukimenarekin lotutako kinaden aurrean erantzuten dute. Kinada jaso eta gero, hartzaileek nerbio-bulkadak bidaltzen dituzte kinadaren intentsitateari buruzko informazioa burmuinean prozesatzeko ,adibidez, jakin ahal izateko soinu baten ozentasuna nolakoa izan den. Bestetik, hartzailearen kokapenari esker, burmuinak kinadaren kokapenari buruzko informazioa lortzen du. Azkenik, kinadaren iraupenari buruzko informazioa nerbio-bulkaden segidak bidaliz heltzen zaio burmuinari. Nerbio-bulkadak neurona aferenteen bidez heltzen dira burmuinera.\nZentzumenak eta hartzaileak.\nNeurologoen artean eztabaida dagoen arren, Siddhartha Gautamak eta Aristotelesek bost giza zentzumen bereizi zituzten eta bost horiek unibertsalki onartuta daude: ukimena, dastamena, usaimena, ikusmena eta entzumena. Hala ere, ugaztun gehienetan, gizakiok barne, beste zentzumen batzuk ere onartu dituzte ikertzaileek, hala nola, mina, oreka edo tenperaturaren hautematea, eta bai kinestesia ere, alegia, gorputzaren mugimenduaren hautematea. Horrez gain, gizakiak ez diren animalia batzuetan bestelako zentzumenak ere aurkitu dira, esaterako, eremu magnetikoen eta eremu elektrikoen hautematea.\nMekanohartzaileak.\nMekanohartzaileak indar-mekanikoei erantzuten dieten hartzaile sentsorialak dira; presioari eta distortsioari erantzuten diete, besteak beste. Mekanohartzaileak zelula ziliodunetan daude eta, eginkizun nabarmena dute bestibulu-aparatuan eta entzumen-sisteman. Hala ere, mekanohartzaile gehienak larruazalean daude, eta lau kategoriatan taldekatuta daude:\nTermohartzaileak.\nTermohartzaileak tenperatura-aldaketen aurrean erantzuten duten hartzaile sentsorialak dira. Hartzaile hauen mekanismoa ez dago argi. Bestalde, azkenaldiko aurkikuntzen arabera, ugaztunek gutxienez bi termohartzaile-eredu dituzte:\nHartzaile nozizeptiboak.\nNozizeptoreek kinada kaltegarrien aurrean erantzuten dute eta, seinaleak bizkarrezur-muinera eta burmuinera bidaltzen dituzte. Oro har, nozizepzio deritzon prozesuak minaren pertzepzioa eragiten du. Bai barne-organoetan, bai gorputz-azalean aurki daitezke. Hartzaile nozizeptiboek kinada kaltegarria edo benetako kalte desberdinak hautematen dituzte. Badaude ehunak kaltetuta daudenean bakarrik erantzuten dutenak eta, \u201clo\u201d edo \u201cisilik\u201d dauden hartzaile deritze.\nKortex sentsoriala.\nHartzaileek jasotzen dituzten kinada guztiak ekintza-potentzial bilakatzen dira, eta neurona aferenteen bidez garraiatzen dira, burmuineko gune espezifikoetara. Kortex sentsorial terminoa, askotan, kortex somatosentsorialari erreferentzia egiteko erabiltzen da baina, egia esan, terminoak erreferentzia egiten die zentzumen guztiei buruzko informazioa prozesatzen den burmuineko guneei, ez soilik ukimenari buruzkoa prozesatzen duenari. Ohiko bost zentzumenak hurrengo kortexetan prozesatzen dira: kortex somatosentsoriala, ikusmen-kortexa, usaimen-kortexa, entzumen-kortexa eta dastamen-kortexa. Beste modalitateek ere dagozkien kortex-guneak dituzte sumatzen dituzten kinadak prozesatzeko.\nKortex somatosentsoriala.\nLobulu parietalean kokatuta dago eta ukimenari eta minaren pertzepzioari buruzko informazioa jasotzen duen gunea da. Kortex hau, gainera, Brodmann area-tan banatuta dago: 1, 2 eta 3 Brodman eremuetan, hain zuzen ere. 3. Brodmann area bide da kortex somatosentsorialaren gune prozesatzaile primarioa; izan ere, talamoko informazio gehiago jasotzen du, bertako neuronek kinada somatosentsorialekiko oso azkar erantzuten dute, eta ukimenarekin lotutako sentsazioak eragin ditzake estimulazio elektrikoaren bidez.1 eta 2. areek, aldiz, 3. areako informazioa jasotzen dute, gehien bat. Kinestesiari buruzko, hau da, gorputzaren mugimenduari buruzko, eta mugimenduari buruzko informazioa ere hel daiteke kortex honetara zerebeloari eta 4. Brodmann areari esker, hurrenez hurren.\nIkusmen-kortexa.\nIkusmen-kortex primarioari egiten dio erreferentzia, Brodmann-en 17. arean edo V1-ean kokatuta, lobulu okzipitalean. Ikusmenari buruzko lehen informazioa bertan jasotzen da eta, ondoren, bi bidezidor primariotan banatzen da informazioa: korronte dortsala eta korronte bentrala. Korronte dortsala V2 eta V5 areatara doa eta bertan, ikusten ari garena \u201cnon\u201d eta \u201cnola\u201d dagoen interpretatzen da. Korronte bentralak V2 eta V4 areak barne hartzen ditu eta bertan, \u201czer\u201d ari garen ikusten interpretatzen da.\nEntzumen-kortexa.\nLobulu tenporalean kokatuta dago eta soinuari buruzko informazioa prozesatzen duen gunea da. 41 eta 42. Brodmann areek osatzen dute. Area horiek biek modu antzekoan jokatzen dute eta soinuak hautematen dituzten hartzaileen informazioa jaso eta prozesatzen dute.\nUsaimen-kortexa.\nLobulu tenporalean kokatua, usaimen-kortex primarioa usaimenerako eremu hartzaile nagusia da. Usaimen eta gustu sistemez gain, ugaztunetan behintzat, ekintza mekanismo periferiko zein zentralen ezarpena dago. Mekanismo periferikoek usain-neurona hartzaileak barne hartzen dituzte, usaimen-nerbioan zehar seinale kimiko bat transmititzen dutenak eta usaimen-erraboilean amaitzen dena. Neurona hartzaileen kimiohartzaileak G proteina duten hartzaileak dira. Erdiko mekanismoen artean dago usaimen-nerbioko axoiak glomerulu bihurtzea usaimen-fokuan, non seinalea aurreko usaimen-nukleora, kortex piriformera, amigdala medialera eta kortex entorrinalera transmititzen den, horiek guztiek osatzen baitute usaimen-kortex primarioa.\nIkusmenaren eta entzumenaren kontrastean, usaimen-erraboilak ez dira hemisferiko gurutzatuak; eskuineko fokua eskuineko hemisferioarekin lotzen da, eta ezkerrekoa ezkerreko hemisferioarekin.\nDastamen-kortexa.\nKortex gustagarria gustua hartzeko gune nagusia da. Zapore hitza zentzu teknikoan erabiltzen da mihiko dastamen-kimuetatik datozen sentsazioei erreferentzia egiteko. Mingainak hautemandako gustuaren bost nolakotasunen artean, urritasuna, mingostasuna, gozotasuna, gazitasuna eta umami izeneko proteinen zapore-kalitatea daude. Zapore hitzak, aldiz, zaporea usaimenarekin eta ukimen-informazioarekin integratzearen bidez sortutako esperientziari egiten dio erreferentzia. Gustuzko kortexak bi egitura nagusi ditu: aurrealdeko intsula, uharte-lobuluaren gainean dagoena, eta aurreko operkulua, aurrealdeko lobuluaren gainean dagoena. Usaimen-kortexaren antzera, gustu-bideak mekanismo periferiko zein zentralen bidez funtzionatzen du. Zapore-hargailu periferikoek, mihiaren, ahosabai bigunaren, faringearen eta esofagoaren gainean daudenek, lehen mailako axoi sentsorialetara igortzen dute hartutako seinalea, zeinean seinalea bizkarrezur erraboil traktu bakartiaren nukleora proiektatzen baita, edo traktu-konplexu bakartiaren gustu-nukleora. Ondoren, seinalea talamora igortzen da, eta horrek, era berean, seinalea neokortexaren zenbait eremutara proiektatzen du, kortex gustagarria barne.\nDastamenaren tratamendu neuronala ia prozesatze fase guztietan eragiten du mihiko informazio somatosentsorioak, hau da, aho-sentsazioak. Usaina, aldiz, ez da zaporea sortzeko gustuarekin konbinatzen goi mailako prozesamendu kortikal eremu arte, hala nola intsulina eta kortex orbitofrontala."}
{"id": "909932", "revid": "336", "url": "https://eu.wikipedia.org/wiki?curid=909932", "title": "Azal (anatomia)", "text": ""}
{"id": "909934", "revid": "336", "url": "https://eu.wikipedia.org/wiki?curid=909934", "title": "Hartz zuria", "text": ""}
{"id": "909936", "revid": "512", "url": "https://eu.wikipedia.org/wiki?curid=909936", "title": "Parto-armeniar Gerra", "text": "Parto-armeniar Gerra (k.a. 87-k.a 85) Tigranes Handiaren armadek partiarren eskuetan Mesopotamiako iparraldean eta Osroene eta Atropatene erresumetan garaile atera ziren kanpaina izan zen. Garaipen honen ondorioz, hauek Tigranesi leialtasuna eta laguntza zin egin zioten eta gobernari eta errege asko, Tigranes, bere aberastasun eta botereagatik, erregeen errege deitzen hasi ziren.\nGerra.\nArtavasdes I.aren porrotaren ondoren, Tigranes printze gaztea, bahitu bezala bidali zuten Partiara. K. a. 95ean Mitridates II.ak Tigranes I.aren heriotzaren ondorioz armeniar tronua hutsik geratu zenean Tigranes askatu zuen. Tigranesek, ordainetan, Partiari lurraldea laga behar izan zion.\nTigranesek tronua Mitridates II.ari zor zion eta, aldi berean, Partiako indar militarrak partiar eraginetik libratzeko armeniar saiakera oro eragozten zuen, eta, beraz, urte hauetan zehar, Tigranes bigarren mailan mantendu zen Partiar Inperioarekin zituen harremanei dagokienez. K.a. 91n Mitridates II.a Partiakoa hil zenean, Tigranesek bere ondorengoekin aliantza mantendu zuen, Arzajate bere alaba Gotarzes I.a erregearekin ezkontzera ere iritsiz. K. a. 93an, Tigranesek bere suhiari Sanatruzes usurpatzailearen aurkako borrokan lagundu zion.\nHala ere, Gotarzes I.a k.a. 87an hil zenean, Mitridates II.aren balizko seme batek- Mitridates III.ak- Gotarzes eta Arzajateren semea zen Orodes I.ari zegokion tronua usurpatu zuen eta Tigranesek egoera aprobetxatu zuen Partia erasotzeko.\nArmenia, tronurako oinordekotzaren aurkako borrokek eragindako ahulezia aprobetxatuz, gerra honen garailea izan zen. Osroene eta Atropatene erresumek Tigranes Handiari leialtasuna eta laguntza zin zioten. Tigranesek, lehen partiar agintariarena zen erregeen errege titulua hartu zuen eta bere bizitzaren amaierara arte erabili zuen."}
{"id": "909941", "revid": "512", "url": "https://eu.wikipedia.org/wiki?curid=909941", "title": "Partiera", "text": "Partiera, artsazestar pehleviera bezala ere ezaguna, irandar familiako ipar-mendebaldeko taldeko hizkuntza bat da, Partiar Inperioan (egungo Irango ipar-ekialdean, zehatzago, Khorasan Handian eta Turkmenistango hegoaldean) jatorria zuena. Hizkuntza hau, inperio horretako hizkuntza ofiziala izan zen artsazestar dinastiaren garaian (k.a. 248-k.o. 224).\nPartiera ipar-mendebaldeko irandar hizkuntzen artean ekialdekoena zen. Gertaera honek, ekialdeko irandar hizkuntzetako arkaismo asko atxikitzea eragin zuen, eta horretarako erdialdeko Asiako estepetatik Partiara migratu zuen tribu parnoar batek artsazestar dinastia sortzea ere lagundu zuen. Hasiera batean, parniarrek ipar-ekialdeko iraniar hizkuntza bat hitz egiten zuten, eremu bereko beste hizkuntza batzuekin lotua zegoena, eszitiera eta baktriera kasu. Indoirandar tribuei buruzko ikerketek agerian uzten dute ez zela ezohikoa migratzean tokiko hizkuntza hartzea.\n224an. Ardaxir I.a Parseko tokiko subiranoak Artaban IV.a azken enperadorea ordezkatu zuen, sasandar dinastia sortuz. Erabilera askotan, orduko persierak partiera ordezkatu zuen. Hala ere ez zen berehalakoan desagertu, eta sasandar aroko idazkun batzuetan elebidunak izaten jarraitu ziren."}
{"id": "909942", "revid": "1545", "url": "https://eu.wikipedia.org/wiki?curid=909942", "title": "Arsazidar pehleviera", "text": ""}
{"id": "909945", "revid": "336", "url": "https://eu.wikipedia.org/wiki?curid=909945", "title": "Indo-Partiar Erresuma", "text": "Indo-Partiar Erresuma partiar erresuma izan zen. Suren etxeko Gondofarida adarreko gobernari batzuek gobernatu zuten. Gaur egungo Afganistan, Pakistan eta iparraldeko Indiako eskualde batzuetatik zabaldu zen, I. mendean, edo pixka bat lehenago. Bere historia gehienean, erregeek, Taksila (egungo Punjaben zegoena) izan zuten euren bizileku bezala, baina, bere existentziaren azken urteetan, hiriburua, Kabul eta Peshawar artean egon zen. Errege hauek, tradizionalki, Indo-Partiar bezala deituak izan dira, euren txanponak sarri, arsazidar dinastian inspiratuak zirelako, baina, ziuraski, hauek, Partiatik ekialdera bizi ziren irandar tribu batekoak izan ziren."}
{"id": "909946", "revid": "512", "url": "https://eu.wikipedia.org/wiki?curid=909946", "title": "Flowalzer", "text": "Flohwalzer () piano solistarentzako konposizio oso ezaguna eta sinplea da; horregatik hasi berrientzako oso motibagarria da. Pianoren irakaskuntzan erabiltzen da.\nEzaugarriak.\nNahiz eta duen izena, pieza ez da bals bat zeren eta denboraren sinadura ez da metro hirukoitza, bikoitza baizik. Egilea ezezaguna da. Eric Baumannek liburu batean egilea Ferdinand Loh zela esan zuen baina txantxa bat zen zeren eta \"floth\" arkakuso da alemanez. Pieza sol bemol nagusian idazten da; nota gehienak tekla beltzetan jotzen dira eta horrek behatzen erabilera askatzen du.\nIzenburu desberdinak.\nMunduan zehar pieza honi izenburu desberdinak eman zaizkion. Hona hemen batzuk:"}
{"id": "909947", "revid": "336", "url": "https://eu.wikipedia.org/wiki?curid=909947", "title": "Indo-eszitiarrak", "text": "Indo-eszitiarrak edo indo-sakak (; persieraz/; ; ; ; ), pehlevieraz eta sanskritoz, saka edo eszitiar jatorriko zenbait herri izendatzeko erabilitako termino bat da. Hauek ekialdeko irandar herrien multzo garrantzitsu bat osatzen zuten, eurasiar estepako tribu nomada bezala antolatzen zirenak.\nHegoaldeko Asiako lehen indo-eszitiar errege ospetsua Maues (k.a. I. mendea) izan zen, Indus haraneko Gandharan bere hiriburua ezarri zuena. Indo-eszitiarrak ipar-mendebaldeko Indiatik zabaldu ziren, indo-greziarrak eta besteak menderatuz. Kusan Inperioak, Kujula Kadphises edo Kanishka erregeek, mendean hartu zituzten baina oraindik satraperri batzuk mantendu zituzten. II. mendean Gautamiputra Satakarni satavahana leinukoak mendean hartu zituenean, bere gainbehera hasi zen. Hala ere, 395. urtean Chandragupta II.ak Rudrasimha III.a azken indo-eszitiar satrapa menderatu zuen."}
{"id": "909948", "revid": "6327", "url": "https://eu.wikipedia.org/wiki?curid=909948", "title": "Indo-eszitar", "text": ""}
{"id": "909949", "revid": "12788", "url": "https://eu.wikipedia.org/wiki?curid=909949", "title": "Rangpur", "text": "Rangpur ( \"Ra\u1e43pur\") Bangladeshko ipar-mendebaldeko hiria da, Rangpur bibhagaren hiriburua. 2011n 294.265 biztanle zituen."}
{"id": "909950", "revid": "6327", "url": "https://eu.wikipedia.org/wiki?curid=909950", "title": "Indiar-eszitiar", "text": ""}
{"id": "909952", "revid": "6327", "url": "https://eu.wikipedia.org/wiki?curid=909952", "title": "Indo-Eszitar", "text": ""}
{"id": "909953", "revid": "1545", "url": "https://eu.wikipedia.org/wiki?curid=909953", "title": "Indo-eszitiar", "text": ""}
{"id": "909954", "revid": "1545", "url": "https://eu.wikipedia.org/wiki?curid=909954", "title": "Indo-saka", "text": ""}
{"id": "909958", "revid": "512", "url": "https://eu.wikipedia.org/wiki?curid=909958", "title": "Buka (hiria)", "text": "Buka Papua Ginea Berriaren menpeko Bougainvilleko Eskualde Autonomoko hiriburua da. Hiria izen bereko uhartearen hegoaldean kokatua dago.\nHistoria.\n1768. urtean aurkitu zen. 1990eko hamarkadaz geroztik Bougainvilleko Eskualde Autonomoko hiriburua da, Gerra Zibilak eskualdeko aurreko hiriburua zen Arawa hiria suntsitu ondoren. Dena dela, Bougainvilleko gobernuak Arawa berreraikitzeko eta hiriburutza han berrezartzeko asmoa du.\n2019an Bougainvilleren independentziarako erreferendumean boto-emaileen %97,7k eskualdearen indepedentziaren alde egin zuten."}
{"id": "909959", "revid": "98220", "url": "https://eu.wikipedia.org/wiki?curid=909959", "title": "The Good Son (filma)", "text": "The Good Son (euskaraz \"Seme Ona\"), 1993ko Joseph Ruben estatubatuarrak zuzendutako thriller psikologiko bat da. Macaulay Culkin, Elijah Wood, Wendy Crewson eta David Morse aktoreek antzeztu zuten. Elmer Bernsteinek soinu banda konposatu zuen.\nArgumentua.\nAEB, Maine. Henry Evans (Macaulay Culkin) itxura eredugarria duen eta bere gurasoak berataz harro egoteko asko arrazoi dituela dirudien mutiko bat da. Halere, bere itxura zintzo eta goxoaren pean gaiztakeri ta bihurrikeriez beteriko haurra dago. Horretaz beste mutiko bat bat bakarrik jabetu zitekeen, hain zuzen ere, haren ama minbiziaren ondorioz hil ondoren Evans familiarekin bizitzera joango den Mark (Elijah Wood) Nevadako lehengusu ailegatu berria."}
{"id": "909960", "revid": "512", "url": "https://eu.wikipedia.org/wiki?curid=909960", "title": "Richie Rich (filma)", "text": "Richie Rich edo Ri\u00a2hie Ri\u00a2h, 1994ko Donald Petrie estatubatuarrak zuzendutako komedia film bat da. Macaulay Culkin, John Larroquette, Edward Herrmann, Jonathan Hyde eta Christine Ebersole aktoreek antzeztu zuten.\nArgumentua.\nRichie Rich (Macaulay Culkin) munduko mutiko aberatsena da, bere jolas-parkea, etxean hanburgesategia eta Claudia Schiffer modeloa bera gimnasioako irakasle bezala dauzka. Gainera, Richiek Richard (Edward Herrmann) eta Regina (Christine Ebersole) gurasoen maitasuna ere badu, baina ez da zoriontsua, auzoko mutikoekin kalean beisbolean jokatu nahi baitu. Gurasoak Bermudetako Hirukian desagertzean, mutikoak gertakari horren atzean Laurence Van Dogh (John Larroquette) dagoela uste du, bere gurasoak erailez Rich Industriak bereganatu nahi dituen konpainiaren enpresaburuetako bat. Halere, Richie eta bere lagun talde ero berria ez daude lehenbizikoan amore emateko prest... edozein bihurrikeria egiteko presta daude, beren adiskidetasunaren indarra oso boteretsua baita. Richiek bere adiskideen laguntzaz bere gurasoak askatu eta konpainia salbatzen saiatuko da."}
{"id": "909963", "revid": "512", "url": "https://eu.wikipedia.org/wiki?curid=909963", "title": "The Pagemaster", "text": "The Pagemaster (euskaraz \"Orrien Maisua\"), 1994ko Joe Johnston estatubatuarrak zuzendutako abentura eta fantasia film bat da. Macaulay Culkin, Christopher Lloyd, Whoopi Goldberg, Patrick Stewart, Leonard Nimoy, Frank Welker, Ed Begley Jr. eta Mel Harris aktoreek antzeztu zuten.\nArgumentua.\nEkaitz batetik ihesi, Richard Tyler (Macaulay Culkin) mutiko izutia liburutegi misteriotsu batera iritsiko da, bertan, lurzoruko hezetasunaren ondorioz labaindu, burua kolpatu eta konorterik gabe geldituko da. Une horretatik aurrera, istorio asko kontatzeke dituzten hainbat pertsonaiekin batera abentura harrigarri bati ekingo dio.\nAktoreak.\nAhotsak.\nHispaniolako piraten ahotsak: Richard Erdman, Fernando Escandon, Dorian Harewood eta Robert Picardo"}
{"id": "909965", "revid": "512", "url": "https://eu.wikipedia.org/wiki?curid=909965", "title": "My Girl 2", "text": "My Girl 2 (euskaraz \"Nire Neska 2\"), 1994ko Howard Zieff estatubatuarrak zuzendutako komedia-drama film bat da. Anna Chlumsky, Dan Aykroyd, Christine Ebersole, Jamie Lee Curtis, Richard Masur eta Austin O'Brien aktoreek antzeztu zuten.\n\"My Girl\" (1991) filmaren jarraipena da.\nArgumentua.\n1974ko udaberria, Vada Sultenfuss (Anna Chlumsky) neska nerabearen ama bera erditzean hil zen. Orain, 13 urterekin, bere aita Harry (Dan Aykroyd) beiratoki bateko jabe alarguna Shelly DeVoto (Jamie Lee Curtis) emazte berriarekin ezkondu eta haurtxo bat izango dute, Vadaren anaitxo berria. Institutuan Vadari norbaiti buruzko idazlan bat idazteko etxekolana ipiniko diote, eta Vadak bere ama biologikoa zen Maggieri (Angeline Ball) buruz idatziko du."}
{"id": "909971", "revid": "12788", "url": "https://eu.wikipedia.org/wiki?curid=909971", "title": "Rangpur (Bangladesh)", "text": ""}
{"id": "910009", "revid": "10891", "url": "https://eu.wikipedia.org/wiki?curid=910009", "title": "Lucien Mias", "text": "Lucien Mias, ezizenez \"Docteur Pack\" (Saint-Germain-de-Calberte, 1930eko irailaren 29a) frantziar errugbilari ohia da bigarren lerroko moduan aritzen zena. RC Narbonne eta SC Mazamet taldeetan jolastu zen. 1951 eta 1959 bitartean 29 aldiz jolastu zen Frantziako errugbi selekzioan, jaietako sei aldiz kapitain bezala. 1954n Frantziako selekzioan lehen aldiz Bost Nazioen Txapelketa irabazi zuenean, selekzioko kapitaina zen. Bere erretiraten ondoren mediku gisa lan egin zuen."}
{"id": "910011", "revid": "512", "url": "https://eu.wikipedia.org/wiki?curid=910011", "title": "Damage (1992ko filma)", "text": "Damage (euskaraz \"Zauritua\"), 1992ko Louis Malle frantziarrak zuzendutako amodiozko drama film erotiko bat da. Josephine Hart irlandar idazlearen \"1992ko izenburu berdineko eleberrian\" oinarritua dago. Jeremy Irons, Juliette Binoche, Miranda Richardson, Rupert Graves, Ian Bannen eta Leslie Caron aktoreek antzeztu zuten.\nTaldeko emakumezko aktore onenaren Oscar Sariaren (Miranda Richardson) izendapena jaso zuen.\nArgumentua.\nStephen Fleming (Jeremy Irons) doktorea Ingrid (Miranda Richardson) emaztearekin ezkondua egon arren Martyn (Rupert Graves) semearen Anna Barton (Juliette Binoche) frantziar neskalagunarekin ezkutuko amodio harreman pasional eta arriskutsu bat izango du. Stephen Erresuma Batuko Parlamentuko parlamentari errespetagarria da, baina Annarekin egoteko dena uzteko prest agertuko da, aldiz, Anna, kalkulatzailea eta pragmatikoa da, eta Martyn mutilagunarekin ezkontzeko erabakia hartu du."}
{"id": "910013", "revid": "119347", "url": "https://eu.wikipedia.org/wiki?curid=910013", "title": "Felido handiak", "text": "Felido handi terminoak \"Panthera\" generoan sailkatzen diren bost animalia-talde hauei egiten die erreferentzia: tigrea, lehoia, jaguarra, lehoinabarra eta elur-lehoinabarra. Elur-lehoinabarra izan ezik, beste espezie guztiek orro egiteko gaitasuna dute. Felido termino honen definizio zabalago batek \"Panthera\" generotik kanpo dauden puma, pantera lainotsua, \"Neofelis diardi\" pantera, gepardoa eta zenbait katamotz-espezie ere barne hartzen ditu, nahiz eta aipatutako espezie horiek orro egiten ez duten.\nNahiz eta felido hauen artean tamaina-diferentzia handiak egon, zenbait espezie nahiko antzekoak dira gorputzaren egitura eta portaerari dagokienez. Horren salbuespena gepardoa da, beste felido handien eta txikien ezaugarriekin bat ez baitator. Felido guztiak karniboroak eta alfa harrapariak dira. Haien ohiko banaketa geografikoari dagokionez, Amerikan, Afrikan eta Asian bizi direla esan behar da.\nOrroa.\nOrro egiteko gaitasuna duten laringe espezializatu eta luzeari esker lortzen dute felido handiek, baita duten aparatu hioideari esker ere. Biriketatik ateratzen den airea laringera bideratzen denean, bertako kartilagozko paretak dar-dar egiten du, eta soinua sortzen du. Lehoiaren laringea da luzeena, eta horrexegatik du orrorik indartsuena. Orroa baldintza egokietan 8-10 km-ra entzun daiteke. \"Panthera\" generoko bost taldeek aipatutako hioide luzea dute, elur-lehoinabarrak izan ezik, zeinak bi desberdintasun dituen laringean, orro egiteko gaitasuna kentzen diotenak.\nArriskuak.\nFelido handiek dituzten arrisku nagusiak kokapen geografikoaren araberakoak dira: habitat-suntsipena eta isileko ehiza. Afrikan felido handi asko pastoralistek edo \"animalia arriskutsuen kontroleko\" gobernuko ofizialek ehizatzen dituzte. Badaude babestuta dauden zenbait eremu, zeinetan babesa ematen zaien Afrikako lehoinabar, lehoi eta gepardoen populazioei. Horien artean daude Botswanako Chobe parke naturala, Tanzaniako Serengeti parke nazionala eta Keniako Masai Mara erreserba. Eremu horietatik kanpo, karniboro handien arazo nagusia ehiza da.\nEstatu Batuetan 19 estatuk debekatu dute felido handien eta beste maskota exotiko arriskutsuen jabetza. Captive Wildlife Safety Act legeak animalia horien estatuen arteko salmenta eta garraioa debekatzen du. Lehenengo Captive Wildlife Safety Act (CWSA) araudia 2003ko abenduaren 19an sinatu zen. Zenbait felido handiren espezieen merkataritzaren emendapenekin lotutako arazoei heltzeko, CWSA araudia gogortu zen 2007ko irailaren 17an sinatuko legearen bidez. Araudi horrek lehoiak, tigreak, lehoinabarrak, elur-lehoinabarrak, pantera lainotsua, gepardoa, jaguarra, puma eta espezie horien edozein hibrido (ligreak, tigonak, etab.) babesten ditu. Jabetza pribatua ez dago debekatuta, baina bai animalia horien garraioa, salmenta edo erosketa estatuen arteko edo atzerritar merkataritzan. Nahiz eta arau horiek felido handien komertzializazioaren inguruko lege-azpiegitura zorrotza ezartzen duten, zenbait nazioarteko erakundek, World Wildlife Fund (WWF) esaterako, Estatu Batuetako gobernua presionatu dute arauok are zorrotzago bihurtzeko. WWF erakundearen ustez, Estatu Batuetako araudiaren ahultasunak trigeen atalen merkatu beltza nahi gabe fabora dezake.\nKontserbazioa.\nAnimalia-santutegiek babesa eskaintzen diete animaliei, ingurumen babestu baten berezko bizitza naturala bizi dezaten. Normalean, animalia-santutegiak jabe pribatuek gehiago zaindu ezin dituzten katu handiei aterpea ematen dieten erakundeak dira. Dena dela, erakunde baten izenean \"santutegi\" hitzaren erabilerak ez du ziurtatzen benetako animalia-santutegi bat denik errefuxiatuen zentzuan. United States Fish and Wildlife Service-ek (FWS) onartutako animalia-santutegia izateko eta Captive Wildlife Safety Act (CWSA) araudiak babestutako katu handien estatu barneko mugimenduen debekutik desgrabazioak egiteko egokia izateko, erakundeek honako baldintza hauek bete behar dituzte:\nEspezieak.\n\"Felidae\" familia\nEboluzioa.\nEstimatu da katu handi gehienen arbasoak Felinae subfamiliatik banandu zirela duela 6,37 milioi urte. Felinae subfamilia tamaina txikiko eta ertaineko katuak dira, etxeko katuak barne, baina baita tamaina handiagoko puma eta gepardoa ere.\n\"\" aldizkarian 2010ean argitaratutako ikerketa batek katu handien arteko erlazio ebolutiboari buruzko ondorioak plazaratu zituen. Ikerketaren arabera, alde batetik, elur-lehoinabarra eta tigrea espezie ahaideak dira eta, bestetik, lehoiaren, lehoinabarraren eta jaguarraren arteko erlazioa estua da. Tigrea eta elur-lehoinabarra antzinako katu handietatik dibergitu ziren duela 3,9 milioi urte (Mu). Orduan, tigreak espezie desberdinetan eboluzionatu zuen Pliozenoaren amaieran, duela 3,2 milioi urte. Lehoiaren, lehoinabarraren eta jaguarraren arbasoa gainontzeko katu handietatik desberdindu zen duela 4,3-3,8 milioi urte. Orain dela 3,6-2,5 milioi urte jaguarra bere arbasoak diren lehoitik eta lehoinabarretatik dibergitu zen. Lehoiak eta lehoinabarrak elkarrekiko banandu ziren duela 2 milioi urte gutxi gorabehera. Katu handien fosilik zaharrena \"Panthera blytheae\" espeziearena da, Tibeteko hego-ekialdean aurkitu zena eta 4,1-5,95 milioi urte dituena.\nPisu-tartea.\nFelido handien espezieek duten pisu-tartea zabala da. Elur-lehoinabarrak pisu txikiena dutenak dira, normalean 22-55 kg-koa. Hala ere, badaude salbuespenak 75 kg izatera hel baitaitezke. Gepardoen ohiko pisua 21-72 kg artekoa da. \nLehoi arren ohiko pisua 150-249,5 kg artekoa da eta, emeena, ordea, 110-182 kg artekoa. Tigre arrek 100-306 kg-ko pisua dute, baina emeena 75-167 kg-koa da. Naturan aske bizi diren lehoi eta tigre ar batzuk 306 kg izatera ere heldu dira, eta gatibutasunean bizi direnak 450 kg izateraino.\nLigrea bere guraso-espezieak diren lehoia eta tigrea baino handiagoa izatera heldu daiteke. Zehazki, \u201cNook\u201d esaten zaion ligreak 550 kg inguru izatera heldu daiteke."}
{"id": "910014", "revid": "56334", "url": "https://eu.wikipedia.org/wiki?curid=910014", "title": "Brian Muller", "text": "Brian Leo \"Jazz\" Muller (Eltham, 1942ko ekainaren 11 - 2019ko abenduaren 12a) zeelandaberritar errugbilaria izan zen, harroin moduan aritzen zena. Zeelanda Berriko errugbi selekzioan 14 aldiz jolastu zuen. Taranaki probintzia taldean jolastu zen ere."}
{"id": "910015", "revid": "1545", "url": "https://eu.wikipedia.org/wiki?curid=910015", "title": "Gonadotropina", "text": "Gonadotropina deritze ornodunen adenohipofisiko zelula gonadotropoek jariatzen dituzten hormona glikoproteiko polipeptidikoei. Familia horren barruan hainbat hormona daude: ugaztunen hormona folikulu-estimulatzailea (FSH), hormona luteinizatzailea (LH) eta gonadotropina plazentalio eta korionikoak (CG). Azken horien barruan daude giza gonadotropina korionikoa (GGK) eta ekinoen gonadotropina korionikoa (eCG). Arrainek ere talde horretako bi gonadotropina dauzkate gutxienez.\nGonadotropinak funtsezkoak dira sistema endokrinorako: hazkunde normalaren, garapen sexualaren eta ugalketa-funtzioaren erregulazioaz arduratzen dira. Gonadetan jarduten dute gametoen eta sexu-hormonen ekoizpena kontrolatzeko. Adenohipofisiak LH eta FSH hormonak jariatzen ditu. GGK eta eCG, aldiz, gizakien eta ekinoen plazentek jariatzen dituzte haurdunaldian zehar.\nHormona naturalez gain, zenbait gonadotropina-prestakin farmazeutiko daude erabilera terapeutikorako, batez ere, ugalkortasun-arazoetarako.\nMotak eta azpiunitateen egitura.\nOrnodunen gonadotropina nagusiak hormona luteinizatzailea (LH) eta hormona folikulu-estimulatzailea (FSH) dira. Hala ere, primateek gonadotropina korioniko (CG) deritzon gonadotropina mota ere badute. Gizakion kasuan GGK da plazentak haurdunaldian zehar jariatzen duen gonadotropina korionikoa.\nLH eta FSH bi peptido-katez (alfa eta beta kateak) osatutako heterodimeroak dira. Bi hormonen alfa kateak, kontserbazio ebolutiboaren ondorioz, oso berdintsuak dira espezie berean, baina desberdinak espezie batetik bestera. Alfa kateak kontserbatutako 100 aminoazidoz osatutako proteinak dira eta, horien artean, disulfuro-zubiak eratzen dituzten hamar zisteina daude. Beta kateak, aldiz, desberdinak dira heterodimero bakoitzean eta, beraz, espezifikotasuna ematen diote hormonari.\nBeta katearen sintesiak gonadotropina kantitatea mugatzen du; izan ere, zelula barneko alfa azpiunitate kopurua heterodimero osoarena baino handiagoa da. Horrek agerian uzten du alfa eta beta azpiunitateen sintesiaren erregulazio-prozesuak independenteak direla. Alfa zein beta kateak glikosilazioz eraldatzen dira.\nGonadotropinen mekanismoa.\nGonadotropinaren hartzaileak itu-zelularen mintzean daude G proteina-sistema bati akoplatuta. Gonadotropina bere hartzailearekin batzen denean, bigarren mezulari-sistema bat aktibatzen da, seinalea zelula barnera hedatzen duena: AMP ziklikoaren sistema.\nGonadotropinen askapenerako hormonak (Gn-RH) gonadotropinen jariaketa kontrolatzen du. Gn-RH hipotalamoan ekoitzi eta, porta-sistemaren bidez, adenohipofisira joaten da. Bertan zelula jariatzaileetako hartzaileei lotu, eta LH eta FSH hormonen ekoizpena estimulatzen du. Hormona horiek odol-sistemak garraiatzen ditu itu-organoetara.\nGonadotropina mota bakoitzak itu desberdinak ditu eta mota bakoitzak itu bakoitzean izan ditzakeen eraginak ere ezberdinak dira. LH eta FSH hormonen itu nagusiak gonadak dira, hau da, obulutegiak eta testikuluak. Alde batetik, LHk testikuluetako Leydig zelulak eta obulutegietako theca zelulak estimulatzen ditu testosterona eta estradiola jaria ditzaten. Bestetik, FSHk testikuluetako espermatogenesi-ehuna eta obulutegien folikuluetako zelula pikortsuak estimulatzen ditu. Horretaz gain, obulutegietan estrogenoaren eta inhibinaren ekoizpena estimulatzen ditu, alegia, menstruazio- eta obulutegi-zikloa erregulatzen dituzten hormonen ekoizpena.\nTestosteronak, arretan, eta estrogenoak, emeetan, Gn-RHren ekoizpena inhibitzen dute atzeraelikadura negatiboaren bidez. Gn-RHren inhibizioa gertatuz gero, ezingo da LH eta FSH hormonen jariapena estimulatu.\nGaixotasunak.\nAdenohipofisiko gaixotasunen ondorioz gertatzen den gonadotropina hormonaren gutxiegitasunak hipogonadismoa eragiten du eta antzutasuna ekar dezake. Horren aurkako tratamenduen artean gonadotropina dago; izan ere, ugalkortasun-medikamentu modura erabiltzen da. Gonadotropinak lortzeko bi aukera daude: gernutik erauzi eta purifikatu, edo DNA errekonbinantearen bidez ekoitzi.\nGaixotasunen artean hormona ezberdinekiko sentikortasun falta ere badago. LHrekiko sentikortasun eza eta FSHrekiko sentikortasun eza hormona horiei dagozkien hartzaileetan gertatzen diren funtzio-galerazko mutazioen ondorio dira. Gaixotasun horiekin estuki lotutako beste gaixotasun bat Gn-RHrekiko sentikortasun eza da. Izan ere, Gn-RH beharrezkoa da LH eta FSH hormonak modu egokian jariatzeko.\nPrestakin farmazeutikoak.\nErabilera terapeutikorako zenbait gonadotropina-prestakin daude, batez ere, ugalkortasun-medikamentu bezala erabiltzen direnak. Gonadotropina-prestakinak bi motatakoak izan daitezke: lagin biologikoetatik (gernutik) erauzitakoak edo DNA errekonbinantearen teknologia erabilita ekoitzitakoak. Gonadotropina errekonbinanteek gernutik erauzitakoak baino aktibitate espezifiko handiagoa dute. Horrek errekonbinanteak diren gonadotropinen kasuan larruazalpeko dosi txikiak nahikoa izatea ahalbidetzen du .\nGernutik erauzitako gonadotropina-prestakinen adibide bat menotropinak dira (giza gonadotropina menopausiko ere esaten zaio). Menotropinak menopausiadun emakumeen gernutik erauzitako LH eta FSH hormonez osatuta daude."}
{"id": "910016", "revid": "512", "url": "https://eu.wikipedia.org/wiki?curid=910016", "title": "Christiane Fellbaum", "text": "Christiane Dorothea Fellbaum (Brunswick, 1950) hizkuntzalaria da eta Princetongo Unibertsitateko Hizkuntzalaritzako Programako eta Informatika Saileko irakasle titularra da.\nBizitza eta sariak.\nAlemanian jaion zen eta 1961ean Amerikako Estatu Batuetara joan zen Princetongo Unibertsitatan ikastera. Hizkuntzalaritzan doktore titulua 1980an lortu zuen.\n2001ean Humboldt Fundazioko Wolfgang-Paul Prize saria jaso zuen.\n2006an George Armitage Miller-ekin, \"European Lexical Resource Association\" erakundeko 2006 Antonio Zampolli saria jaso zuen.\nLan garrantzitsuenak.\nGeorge Armitage Miller-ekin eta bere taldearekin batera, WordNet-en sortzailetako bat da. Datu base lexikal hori hizkuntzalaritza konputazionalean eta hizkuntzaren prozesamenduan oso erabilia da. Datu-base euskarazko bertsioa EuskalWordNet da."}
{"id": "910017", "revid": "119347", "url": "https://eu.wikipedia.org/wiki?curid=910017", "title": "Sistemen biologia", "text": "Sistemen biologia prozesu biologiko konplexuen eredugintza eta analisi konputazionalari eta matematikoari deritzo. Biologian oinarritutako ezagutza-eremua da, sistema biologikoetan eragiten duten elementuen (kanpo- zein barne-elementuak) arteko elkarrekintzan ardazten dena. Ikerketa biologikoari heldutako ikuspegi holistiko honek sistema biologikoen funtzionamendua modu integratuan ulertzeaz gain, posiblea egiten du aipatutako kanpo- eta barne-elkarrekintzek dakarten propietate zein prozesu berrien agerpenean sakontzea.\nBiologia tradizionalak ez bezala (gene indibidualen, proteinen, zelulen eta horien funtzioen analisian oinarritzen da), sistemen biologiak sistema biologikoak modu globalean aztertzen ditu: maila molekularrean, alegia. Gainera, diziplina ezberdinetako ezagutzak integratzen ditu: genomika, transkriptomika, proteomika, metabolomika, fisiologia, patologia, eta abar. Sistemen biologiaren ezaugarri nagusietakoa da ikerketa esperimentaletatik lortutako datuen kudeaketa. Horrekin batera, eredu matematikoak proposatzen ditu, aztergai diren fenomeno biologiko ezberdinak azaltzeko. Horrela, prozesu biologiko horien portaera aurreikustea ahalbidetzen duen soluzio matematikoa eskaintzen da. Eratutako eredu matematiko horien kalitatea bermatzeko, ezagutza-eremu hau arduratzen da simulazio numerikoetatik eta datu esperimentaletatik lortutako balioen arteko konparaketa gauzatzeaz.\nSistemen biologia jakintza-alorrarteko eremua da. Medikuntza, Fisika, Biologia, Biokimika, Matematika, Informatika eta Ingeniaritza biltzen ditu, besteak beste.\nHistoria.\nSistemen biologiaren erroak ezagutza-arlo ezberdinen garapenean sustatzen dira: entzimen zinetikaren eredugintza kuantitatiboan (1900 eta 1970 artean gora egin zuen disziplina), populazioaren dinamika ikertzeko eredu matematikoetan, neurofisiologia aztertzeko garatutako simulazioetan eta kontrolaren teorietan eta zibernetikan, hain zuzen.\nSistemen biologiaren aitzindarietako bat Ludwig von Bertalanffy teorialaria izan zen, bere sistemen teoria orokorrari esker. Halaber, 1952an, Alan Lloyd Hodgkin eta Andrew Fielding Huxley britaniar neurofisiologo eta Nobel sariaren irabazleek, zelulen biologiarekin lotutako simulazio numerikoa argitaratu zuten. Argitalpen horretan neurona baten axoiean zehar zabaltzen den ekintza potentziala deskribatzen duen eredu matematikoa garatu zuten. 1960an Denis Noble-ek bihotz latente baten lehen eredu konputazionala garatu zuen.\n1960 eta 1970ko hamarkadetan sistema molekular konplexuen inguruko ikerketak garatu ziren, hala nola kontrol metabolikoaren analisia eta sistema biokimikoen teoria. 1980. hamarkadan prozesu biologikoen eredugintza kuantitatiboa arlo zientifiko minoritario bilakatu zen. Bilakaera horretan eragin nabarmena izan zuten bai biologia molekularrak izandako arrakastak, baita biologia teorikoarekiko sortutako eszeptizismoak ere.\nHala ere, 1990. hamarkadan genomika funtzionalaren jaiotzak kalitate altuko informazio kantitate handia eskuragarri egotea suposatu zuen. Aldi berean, konputazioaren alorrean gertatutako aurrerapenek eredu errealagoen garapena ahalbidetu zuten. 1997an Masaru Tomitaren taldeak zelula (hipotetiko) oso baten metabolismoaren lehenengo eredu kuantitatiboa argitaratu zuen.\n2000. urtearen inguruan, behin sistemen biologiaren institutuak Seattlen eta Tokion ezarrita zeudenean, sistemen biologia eskubide propiodun mugimendu baten moduan azaleratu zen. Hainbat eragilek bultzatu zuten aldaketa hori: genoma-proiektu ugari burutu izanak, omikei (genomika, transkriptomika, etab.) buruzko informazioaren hazkundeak eta bioinformatikak gehienbat. Harrezkero sistemen biologian lan egiten duten hainbat ikerketa institutu garatu dira. 2006. urteaz gero, munduko hainbat lurraldetan sistemen biologian oinarritutako zenbait doktoretza programa sortu dira, alor horretan dagoen adituen eskasia dela eta.\nErabilpenak.\nSistemen biologia arlo ezberdinetan aplikagarria da. Bioteknologia industriala sistemen biologiaren aplikazio zuzena da; izan ere, garapen bidean dagoen diziplina honetan oinarritutako estrategiek Ingeniaritza metabolikoaren azterketarako baliabide berriak eskaintzen dituzte. Industria farmazeutikoan ere aplikagarria da sistemen biologia, horrek zelulen, organoen eta sistemen arteko elkarrekintza funtzionalen ulermena ahalbidetzen baitu. Sistemen biologiaren teknika eta estrategien bidez farmako eraginkorragoak sortu ahal izango dira, medikuntza pertsonalizatuago baten jarraipenean laguntzeko. Gainera, biodefentsaren arloko proiektuentzat ere onuragarria izango da sistemen biologia.\nOsasun-zientzietako aplikazioak.\nSistemen biologiak berebiziko garrantzia hartzen du osasun-zientziekin erlazionatutako aplikazioetan. HIESa, minbizia edo diabetesa bezalako gaixotasun konplexuak ikertzeko orduan estrategia berria eskaintzen du. Esan bezala, sistemen biologiak sistema patologiko eta fisiologikoak ulertzea ahalbidetzen du. Horrela, aurreikus daitezkeen ereduez baliatuz, farmakoek izan ditzaketen efektu posibleak azter daitezke. Hori dela eta, industria farmazeutikoa sistemen biologiak aurkezten dituen estrategia berrien onuradun nagusietakoa izango da."}
{"id": "910018", "revid": "512", "url": "https://eu.wikipedia.org/wiki?curid=910018", "title": "Motor-olio", "text": "Motor-olioa, edo lubrifikatzaile-olioa, olioa osagai nagusi eta hainbat gehigarriz hobetutako substantzia da. Gehigarri horiek detergenteak, sakabanatzaile eta, multi-maila olioetarako, biskositate-hobetzaileak dira. Motor-olioen zeregin nagusia da motor baten barruan dauden atal mugikorrak lubrifikatzea, haien arteko marruskadura gutxitzeko, eta, horrela, haien bizitza erabilgarria luzatzeko. Lubrifikatzeaz gain, olioak garbitzen du, korrosioa eragozten du eta motorraren tenperatura txikiagotzen du, beroa atal mugikorretatik aldenduz.\nErabilera.\nMotor-olioa barne-errekuntzako motorretan erabiltzen den labaingarria da. Hauen artean sartzen dira autoak, motozikletak, autobusak, merkataritza-ibilgailuak, txalupak, belarra mozteko makinak, traktoreak, trenak, hegazkinak, eraikuntzarako eta nekazaritzarako hornikuntza desberdinak eta sorgailu elektrikoen motor estatikoak. Gasolinazko motorretan, konpresio-eraztunak 160\u00a0\u00b0C igo dezake olioaren tenperatura, eta dieselezko motorretan 315\u00a0\u00b0C. Biskositate altuko motor-olioak, edo multigradukoak, bere dentsitatea hobeto mantentzen dute tenperatura altuetan. Oinarri sintetikoko olioek muturreko erabileretan hobeto mantentzen dituzte ezaugarriak eta tenperatura.\nOsagai metalikoak olioz estaliz oxigenoarekiko esposizioa saihesten da. Horrela herdoiltze azeleratua gelditu egiten du, tenperatura altuak saihestu eta motorra korrosiotik babesten du. Korrosio-inhibitzaileak gehi daitezke olioari korrosioa gelditzeko. Motor-olio askok dituzte gehigarri detergenteak eta sakabanatzaileak. Gehigarri horiek partikula sendoak eta kedarra saihesten dute motorra garbi mantentzeko.\nOsagai metalikoen arteko marruskadurak eratzen ditu partikula metaliko mikroskopikoak. Partikula hauek olioan zehar mugitzen dira pieza mugikorretan erosioa eta higadura eraginez. Partikula hauek iragazteko olio-iragazkiak daude. Ibilgailuak mugitutako olio-ponpa batetik ponpatzen da, olioa iragazkitik garbitzeko.\nGraduak.\nSAE, Automobilgintza Ingeniari Sozietatea, zenbakizko sistema ezarri du motor-olioak bere biskositate-zinematikaren arabera kategorizatzeko. SAE-ren biskositate graduak hauek dira: 0, 5, 10, 15, 20, 25, 30, 40, 50 y 60. Gradu batzuei gehi dakieke W \"winter-etako\" (\u00ab\"negurako\"\u00bb) edo hotzean abiatzeko (tenperatura baxuetan) biskositatea.\nBiskositatea neurtzen da olio kantitate jakin batek, tenperatura estandarrean, zulo batean zehar pasatzeko zenbat denbora behar duen. Zenbat eta gehiago luzatzen denean, handiagoa da biskositatea, eta beraz handiagoa izango da SAE-a kodea.\nIngurumen-efektuak.\nMotor-olioa ingurumen arazo handitzat hartzen da bere konposizio kimikoagatik, mundu osoan haren erabileraren sakabanatzeagatik eta ingurumenaren gaineko efektuengatik. Gaur egungo motor-olio lubrifikatzaile gehienek petrolioa daukate, zein toxikoa da ingurumenerako eta berrerabiltzea zaila da erabileraren ondoren. Erabilitako olia, ez dauka efektu toxiko berdinak ur gezan eta itsasoko organismoetan. Epe luzeko efektu garrantzitsuak aurkitu dira, itsas eta ibai espezieetan. Motor-olioak landareek hazteko behar duten lurzoru osasungarrian agertzen bada, ingurumenen gaineko efektu kaltegarri handia izan dezake. Eremu hori kutsatuta badago, produktibitatea jaisten da, eta landare hauek ez dira osasuntsuak izango.\nEtorkizuna.\nPolietilenoa edukiontzi askotan aurkitutako plastiko-produktu ohiko bat da. Hau apurtzeko prozesu berri bat erabiltzen hasi da, Fischer-Tropsch-prozesu garestia saihestu nahian. Prozesu honetan parafina antzeko argizari bat lubrifikatzaile bihurtzen da. Plastikoa urtu egiten da eta ondoren ponpatzen da labe batean. Labeak sortzen duen beroak polietilenoko kate molekularrak argizarian zatitzen ditu. Azkenean, argizariak prozesu katalitiko bat jasaten du honen estruktura molekularra aldatzeko, olio garden bat utziz.\nBirfindutako motor-olioa.\nMotor batean erabilitako olioa hondatzen eta erretzen da, kutsatzen da partikulekin eta gai kimikoekin, honen eraginkortasuna gutxitzen. Birfinkatzeak kutsatzaileak eta erabilitako gehigarriak garbitzen ditu olio zikinez. Hortik aurrera, \"oinarrizko stock\" garbi hau oinarri birjinaren stockarekin eta gehigarri pakete berri batekin nahasten da lubrifikatutako produktu bukatu bat lortzeko, olio birjinarekin egindako lubrifikatzaileak bezain eraginkorrak izan daitezen. Ingurumena Babesteko Estatu Batuetako Agentziak (EPA) definitu du birfindutako produktuak gutxienez % 25 findutako oinarrizko stocka izatea, baina beste arau batzuk nabarmen handiagoak dira. Kaliforniako Estatuaren kontratu publikoko kodeak berriro findutako motor-olioa definitzen du gutxienez % 70 findutako oinarri gisa."}
{"id": "910019", "revid": "512", "url": "https://eu.wikipedia.org/wiki?curid=910019", "title": "Labaingarri", "text": "Labaingarria edo lubrifikatzailea, bi pieza higikorren arteko marruskadura gutxitzeko erabiltzen den substantzia da, normalean organikoa, olioz eta gehigarri kimikoz egina. Erabilerarik ohikoena berotzea ekiditeko marruskadura gutxitzea den arren, indarrak transmititzeko, partikulak garraiatzeko edota tenperatura egokitzeko ere erabil daiteke.\nErabilera industrialez gain labaingarriak beste erabilera batzuk izan ditzake: sukaldaritzan (gantzak eta olioak), medikuntzan ( zenbait osagai protesikotan) edota ultrasoinu bidezko azterketetan. Oro har, marruskadura gutxitzeko eta mekanismo baten funtzionamendu egokia bermatzeko erabiltzen da.\nDeskribapena.\nLabaingarriek, bi gainazal higikorren artean kokatzean, gainazal horien arteko marruskadura gutxitzen dute. Horrela, mugimendua erraztu eta higadura murrizten da. Horretaz gain, labaingarriek hainbat eginkizun betetzen dituzte motor edo makina baten funtzionamenduan: errekuntzan sortutako hondakinak disolbatu eta iragazkira eramaten dituzte, tenperatura makina osoan banatzen dute, oxidotzea eta korrosioa ekiditen dituzte, ur-lurrunaren kondentsazioa galarazten dute eta zenbait osagaitan juntura baten funtzioa bete dezakete.\nEzaugarriak.\nLabaingarrien ezaugarri nagusiak hurrengoak dira:\nLabaingarri motak.\nLubrifikatzaileak gehienetan olioz eta gehigarriz osatutako nahasteak dira. Olio desberdinak ere konbinatzen dira ezaugarri desberdinak lortzeko.\nLabaingarri minerala.\nErabiliena eta merkeena da. Jatorri organikoa izanik, petroleo gordinaren destilaketa prozesutik lortzen da, galipot bihurtu baino arinago, 370\u00a0\u00b0C-etik gorako tenperaturetan, eta gasolioaren ondoren, 250\u00a0\u00b0C eta 350\u00a0\u00b0C artean. Bere likatasun-indize baxua dela-eta gehigarri kopuru handia behar du labaingarritasun-ezaugarri egokiak lortzeko. Ezaugarri horiei esker, tenperatura altuetan kalitatezko lubrifikazioa eta tenperatura-tarte zabal batean era egonkorrean jardutea ahalbidetzen da. Gainera, likatasun-maila eta hidroskopikotasuna, hezetasun-maila mantentzeko ahalmena, igoarazten dute.\nLabaingarri sintetikoa.\nJatorri artifizialekoa da, petroliotik eratorritakoa izan daitekeen arren. Laborategietan sortzen da, kostua labaingarri mineralenaren hirukoitza edo boskoitza izanik. Egonkortasun termiko altua, oxidaketarekiko erresistentzia altua eta likatasun-indize natural altua dute. Ezaugarri hauek trakzio-indize baxua izatea ahalbidetzen dute, energiaren xahutzea gutxituz.\nHainbat labaingarri sintetiko mota daude:\nLabaingarrien gehigarriak.\nLabaingarrietan olioek %90a eta gehigarriek %10a osatzen dute gutxi gorabehera. Gehigarri hauek labaingarriaren ezaugarriak hobetzeko eta olioak babesteko erabiltzen dira, izango duten erabilerara egokituz.\nHauek dira erabiltzen diren gehigarriak:"}
{"id": "910020", "revid": "336", "url": "https://eu.wikipedia.org/wiki?curid=910020", "title": "Overclocking", "text": "Overclocking-a prozesua bat da, eta bere helburua osagai elektroniko baten erloju maiztasuna handitzea den (fabrikatzaileak ezarritakotik baino maiztasuna handiagoak). Overcloking-aren helburua osagaien errendimendu handiagoa lortzea da, osagaiak aldatu gabe. Horretarako, gehienetan osagai elektronikoaren tentsioa handitu egiten da egonkortasuna handitzeko. Desabantailen artean, egonkortasuna eta osagaien bizi-iraupena txikiagotzea daude. Beraz, tentsioak handitzeak, overclocking handiago egiteko aukera ematen digu, betiere maiztasun maximoa igarotzen ez bada. Gainera, elektrizitate-kontsumoa eta tenperaturak handitu egiten dira, maiztasuna eta tentsio handitzearen ondorioz.\nJarduera hau oso zabaldua dago informatika erabiltzaile adituen artean, horien helburua osagaien errendimendu maximoa lortzea izanez. Erabiltzaile batzuek osagai merkeak erosten dituzte, hauen mugetara eramateko asmoz, eta horrela, gama altuko osagaien errendimendua lortzeko. Bestetik, erabiltzaile fanatikoak osagairik berrienak eskuratzen dituzte, errendimendu hoberenak dituzten osagaiak izateko.\nDeskribapena.\nOvercloking-aren helburua errendimendu gehigarri bat irabaztea da, osagai zehatz batzuen maiztasuna handituz. Orokorrean, gaur egungo sistemetan, txip nagusian gauzatzen da, txip nagusiak, prozesadore nagusia (CPU) eta txartel grafikoa (GPU) izanik. Hala ere, beste osagaiak ere overclock-eatu daitezke, hala nola RAM memoriak edo sistemaren busak (txartel nagusia). Jarduera horrek kontsumo-elektrikoa eta hozketaren beharra handitu egiten du osagaietan. Horren ondorioak, beroa sortzea eta haizegailuen zarata handiagoa dira. Osagai elektroniko gehienak segurtasun-tarteak izaten dituzte, fabrikatzailearen kontroletik kanpo dauden egoerei aurre egiteko. Overclocking-aren teknikak gehienetan seguritatezko goi tarteak txikiagotzen dituzte, honen ondorioz tentsio eta tenperaturen gainbegirapena zorrotzagoak izan behar dira segurtasun-tarteak txikiagoak direlako. Tenperaturaren kasuan, hozte-sistema handiagoa beharko da. Izan ere, maiztasun handiagoetan tenperatura altuetarako tolerantzia txikiagotu egiten da. Tentsioaren aldetik, gerta daitezkeen tentsio-jauskerak, maiztasun altuetan funtzionamenduan akatsak sor ditzake. Horren arrazoia da, maiztasun altuetan tentsio handiagoa behar da, eta beraz, tentsio jauskeren aurrean sentikortasuna handitu egiten da.\nGaur egungo gailuek overclocking-ari tolerantzia nahikoa duten arren, gailu guztiek muga finitu bat dute; hau da, gailu guztiek maiztasun maximo \u201cegonkor\u201d bat dute eta maiztasun hori gainditzerakoan, gailuaren funtzionamendu okerra dakar. PC testuinguruan, funtzionamendu oker hauek sistemaren blokeoa da. Gainera beste arazo batzuk ager daitezke, hala nola, arazo hautemanezina eta denbora luze batean datuen okerbideratzea. Beste akatsetako bat, eginkizun zehatz batzuetan bakarrik ager daitezke. Adibidez, erabilera orokorrean (posta elektronikoetan, multimediaren kontsumoan, Interneten...) arazorik ez izatea baina potentzia handiagoa behar diren erabileretan huts egitea.\nAzken batean tentsio handipen batek, maiztasunaren handipen bat ekar dezake (beti ezin daiteke), baina tentsio handitzeak beroaren sorrera ere handitzen du. Momentu baten mugetako batera iritsiko da, hau da, potentzia-horniketaren mugara, hozte-sistemaren mugara edo gailuak jasan dezakeen tentsio maximoa. Tentsio erabilera edo hozte-sistema desegokiak izatea, osagaiaren degradazio azkarra ekar dezake, eta kasu txarrenean, osagaiaren apurketa.\nDesabantailak.\nErloju maiztasuna handitzerakoan, kontsumo elektrikoa handitu egiten da eta honek, tenperatura ere handitu egiten du. Honen ondorioz, overclocking-a egiteko elikagai-iturria eta hozte-sistema aurreratuak behar dira.\nUnderclocking.\nOverclocking-aren printzipio berdinean oinarritu arren, Underclocking-aren helburu nagusia energiaren kontsumoa eta beroaren sorrera jaistea da. Hau lortzeko maiztasuna txikitu behar da, eta honek errendimendua txikitzen du. Abantailen artean Hozte-sistema sinpleagoak erabiltzea eta karga baten bateriaren bizitza handitzea daude. Fabrikatzaile batzuek beraien osagaietan prozesu hau erabiltzen dute, gailuen bateria ahalmena handitzeko. Horretarako, gailua funtzionamendu baxuan dagoela detektatzerakoan, erlojuaren maiztasuna txikitzen dute bateriaren iraupena handitzeko helburuarekin.\nDesberdindu behar dira underclocking eta undervolting. Lehenengoa gauzatzeko erlojuaren maiztasuna txikitzen da, eta bigarrenean, tentsioa txikitzen da. Undercloking-a gauzatzerakoan tentsioak ere jaisten dira energia kontsumoa murrizteko. Bestalde, undervolting-a gauzatzerakoan, maiztasunak alda daitezke baina ez da derrigorrezkoa. Hau da, undervolting-a egin daiteke kontsumoa eta tenperaturak txikitzeko baina fabrikatzaileak ezarritakoa maiztasuna aldatu gabe. Kasu horretan overclocking-an bezala, seguritatezko goi tarteak txikitzen dira. Baina, helburu desberdinak lortzeko, overlcocking-ean errendimendu maximoa lortzeko helburuarekin egiten dela, eta undervolting-ean, berriz, energia kontsumoa eta tenperaturak jaisteko helburuarekin.\nOsagaiak.\nTeknikoki edozein osagai overclock-eatu daiteke, barne operazioak sinkronizatzeko tenporizadore edo erloju bat erabiltzen duena. Gehienetan overclock-eatutako osagaiak ordenagailuaren prozesadoreak (CPU modura ere ezagutuak), txartel grafikoa (GPU) eta RAM memoriak izaten dira. Prozesadore modernoen maiztasuna lortzen da ondorengo bi maiztasunak biderkatuz: erloju oinarria (prozesadorearen bus abiadura) eta prozesadorearen barne biderkatzailea (CPUaren biderkatzailea). Alde batetik CPU-aren biderkatzailea aldatu egiten da overclock-a gauzatzeko; Bestetik, erloju oinarria aldatuz, CPU-az gain beste osagai guztiak ere overclock-eatu egiten dira.\nGogoeta.\nHainbat gauza izan behar dira kontuan overclocking-aren inguruan: Lehena, osagaiaren kontsumo berria horni daitekeela bermatu behar da. Hau da, beharrezko tentsioak ematea, osagaiaren erloju maiztasun berri honetarako. Bestetik, elikatze oker bat egitean edo gehiegizko tentsioa aplikatzean osagaiak betirako honda daitezke.\nHozketa.\nZirkuitu elektroniko guztiek beroa sortzen dute korronte elektronikoaren mugimenduaren ondorioz. Zirkuitu digitaletan erloju maiztasuna eta aplikatutako tentsioa handitzen badira, osagai elektronikoek sortzen duten beroa ere handitu egiten da. Diseinu termikoaren potentzia eta erlojuen maiztasunen erlazioa lineala da. Hala ere, muga bat dago maiztasun maximoan. Arazo hau konpontzeko, txiparen tentsioa igotzen da overclocking-aren ahalmena hobetzeko. Osagaien tentsio igoerak beroaren sorrera handitzen du, hortaz, hozte handiago bat behar da osagaiak apur ez daitezen.\nHozte-sistema arruntenak diseinatuta daude overclock egin gabe sortutako beroa disipatzeko; hortaz, overclock-a duten gailuetan hozte-sistema aurreratuak behar dira, hala nola, potentzia handiagoko haizegailuak, disipagailu handiagoak edota urezko hozte-sistemak. Disipagailuen masa, forma eta materialak xahutze kapazitatean eragina dute. Efizientzia handieneko disipagailuak kobrezkoak izaten dira gehienetan, materialaren konduktibitate termiko altua dela eta. Baina, kobrezko disipagailuak garestienak dira. Hau kontuan hartuz, gehien erabiltzen den materiala aluminioa da bere konduktibitate termikoaren eta prezioaren arteko erlazioagatik. Hau da, aluminioaren konduktibitate termiko altua dute, baina kobrearena baino txikiagoa, bestalde, kobrea merkeagoa da aluminioa. Aukera merkeagoak ere badaude, baina konduktibitate termiko txikia dute. Honenbestez, materialen konbinaketa erabiltzen da errendimendu eta prezioaren arteko oreka lortzeko."}
{"id": "910021", "revid": "90523", "url": "https://eu.wikipedia.org/wiki?curid=910021", "title": "Nekazaritza-makineria", "text": "Nekazaritza-makineria lugintzan erabiltzen den makina-multzoa da. Nekazaritzako makina bat atal finko eta higikorrez osatuta dago, eta nekazariei ahalbidetzen die lan bat egitea. Artikulu hau nekazaritzako makineriari buruzkoa da; ez nahastu nekazaritza-tresneriarekin (lurra lantzeko eskuz erabiltzen diren lanabesak, alegia).\nHistoria.\nAntzinaroa.\nAntzinaroan zehar nekazaritzan eskulanak nagusitu ziren. Laborantzaren mekanizazioa goldea, golde-ereilea, trailua eta beste lanabes gutxi batzuk erabiltzera mugatzen zen. Oso aurrerakuntza garrantzitsua jazo zen giza indarra animalia-indarrak ordezkatu zuenean. Adibidez, aitzurretik goldera igaro zenean, lehenik gizakiaren eta ondoren idi baten indarraz bultzaturik.\nIndustria-iraultza.\nIndustria-iraultzaren eta makina konplexuagoen garapenaren ondorioz, nekazaritza-prozesuak aurrerapauso nabarmena eman zuen. Garia igitatu beharrean, segalari-makinak gari kopuru jarraikia ebaki zezakeen. Aleari zegokionez, animaliaren zanpaketaz eultzitzearen ordez, gari-jotzaileak bereizten zuen alea zurtoinetik. Makina horiek gehienek animalia-indarraz higitzen ziren, hala nola idiak edo mandoak erabiliz.\nLurrun-energia.\nNekazaritza-makinak jatorrian animalia batek bultzatzen zituen. Lurrun-makinaren asmaketak garapen handia ekarri zuen: motor mugikorra agertu zen eta segidan lokomotorra, energi iturri erabilera anitzekoa, lehenik makina geldikorrak bultzatzeko (eultzilariak, batik bat) eta gero mugikorrak bulkatzeko (animaliak ordezkatuz). Gaur egungo estandarrari erreparatuz, lokomotorrek ahalmen gutxi zeukaten, errendimendu termiko urrikoak eta oso astunak ziren. Kausa horiek guztiek traktoretzat erabiltzea mugatzen zuten.\nBarne-errekuntzako motorra.\nBarne-errekuntzako motorrak, hasieran Otto-ren zikloko motorra eta ondoren diesel-motorra, lokomotorren lekua hartu zuen XX. mendearen hasieratik aurrera. Traktoreen energia-iturri nagusi bihurtu zen. Halaber, uzta-makinak edota lainoztagailuak hornitzen zituen, laborantzako makina horiek guztiak autonomo bilaka zitezen. Denboraren poderioz, traktoreak izugarri hobetu ziren: euren errendimendu mekanikoa handiagotu egin zen (hau da, tiraketa-barraren potentziaren eta potentzi iturriaren arteko erlazioa), errendimendu termiko altuagoko motorrak gehitzen, etab. Izan ere, XXI. mendea hasi zenean, alde nabarmena zegoen egungo traktoreen eta 100 urte lehenagokoen artean.\nTeknologia berriak.\nGaratutako nekazaritzako teknologia berriek ere makina berrien premia zuten. Horrenbestez, ongarri- eta fardo-makinak agertu ziren, besteak beste. Horretaz gainera, zenbait teknologia tradizionalak bertan behera utzi ziren. Esate baterako, zuzeneko ereintzak zaharkitu zituen bai lur-lantze makina oro (goldeak, eskuareak, etab.) bai ereile tradizional guztiak. Posizionamendu globaleko sistemek traktoreen eta beste zenbait makinaren gidatzeko lanari ekiten diote. Horrek ahalbidetzen du zehaztasun-nekazaritza, lur-azalera baten kudeaketa ahalik eta hoberen egiteko xedea duena.\nMakina motak.\nUzta-makina errekolta-lanetan nagusitu delarik ere, nekazaritza modernoan traktoreak gehienbat egin ohi ditu lanak. Erabiltzen dira beste makinak mugitzeko (ereileak, esate baterako).\nHorren kasu argi bat laborantza-lana izaten da, non traktoreak burdinazko goldeak higiarazi eta lurrean ildoak eratzen baititu. Aktibitate horren bidez, lurra egokitzen da ereiteko. Gainera, belar gaiztoak hiltzeko eta ureztatze-lanak egiteko lagungarri izaten da.\nTraktoreek ereileak ere bultzatzen dituzte. Azken horiek haziak lagatzen ditu ilara luzeetan, distantzia berera banaturik (60 edo 90 cm-ra, normalean). Ereite-lanak burutu eta gero, makina dezente daude lur-lanak egiteko: ongarria sakabanatzeko edota pestizida botatzeko, besteak beste. Lan horiek guztiak ez ezik, fardo-makina ere mugitzen du traktoreak.\nBestalde, ureztatze-lan modernoak zenbait makinatan du oinarria: ponpak, motorrak, etab. Gailu horiek ur-emari handiak lur-azalera zabaletara garraiatzeko erabiltzen dira. Antzeko prozesu bat jazotzen da, adibidez, pestizida eramateko.\nNekazaritza-mekanizazioa.\nNekazaritza-mekanizazioan, hots, lehenik animaliak eta ondoren makinak ordezkaturiko gizalanean, historian zehar etengabeko aurrerakuntzak izan dira. Prozesu hori bereziki bizkortu zen XIX. mendetik aurrera, lehen makinak agertu zirelarik, eta are gehiago motorraren eta traktorearen agerpenarekin. Mekanizazioak jaitsiera nabarmena eragin zuen laborantzako lanak egiteko denboran, baita horietan inbertituriko esfortzuan ere. Hortaz, kapitalak lana ordezkatu du, eta horrek produktibitatearen hazkunderako bidea eman du.\nAdibidez, nekazari erromatar batek 1,3 kg gari ekoizten zuen lanordu bakoitzeko. Gaur egun, berriz, Argentinan bizi den beste nekazari batek 3000 kg gari ekoitz dezake lanordu bakoitzeko. Nolanahi ere, produktibitate-igoera horren kausa ez dago mekanizazioan bakarrik. Haatik, nekazaritzan jazotako mekanizazioak garrantzi berezia izan duela aipatzekoa da, baina oso informazio gutxi dago nekazaritza-mekanizazioaren gainean. Munduko Bankuaren arabera, XX. mendearen amaieran 19 traktore egon ohi ziren 1000 ha bakoitzeko.\nDatu horiek guztiek adierazten dute nekazaritzako mekanizazioaren erritmoa gero eta gehiago azkartuko dela. Horren ondorioz, gizakiak lanordu gutxiago eskaini behar izango du laborantza-lanak egiteko. Orduan, nekazaritzako-lanetan ari den jendeak beste sektoreetan lana bilatu behar izango du, landa-exodoa areagotuz.\nTeknologia berriak etorkizunean.\nNekazaritza-makineriako oinarrizko teknologia oso gutxi aldatu da azken mendean. Nahiz eta uzta-makinak eta ereileak hobetuz joan diren, oraindik ere uzta modu berean egiten jarraitzen da eta haziak modu berean ereiten dira. Bestalde, gizakiek makinak maneiatzeko erak aldatzen dihardute. Horren eragile nagusiak dira ordenagailuen kontrol-sistemak edota GPS bitarteko kokapenak, makinarik modernoenei ahalbidetzen dizkietenak lan-zehaztasuna, erregai-kontsumoan egindako aurrezpenak eta bestelako abantailak.\nAzken aurrerakuntzak.\nNekazaritzari buruz aldiro izaten diren kongresurik inportanteenetan (\"Demoagro\" edota Zaragozako \"FIMA\"n, esaterako) ikus daitezke laborantzan jazotzen diren aurrerakuntzarik modernoenak. Horietako bat da, esaterako, gidari gabeko edo autonomoa den traktorea. Hobekuntza horrek, denbora pasa ahala, erabat murriztuko du nekazariak traktorea gidatzeari eskaini behar dion ordu kopurua.\nBeste aurrerapen batzuk izango dira, hala nola zerealen uzta-makinek darabilten alearen prozesatze-sistema berria eta ereite-sistema berriak. Alabaina, horietatik guztietatik nagusitzen diren aurrerakuntzak dira dronen eta roboten eransketa nekazaritza-lanetara. Azken horiek berotegietan lagunduko dute, hau da, landareak babesteko eraikitzen diren beirazko edo plastikozko aterpeetan. Dronei dagokienez, lur-azaleraren gainetik hegan egin dezakete informazioa batzeko: tenperatura, hezetasuna, etab. landareen gaixotasunak ekiditeko, batik bat.\nNekazaritzako kode ireki hornikuntza.\nLaborantzan ari diren zenbait langile kezkatsu daude goi-mailako teknologiako makinak konpontzeko gaitasunik eza dela medio. Nekazaritza-makineria ekoizten duten enpresek jabetza intelektualeko legea erabiltzen dute baserritarrei tresnak atontzeko ahalmena eman ez diezaieten. Edo behintzat euren gailuak nola konpondu behar diren gaineko informazioari buruz biderik ez izateko.\nNekazaritzako kode ireki hornikuntza, egoera horri aurre egiteko mugimendu bat da. Herrialde desberdinetako elkarteek eta ekimenek osatzen dute. Europan, kasu, \"Farm Labs\" webgunea badago. Frantzian, aldiz, \"l'Atelier Paysan\" kooperatiba existitzen da, nekazariek ikas dezaten nola sortu eta konpondu euren tresnak. Frantzian ere Ekylibre izeneko kode ireki konpainia bada, baserritarrei laborantza-lanetan laguntzeko kode ireki software bat (Saasa) ematen diena."}
{"id": "910022", "revid": "512", "url": "https://eu.wikipedia.org/wiki?curid=910022", "title": "Zilindro (motorra)", "text": "Zilindroa, txandakako barne-errekuntzako motore (TBEM), ponpa edo konpresore baten pistoi edo enbolo higigarria gidatu eta estaltzen duen hodia da. Hodi horrek bere forma geometriko zilindrikoagotatik hartzen du zilindro izena.\nTBEMetan, zilindroak bakarrik edo multzoka bata bestearen ondoan kokatzen dira banku edo bloke motore batean, motorearen funtzionamendu egokirako beharrezkoak diren neurri eta tolerantziak errespetatuz.\nZilindroak erregaiaren eztanda jarrai iraunkorrak eta pistoiaren mugimendu konstantearen marruskadura pairatuko ditu bere bizitza-zikloan zehar. Ondorioz, metal gogor batekin eraikitzen den pieza da; tenperatura zein presio handiak jasateko eta nekearekiko erantzun egokia izateko. Normalean, aluminio-aleazioak edo burdinurtua erabiltzen da.\nZilindroaren atorra.\nMotore batzuetan zilindroa atorra batez osatuta dago. Atorra, blokean kokatzen den hodi zilindriko bat besterik ez da, metal gogorrago eta iraunkorrago batez forratutako hodia, alegia. Higadura gehiegizkoa izanez gero, erraz ordeztu daitekeela eta uraren zirkulazioa ahalbidetzen duela dira haren ezaugarri nagusiak.\nFabrikatzaileak ematen ditu zilindroko atorraren barne-neurriak, baina horiek aldatu egin daitezke zilindroak aleka hartzekotan; beti ere, nikasila ez denean atorraren fabrikazioan erabilitako materiala. Zilindroaren edo atorraren paretan aplikatzen den eta higadurarekiko iraunkorra den estaldura tratamendua da nikasila.\nAtorran sortutako energia mekanikoa itsasontzi baten helizearen mugimendurako edo sorgailu elektrikoetan energia elektrikoa sortzeko erabil daiteke; bai instalazio finkoetan haien berezko horniketarako, bai itsasontzietan haien propultsiorako edo elektrizitate-horniketarako.\nZilindroek atorrak izan ahal dituzte edo ez. Motor bakoitzari emango zaion erabileraren arabera erabakitzen du fabrikatzaile bakoitzak atorra instalatzeko diseinua egiten duen edo ez, nahiz eta kasu askotan antzerako emaitzak lortu. Atorrarik gabeko motoreak \u201czulo nagusiko motore\u201d moduan ezagutzen dira.\nZilindro batean tenperaturaren ondorioz sortutako higadura gehiegizkoa izan bada, errazagoa eta merkeagoa izaten da atorrak aldatzea, zilindroa bera mekanizatzea eta beharrezkoak diren akaberak lortzea baino.\nDesplazamendua.\nZilindro baten desplazamendua neurtzeko behar diren neurriak diametroa eta ibiltartea dira. Hauen arabera motoreen ezaugarritzea lortzen da, konpresio-erlazioarekin eta bira-lastertasunarekin harreman zuzena baitute, motorraren potentzian eragiten dutenak.\nIbiltartea (S) GIPetik (goiko itopuntutik, pistoiaren posizio gorenetik) BIPera (beheko itopuntura, pistoiaren posizio baxuenera) dagoen distantzia da, pistoiak zilindro barruan egiten duen ibilbidea, hain zuzen. Diametro (D) moduan, zilindroaren barneko perimetroaren diametroa hartzen da. Hauekin ibiltarte-diametro-erlazioa (S/D) defini daiteke.\nZilindro baten desplazamendua (zilindrada unitarioa edo Vu), bere zeharkako sekzioaren azalera (barneko diametro erdiaren karratua bider pi) ibiltartearekin biderkatuz kalkulatzen da.\nZilindrada unitarioa motorrak dituen zilindro kopuruarekin (Z) biderkatuz lortzen da motorraren desplazamendua edo zilindrada osoa (Vt). Normalean, cm3-tan ematen da neurri hau.\nPistoia BIPen dagoenean, zilindroaren barneko bolumen guztia hartzen du gasak (Vu+Vc). Pistoia GIPen dagoenean, berriz, gasa konprimatu egiten da, eta errekuntza-ganbararen bolumena besterik ez du hartzen (Vc). Bi bolumen horien arteko erlazioari konpresio-erlazioa (r) deitzen zaio, eta horrek konpresioaren azken tenperatura eta presioa baldintzatzen du.\nBira-lastertasuna (n), motorrak minutu bakoitzean ematen dituen bira kopurua zehazten du. Normalean, bira/minutu erlazioa erabiltzen da.\nKopurua eta geometria.\nZilindroaren tamaina finkatu eta gero (zilindrada unitarioa), behar den potentziak eta beste aldagai batzuek definituko dute zilindro kopurua. Zilindro kopurua handitzen denean, motorraren oreka eta funtzionamendua hobetuko da. Izan ere, orekatuago eta banatuago egongo dira esfortzuak, motorra borobilago biraraziz; fintasun handiagoarekin, alegia. Zenbat eta zilindro gehiago izan, orduan eta indar (pare) eta potentzia gehiago sortzeko gai izango da motorra.\nBarne errekuntzako motor mota anitz daude. Zilindro bakarra duten motorretatik, motozikleta edo motozerrena adibidez, 12 edo 16 zilindro dituzten motorretara, zenbait auto, kamioi edo hegazkinena kasu.Orientazio eta itxura desberdinak ager daitezke motor-blokeen artean. Motorrak izango duen tokia faktore garrantzitsua da hau definitzeko. Hala ere, kontuan hartzeko beste faktoreak izaten dira aireztatzea edo mantenurako erraztasuna.\nLau bloke mota nagusi daude zilindroen antolamendua diseinatzean: lerroan (L), V-n (V), boxer eran (180\u00ba) edo izarrean.\nAleka hartzea.\nLubrifikazio-arazoengatik gerta daiteke pistoia edo pistoiaren eraztunak zilindroaren paretetan trabatzea eta itsastea. Itsaspen hau ematen da motorea erabili bitartean emandako lubrifikazio falta eta gainberotze baten ondorioz, edo biltegiratzean sortutako kondentsazio eta korrosioaren ondorioz.\nNormalena, motorra denbora luzez gogor exijitu ostean sortutako tenperatura altuen bero-disipazio (hozte) urriagatik gertatzea da. Kasu honetan, bai metalen bai olioen funtzionamendu-tenperaturak gainditzearen ondorioz, metalak dilatatu egiten dira bata bestearekin trabatuz. Katigatzea, esfortzu mekaniko handiak egiten ari diren bitartean suertatzen da, atzera bueltarik ez duten kalte garrantzitsuak sorraraziz, elementu nagusien marraketa edo haustura eraginez, besteak beste."}
{"id": "910023", "revid": "512", "url": "https://eu.wikipedia.org/wiki?curid=910023", "title": "Talka (fisika)", "text": "Talka bi gorputz edo gehiagoren arteko elkarrekintza bat da, non gutxienez horietako bat mugimenduan dagoen.\nTalka fisikoa edo mekanikoa bat-bateko azelerazio edo desazelerazio baten ondorioz hautematen da. Ukitze-denbora da talka gehien bereizten duena, gehienetan txikia da eta momentu horretan transmititzen da energia kantitate handiena bi gorputzen artean.\nTalka azelerometroarekin neurtzen da. Talka baten magnitudea, azelerazioaren eta grabitatearen (g) arteko biderkadurarekin neurtzen da, non grabitatearen balioa itsas mailan 9,80665 m/s2 den. Hau da, 15 g-ko talka batek, 147 m/s2-ko balioa izango du gutxi gorabehera.\nZenbait zientzialarik, elkarrekintza fisikoak talka bat direla kontsideratzen dituzte zientzialari batzuk. Hona hemen zenbait adibide:\nZenbait erabilera arrunt:\nTalkak.\nObjektuak oso hurbil edo ukipenean daudenean, elkarrekintza gogor bat dago denbora-tarte motz batean. Kanpo-indarrak mespretxagarriak dira, ekintzan barne-indarrak nagusiak bihurtzen baititu. Mota horretako indarraei indar oldarkorrak deitzen zaie eta haien modulu handiarengatik eta akzio-tarte motzarengatik bereizten dira. Elkarrekintza horren adibidea talka bat da, kolpe-leungailu magnetikoa duten bi autoren artean gauzatzen dena. Auto horiek, elkar ukitu gabe izaten dute elkarrekintza, eta horri kontaktu gabeko talka deitzen zaio.\nElkarreragiten duten indarrak berdinak dira moduluz, baina noranzko ezberdinarekin. Talka elastikoki perfektua bada, momentu lineala zein sistemaren energia zinetikoa kontserbatzen dira. Ez dago masa trukaketarik gorputzen artean. Talka erabat inelastikoa bada, energia zinetikoa ez da kontserbatzen eta ondorioz, talka izaten duten gorputzek deformazioa eta tenperatura igoera jasan dezakete.\nNewtonen bigarren legeak esaten du, indarra momentu linealaren aldakuntzaren berdina dela denborarekiko. Indar erresultantea zero bada, momentu lineala konstantea izango da. Hori beti gertatuko da, fisikaren arau orokor bat baita.\nformula_1\nHorrek gauza bat suposatzen du. Talkan elkarrekintzaren aurreko momentu lineala (formula_2) eta bukaerakoa (formula_3) berdinak direla. Newtonen mekanikan itzulpen-koefizientea definitzen da. Hori bi masen arteko talkaren elastikotasuna neurtzeko erabiltzen da.\nformula_4\nKoefiziente horren balioa zero eta baten tartean dago. Zero balio duten talkak, guztiz inelastikoak dira, aldiz bat balioa dutenak, guztiz elastikoak.\nTalka-efektuak.\nTalka-mekanikak, deformatzeko, hondatzeko, eta abarreko potentziala dauka:\nKontuan hartu beharrekoa.\nMaterial bat laborategi batean aztertu ondoren, talka baten ondorioz hondatu daitekeela ondorioztatzen bada, kontuz ibili behar da gauza batzuekin:"}
{"id": "910024", "revid": "512", "url": "https://eu.wikipedia.org/wiki?curid=910024", "title": "Makina elektriko", "text": "Makina elektriko, indar elektromagnetikoak erabiltzen dituen makina da. Edozein energia mota energia elektriko transformatzeko gailua da, eta alderantzizko funtzioa dauka ere bai. Halaber, definizioan sartzen dira elektrizitate-energia forma berdinean baina ezaugarri komenigarriago batekin eraldatzen dituzten makinak. Hiru talde handitan sailkatzen dira: motor elektrikoa, sorgailu elektrikoa eta transformadorea.\nMakina elektrikoak, sorgailu moduan, ia munduko indar elektriko guztia sortzen du, eta sortutako indar elektrikoren % 60 inguru motor elektriko moduan kontsumitzen du. Makina elektrikoak XIX. mendearen hasieran garatu ziren, eta ordutik azpiegiturako osagai beharrezko bat izan da. Makina eraginkorragoek garatzea garrantzi handia dauka munduaren kontserbaziorako eta ordezko energiaren estrategiarentzat.\nMakina elektrikoen potentzia.\n\"Sakontzeko, irakurri: \u00abPotentzia elektriko\u00bb\"Elementu batek denbora tarte batean sortu edo xahutzen duen energia elektriko kopuruari deitzen zaio potentzia elektriko. Potentzia guztien artean, makinaren ezaugarriak ematen dituena potentzia izendatua da. Makina elektriko batek eman edo xurga dezakeen potentzia maximoa da. Makinaren balio horretan lana egiten denean karga betean dagoela esaten da. Potentzia izendatua baino potentzia handiago baten lana egiten denean gainkargan dagoela esaten da, eta honek eroaletan arazoak sortzen ditu, korronte elektrikoa igotzen du eta horrek eroaleen berogailu anormala dakar.\nMakina elektriko motak.\nSorgailu elektriko.\n\"Sakontzeko, irakurri: \u00abSorgailu elektriko\"Sorgailu elektrikoa energia mekanikoa energia elektriko bihurtzen duen gailu bat da. Energia mekanikoaren jatorria era askotakoa izan daiteke: uraren energia potentziala presa baten edo barne-errekuntzako motora, adibidez. Energiaren transformazioa iman finko batek edo elektroiman batek sortutako eremu magnetikoak armadurako harilkatuan indar elektroeragilea induzitzerakoan lortzen da; eremu magnetiko eta harilkatuaren artean mugimendu erlatibo bat egotean, indar elektroeragilea sortzen da. Sistema hau Faradayren legean oinarritzen da.\nMotor elektriko.\n\"Sakontzeko, irakurri: \u00abMotor elektriko\u00bb\"Motor elektrikoa energia elektrikoa energia mekaniko bilakatzen duen makina elektrikoa da. Motorrak eta sorgailuak antzekotasun asko dituzte, motor elektriko batzuk itzulgarriak dira, hots, generadore elektriko baten gisa lan egin dezakete. Motor elektriko gehienek eremu magnetiko eta eroaleen interakzio bitartez biraketa indarra lortzen dute. Motor elektrikoak aplikazio desberdinetan aurkitzen ditugu, adibibez: haizagailuetan, auto elektrikoetan edo disko gogorretan.\nKorrote zuzen edo korronte alterno bidez elika daitezke, horregatik, bi sailkapen nagusitan banatzen dira: korronte zuzeneko motorrak eta korronte alternoko motorrak.\nKorronte zuzeneko motorra.\nKorronte zuzena energia mekanikoan transformatzen du.\nKorronte alternoko motorra.\nKorronte alternoa energia mekanikoan transformatzen du. Motor alternoko erabilera oso zabalduta dago industrian; gaur egungo gailu elektriko gehienak motor hauen bidez higitzen dituzte.\nKorronte alternoko hiru motor mota existitzen dira.\nTransformadore.\n\"Sakontzeko, irakurri: \u00abTransformadore\u00bb\"\nKorronte alternoko zirkuitu batean maiztasun bera mantenduz, tentsioa igotzeko edo jaisteko erabiltzen den makina estatikoa da. Honekin korrontea eramateko eta erabiltzeko ezaugarri egokiagoa bilatzen da.\nTransformadore batean potentzia mantendu egiten da, hau da, sartzen den eta irteten den potentziak intentsitate berdina edo ia berdina dauka. Galerak ez dituzten transformadoreei idealak deitzen zaie; errealitatean ez dago horrelakorik. Galerak dituzten transformadoreei, ordea, nahiz eta galerak oso txikiak izan, transformadore errealak deritze.\nErrendimendua.\nPotentzia erabilgarria eta xurgatutako potentziaren erlazioa da.\nformula_1"}
{"id": "910025", "revid": "512", "url": "https://eu.wikipedia.org/wiki?curid=910025", "title": "Bihurdura (mekanika)", "text": "Bihurdura da elementu konstruktibo edo prisma mekaniko baten ardatz longitudinalean, momentu bat aplikatzen denean (esate baterako, dimentsio bat beste bietan nagusi den ardatzak edo elementuak, hala ere, hainbat egoeratan aurki daiteke), sortzen den barne-erreakzioa. Indar horiek dira pieza bat bere ardatz zentraletatik bihurtzeko joera ematen duenak, tentsio zorrotzak sortuz.\nBihurduraren teoria garatzean, hipotesi ugari aplikatzen dira arazoak murrizteko, irtenbide analitiko errazak lortuz. Erabilitako hipotesiak jarraian aipatzen dira:\nElementu baten inguruan bihurdura dagoenean, formaren aldaketa eragiten du, baina ez luzeeraren aldaketa. Forma aldaketa honi gamma angelua edo distortsio angelua izendatzen da.\nDistortsio angelua, aplikatutako bihurdura momentuarekin , ardatz zirkularraren geometriarekin (barraren luzera eta haren sekzio inertziaren momentu polarra) eta horren egindako materialarekin (modulu zorrotzaren gogortasuna) lotuta dago.\nBihurduraren formulak.\nZuntz batek zuhaitzaren ardatzetik \u03c1 distantziara jotzen badu, zuntzak \u03b8 angelua biratuko du. Lehen ezarritako oinarrizko hipotesiak kontuan hartuta, DE deformazio tangentziala gertatzen da.\nGogoeta berak eginez, \u03b3 distortsioa lor daiteke.\nOndoren, Hooke legea aplikatzen da, tentsio zorrotzak egiteko.\nAurreko adierazpena normalean bateragarritasun ekuazio gisa ezagutzen da, adierazitako esfortzuak deformazio elastikoekin bateragarriak baitira.\nMN sekzioaren eremu diferentzial baten azalera, indar gogorra aurkezten du honegatik emandakoa:\nIndar honi T-k ematen duen bihurdune momentuari aurka egingo dio.\nOreka estatikoa kontuan hartuta, honako harremana lortzen da:\n\u03c2 goian aurkitutako balioaren ordez aldatzen bada, hau lortzen da:\nInertziaren une polarra T bezala definitzen da, beraz, aurreko ekuazioan ordezkatzen bada, hau lortuko da:\nEdo beste era batean:\nZorrotzaren gogortasuna, Hooke-ren legearen arabera aurkitutako ekuazioan G\u03b8 / L balioa ordezkatuz lortzen da.\nZorrotzaren gogortasuna handiena \u03c1, hau da, gogortasuna neurtzen den erradioa, ardatzaren erradioaren berdina denean lortzen da.\nInertziako momentu polarra.\nEremu baten inertzia-momentua ardatz polarraren aldean, J inertzia momentu polarra, inertzia uneen baturaren parekoa da. Eremuko planoan jasota eta ardatz polarrean sartuta.\nAtal osorako eta atal zulorako, inertziaren unea zehazten da espresio hauekin:\nPotentzia transmisioa.\nAplikazio askotan ardatzak energia transmititzeko erabiltzen dira, transmititutako potentzia lortzen dugu ardatzak biratzen duen abiadura angeluarraren konstantearentzako momentu konstantearen produktuari esker.\nAbiadura angeluarra radian segundotan neurtzen da. Ardatza f maiztasunez biratzen badu, momentua izango da:\nBeraz, transmititutako bihurritze-unea honela adieraz daiteke:"}
{"id": "910026", "revid": "336", "url": "https://eu.wikipedia.org/wiki?curid=910026", "title": "RNA mezulari", "text": "RNA mezularia (mRNA) RNA molekula ugariz osatutako familia da. Molekula horiek informazio genetikoa transmititzen dute DNAtik erribosometara eta, bertan, geneek kodetutako proteinaren aminoazido-sekuentzia zein izan behar den zehazten dute. RNA polimerasa izeneko entzimak geneak (pre-mRNA izenekoa) transkribatzen ditu. Horrela, mRNA molekula prozesatu eta heldua lortzen da. Ondoren, mRNA heldua berriz ere transkribatzen da aminoazidoz osatutako polimero batera: proteina.\nDNAn gertatzen den moduan, mRNAk daraman informazio genetikoa nukleotidoen sekuentzia bat da, 3 base-pareko kodonetan multzokatu daitekeena. Kodon bakoitzak aminoazido jakin bat kodetzen du, amaiera-kodonek salbu. Azken horiek proteinaren sintesia amaitzeko seinaleak dira. Kodonen itzulpen prozesuak beste bi RNA mota behar ditu: transferentziazko RNA (tRNA) eta RNA erribosomikoa (rRNA). Lehenak, kodona ezagutu eta dagokion aminoazidoa txertatzen du; eta bigarrena, aldiz, erribosomaren makineria proteina-kodetzailearen osagai zentrala da.\nmRNAren existentzia Jacques Monod eta Francois Jacob-ek iradoki zuten lehen aldiz. Ondoren, 1961ean, Francois Jacob, Sydney Brenner eta Matthew Meselson-ek aurkitu zuten Kaliforniako Institutu Teknologikoan.\nmRNA ez da nahasi behar DNA mitokondrialarekin (mDNA).\nSintesia, prozesamendua eta funtzioa.\nmRNA molekulen sintesiaren zikloa transkripzio izeneko prozesu batekin hasi, eta horren degradazioarekin amaitzen da. mRNA-ren bizitzan zehar, molekulak prozezatu, editatu eta garraiatu egiten dira baitan duten informazio genetikoa itzuli aurretik. Eukariotoen mRNAk askotan prozesamendu eta garraio konplexua pairatzen dituzte; prokariotoena, ordea, sinpleagoa izan ohi da. Eukariotoen mRNAk eta horien inguruan kokatuta dauden proteinek osatzen dituzten konplexuei RNP mezulari deritze: erribonukleoproteina mezulari.\nTranskripzioa.\nTranskripzioa DNAtik RNA lortzeko aurrera eraman beharreko prozesua da. Transkripzioan, RNA polimerasak DNA molekulan dagoen generen baten kopia sortzen du, kopia hori geneari dagokion mRNA molekula delarik. Prozesu hau oso antzekoa da eukariotoetan eta prokariotoetan. Hala ere, bien artean desberdintasun garrantzitsu bat badago; izan ere, prokariotoena ez bezala, eukariotoen RNA polimerasa mRNAren prozesaketarako entzimekin elkartzen da transkripzioa gertatu bitartean. Horrek prozesamendua transkripzioa gertatu bezain pronto hastea bermatzen du. Transkripzioaren ostean lortutako bizitza laburreko eta prozesatu gabeko edo partzialki prozesatutako produktuari mRNA aurrekari edo pre-mRNA deritzo; behin prozesamendua gertatu dela, lortzen den molekulari mRNA heldu deritzo.\nEukariotoen mRNAren aurreprozesaketa.\nmRNAren prozesaketa eukarioto, bakterio eta arkeoetan era desberdinean gertatzen da, baina bizidun ez-eukariotikoen mRNA-k ez du prozesaketarik behar, transkripzioa gertatzen den momentutik heldua baita. Hala ere, pre-mRNA eukariotikoak prozesaketaren pauso batzuk behar diru zitoplasmara garraiatua izan baino lehen.\nMoztitsasketa.\nmRNA eukariotikoa heldua izatea eragiten duen prozesaketarik luzeena RNAren moztitsasketa da eta introiek (sekuentzia ez- kodetzaileak) kentzean eta geratzen diren exoiek (sekuentzia kodetzaileak) elkarren artean lotzean datza.\n5' kapelaren gehiketa.\n5\u2019 kapela, RNA kapela, RNA 7-metilguanosina edota RNA m7G kapela ere esaten zaiona, transkripzioa amaitzen denean RNA mezulari eukariotikoen 5\u2019 muturraren aurrean txertatzen den guanina nukleotido eraldatua da. Egitura hori transkribatuko den lehenengo nukleotidoari 5\u2019-5\u2019trifosfato lotura bidez lotzen zaion 7-metilguanosina hondar bat da. Horren presentzia kritikoa da erribosomek mRNA molekula ezagutzeko eta RNasen aurreko babeserako.\nEdizioa.\nEgoera batzuetan beharrezkoa da mRNA editatzea eta mRNA horren nukleotidoen osaera aldatzen da. Gizakietan gertatzen den edizioaren adibide bat B apolipoproteinarena da, zeina ehun batzuetan editatzen den eta beste ehun batzuetan ez. Edizioak duen helburu nagusia amaiera-kodon goiztiarra gaineratzea izaten da eta, kodon horrek, proteina laburragoa sintetizatzea eragiten du.\nPoliadenilazioa.\nPoliadenilazioa RNA molekularen eta poliadenilazio-zatiki baten arteko lotura kobalentea da. Organismo eukariotikoen RNA mezulari gehienak 3 \u0301-muturrean poliadenilatzen dira, baina berriki aurkitu da uridinaren zatiki txikiak ere gaineratu daitezkeela. Poli(A) isatsaren helburu nagusia RNA mezularia exonukleasek eragin dezaketen degradazioetatik babestea da. Horretaz gain, poliadenilazioa garrantzitsua da transkripzioaren amaierarako, mRNA nukleotik kanporatzeko eta itzulpenerako. Hala ere, poliadenilazioa organismo prokariotikoetan ere gerta daiteke, baina degradazio exonukleolitikoa saihestu ordez, poliadenilazioak degradazio exonukleotikoa errazten du.\nPoliadenilazioa DNA RNA-ra transkribatu bezain laster gertatzen da, nahiz eta transkripzioa gertatzen den bitartean ere gerta daitekeen. Transkripzioa amaitzen denean, RNA polimerasarekin elkarturiko endonukleasa konplexu baten bidez mozten da eta 3 \u0301 muturrean dagoen mozketa-gunean 250 adenosina-hondar gaineratzen dira. Erreakzio hori poliadenilato polimerasa entzimak katalizatzen du eta moztitsasketa-gune alternatiboak dauden kasuetan, mRNAren poliadenilazio-aldaerak ager daitezke.\nHala ere, poliadenilazio-guneetan mutazioak gerta daitezke. Gene baten RNA transkripto primarioa poli-A gunean mozten da eta 100-200 adenina gehitzen dira RNAren 3 \u0301muturrean. Gune horietan aldaketarik badago, mRNA luze eta desegonkorra sortzen da.\nGarraioa.\nProkariotoen eta eukariotoen artean dagoen beste desberdintasun bat mRNAren garraioa da. Eukariotoetan transkribapen eta itzulpen prozesuak konpartimentuen bidez fisikoki banaturik daudenez, mRNA eukariotikoak nukleotik zitoplasmara garraiatu beharra dago. Garraio hori zenbait seinalizazio-bidek erregulatzen dute. mRNA helduek itzulpen osteko eraldaketak direla-eta antzematen dira, eta poro nuklearretik atera eta, CBP20 eta CBP80 proteinetara eta transkribapen/esportazio konplexura (TREX) lotzen dira. Eukariotoetan mRNAren esportazio-bidezidor ugari identifikatu dira.\nBereziki konplexuak diren zeluletan, mRNA batzuk itu azpizelular berezietara garraitzen dira. Neurona helduetan, mRNA jakin batzuk somatik dendritetara garraiatzen dira. mRNA itzulpenerako gune bat sinapsien azpiko polirribosometan dago. Arc/Arg3.1 geneetarako mRNAren kokapena aktibitate sinaptikoak gidatzen du eta, beraz, NMDA hartzaileek sortzen dituzten seinaleen araberako sinapsi aktiboetatik hurbil kokatzen da.\nBeste mRNA batzuk dendritetara doaz kanpoko estimuluen ondorioz, adibidez, \u03b2-actin mRNA nukleotiko kanporaketa gertatzen denean, aktinaren mRNA eta 40s azpiunitateekin elkartzen da. Sortzen den konplexua ondoren proteina motore batekin lotu eta itu-kokalekura garraiatzen da (hedapen neuritikoa) zitoeskeletoan zehar. Amaieran, Src-k ZBP1 fosforilatzen du transkripzioari hasiera emateko. Garapenean dauden neuronetan hazten ari diren axoietara eta haziera-konoetara ere garraiatzen dira. mRNA ugari \u201czip kode\u201d izenekoekin markatzen dira eta horiek kokapen jakin batzuetara garraiatzen dira.\nItzulpena.\nProkariotoetan, mRNAk ez du inolako prozesamendurik edo garraiorik jasaten eta, beraz, erribosomek gidatutako itzulpena transkripzioa amaitu bezain laster has daiteke. Hori dela eta, esan daiteke prokariotoetan itzulpena transkripzioarekin batera gertatzen dela.\nEukarioetan, aldiz, erribosomek mRNA molekulen itzulpenari ekiteko, beharrezkoa da mRNA molekulak aurretik prozesatzea eta zitoplasman zehar garraiatzea. Itzulpena zitoplasman esekita dauden erribosometan gerta daiteke, baina baita erretikulu endoplasmatikoaren mintzera atxikita dauden erribosometan ere. Azken horietan beharrezkoa da . Hori dela eta, prokariotoetan ez bezala, eukariotoetan itzulpena ez da zuzenean transkripzioarekin batera gertatzen.\nEgitura.\nGune kodetzaileak.\nGune kodetzaileak kodonez osatuta daude. Kodon horiek deskodetu eta itzuli egiten dira proteinetara erribosomen bidez. Eukariotoetan normalean proteina bakarra lortzen da itzulpen horretatik, eta prokariotoetan, aldiz, bat baino gehiago.\nGune kodetzaileak hasiera-kodonarekin hasten dira eta amaiera-kodonarekin amaitu. Oro har, hasiera-kodona AUG hirukotea izaten da, eta amaiera-kodonak, aldiz, UAA, UAG edo UGA hirukoteak. Gune kodetzaileak degradaziotik babesten dituzte barneko zenbait base parek, horiek egonkortzen dituztelako. Zonalde proteina-kodetzaileak izateaz gain, gune kodetzaileek pre-mRNAn sekuentzia erregulatzaile gisa ere jarduten dute, exonen moztitsasketa inhibituz edo aktibatuz.\nItzuli gabeko guneak.\nItzuli gabeko guneak (UTRak) mRNA molekulan hasiera-kodonaren aurretik eta amaiera-kodonaren ostean agertzen diren guneak dira, zeinak ez diren itzultzen. Hasiera-kodonaren aurretik agertzen diren itzuli gabeko guneei 5\u2019 itzuli gabeko gune (5\u2019 UTR) deritze, eta amaiera-kodonaren ostean daudenei, aldiz, 3\u2019 itzuli gabeko gune (3\u2019 UTR). Gune horiek gune kodetzaileekin batera transkribatzen dira, mRNA helduan aurkitzen diren gune exonikoak direlako. Badira gene-adierazpenarekin loturiko zenbait funtzio, itzuli gabeko gune horiei egotzi zaizkienak, esaterako, mRNAren egonkortzea, mRNAren kokatzea eta itzulpenaren efizientziaren erregulazioa. UTRek funtzio horiek aurrera eramateko duten gaitasuna UTRaren sekuentzien araberakoa da, zeina bestelako mRNA molekuletatik bereiz daitekeen. 3\u2019 UTRen aldaera genetikoek ere gaixotasunak azalaratzeko sentiberatasunean hartzen dute parte, RNA-egituren eta proteinen itzulpenean gertatzen diren aldaketen ondorioz.\n5\u2019 UTR edota 3\u2019UTRek RNA mezularien egonkortasuna kontrolatzen dute; izan ere, RNA degradatzen duten erribonukleasa izeneko entzimekiko eta RNAren degradazioaren inhibizioa eragiten duten proteina laguntzaileekiko afinitatea aldatzen dute.\nUTRek itzulpenaren eraginkortasuna ere erregulatzen dute eta, batzuetan, itzulpenaren inhibizio osoa kontrolatzeko gaitasuna ere badute. 3\u2019 UTR zein 5\u2019 UTRtara lotzeko gai diren proteinek itzulpenean eragin dezaketela ikusi da, erribosomek RNA mezularietara batzeko duten gaitasuna eraldatzen dutelako. 3\u2019 UTRtara lotzen diren mikroRNAk ere itzulpenaren eraginkortasunean edo mRNAren egonkortasunean eragiten dute.\nmRNAk zitoplasman duen kokapena 3\u2018 UTRek kontrolatzen dute. Zelularen gune jakin batean behar diren proteinen RNA mezulariek gune horietan itzultzeko aukera ematen dute; kasu horietan, 3\u2019 UTRak RNA mezularia itzulpena gertatuko den gunera gidatzen duten sekuentziak barne hartzen ditu.\nItzuli gabeko gune batzuetan aurkitzen diren zenbait elementuk egitura sekundarioak eratzen dituzte RNArako transkripzioa gertatu ostean. Elementu horiek mRNAren erregulazioan hartzen dute parte; batzuk, SECIS elementuak, alegia, proteinak lotzeko ituak dira. mRNA elementuen beste mota batek, erriboetengailuek, molekula txikietara lotzen dira zuzenean; horrela, horien tolesketa eraldatzen duten transkripzio- eta iltzulpen-mailak erregulatzen dituzte. Azkeneko kasu horietan, mRNA molekulak bere buruaren erregulazioan dihardu.\nPoli(A) isatsa.\n3\u2019 poli-(A) isatsa adenina nukleotidoen segida luze bat da, pre-mRNAren 3\u2019 muturrera gehitzen dena. Isats horrek mRNA degradaziotik babesten du, horren itzulpena sustatzen du eta nukleotik kanporatzen du.\nmRNA monozistronikoa vs. polizistronikoa.\nmRNA molekula bat monozistronikoa da proteina-kate bakarra (polipeptidoa) lor daitekenean bere informazio genetikotik. Hori da eukarioto gehienen mRNAren kasua. Bestalde, mRNA polizistronikoek irakurtarau ireki edo \"ORF (Open Reading Frame)\" ugari dituzte eta bakoitza polipeptido desberdin batean itzul daiteke. Polipeptido horiek normalean antzeko funtzioa izaten dute eta batzuetan konplexu baten azpiunitate desberdinak izaten dira. Euren sekuentzia kodetzailea zonalde erregulatzaile berean egon ohi da, zeinak sustatzaile bat eta operadore bat dituen. Bakterio eta arkeo gehienetan dagoen mRNA polizistronikoa da, baita gizakion genoma mitokondrialekoa ere. mRNA dizistroniko edo bizistronikoa 2 proteina soilik kodetzen dituena da.\nmRNAren zirkularizazioa.\nEukariotoetan, mRNA molekulek egitura zirkularrak sortzen dituzte poli-(A) proteina-lotzailearen eta elF4E proteinaren arteko elkarrekintzak direla eta. Bi proteina horiek elF4G-ri lotu, eta mRNA-proteina-mRNA zubi bat sortzen dute.\nBadaude zirkularizaziorako beste mekanismo batzuk ere, bereziki birusen mRNAn. Poliobirusaren mRNAk 5\u2019 muturrean hirusta- hosto forma duen zatiki bat erabiltzen du PCPB2 lotzeko, eta azken hori poli-(A) proteina-lotzaileari lotu eta mRNA-proteina- mRNA zikloa ere sortzen du. Garagar nano horiaren birusak (\"\" ingelesez) mRNA zirkularizatu dezake beste proteina batzuen laguntzarik gabe. Izan ere, 5\u2019 eta 3\u2019 muturretan \"kissing stem loops\" izeneko egiturak ditu zeintzuek mRNA zatikiak lotzen dituzten.\nBirusen RNA-enomak zirkularizatzea ere oso ohikoa da. Genoma erreplikatzen ari denean, zirkularizazio horrek erreplikazio- denbora azkartzen du. Genoma-erreplikazioa gertatu bitartean, zirkularizazioak erreplikazio-abiadurak azkartzen ditu, RNA biriko menpeko RNA polimerasa ziklatzen duelako hipotetikoki erribosoma ziklatu beharko litzatekeen adina.\nDegradazioa.\nZelula bateko mRNA molekulek duten bizitza-erdia (egonkortasuna) ezberdina da. Bakterioetan mRNA bakartiek segundo batzuetatik ordu bateraino biziraun dezakete. Hala ere, bitzitza-erdi normalak 1-3 minutu artekoak izaten dira, bakterioen mRNA eukariotoena baino ezegonkorragoa da eta. Ugaztun-zeluletan, mRNA molekulen bizitza-erdiak minutu gutxi batzuen eta zenbait egunen tartekoak dira. Zenbat eta egonkorragoa izan mRNA molekula, orduan eta proteina kopuru handiagoa ekoitziko da horretatik abiatuta. mRNA molekulen bizitza-erdiak motza izateak ahalbidetzen du zelula batek proteinen sintesi-prozesua azkar moldatu ahal izatea, beharrizanei erantzuteko. mRNAren suntsipena eragiten duten hainbat mekanismo daude eta, horietako batzuk, atal honetan zerrendatuta daude.\nmRNAren degradazioa prokariotoetan.\nOro har, mRNA prokariotoen bizitza-erdia eukariotoena baino laburragoa da. Prokariotoek mRNA degradatzen dute hainbat erribonukleasa-konbinazioren bidez, endonukleasak, 3 \u0301 exonukleasak eta 5 \u0301exonukleasak barne. Egoera batzuetan, ek mRNA espezifikoen degradazioa estimula dezakete; izan ere, laguntzen dute osagarriak diren sekuentzien parekaketan eta III motako RNasa bidezko erribonukleasaren mozketan. Duela gutxi frogatu izan da bakterioek 5 \u0301-kapela bezalako egitura dutela, hau da, 5'-muturrean trifosfatoa dutela. 5 \u0301-muturreko bi fosfatoen ezabaketak monofosfatoa soilik muturrean geratzea eragiten du eta horrek J RNasa exonukleasak mRNA ezabatzea eragiten du, 5 --&gt; 3 noranzkoan.\nmRNAren degradazioa eukariotoetan.\nZelula eukariotoetan, itzulpen prozesua eta mRNAren degradazio prozesua orekatuta daude. Modu aktiboan itzultzen dabiltzan mezuak erribosomei, eukariotoen elF-4E eta elF-4G hasiera-faktoreei eta poli(A) proteina-lotzaileari lotzen zaizkie. elF-4E eta elF-4G proteinek entzima kapela-kentzailea (DCP2) oztopatzen dute eta poli(A) proteinak exosoma-konplexua oztopatzen du; horrela, mezuaren muturrak babesten dira. Itzulpenaren eta degradazioaren arteko oreka hori P gorputz izeneko egitura zitoplasmatikoen tamainan eta kopuruan islatzen da. mRNA molekulen poli(A) isatsa exonukleasa bereziek laburtzen dute. RNAn dauden sekuentzia cis-erregulatzaile eta proteina RNA-lotzaile batzuk dira exonukleasa horiek mRNA espezifikoetara bideratzearen arduradunak. Poli(A) isatsa kentzen denean, mezuaren egitura zirkularra hondatzen dela uste dute ikertzaileek eta, ondorioz, konplexu kapela-lotzailea desegonkortzen dela. Ondoren, mezua degradatu egiten da exosoma-konplexuaren edo konplexu kapela-kentzailearen bidez. Horrela, itzulpenerako inaktiboak diren mezuak azkar suntsi daitezke, eta mezu aktiboak, aldiz, dauden moduan uzten dira. Oraindik ez dago argi itzulpena gelditu eta mezua degradatzera bidaltzen duen mekanismo hori.\nAU-tan aberatsak diren elementuen deskonposizioa.\nAU-tan aberatsak diren elementuen presentziak ugaztunen mRNA molekulak ezegonkortzen ditu. Izan ere, zenbait proteina hauetara lotzea eragiten dute eta, ondorioz, poli(A) isatsa ezabatzea. Ikertzaileek uste dute poli(A) isats horren galerak mRNA molekularen degradazioa sustatzen duela, exosoma-konplexuaren zein kapela kentzeko konplexuaren erasoa errazten duelako. mRNA degradatzeko bide azkar hau erabiltzen da zitokina indartsu batzuen gehiegizko adierazpena saihesteko, hala nola, tumoreen nekrosi-faktorearen (TNF) eta granulozito-makrofago kolonien faktore estimulatzailearena (GM-CSF). AU-tan aberatsak diren elementuek zenbait faktore proonkogenikoren biosintesia ere erregulatzen dute, hala nola, c-Jun eta c-Fos faktoreena.\nEsanahi gabeko mutazioek bideratutako deskonposizioa.\nEukariotoen mRNA NMD (\"\") bidezko zinaketa izaten dute, mRNA-n amaiera-kodon goiztiarra (esanahirik gabeko mutazioa) ez egotea bermatzeko. Horiek, askotariko faktoreen ondorioz sor daitezke, besteak beste, juntadura osatugabeen ondorioz, hartutako sistema immuneko errekonbinazioaren ondorioz edo DNA-mutazioen ondorioz edo itzulpeneko akatsen ondorioz sor daitezke. Amaiera-kodon goiztiar baten detekzioak mRNAren degrazioa eragiten du, 5 kapela kenduz, 3 muturreko poli (A) isatsa ezabatuz edo mozketa endonukleotikoa eraginez.\nInterferentziazko RNA txikia (siRNA).\nAnimalietan, DICER deritzon proteina baten bidez prozesatzen diren interferentziazko RNA txikiak (siRNA) RNAk induzitutako konplexu isilarazle deritzon konplexuan (RISC) txertatzen dira. Konplexu horretan, siRNAk batzen diren RNA mezulari osagarriak ebakitzen dituzten endonukleasak daude. Ebaketaren ondorioz sortzen diren mRNA-zatikiak exonukleasek degradatzen dituzte ondoren. siRNAk oso erabiliak dira laborategietan, zelula-kultiboetan geneen funtzioak oztopatzeko. Molekula horiek berezko immunitate-sistemak harizpi-bikoitzeko RNA birikoen aurka egiteko ekoitzen direla uste dute adituek.\nMikro RNA (miRNA).\nMikroRNAk (miRNAk) animalien RNA mezularien sekuentziekiko osagarritasun partziala duten RNA-molekula txikiak dira. miRNA baten eta RNA mezulari baten arteko baturak batutako RNA mezulariaren itzulpena eragotzi eta poli(A) itsatsaren mozketa bizkortzen du; ondorioz, mRNAren degradazioa bultzatzen da. miRNAren jarduera-mekanismoa ikerketarako gai bilakatu da gaur egun.\nBeste deskonposizio-mekanismo batzuk.\nHala ere, mRNAk degradatzeko beste modu batzuk ere badaude, hala nola, piRNA bidezko amaierarik gabeko endekapena eta isilpena.\nmRNAn oinarritutako terapiak.\nmRNA-molekulak terapeutikan erabili dira Biotek Aroa hasi zenetik baina 2010 hamarkada arte ez zitzaien garrantzi handirik eman. Orduan sortu zen Moderna Therapeutics, eta lehen hiru urteetan ia mila milioi dolar bildu zituen.\nTeorian, txertatutako mRNA molekulak zelula batek proteina bat ekoiztea eragin dezake. Proteina hori gaixotasun bat sendatu dezake edo txerto gisa jardun. Gainera, zeharkako modu batean proteina horrek ere eragin lezake zelula ama endogeno bat desberdintzea intereseko zelula batean.\nRNA terapiaren erronka nagusia RNA itu-zeluletara bideratzea da. RNA sekuentzia biluziak prozesu ostean berez degradatuko dira, inbaditzaileek bezala gorputzaren sistema immunea eraso dezakete eta zelula mintzarekiko iragazgaitzak dira. Behin zelulan daudela, zelularen garraio-mekanismoa utzi behar dute zitoplasman jardun ahal izateko, proteinen sintesia bideratzen duten erribosomak hor daudelako."}
{"id": "910027", "revid": "137486", "url": "https://eu.wikipedia.org/wiki?curid=910027", "title": "Gerra biologiko", "text": "Gerra biologikoa toxinen edo agente infekziosoen erabileran datza. Besteak beste, erabiltzen dira gizakiak, landareak edo animaliak hil edo ezgaitu ditzaketen bakterioak, birusak eta onddoak. Arma biologikoak organismo biziak edo erreplikatu daitezkeen izakiak (birusak, unibertsalki biziduntzat hartzen ez direnak) dira, haien biktimetan ugal edo erreplika daitezkeenak. Gerra entomologikoa ere arma biologikoen artean sailkatu ohi da. Gerra biologikoa ez da gerra nuklearraren eta gerra kimikoaren berdina. Horiek hiruk NBC taldea osatzen dute, zeren hirurekin sor baitaitezke suntsipen handiko armak. Gerra biologikoak eta kimikoak zenbaitetan gainjar daitezke, adibidez, toxinak ekoizten dituzten mikroorganismoen kasuan.\nArma biologikoak etsaiekiko abantaila taktikoa edo estrategikoa izateko erabil daiteke, horiek erabiliz edo erabiltzeko mehatxuak eginez. Arma kimikoen antzera, arma biologikoak erabilgarriak dira etsaiak zonalde batetik igaro ez daitezen. Agente biologikoak hilgarriak edo ez-hilgarriak izan daitezke eta pertsona bakar baten, talde baten edo populazio oso baten aurka zuzenduta egon daitezke. Estatu-erakundeek edo estatu kanpoko erakundeek garatu, eskuratu, biltegira edo erabil ditzateke. Estatu kanpoko erakundeek edo estatuko erakundeek ezkutuan erabiliz gero, bioterrorismotzat hartzen da.\nArma biologikoen erabilera debekatuta dago Nazioarteko Giza Araudien bidez. Agente biologikoen erabilera gatazka baten gerrako krimentzat hartzen da.\nHistoria.\nArma biologikoen erabilera ez da duela gutxiko praktika. Lehen aztarna K.O 1500-2000 urteetan aurkitu zen Hittiera hizkuntzako testuetan. Horietan biltzen zenaren arabera, tularemia gaixotasuna pairatzen zuten pertsonak arerioen lurretara eramaten zituzten gaixotasunaren epidemia zabal zezaten. Horrez gain, garai hartan mendebaldeko erreinuan nagusi ziren arisiarrek Ergotismo gaixotasuna sortzen duen zekale-ainoa onddoa ezagutzen bazuten ere, ez dago onddo hori arerioak gaixotzeko erabiltzen zutenik egiaztatzen duen dokumenturik.\nErdi Aroan, izurri bubonikoa pairatzen zuten gaixoak eraso biologikoak egiteko erabili ziren, haien gorpuak arerioen gazteluetara katapultatuz. Horrez gain, 1346. urtean Urrezko Hordan Izurriaren ondorioz hil ziren gudari mongolen gorpuak Kaffa herriko, gaur egun Teodosia deritzona, harresira jaurti ziren. Izurria ekintza krudel horiek Europara ekarri zutela uste hedatua da.\n1763. urtean. Armada Britaniarren buruzagiek Baztanga gaixotasuna Frantzia eta Indiako gudetan arma biologiko modura erabiltzeko baimena eman zieten soldatuei, Amerikarrak suntsitzea helburu izanik . Hala, arma biologikoen erabileraren hedapenari bidea zabaldu eta, Frantziar eta Amerikar natiboen tropak ahuldu ziren. 1763. eta 1764. urteetan zehar Ohio Aranean eta Aintzira Handien eremuetan arma biologikoen erabileraren aztarnak aurkitu ziren. Are gehiago, armada britaniarraren buruek gudan zeudenean bidalitako lau eskutitzetan agerian geratzen da praktika horiek aurrera eramateko asmoak egiazkoak izan zirela. Eskutitz horien adibideetako bat Lord Jeffrey Amherst komandanteak 1763. urteko uztailaren 26an idatzitakoa da: \"Bizkar-teila bidez indioei baztanga inokulatzea bezalako estrategiak erabil ditzatela tropek indioen arraza higuingarria behin betiko desagertarazteko.\" Gutuna Henry Bouquet general eta garai hartako tropen buruak erantzun zuela ere jakina da gaur egun: \"Jaso dut zure agindua eta zure nahiak abian jarriko dira.\" Arma biologikoak erabili zirela pentsa badaiteke ere, historialarien artean eztabaida sortu du gai honek. Izan ere, garai hartako zientzialariek Baztanga gaixotasunaren inguruan zuten ezagutza nahiko mugatua zen eta, oraindik ere, ez zegoen gaixotasunaren hedapena bideratzen duten bektoreei buruzko ezagutzarik. Horregatik, Indioen eskualdean Baztangak eragindako milaka pertsonen heriotza, gaixotasuna jada eskualde horretan zabalduta zegoelako gertatu zela uste dute zientzialariek.\n1900. urtean, mikrobioetan oinarritutako Gaitzen teoriari eta bakteriologia alorrean egindako aurrerapausoei esker, are eta gehiago garatu ziren agente biologikoak helburu terroristetarako erabiltzeko aukerak. Horien artean lupu beltza eta murmu gaixotasunak izan ziren ezagunenak eta zabalduenak. Lehen Mundu Gerran (1914-1918) erabilera oso aktiboa izan zuten gobernu askok, agente biologiko horien erabilera baimendu baitzuten. Ordurako zegoen informazioa hain zegoen eskuragarri, eta hain zen handia sortu zuen oihartzuna, non 1925. urtean Genevako protokoloa sortu behar izan zen agente biologikoak erabilita ondorio kaltegarriak sortu zitzaketen praktikak arautzeko. Are gehiago protokoloari esker, agente biologikoak helburu terroristetarako erabiltzea guztiz debekatuta geratu zen.\nGenevako protokoloak egoera baretu bazuen ere, Bigarren Mundu Gerra piztu zenean, berriz harrotu ziren hautsak. Izan ere, Britania Handiko ministerioak Porton Down zientzia-parkean, tularemia, lupu beltz, bruzelosi eta botulismo gaixotasunak sortzen dituzten mikroorganismo patogenoen toxinetatik abiatuta armamendu biologiko propio bat sortu zuen Paul Fildes mikrobiologoaren gidaritzapean. Ikerketa prozesuan lortzen zituzten emaitzak testatzeko, Eskoziako Gruinard irlan egin zituzten praktikak, eta izugarrizko kutsadura sortu zuten eskualde osoan zehar. Nahiz eta lortutako armamendu biologikoa ez zen helburu terroristetarako erabili, industrializatu egin zuten errenta lortzeko asmoz. Britania Handiak izandako ideiak beste herrialde batzuek gauza bera egiteko bidea zabaldu zuen, horien artean Frantziak eta Japoniak.\n1969. urtean, Varsoviako Itunean arma biologikoen erabilera guztiz debekatzeko proposamena onartu zen, eta haien erabilera ikerketa zientifikoetara soilik bideratzea erabaki zen. Arma biologikoen hitzarmena, Estatu Batuek, Britania Handiak eta Sobietar Errepublikak sinatu zuten beste hainbat herrialderekin batera. Hala ere, 1972. urtean Sobietar Errepublikak ituna hautsi zuen agente biologikoak gerrarako ekoizten hasi zelako Biopreparat izeneko programa baten bidez.\nTerrorismoa.\nArma biologikoak terroristentzat gustuko bilakatu dira, detektatzeko zailak, ekonomikoak eta erabiltzeko errazak baitira. Arma biologikoen eta ohiko armen kostuak konparatzen baditugu, soilik ohiko arma baten kostuaren % 0,05 behar da arma biologiko bat ohiko armen kilometro karratuko biktima kopuru berberera ailegatzeko. Gainera, ekoizteko erabili behar den teknologia txertoak, janaria edo antibiotikoetarako erabilitakoa bezain arrunta izanik, arma horien fabrikazioa oso erraza da. Terroristek erraz erabiltzeko faktore oso garrantzitsua da arma hauek funtzionatzen duten arte 3-7 eguneko inkubazioa behar dutela. Horrek izugarrizko abantaila ematen die lekutik alde egiteko, eta beraz, gobernu-agentziek edo espioi-agentziek ezingo dute jakin nor den erruduna.\nDuela gutxi, merkea eta edonorentzat eskuragarria den teknika sortu zen, Errepikapen Palindromiko Labur Elkartuak eta Erregularki Tartekatuak (CRISPR), hain zuzen ere. Teknika horren bidez, mikroorganismoaren genomaren DNA-sekuentzia bat mozten da eta, ondoren, moztutako sekuentzia berri batekin ordezkatzen da. Sekuentzia horrek kodetuta darama mikroorganismoarentzako ezaugarri berriren bat, potentzialki ager daitekeena. Nahiz eta teknika hori aurkikuntza ikaragarria izan den, edonork aurrera eraman ahal izateak erabilera maltzurren auzia sortzen du. Edonork garatu ahal ditu genomaren edizioaren bitartez arriskutsuak izan daitezkeen arma biologikoak.\n2002an arrisku biologikoko lehen kasua aurkitu zen. Urte horretan CNNak estalgabetu zuen Al-Qaeda (AQ) talde terroristak posoi gordinekin esperimentuak egiten zebiltzala errizinarekin eta zianuroarekin erasoak egin nahian. Taldeko kideak zenbait herrialdetan infiltratu ziren, besteak beste, Turkian, Italian, Espainian eta Frantzian. 2015ean bioterrorismoaren arazoari aurre egiteko proiektu nazional bat abian jarri zuen Bipartisan Commission on Biodefense Estatu Batuetako erakundeak. Halaber, aipatzekoa da Aukerako Agenteen Programa Federalak deskribatu zituen lehen mailako hesietatik kanpoko 233 agente biologikoren esposizio potentzialak urteko txostenean.\nNahiz eta egiaztatze-sistema bat erabiltzeak bioterrorismoa gutxitu ahal duen, langile batek edo terrorista batek jakintza nahikoa badu, fabrikan hilgarria edo kaltegarria den substantzia bat gehituz gai izango da arrisku potentzial bat sortzeko. Gainera, jakina da istripuen % 95 segurtasun gutxi egoteagatik gertatu izan direla.\nEgungo gerra biologikoko operazioak.\nOperazio hauek erabileraren arabera sailkatzen dira:\nErasotzaileak.\nArma biologikoak arreta handiz erabili behar dira, horiek kontrolatzeko dagoen ezintasunagatik batez ere. Kasu batzuetan gerta daiteke ituan sor daitezkeen kalteak arinagoak izatea erabiltzaileek jasotzen dituenak baino. Baztanga bezalako agente biologikoak, airean zehar kutsa daitezkeenak alegia, mundu osoan zehar heda daitezke. Hala ere, birusak dira hedatzen direnean arazo gehien sortzen dituztenak, bakterioen aldean. Hori antraxaren kasuan ikus daiteke, erraz kontrola daitekeen agentea delako. Gainera, mikroorganismo horiek genetikoki eralda daitezke ingurune jakinetan bakarrik bizi daitezen.\nPertsonen kontrakoak.\nPertsonen kontrako agente biologikoek ezaugarri jakin batzuk izan behar dituzte idealak izan daitezen: efizientzia altua, birulentzia altua eta horren kontrako txertorik eza. Gainera, bilatzen diren beste ezagugarri batzuk hurrengoak dira: agentearen egonkortzea, sortzeko erraztasuna eta hedatzen denean kontrolagarria izatea. Arma horiek sortzen dituzten zailtasun nabarienak ez daude ekoizpenean, era azkar eta merkean sor baitaitezke, garraioan eta pilaketan baizik. AEBko arma biologikoen programan agenteak bitan banatzen dira: Agente Hilgarriak eta Ezgaitasunen Eragileak.\nBacillus anthracis, adibidez, agente oso efektiboa dela esan daiteke. Hasteko, esporak sortzen ditu eta, beraz, erraz hedatzen da. Hortaz, egokia da aerosoletan erabiltzeko. Beste abantaila bat transmititzeko era da. Mikroorganismo hori ezin da pertsonaz pertsona pasatu; hori dela eta, ez dago zeharkako infekziorik gertatzeko arriskurik. Azkenik, aliatuak defendatzeko erraza da horren aurkako antibiotikoak baitaude.\nErabiltzen diren bakterioak hauek dira:\nBirusak hauek dira:\nZenbait toxina ere erabiltzen dira:\nNekazaritzaren kontrakoak.\nGerra hotzean Amerikako Estatu Batuek uzten kontrako joaten ziren arma biologikoak garatu zituen, etsaien nekazaritza erabat deuseztatzeko. Uzten aurkako armek bai uzten suntsipena, bai defoliazioa eragin dezakete. Gainera, arrantza eta ur azpiko flora ere izan daitezke.\nAmeriketako Estatu Batuak eta Bretaina Handiak landareen hazkundean laguntzen zuten erregulatzaileak (herbizidak) aurkitu zituzten Bigarren Mundu Gerra hasita zegoenean. Hori dela eta, herbiziden gerraren programa jarri zuten abian, eta Malayan eta Vietnamen erabili zuten. \nAbeltzaintzaren kontrakoak.\n1980. urtean Nekazaritzarako Sobietar Ministerioak aldaerak sortu zizkion gaixotasun hauei: sukar aftosoari, behi-izurriari behien kontra erabiltzeko, afrikako txerrien sukar-birusari txerrien kontra erabiltzeko eta psitakosiari oiloen kontra erabiltzeko. Agente horiek hegazkinetik ihinztatzeko erabili ziren hegazkinetik.\nGerra entomologikoa.\nGerra entomologikoa (GE) intsektuak erabiltzen dituen guda biologikoaren mota bat da. Erabiltzeko modu bi daude: eraso zuzen moduan edo agente biologikoen bektore moduan."}
{"id": "910028", "revid": "336", "url": "https://eu.wikipedia.org/wiki?curid=910028", "title": "Sheikh Hasina", "text": "Sheikh Hasina Wazed (; Tungipara, Gopalganj barrutia, Ekialdeko Bengala, 1947ko irailaren 28a) bangladeshtar politikaria da, nazioaren aitatzat jozen den Sheikh Mujibur Rahmanen alaba. 2009ko urtarriletik Bangladeshko lehen ministroa da; 1996-2001 bitartean ere kargu bera izan zuen."}
{"id": "910030", "revid": "56334", "url": "https://eu.wikipedia.org/wiki?curid=910030", "title": "Guy Lalanne", "text": "Guy Lalanne (Ziburu, 1950ko maiatzaren 19a) lapurtar idazlea da. Jakintza aldizkariaren sortzaileetariko bat da."}
{"id": "910031", "revid": "512", "url": "https://eu.wikipedia.org/wiki?curid=910031", "title": "R-Ladies Global", "text": "R-Ladies Global R programazio-lengoaiaren komunitatean genero-aniztasuna sustatzea helburu duen erakundea da. R-Ladieseko tokian tokiko taldeei \"chapter\" edo kapitulu deitzen zaie. Euskal Herrian, Bilbon kapitulu bat dago.\nHistoria.\n2012ko urriaren 1ean, Gabriela de Queiroz datuen zientzialariak R-Ladies sortu zuen San Frantziskon (Estatu Batuak). Hurrengo lau urteetan beste hiru kapitulu sortu ziren: 2014. urtean Taip\u00e9in, 2015. urtean Mineapolin eta 2016ko martxoan Londresen.\nKapitulu bakoitza bere aldetik hasi zen, baina 2016an useR! kongresuan koordinazio zentral bat sortzea erabaki zen. Horretarako, R Consortium-i beka bat eskatu zioten. Beka hori lortzean, R-Ladies Global sortu zen.\n2018an R Consortium-ek R-Ladies Global maila altuko proiektu izendatu zuen.\n2019an R-Ladiesek 178 talde ditu 48 herrialdetan."}
{"id": "910032", "revid": "512", "url": "https://eu.wikipedia.org/wiki?curid=910032", "title": "Testu fitxategi", "text": "Testu fitxategi sinplea, testu sinplea edo testu formatu gabea (ingelesez \u00ab\"plain text\"\u00bb), informatikako fitxategi mota bat da, gizakiek irakurgai diren karaktereak bakarrik dituzten testuz osatuta. Testu hauek ez dute formatu tipografikorik.\nEzaugarriak.\nFitxategi hauek bytez osatuta daude, letrak, zenbakiak eta puntuazio markak (zuriuneak barne) bezalako ohiko karaktereak adierazten dituztenak, baita kontroleko karaktere gutxi batzuk ere, tabulazioak, lerro aldaketa eta orga itzulera modukoak. Karaktere hauek hainbat modutan kodifikatu ahal dira. ASCII kodifikazioa da bere oinarrizko jatorria eta ez du berariazko identifikatzaile baten beharrik datuen transmisioa egiteko. UTF-1, UTF-7, UTF-8, UTF-16, UTF-32, UTF-EBCDIC, SCSU, BOCU-1 edo GB 18030 erako karaktere kodetzeko modu desberdinak adierazteko, fitxategiaren hasieran byte ordenaren marka egotea beharrezkoa da.\nTestu fitxategi sinpleak ez dituzte formatuak sortzeko behar diren daturik, hau da, ezin dituzte letra lodirik edo letra etzanik eduki, ezta testuak azpimarratu edo tamaina aldatu, adibidez. Hala nola, ezin dute letra mota aldatu (Arial, Times edo Comic Sans, adibidez). Sinpletasun honek programa askok testu fitxategien edukia irakurtzea eta idaztea baimentzen du. Testuak irakurtzeko eta aldatzeko erabiltzen diren aplikazioak testu editore deitzen dira. Testu bakoitzak pisu desberdina du, kodifikazio motaren araberakoa.\nErabilera Softwarean.\nTestu dokumentuak gizakiek irakurgai dira, fitxategi bitarrak ez bezala, zenbaitetan datuak gordetzeko erabiltzen dira programa batzuengatik. Interoperabilitateaz gain, formatu unibertsala denez, fitxategi hauen abantailetarik nabarmengarriena da erabiltzaileak datuak sar eta alda ditzakeela programa pertsonalizatzeko.\nGainera, datu hondatze bat gertatzekotan, errazagoa da pertsona batentzat fitxategiaren arazoak konpontzea fitxategi bitar batean baino. Zenbait testu formatu (XML, adibidez) dokumentuaren kodetzea zehazteko mekanismoak dituzte, baina formatu gehienek ez dute ezaugarri hau. Edozein erabiltzaile irakurri eta aldatu ahal ditu fitxategian dauden aldagaiak, hau arazo bat izan ahal da, ezagutzarekin egiten ez bada, programan efektu kaltegarriak izan dezakeelako.\nTestu fitxategien eragozpen bat da modu errazik ez dagoela fitxategia zein kodeketa motan gordeta dagoen jakiteko. Testu editore batek fitxategia UTF-8 eran gorde dezake eta gero konpilatzaileak ISO-8859 formatua espero, programan erroreak sortuz fitxategia konpilatzen saiatzen denean. Arazo hau korapilatsuagoa da konputagailu sareen bidez bidalitako fitxategien kasuan, non testu fitxategien kodeketa okerra errore ugari sortu ditzakeen."}
{"id": "910033", "revid": "512", "url": "https://eu.wikipedia.org/wiki?curid=910033", "title": "Driver", "text": "Kontrolatzaile edo driver bat (, edo bakarrik \"driver)\" sistema eragilea periferiko edo gailu batekin harremanetan egotea ahalbidetzen duen programa informatikoa da. Kontrolatzaile batek hardware gailuentzako software interfaze bat ematen du sistema eragilea eta beste aplikazio batzuk hardwarearen funtzionalitateei iristeko.\nDriver bat gailu batekin ordenagailu busaren bitartez komunikatzen da. Sistema eragilearen programa batek kontrolatzailean errutina bat eskatzen du, kontrolatzaileak zenbait seinale igortzen ditu eta azken hauek gailuak jasotzen ditu. Seinaleak kudeatu ostean kontrolatzaileak gailuaren erantzun bat jasotzen du eta sistema eragilean programa egikaritzeko prest egongo da. Driverrak hardware eta sistema eragilearen mende daude.\nHelburua.\nDriver baten helburu nagusia abstrakzioa ematea da, itzultzaile bezala lan egiten du hardware gailu baten eta aplikazio edo sistema eragile baten artean. Horrela, programatzaileek maila altuko aplikazio kodea inplementa dezakete, aplikazioa erabiliko duen erabiltzaileak duen hardware-a kontuan hartu gabe.\nAdibidez, maila altuko aplikazio batek bi metodo nagusi izan ditzake: \"datuak bidali\" edo \"datuak jaso\". Aplikazioak zenbait ataka behar ditu datuak jasotzeko edo bidaltzeko. Maila baxuago batean kontrolatzaileak bi funtzio horiek egikaritu behar dituen atakarekin komunikatzen da. Hardware guztietako atakak ezberdinak izan arren, kontrolatzaileek ahalbidetzen dute maila altuko aplikazio berarekin harremanak izatea.\nGarapena.\nDriver edo kontrolatzaile bat programatzeko plataforma jakin baten software eta hardware-ak nola funtzionatzen duten ondo ezagutu behar dira. Kontrolatzaileak maila baxuko hardware funtzioei atzitu egiten dira. Beraz, ingurumen oso pribilegiatu (baimena asko dituzte gauzak aldatzeko) batean lan egiten dute eta horren ondorioz sisteman zenbait akats sor ditzakete zerbait txarto joatekotan. Software batekin arazoak badaude gelditzeko aukera dago, baina driver batekin arazoak badaude harreman sistema osoa gelditzen da eta oso larria izango litzateke. Azken honek oso zaila egiten du arazoak aurkitzea.\nHardware enpresetako software ingeniariek eta ingeniari informatikoek kontrolatzaileak sortzen eta programatzen dituzte. Haiek jakintza handiagoa dute euren hardware-ari buruz, horregatik dira haiek driverrak programatzen dituztenak. Hala ere, azken urteetan enpresa kanpoko informatikoek kontrolatzaileak programatzen hasi dira eta horren ondorioz hardware enpresek haien gailuak nola funtzionatzen duten azaldu behar dute zenbait erraztasun emateko pertsona hauei.\nMicrosoft, Apple eta Linux zenbait proiektu eta fundazioa desberdinak piztu dituzte kontrolatzaileen programazioa haien sistema eta gailuetan laguntzak emateko.\nDriver motak.\nHainbat driver mota existitzen dira, periferiko mota bezain beste. Gainera ohikoa da periferiko batentzako kontrolatzaile bat baino gehiago aurkitzea (bakoitza funtzionalitate-maila desberdina eskaintzen du). Adibidez, ofizialak aparte, hornitzailearen webgunean aurkitu ahal direnak, sistema eragileak ematen dituenak, edo bertsio ez ofizialak aurkitu ahal dira.\nKontrolatzaileen software-a sistema eragilearen zati bezala exekutatzen denez eta sistema osoan exekutatzeko baimena duenez, baimenduta dauden kontrolatzaileak erabiltzen dira. Driver horiek baimenduta egotea hurrengo abantailak ekartzen ditu:\nErabilpenak.\nHardware dibertsitatearen ondorioz eta sistema eragile modernoei esker, driverrak inguru askotarikoetan lan egin dezakete. Hauek dira garrantzitsuenak:"}
{"id": "910034", "revid": "90204", "url": "https://eu.wikipedia.org/wiki?curid=910034", "title": "Datu zientzia", "text": "Datu zientzia edo datuen zientzia jakintza erauzteko metodo zientifikoak, prozesuak eta sistemak uztartzen dituen disziplinarteko alorra da. Datuen errepresentaziotik estrategia berrien sormenerako baliabideak lortzeko erabiltzen da.\nHistoria.\n1962an, John W. Turkey-k \"Datu zientzia\" terminoa aurretik aipatu zuen bere \"The Future of Data Analysis\" artikuluan, estatistika matematikoaren bilakaera bat azaltzean. Bertan, lehenengoz definitu zuen datuen analisia: \"Datuak aztertzeko prozedurak, prozeduren emaitzak interpretatzeko teknikak, datuen azterketa errazagoa, zehatzagoa eta zuzenagoa egiteko berauen bilketaren planifikazio moduak, eta datuen azterketan aplikatzen den makineria eta Matematika-estatistiken emaitzak.\". 1997an \"Exploratory Data Analysis\" argitaratu zuen datuen erabileran enfasi handiagoa jarri behar zela argudiatuz, bertan, eredu estatistikoetan hipotesi berriak probatzeko iradoki zuen.\nDatu zientzia, sortu berri den diziplinatzat hartu da orokorrean, baina Peter Naur zientifiko daniarrak kontzeptu hau erabili zuen hirurogeigarren hamarkadan, konputazio zientziaren ordez. Alegia, 1974an \"Concise Survey of Computer Methods\" liburua argitaratu zuen, non behin eta berriz kontzeptuaren aipamena egiten du. Honek arlo akademikoan libreki erabiltzea eta hedatzea sortarazi zuen.\n1996an, lehendabizi datu zientzia terminoa aipatu zen Koben, Japonian, egindako konferentzia batean. International Federation of Classification Societies (IFCS) taldeko partaideen arteko hitzaldia izan zen, \"Datu zientzia, sailkapena eta erlazionatutako metodoak\" izena zuena.\n2002ko apirilean, Committee on Data for Science and Technology-k (CODATA) \"Data Science Journal\"-en argitalpena hasi zuen, datu-sistemen deskribapen arazoetara, aplikazioetara eta lege-arazoetara bideratuta. Geroago, 2003ko urtarrilean, Kolonbiako Unibertsitateak \"The Journal of Data Science\" argitaratzen hasi zen, hainbat datu zientzialarik ideiak partekatzea eta haien perspektibak plazaratzea eskaintzen zuen plataforma izan zena.\n2009an, Research Center for Dataology and Data Science-eko Yangyong Zhu eta Yun Xiong ikertzaileek, \"\u201cIntroduction to Dataology and Data Science\u201d\" argitaratu zuten. Natur-zientziekin eta gizarte-zientziekin alderatuta, datu zientziak saretik informazioa eskuratzea eta azterketa helburu duela adierazi zuten.\nIEEE Task Force on Data Science and Advanced Analytics 2013an sustatu zuten, ostera, bere lehenengo nazioarteko konferentzia 2014an egin zen. 2015ean Springer-ek \"International Journal on Data Science and Analytics\" argitara eman zuen datu zientzietako lan originalak argitaratzeko.\nAplikazioak.\nMarketinan.\nNetflixek, multimedia edukia ematen duen enpresa estatubatuarrak, algoritmoen bidez erabiltzaileak duen kontsumo ohitura aztertzen duen plataforma eskaintzen die bere 120 milioi erabiltzaileei. Identifikatzeko zein diren bilatzen dituzten edukiak eta interesezkoa izan dezaketena determinatzeko. Metatzen den informazio guztia zehazki aztertua izateko erabiltzen da, erabiltzailearengandik ikasteko eta gomendio zuzenak eman ahal izateko.\nGobernantzan.\nEusko Jaurlaritzak konpromisoa hartu du bere esku dauden datu publikoak irekitzeko, eta hauek biltzen eta eskaintzen dituen Open Data Euskadi webgunea publikatu zen 2010ean. Alegia, Jaurlaritzaren eta bere menpeko erakundeen datu-irekien ataria. Administrazio publikoko datuak formatu berrerabilgarrietan irekitzea da sustatu nahi dena, gizarte-balioa sortzea eta herri-administrazioa eraginkorragoa eta gardenagoa lortzeko helburuarekin. Beste herri-administrazio batzuekin lankidetzan dagoen plataforma ere bada, esaterako, Espainiako Gobernuaren eta Europar Batasunaren datu-katalogoetan ere publikatzen ditu bere datu-multzoak. Herritarren parte-hartzea metodo aberasgarritzat hartzen dute, datu-irekien eta informazio publikoaren berrerabilpenaren inguruko zenbait lehiaketa, ekitaldi eta ikastaro antolatuz.\nOsasunean.\nOsasun arloan datu-iturburu heterogeneo anitzek gaixoekin, gaixotasunekin eta osasun-zentroekin erlazionatutako informazio kantitate handiak deskribatzen dituzte. Analisi sakon eta egoki baten ondorioz, garrantzizko erabilgarritasuna izan dezakeena sanitarioentzat. Historia-klinikoek eta medikuntza-dispositiboek, osasun-datuak eskaintzen dituzte aurrerago erabakiak hartzera eramaten dutenak eta datu horien ikerketa egoki baten euskarriak gaixoei osasun-zerbitzu hobekiago bat bermatzen du. Informazio-analisi teknika berriek baliabide sanitarioak modu eraginkorragoan erabiltzea baimendu dute, baita sintometatik abiatuta gaixotasunak aurresatea edo gaixoari txostena automatikoki egitea ere.\nFinantzan.\nNorbanakoen premiak eta merkatuaren egungo egoera zein den aztertu dezake datuen zientziak. Sektore zehatz batean lehian dauden enpresa ugari daude eta ezinbestekoa dute jakitea zer den momentu oro bezero potentzialek nahi dutena. Internet bidezko bilaketek edo egindako galdeketek bezeroari buruzko informazioa eskuratzea egiten dute, zer eta zein neurritan produktua behar duten enpresei jakiten ahalbidetzen dute, datu hauen prozesaketa batek merkatuan hazkunde ekonomikoak sorraraziz.\nDatu zientzialaria.\nDatu zientzian jarduten den jakitunari datu zientzialaria deritzo. \"Master in Data Science\" masterraren arabera, estatistikoen, informatikarien eta sormenerako pentsatzailearen nahasketa da, hurrengo trebetasunekin:\nProposatzen zaizkion auziei erantzuna emateko gai izan behar da. Horretarako, datu zientzialari batek jarraitzen duen prozesua hurrengo urratsetan labur daiteke:\nEstatistikan doktorea den Nathan Yau-k zehaztu zuen: datu zientzialaria APIak, datu-baseak, eta datuen erauzketak egiten ikasi behar duen estatistikoa da. Programatzen ikasi beharko duen diseinatzailea, eta adierazgarriak diren datuen lorpena eta analisia egiten jakin behar duen konputologoa da.\nErlazionatutako alorrak.\nBig Data.\nDatu zientziaren eta Big Dataren arteko desberdintasunak adieraziko dira hurrengo taulan.\nDatu meatzaritza.\nDatu zientziaren eta datu meatzaritzaren arteko desberdintasunak adieraziko dira hurrengo taulan."}
{"id": "910035", "revid": "512", "url": "https://eu.wikipedia.org/wiki?curid=910035", "title": "Animatzaile", "text": "Animatzaile bat irudi ugari sortzen dituen artista da, marko izenez ezagutzen direnak, animazio izeneko mugimendu ilusioa ematen dutenak sekuentzia azkarrean erakusten direnean. Animatzaileek hainbat arlotan lan egin dezakete, filmetan, telebistan eta bideo-jokoetan besteak beste. Orokorrean animatzaile lan garrantzitsuenek hainbat animatzaileren kolaborazioa eskatzen dute eta animazio pieza bateko markoak sortzeko metodoak animatzaileen estilo artistikoaren araberakoak dira. Animaziozko filmak zuzendaritza, ekoizle, soinu ingenieri eta editorea izaten dituzte, ohiko filmekin partekatzen dituzte lanpostu horiek, baina, animaziozko filmen grabaketetan ez dira aktore taldeak erabiltzen.\nAtal espezializatuak.\nAnimatzaileak pertsonaien animazioan (mugimenduak, elkarrizketak eta pertsonaien antzezpena espezializatzen duten artistak) eta efektu bereziko animazioan (pertsonaia ez den guztia animatzen dutenak, esate baterako, ibilgailuak, makineria edo fenomeno naturalak) bereizten dira.\nMetodoak.\nHistorikoki, animazioa eratzea prozesu luze eta neketsua zen. Eszena bakoitzeko marko guztiak eskuz marrazten ziren, ondoren zeluloidera eraman eta bertan marratu eta margotu egiten ziren. Lan hori bukatzean zeluloide guztiak sekuentzian kokatu, aurretik prestatutako atzeko plano margotuen gainean.\nAnimazio metodoak asko aldatu dira azken urteotan, gaur egungo marrazki bizidunak edozein metodo erabiliz sor daitezke, gehienbat ordenagailuak erabiliz animazio prozesua azkarragoa eta merkeagoa egitea ahalbidetzen duelako. Animazio prozedura eraginkor hauei esker animatzailearen lana hain nekagarria ez izatea lortzen da.\nIkusleei, oro har, animazioa soinuarekin batera askoz interesgarriagoa iruditzen zaie. Musikariek, beste talentu batzuen artean, ahotsekin eta abestiekin lagundu dezakete animaziozko film bat. 50. hamarkadan sorturiko animazio pelikuletan zuzendariek abeslari taldeei beraien musika, dagoeneko sorturik zuten animaziora sinkronizatzea eskatzen zieten. Gaur egungo animazio filmetan aldiz, soinu-bandak pelikularen helburu nagusia den merkatuaren hizkuntzan grabatzen dira eta animatzaileek beraien lana soinu-bandara sinkronizatu behar dute.\nAnimatzaile rolen eboluzioa.\nGertatzen ari den trantsizioaren ondorioz, 2D tradizionaletik gaur egun erabiltzen den 3D ordenagailu animaziora, ohiko animatzaileak pertsonaia bera 24 aldiz segundoko marraztu eta margotu beharretik, eszena birtual bateko pertsonaia baten atal desberdinen dozenaka mugimendu garatzeko lanagatik ordezkatu da. Ordenagailu bidezko animazioaren eraginez, laguntza postu osagarri ugari ezinbesteko bihurtu dira, ondorioz, animatzaileak produkzio kate luze eta espezializatu baten osagai bihurtu dira.\nGaur egun, garapen bisualeko artistek pertsonaiak 2D marrazki gisa diseinatzen dituzte, lan hori modelatzaileei pasatuko zaie eta beraiek pertsonaia poligono digital multzo bat bezala sortuko dute. Testura-artistek pertsonaia testura koloretsu eta konplexuz margotzen dute eta zuzendari-teknikoek tresneria instalatzen diote, pertsonaia erraz mugi eta finka dadin.\nEszena bakoitzean, diseinu-artistek kamera birtualak eta blokeo orokorrak konfiguratzen dituzte. Azkenik, pertsonaiak izan dezakeen akatsak konpondu eta haren eszenak blokeatzen direnean, animatzaile bati entregatzen zaio (hau da, benetako animatzaile titulua duen pertsona bati), pertsonaiaren muskuluen mugimendua, gorputz-adarrak eta aurpegiko adierazpena garatu dezan. Puntu horretan, ordenagailu animatzaile modernoaren eginkizuna bere aurretik zeuden animazio tradizionalaren lanarekin gainjartzen da. Hau da, ipuin-artista talde batek sortuta duen gidoi-grafikoaren inguruan eszenak sortzea, eta ezpainen edo ahoaren mugimendua gidoilari batek aurretik prestaturiko elkarrizketa batekin sinkronizatzea.\nMuga horiek izan arren, animatzailea gaitasun artistikoaz eta diskrezio handiaz baliatu daiteke pertsonaiaren mugimenduak garatzeko, eszenaren helburu guztiak lortzeko. Animazio artearen eta antzezteko artearen arteko analogia nabaria da, aktoreek ere beraien onena egin behar dutelako eszena bakoitzean, hori dela eta, industrian animatzaileei \"arkatzak dituzten aktoreak\" direla esaten zaie."}
{"id": "910036", "revid": "336", "url": "https://eu.wikipedia.org/wiki?curid=910036", "title": "Faradayren kaiola", "text": "Faradayren kaiola izenarekin ezagutzen duguna jatorri elektromagnetikoko efektu bat da, zeinetan oreka elektroestatikoan dagoen eroale baten barnean eremu elektrikoa nulua den. Laburbilduz, kaiola hori eremu elektromagnetikoak blokeatzeko gai den kutxa metaliko bat da. Bere izena Michael Faraday fisikari britainiarrari dagokio, berak asmatu baitzuen.\nHistoria.\nMichael Faraday (Surrey, Ingalaterra, 1791ko irailaren 22a - Hampton Court, Ingalaterra, 1867ko abuztuaren 25a) britainiar zientzialaria eta XIX. mendeko fisikari nabarmen bat izan zen. Familia xume baten barnean jaioa, familiaren egoera ekonomiko txarragatik, txikitatik lan egiten hasi zuen. Lehenengo egunkari banatzaile lanetan eta geroago, hamalau urte zituela, liburutegi batean laguntzen. Garai honetan artikulu zientifikoak irakurtzen hasi zen, eta honek bultzatu zuen bere lehenengo esperimentuak egitera.\nSir Humphry Davyk kimikariak emandako konferentzia batzuetara entzule moduan joan ondoren, Davyri bere laborategi laguntzailetzat har zezala eskatu zion. Honela, Davyren laguntzaileetako batek bere lanpostua utzi zuenean Faraday gazteari eskaini zion bere ordez lan egiten hastea. Laster kimikaren munduan nabarmentzen hasi zen, eta honela, bentzeno konposatu kimikoa aurkitu zuen, besteak beste.\nUrte batzuk geroago, Hans Christiran Oersted zientifiko daniarrak korronte elektrikoek eragindako eremu magnetikoak aurkitu zituen. Aurkikuntza hauetan oinarrituta, 1831. urtean indukzio elektromagnetikoaren aurkikuntzara bideratu zuten hainbat esperimentu hasi zituen Faradayk. Ondoren, bere hurrengo ikerlanak elektrizitate estatikoari buruz izan ziren. Bide honen bidez frogatu ahal izan zuen karga elektrikoa eroaleen kanpoko azaleretan biltzen dela, eroalearen barnean dagoen karga elektrikoaren menpe egon gabe. Aurreko baieztapen hau, 1836-an Faradayren kaiola aurkitzeko lehenengo pausua izan zen.\nFaradayk elektromagnetismoaren alorrean egin zituen aurkikuntzak eta aurrerapenak oso garrantzitsuak izan ziren. Hauen ondorioz, karga elektrikoa neurtzen duen unitateari Faraday (F) izena jarri zioten.\nFuntzionamendu printzipioa.\nFaradayren kaiola oreka elektrostatikoan dagoen eroale baten ezaugarrietan oinarritzen da. Kutxa metalikoa kanpoko eremu elektriko baten menpe jartzean, karga positiboak bere hasierako posizioan geratuko dira. Aitzitik, elektroiak askeak direnez eremu elektrikoaren kontrako norantzan mugitzen hasiko dira. Elektroien mugimendu hau honako indar honengatik gertatzen da:\nformula_1\nNon, e elektroiaren karga eta formula_2 kutxari aplikatutako eremu elektrikoa diren. Egoera honetan, kutxaren alde batean gehiegizko karga negatiboa metatzen den bitartean, beste aldea postiboki kargatuta geratuko da, blokeo egoera bat gertatuz. Egitura-eroalearen polarizazio honek, jatorrizko eremu elektrikoaren kontrako norabidea duen beste eremu berri bat sortaraziko du. Matematikoki eremuen batura eginez, kutxaren barrualdean eremu biak elkar deuseztatuko dute. Hona hemen printzipio hau ulertzen lagunduko duen irudi eskematiko bat:\nAdibide praktikoak.\nKutxaren barrualdean inolako eremu elektrikorik ez dagoenez, kargek ezin dute kutxaren hormak zeharkatu. Fenomeno honi apantailamendu elektrikoa deritzo. Gaur egun, babes metodo hau oso erabilia da gailu elektronikoak kanpoko interferentzia elektromagnetikoetatik babesteko. Hala ere, eguneroko bizitzan erabiltzen diren hainbat gailu eta tresnek Faradayren kaiolaren printzipio bera daukate. Hona hemen adibide hauetako batzuk.\nHauetatik aparte, beste hainbat egoeratan aurkitu ditzakegu Faraday kaiolaren aplikazioak, hala nola Biomedikuntzako laborategietan, telekomunikazioko instalazioetan, igogailuetan eta audioko gailuetan."}
{"id": "910037", "revid": "336", "url": "https://eu.wikipedia.org/wiki?curid=910037", "title": "Informazio teknologia", "text": "Informazio teknologia (IT) ordenagailuen datuak edo informazioa gordetzeko, berreskuratzeko, bidaltzeko edo aldatzeko erabilera da, batzuetan negozioen edo beste enpresen testuinguruan. IT informazio eta komunikazio teknologiaren (IKT) azpimultzoa da. Informazio teknologiako sistema bat (IT sistema) orokorrean informazio, komunikazio edo, espezifikoki esanda, konputagailu sistema bat \u2013 hardware, software eta periferiko guztien ekipamendua daukana \u2013 izan daiteke, pertsona-talde mugatu batez bideratuta dagoena.\nGizakiek Mesopotamiako sumertarrak idazketa garatu zutenetik, K.a. 3000 urtean gutxi gorabehera, datuak gorde, bidali eta aldatu dituzte. Hala ere, \"informazio teknologia\" terminoa agertu zen lehen aldia 1958an izan zen, Harvard Bussiness Review aldizkarian. Harold J. Leavitt eta Thomas L. Whisler \"teknologia berriak ez dauka oraindik hitz zehatz bat esleituta. Informazio teknologia izendatu beharko genuke\" adierazi zuten.\nKonputagailu teknologiaren historia.\nKonputazioari laguntzeko makinak milaka urtez erabili izan dira. Antiziterako mekanismoa, K.a. lehen mendean sortua, lehen ordenagailu analogiko ezaguna da, eta lehen engranaje mekanismoa ere izan zen. Erabilitako prozesatzeko eta biltegiratzeko teknologian oinarrituta, lau garai bereizi ditzakegu IT-ren garapenean: aurre-mekanikoa (K.a. 3000-K.a. 1450), mekanikoa (1450-1840), elektromekanikoa (1840-1940) eta elektronikoa (1940-gaur egun arte).\nOrdenagailu elektronikoak, erreleak edo balbulak erabiltzen zituztenak, 1940ko hasieran agertu ziren. Zuse Z3 elektromekanikoa, 1941ean burutua, munduko lehen ordenagailu programagarria izan zen, eta estandar modernoak informatikako makina osotzat har litekeen lehen makina. Colossus, Bigarren Mundu Gerran alemaniar mezuak deszifratzeko garatu zen makina, lehenengo ordenagailu elektroniko digitala izan zen.\n1940ko hamarkadaren amaieran transistoreen garapenak Bell Laborategietan ordenagailu belaunaldi berriak energia kontsumoa asko murriztuz diseinatzea ahalbidetu zuen. Eskuragarri egon zen lehen konputagailu programa komertziala, Ferranti Mark I-a, 4050 balbula eta 25 kilowatt-eko kontsumo potentzia zuen.\nDatu elektronikoen prozesaketa.\nDatu biltegiraketa.\nLehenengo konputagailu elektronikoek, \"Colossus\" adibidez, zulotutako zintak erabiltzen zituzten, paper luze bat non datuak zuloen bitartez adierazten zen, gaur egun erabiltzen ez den teknologia bat. Datu elektronikoen biltegiraketa Bigarren Mundu Gerratik dator. Biltegiraketa digitalezko lehenengo gailua Williams-eko tutua izan zen. Bertan gordetako informazioa oso hegazkorra zen. Argindarra deskonektatzen bazen, datuak galtzen ziren. Hegazkorra ez den biltegiratzeko lehenengo makina danbor magnetikoa izan zen.\nLehen disko gogorra IBMk atera zuen 1956. urtean, 305 RAMAC konputagailu sistemaren konponente bezala. Gaur egungo datu digital gehienak disko gogorretan magnetikoki gordetzen dira, edo CD-ROM-etan optikoki. 2002. urtetik aurrera, datuak gailu analogikoetan gordetzetik gailu digitalera gordetzera pasa da.\nDatu-baseak.\nAdministraziorako Datu Base Sistemak 1960ko hamarkadan agertu ziren, datu kantitate handia gordetzeko eta modu azkar eta fidagarri batean lortzeko. Mota honetako lehenengo sistema IBMko \"Information Management System\" (IMS) izan zen, eta 50 urte geroago erabiltzen jarraitzen da. IMSk datuak biltegiratzen ditu hierarkikoki, baina 1970ko hamarkadan Ted Codd-ek ilara eta zutabeen araberako datu biltegiraketarako modelo bat proposatu zuen. 1981ean, lehen datu-baseen kudeaketarako sistema erlazional (ingelesetik: \"Relational Database Management System\" (RDBMS)) komertziala atera zuen Oracle-k.\nDatu berreskurapena.\nDatubaseen modelo erlazionala programazio lengoaia independente bat aurkeztu zuen (, SQL), aljebra erlazionalean oinarrituta. \"Data\" eta \"informazio\" hitzak ez dira sinonimoak. Biltegiratutako edozer da datu, baina antolatzen badugu eta esanahi bat ematen badiogu, informazio bilakatzen da. Munduko datu gehienak desantolatuta eta gailu fisiko desberdinetan kokatuta daude. Datu biltegiak 1980ko hamarkadan garatzen hasi ziren arazo hau ekiditeko.\nDatu bidalketa.\nDatu bidalketak hiru alderdi ditu: igorpena, hedapena eta harrera. \"Broadcasting\" kategoriarekin zerikusia izan dezake, informazioa transmititzen delako beherantz eta norabide bakarrean. 2000ko hamarkadako hasieratik XMLa gero eta gehiago erabili izan da informazio elkartrukerako euskarritzat.\nDatu manipulazioa.\nHilbert eta Lopez aldaketa teknologiko esponentzial batez konturatu ziren (Mooreren legea bezalako zerbait):\nDatu kantitate izugarriak biltegiratzen dira egunero, baina ezin dena antolatu eta eraginkortasunez aurkeztu datu hilobi deritzonetan katalogatzen da. Arazo honi aurre egiteko, 1980ko hamarkadan datu-meatzaritza agertu zen.\nPerspektiba.\nPerspektiba akademikoa.\nTestuinguru akademikoan, ingelesez Association for Computing Machinery elkartea IT definitzen du \"gradu programa bat ikasleak prestatzeko negozioen informatika teknologiaren beharrak, gobernuak, mediku zentroak eta beste erakunde mota batzuetarako. IT aditu batek erakunde batentzako hardware eta software egokia aukeratzeaz arduratzen da.\nPerspektiba komertziala.\nInformazio teknologiaren arloko enpresak \"teknologia sektorea\" edo \"industria teknologia\" ezagutzen dira. Konpainia askok informatika, sare eta negozioen beste arlo teknikoak kudeatzeko sailak dituzte orain.\nNegozioaren testuinguruan, Informazio Teknologiaren Amerikako Elkarteak (ingelesez Information Technology Association of America) IT \"ordenagailuetan oinarritutako informazio sistemen azterketa, diseinua, garapena, aplikazioa, ezarpena, laguntza edo kudeaketa\" definitu du.\nPerspektiba etikoa.\nInformazio etikaren eremua Norbert Wiener matematikariak abiarazi zuen 1940ko hamarkadan. Informazioaren teknologiaren erabilerarekin lotutako zenbait arazo etiko hauek dira:"}
{"id": "910038", "revid": "6950", "url": "https://eu.wikipedia.org/wiki?curid=910038", "title": "Komando lerroko interfaze", "text": "Komando lerroko interfazea (ingelesez, eta nazioartean oso hedatua, \"command-line interface\", CLI) erabiltzaile bati testu-lerro baten bidez programa informatiko bati aginduak ematea ahalbidetzen dion metodoa da. CLI, shell eta terminal-emuladore kontzeptuak ez dira gauza bera; CLI metodo bat da, beste biak, berriz, programa informatikoak dira.\nCLIak erabili ohi dira interaktiboki testu sarrera batean edo modu askoz automatizatu batean (batch fitxategia) instrukzioak idazteko eta script fitxategi batetik ordenak irakurtzeko. Interfaze hau konputazioaren ia hasieratik existitzen da eta hura baino zaharragoak soilik txartel zulatuak eta antzeko mekanismoak daude. Programa eta sistema eragile eta funtzionalitate desberdinentzako existitzen dira.\nCLIaren kontrako alderdia erabiltzaile-interfaze grafikoa (GUI) da. GUIak hobetutako estetika eta sinplifikazioa handiagoa eskaintzen ditu, errekurtso konputazionalen kontsumo handiagoa eta funtzionalitate eskuragarriaren murrizketa eraginez. Halaber, zaurgarritasun handiagoko arazoa agertzen da bere konplexutasunaren ondorioz.\nCLIak programatzaile eta sistema administratzaile askorengandik erabiltzen dira lehen mailako erreminta bezala zientziako eta ingenieriako ingurunetan, bereziki Unix-en oinarritutako sistema eragileetan.\nHistoria.\nKonputagailuen lehen urteetan, 60ko hamarkadan, eta \"mainframes\" deituriko konputagailuen aroan zehar, exekuzioen kontrola toki espezifiko batetik egiten zen, zeinetik administratzaileak zuzenenean makina maneiatzen zuen. Aginduak teklatuan idazten ziren eta erantzuna paperean inprimatuta jasotzen zen.\nTeletipoetan oinarritutako sistema hauek konputagailuekin elkar eragiteko modu eraginkor bati hasiera eman zioten: testu-lerro sinpleak.\n1970eko hamarkadaren hasieran Unix sistema eragilearen etorrerarekin, komando lerroaren erabilera estandar bihurtu zen. Kanalizazio-hodietan oinarritutako exekuzio arauak, fitxategiak filtratzea komodinak erabiliz eta testu interfazeak sortzea ahalbidetzen zuten funtzionalitate guztiak kanonizatu ziren. Ondoren etorri ziren sistema eragileak (CP/M, DOS) ezaugarri horiek berezko gisa hartu zituzten.\nOrdenagailu pertsonalaren ezagutaraztearekin 1980ko hamarkadan, aplikazioak agertoki berri batean sartu ziren, non sistemako baliabideak ez ziren beste erabiltzaileekin partekatu behar. Erabiltzaile bakoitzak bere makina zuen eta horrekin modu askoz pertsonalizatuagoan aritzen zen. Apple-k eta ondoren Microsoft-ek arrakastaz abian jarri zituzten Alan Kay-k eta bere PARC taldeak garatutako kontzeptu bisual guztiak ustiatzen zituzten sistemak. Sistema hauek interfaze grafiko bat garatu zuten non ordenagailua sagu baten bidez kontrolatzen zen.\nOrain arte, GUIak interfaze nagusi gisa jarraitzen dute eta CLIak bigarren mailako interfaze gisa. Hala ere, Alan Kay doktoreak \"interfaze mota berri bat garatzea\" beharrezkoa dela esan zuen gizakien eta ordenagailuen arteko harremana optimizatzeko.\nFuntzionamendua.\nBere formarik sinplenean, CLIa aginduak idatzi daitezkeen eremu bat da (normalean, \"prompt\" batekin sdierazita). Erabiltzaileak egindu bat tekleatu eta exekutazten du hurrengo lerrora pasatzeko, \"Enter\" edo \"Intro\" tekla sakatuz. CLIari emandako aginduak forma hauek dituzte maiz:\ncodice_1\nAmaitzerakoan eta agindua ematerakoan Sartu (Enter edo Intro) tekla sakatuz, aginduak interpretazten duen modulu batek jasotako karakteretako sekuentzia analizatzen du eta, aginduaren sintaxia egokia bada, agindua programaren testuinguruaren edo kokatuta dagoen sistema eragilearen barruan exekutatzen du. Lan mota hau sekuentziala da eta pausoz pausoko programazio mota baten baliokidea da.\nErabiltzaileak bere argibideen prozesatzea ekintza moduan hautematen du. Erabiltzaileari prozesatze informazio hori testu sinple moduan bidaltzen bazaio, irteera estandarra edo \u00abstdout\u00bb deitzen zaio. Erabiltzaileak testuen akatsen txostena ere jaso dezake \u00abstderr\u00bb deituriko kanal espezializatu batean. Ia \"shell\" guztiek \"stdout\" eta \"stderr\"-en bistaratzea gailu berean inplementazten dituzte, kasu gehientan pantaila.\n\"Scriptak\" erabiltzea ere posible da, hau da, gordetako argibideak dituzten fitxategiak momentuan idazten ariko balira bezala. Errore kasuan, scriptaren exekuzioa bertan behera utzi daiteke. Modu honetan, komando lerroa promt-arekin borrokatu gabe eta monitore edo teklatuaren aurrean egon gabe erabili daiteke.\nInplementazioa.\nIa edozein programa diseinatu daiteke erabiltzaileari nolabaiteko instrukzio interpretatzailea eskaintzeko. Adibidez, PCko lehen pertsonako bideo-joko batzuek agindu-interprete bat integratua dute, \u00abkontsola\u00bb bezala ezagututa (ez da bideokontsolarekin nahastu behar), diagnostikorako eta administrazio lanetarako erabiltzen dena. \"Quake\", \"Unreal Tournament\", \"Ragnarok Online\" edo \"Battlefield\" dira adibide batzuk. Batzuetan, bide bakarra arazoak konpontzeko kontsola da.\nSistema eragile baten kernelarekin elkar eragiten duen programa bati buruz hitz egiten denean, maiz shell izendatzen da. Adibide batzuk Unix-en shell osagarriak dira, CP/M historikoa, eta DOSaren command.com, azken bi hauek RSTS eta RSX-11 CLIetan oinarritzen dira, DECaren PDP-11 sistema eragileak. Windows Vista sistema eragileak Windows PowerShell izeneko CLI bat agintzen zuen, zeinek Unix-en shell tradizionalen ezaugarriak konbinatzen zituen .NET objektuetara bideratutako frameworkarekin. Garapen hau berez ez zen integratu sistema eragilean, batez ere bere hasierako segurtasun arriskuak zirela eta.\nInterpretatutako lengoaien inplementazioek ere CLIan oinarritutako lan-ingurunea eskaintzen dute. Leku hauetan, makina birtualaren instantzia bat sortzen da erabiltzailearekin elkarreragiteko.\nAplikazio batzuek bai CLI bat bai GUI bat eskaintzen dute. Adibide bat CADaren AutoCAD programa da. Zenbakizko informatikaren Matlab paketeak ez du GUIrik ematen kalkulu batzuentzako, baina CLIak edozein kalkulu egiteko gai da. Hiru dimentsiotako modelaziorako Rhinoceros 3D programak CLI bat ematen du. Ingurune informatiko batzuetan, hala nola Smalltalk edo Oberon erabiltzaile interfazean, pantailan agertzen den testu gehiena aginduak emateko erabil daiteke.\nInterakzio adibideak.\nFitxategiak zerrendatzeko argibideak hainbat ingurutan:"}
{"id": "910039", "revid": "512", "url": "https://eu.wikipedia.org/wiki?curid=910039", "title": "Hozte-dorre", "text": "Hozte-dorrea prozesu batetik irteten den ur beroa hozteko instalazioa, eskuarki dorre-itxurakoa. Uraren beroa atmosferako aireari transferitzen zaio.\nOhikoak dira ura erabiltzen diren industrietan, hala nola petrolio-findegietan, petrokimikoetan edo beste lantegi kimikoetan, industria energetikoan (termikoa eta nuklearra) eta aire girotu sistemetan.\nTamaina anitz dituzte: txikienak eraikinetako teilatuetan egoten dira eta handienak, berriz, hiperboloide itxurako tximinia erraldoiak. Lehenak ugarienak dira, laukizuzen itxurakoak, aire girotuetan sortzen den beroa kanporatzeko erabiliak. Bigarrenak, berriz, 200 m-ko altuera eta 100 m-ko diametro zabalera izan dezakete. Zentral nuklearrekin erlazionatzen dira azkenengo hauek, baina egia esateko, hauen erabilera guztiz hedaturik dago industrian.\nEgitura eta funtzionamendua.\nUr beroa airearekin kontaktu egitean, bero-trukaketa ematen da bien artean, lurrunketa-prozesuaren bitartez. Beroa aireari igarotzea da helburua. Hala ere, ur beroaren ehuneko txiki bat lurrundu egiten da, laino zutabe zuri baten itxuran kanporatzen dena. Hozte-dorreen atal bakoitzak bere eginkizuna du prozesua errazteko eta etekin handiagoa lortzeko. Lau gune bereizten dira: lainoztagailuak (sarrera), betegarria, aire-sarrera eta depositua.\nLainoztagailuak.\nUr beroa lainoztagailuetatik igaroarazten da hozte-dorreen sarreran. Honen ondorioz, ur emaria euri tanta formako emari bihurtzen da, lurrunketa erraztu egiten baitu.\nBetegarria.\nDeposituaren eta lainoztagailuen arteko gunea da. Bata bestearen gainean jarritako PVCzko xaflaz eginda daude. Xaflen helburua ura eta airearen arteko azalera-kontaktua eta denbora handitzea da, ahalik eta ur kantitate handiena hoztu dadin.\nAire-sarrera.\nHozte-prozesuan parte hartuko duen airearen sarrera da. Beheko aldean dago, uraren emariaren norabidearen kontra egin dezan, hozketa eraginkorragoa baita. Tximinia itxurako dorreetan aire-korrontea naturala da; aire girotuetako hozte-sistemetan ,ordea, induzitua (haizagailu baten bidez behartuta dago).\nDepositua.\nHoztutako ura biltzen den tokia. Ur hau berriro erabiliko da hozgarri bezala, zentral nuklear baten erreaktorearen hozketarako, adibidez.\nEzberdintasunak.\nAurrerago aipatu den bezala, hozte-dorreen eta aire girotuen desberdintasun nagusiak, besteak beste, honako hauek dira: tamaina, itxura eta zer prozesutan parte hartzen duten dira. Hala ere, egituran eta funtzionamenduan ere ezberdintzen dira, nahiz eta azken honetan lurrunketa-printzipioan oinarrituta ere egon.\nAire girotuetan ura lainoztogailuetatik irtetean hotz dago, eta betegarriak egon beharko lukeen tokian hodibihurrak daude, non bertatik igarotzen den likido hozgarria bero dagoen. Ura hodiekin kontaktuan jartzean berotu egiten da eta, era berean, urak bero hori aireari transmititzen dio. Bildutako ura berrelikatu egiten da prozesu berdina egin dezan.\nIngurumen-kutsadura.\nHozte-dorreek ur-lurrun kondentsatua (laino zuria) duen airea igortzen du atmosferara. Horrenbestez, ez da inolako kutsadurarik isurtzen, salbuespenak barne. Salbuespenak erabilitako ura aurretik kutsaturik egotea, lantegian istripuren bat egotea eta uretan kutsatzaileak isurtzea, instalazioaren mantentze desegokia edota uren arazketa txarra dira. Arazketak kontrol sakona izan ohi du; izan ere, legionella bakterioaren hazkuntza kontrolatu beharra dago.\nLegionella.\n\"Legionella\" legionarioaren gaixotasuna sortzen duen bakterioa da, arnasteko zailtasunak eta sukarra eragiten dituena. Berez, uretan bizi da, baina hozte-dorreetan sortzen diren baldintzak direla eta, ur beroa alegia, ingurune aproposa da bakterioa hazi eta ugal dadin. Legionellaren kontrola alde batera utziko balitz, ur-lurrunezko lainoekin batera legionella kontzentrazio handiak igorriko lirateke. Haizeak lainoak biztanleria-guneetara daramatza, legionella sakabanatuz, eta euria egitean, biztanleek arnasa egiterakoan gaixotu egingo lirateke.\nHorregatik, ur-arazketan biozidak isurtzen dira, bakterioa hil dezaten atmosferara askatu aurretik. Biozida erabiliena kloroa da, hirien hondakin-uren araztegien edo igerilekuetan bezala."}
{"id": "910040", "revid": "336", "url": "https://eu.wikipedia.org/wiki?curid=910040", "title": "Diseinatzaile grafiko", "text": "Diseinatzaile grafikoek arte grafiko eta ikusizko materialak kontzeptualizatzen eta lantzen dituzte, liburu, aldizkari, publizitate, filma, logo, iragarpen eta euskarri digitaletan agertzen den informazioa modu eraginkorrean komunikatzeko. Egiten dituzten sorkuntzak artetik haratago doaz, funtzionalitate komertziala biltzen baituelako.\nHistoria.\nKomunikazio bisualaren historia oso luzea denez, diseinu grafikoaren asmatzailea nor den esatea ezinezkoa da. Dena den, Henri de Toulouse-Lautrec margolaria horietako bat izan zen, erreprodukzio anitzetako lehen publizitate lanaren (1891, Moulin Rouge-ren \"La Goulue\" kartela) egilea.\nXIX. mendearen azken urteetan, konposizio teknologia berriak sortu ziren. Horrenbestez arte grafikoen esparruan aldaketa garrantzitsuak eman ziren lan-eskemen arloan, automatizazioari eta espezializazioari dagokionez batez ere. Momentu honetatik aurrera, diseinu grafikoko espezialistak agertzen hasi ziren diseinu eta inprimaketarekin lotutako prozesuen etapa bakoitzerako.\nXX. mendearen etorrerarekin, diseinu grafikoan eragin izugarria izan zuen diseinatzaileen belaunaldi handia iritsi zen. Garai honetan, Art Nouveau edo modernismoaren joera diseinu grafikoak adierazpen eta komunikazio metodo gisa sortu egin zuen. \nDiseinatzaile grafikoaren lana.\nDiseinu grafikoa irudien bidez \"(liburu, kartel eta liburuxketan batez ere)\" ideiak helarazten saiatzen den jarduera sortzaile eta teknikoa da. Hau guztia kontuan hartuta, diseinatzaile grafikoa lan horiek guztiak egiten dituen pertsona da. \nEgin behar dituen zereginak askotarikoak dira eta egiten ari den lanaren araberakoak izaten dira. Inprimaketaren eremutik multimedia proiektuetaraino kokatu ditzakegu zeregin horiek. Ezagunenak inprimaketa arloarekin zerikusia dutenak dira, baina, horretaz gain, diseinatzaile grafikoek beste zereginen ardura izan dezakete ere. Esate baterako:\nLanbideak.\nLanbideen arloan, hainbat aukera ditu diseinatzaile grafiko batek metodologiari dagokionez. Enpresa batean zuzenean lan egin dezake, zinema, telebista, komunikabide digital, egunkari edo publizitatearekin erlazioa dutenetan. Hala eta guztiz ere, gaur egun autonomo gisa lan egitea (freelance) ohikoena da. Hauek dira diseinu grafikoen lanbide ezagunenetako batzuk:\nArte Grafikoen Kudeatzaileak (Graphic Art Managers).\nHonako hauek dira diseinatzaile eskarmentudunenak betetzen dituzten zuzendaritza lanpostuak.\nCreative Director.\nHainbat diziplina biltzen ditu: ikusizko diseinua, idazketa, arte zuzendaritza, publizitate kontuen zuzendaria eta filma/bideo zuzendaria. Proiektu baten sormen kontzeptua hastea eta norabidea bultzatzea bere lana da.\nArt Director.\nProiektuen elementu bisualei buruzko erabakiak hartzen dituzte eta ereduak, artea, osagarriak, koloreak eta bestelako elementuak aukeratzen dituzte. Alde batetik, trebakuntza aurreratua behar dute diseinu grafikoan, diseinatzeko ardura askotan hartzen dutelako. Bestetik, gainbegiratze eta administrazio lanak egiten dituzte ere.\nArt Production Manager.\nArtearen ekoizpenaren alderdia gainbegiratzen dute eraginkortasuna eta errentagarritasuna hobetzeko.\nDiseinatzaile Grafiko Praktikoa (Hands-on Graphic Designer).\nOndorengo karguak arte zuzendari eta diseinatzaile grafikoek hartzen dituzte.\nBrand Identity Developer.\nMarkaren identitate diseinuak egiten dituzte, hau da, enpresa edo erakunde baten marka edo identitatearen alderdi bisualak diseinatu. Diseinu hori enpresa batek bere burua nola aurkeztu nahi duen adierazten duen elementu bisuala da. Kategoria honetan, Broadcast eta Logo Designers aurki ditzakegu.\nIllustrator.\nIlustratzaileek ideia edo istorio bat irudikatzen dute bi edo hiru dimentsioetako irudien bidez. Euskarri ugari erabiltzen dituzte, arkatz eta pinturetatik, formatu digitaleraino. Ilustratzaileek bezeroekin zein mezu komunikatu nahi duten kontsultatzen dute, diseinu egokia egiteko. Hainbat lanpostu daude arlo honetan, Visual Image Developer, Multimedia Developer, Content Developer, Visual Journalist adibidez.\nLayout Artist.\nIrudien eta testuaren egitura eta diseinuak lantzen ditu formatu egoki batean. Aldizkari, liburuxka, flyer, liburu, CD liburuxka, poster eta antzeko formatuetako lanak izan daitezke. Kolorea, tipografia, testuaren formatua, diseinu grafikoa eta horrelakoak kontuan hartu behar dituzte. Esparru honetan, Interface Designer, Web Designer eta Package Designer kokatzen dira.\nDiseinu grafikorako tresna digitalak (Software).\nEsate baterako: "}
{"id": "910041", "revid": "688", "url": "https://eu.wikipedia.org/wiki?curid=910041", "title": "Gadget", "text": "Gadget bat helburu eta funtzio jakin batzuk dituen gailua da, normalean txikiak, praktikoak eta aldi berean berritzaileak direnak. Gadgetei batzuetan gizmo edo widget deitzen zaie.\nHalaber, gadget izena mini-aplikazio kategoria berri batzuei eman zaie baita ere. Aplikazio hauek zerbitzuak hobetzeko, informazioa eskaintzeko edo World Wide Web-en egiten diren edozein ordenagailuen interakzioak aipatzeko diseinatuak izan dira. Esate baterako, negozio-aplikazio baten hedapen bat izango zen, erakundearen estatusaren informazioa ematen duena.\nNormalean gailu elektroniko eramangarriei gadget deritze, PDAk, mugikorrak, Smartphon-ak eta mp3 erreproduzitzaileak, besteak beste.\nGadget motak.\nGadget gehienak teknologia arlokoak izan arren, beste gadget mota batzuk daude.\nGadget hitzaren etimologia.\nGadget hitzaren etimologiaren hainbat teoria egon arren, ezagunena 1884. eta 1885. urtekoena da. Urte hauetan frantziar \"Gaget, Gauthier &amp; Cia\" konpainiak, Askatasunaren Estatuaren burdinolaren funtzioaz enkargatu zena, monumentuaren miniaturazko erreplikak saltzea erabaki zuen, proiektua finantzatu ahal izateko. Hala ere, teoria hau beste hainbat hipotesi ezeztatzen ditu, halaber, nabigazioan jadanik erabilia dela defendatzen duena edo g\u00e2chette edo gag\u00e9 termino frankofonotik datorrela ziurtatzen duena. Edozein modutan, gadget hitza, 80. hamarkadan hasi zen erabiltzen eta ezagun bihurtu zen anglosaxoi herrialdetan.\nGadget hitzaren lehenengo agerpen inprimatua, 1886. urtean izan zen, Robert Brown, \"Spunyarn and Spindrift\" liburuan. Liburu honetan, gadget hitza marinelek erabili zuten, gogoratzen ez den objektu bat aipatzeko.\nGadgetak eta kultura herrikoia.\nGadget hitza hizkera ez ingeleseko beste hainbat herrialdetan erabiltzen da baita ere, kultura herrikoiari esker. Esate baterako, Frantzian eta beste Europar herrialdetan, Inspector Gadget marrazki bizidunen sailari esker zabaldu egin zen. Marrazki bizidun sail honetan, protagonista detektibe baldar eta despistatu bat da eta bere kapelatik ateratzen ziren hainbat tramankulu amaigaberekin zihoan hornitua. Adibidez, aterki bat zeukan eskuan (gadgetoparaguas izenekoa) baita radar bat ere (gadgetoradar izenekoa).\nFikzioan ikusi ahal izan ditugu gadgetak, adibidez, James Bond pelikuletan, Iron Man edo Batman sailetan. Pelikuletako edo sailetako pertsonaia hauek guztiak, beti haien gadgeten mende egon dira.\nInterneteko erabiltzaile askok gadget bat aipatzeko gizmo hitza erabiltzen dute. Interneten ere, badaude gizmo mundura eskainitako webgune eta blog ugari. Erreferentzia hau guztiei esker, gaur egungo Interneteko zale gazteek gadget bat ordenagailuko pantailan ezagutzen dute.\nXX. mendeko erabilerak.\nGadget hitzak XX. mendeko bigarren erdialdean esanahia psikoanalisiaren arloan bereganatzen du, Jacques Lacan psikoanalista frantziarrak sortutako kontsumo objektuak aipatzeko, eta hauek, logika kapitalista eskaintzen zituen \u201cdesirako\u201d objektuak zirela esateko erabiltzen hasi zenean.\nLehenengo bonba atomikoa, Gadget izendatuta izan zen Manhattan Proiektuaren zientzialariengatik, Trinity Proba atomikoan probatu zutenean. Gadget hitza erabiltzeko, beste hainbat sinonimo erabili ohi dira XX. mendean, adibidez, trikimailua, tramankulua edo tresna."}
{"id": "910043", "revid": "201", "url": "https://eu.wikipedia.org/wiki?curid=910043", "title": "Karaktereen kodeketa", "text": "Karaktereen kodeketa hizkuntza natural baten (alfabetoa, adibidez) karaktere bat beste sistema baten sinbolo bat bihurtzea ahalbidetzen duen metodoa da, esaterako, zenbaki bat edo, sistema elektriko batean, pultsu elektrikoen sekuentzia bat. Horretarako, kodeketa erregelak edo kodeketa arauak aplikatzen dira. Metodo hauek karaktere bat beste sistema baten sinbolo bat bihurtzeko modua zehazten dute. Honen adibideak dira Morse kodea, ASCII kodea edo UTF-8 kodea.\nHistoria.\nLehendabiziko kodeak kodeketa sistemetan eta eskuzko kodeketan oinarrituta daude, hala nola, Braille, itsas seinaleen banderak edo Bacon kodea. Teknika elektriko eta elektromekanikoen agerpenarekin, kode horiek lehenengo makinen ahalmen eta mugetara moldatu ziren. Ezagutzen den transmisio elektrikoko lehenengo karaktere kodea Morse kodea da. 1840ko hamarkadan sortu zen eta lau karaktereen (seinale laburra, seinale luzea, hutsune laburra, hutsune luzea) sistema erabiltzen zuen luzera aldakorreko kodeak sortzeko.Karaktereen kodeketa sistemen adibide ohikoenak Morse kodea, Baudot kodea, ASCII kodea eta UNICODE dira.\nBaudot kodea, bost biteko kodeketa sistema, \u00c9mile Baudot-ek sortu zuen 1870an. Geroago, 1959an, AEBetako armadak Fieldata kodea sortu zuen, sei edo zazpi biteko kodea. Nahiz eta Fieldata kodeak momentuan zeuden arazo asko konpondu, ez zituen bere helburuak bete eta azkar desagertu zen. 1963an, lehenengo ASCII kodea sortu zuen ASCII batzordeak (batzorde honetan Fieldata batzordeko kide batek gutxienez parte hartu zuen). ASCII kodeak Fieldata kodearen huts egiteak konpondu zituen kode errazago baten bidez. 1967an, letra xeheak sartu eta bestelako arazoak konpondu zituzten, horren ondorioz, ASCII67 sortu zen.\nKaraktere kodeketa unibertsalki aldagarriak garatzeko nahian, 1980an ikertzaileak arazo baten aurrean aurkitu ziren. Alde batetik, karaktere berriak sartzeko bit gehiago erabiltzea nahitaezkoa zirudien. Bestalde, nahiko txikia den Latindar alfabetoko karaktere-jokoaren erabiltzaileentzat (konputagailuen erabiltzaileen gehiengoa) bit gehigarri horiek baliabide informatiko garesti eta urriak xahutzea zen.\nAzkenik, UNICODEk aurkitu eta garatutako soluzioa karaktere bakoitzak beti zuzenean bit sekuentzia jakin bati dagokion ustea baztertzea izan zen. Horren ordez, lehendabizi karaktereak zenbaki abstraktuen forma duen bitarteko errepresentazio unibertsal bati esleituko lirateke, kode-puntuak deritzenak. Horren ondoren, testuinguruaren arabera, kode-puntuak hainbat eratara eta karaktere bakoitzeko hainbat bit zenbaki lehenetsiekin irudikatuko lirateke.\nUnicode kodeketa eredua.\nUnicode eta ISO/IEC 10646 Universal Character Set elkarrekin batera karaktereen kodeketa moderno eta bateratua osatzen dute. Karaktereak zuzenean zortzikote (byte) bihurtu ordez, lehendabizi, zein karaktere dauden erabilgarri eta zein diren beraien zenbaki naturalak (kode-puntu) definitzen da. Gero, nola kodetzen diren zenbaki horiek tamaina finkoko zenbaki naturalen serie batera (kode unitate) definitzen da. Azkenik, nola kodetzen diren zenbaki horiek zortzikoteen sekuentzia batera adierazten da. Deskonposaketa honen helburua hainbat eratara kodetu daitekeen karaktereen multzo unibertsala ezartzea da. Hauek dira eredu modernoan erabiltzen diren terminoak:\nKaraktereen errepertorioa sistema batek onartzen duen karaktere abstraktuen multzo osoa da.\nKodetutako karaktere multzoa karaktereak kode-puntuetara (kode-puntu bakoitzak karaktere bat irudikatzen du) esleitzen dituen funtzioa da.\nKaraktereen kodeketa eredua kode-puntuak kode unitateetara esleitzea da, zenbakiak luzera finkoko bit sekuentzia bezala irudikatzen dituen sistema batean biltegiratzea errazteko.\nKaraktereen kodeketa eskema kode unitateak zortzikoteen sekuentzia batera esleitzea da, zortzikoteetan oinarritutako fitxategi sistema baten biltegiratzea edo zortzikoteetan oinarritutako sare baten bidezko transmisioa errazteko. Karaktereen kodeketa eskema sinple bat UTF-8 da. Adibidez: XML baten xml:lang atributua.\nAzkenik, maila altuagoko protokolo bat egon daiteke, Unicode karaktere baten aldaera partikularra aukeratzeko informazio gehigarria ematen duena.\nUnicode ereduak karaktere-mapa terminoa erabiltzen du, karaktere sekuentzia bati byte sekuentzia bat zuzenean esleitzen dion sistema historikoentzat."}
{"id": "910045", "revid": "56334", "url": "https://eu.wikipedia.org/wiki?curid=910045", "title": "Mugimendu kooperatiboa", "text": ""}
{"id": "910046", "revid": "336", "url": "https://eu.wikipedia.org/wiki?curid=910046", "title": "Eurasiar estepa", "text": "Eurasiar estepa edo Estepa Handia Eurasia superkontinentearen erdigunea estaltzen duen estepa-ekoeskualde handia da, larre epelez, sabanaz eta sastrakadiz estalirik. Moldaviatik Ukrainaren bidez Siberiaraino hedatzen da, bere exklaberik handiena den Hungariako puszta tartean. Estepak Europa, erdialdeko Asia, Txina, hegoaldeko Asia eta Ekialde Ertaina lotu ditu ekonomikoki, politikoki eta kulturalki, merkataritza bideen bidez, Antzinaroan eta Erdi Aroan bereziki Zetaren Bidearen bidez.\nGeografia.\nFauna.\nArtzain-nomadak agertu aurretik estepako ekologiari buruzko informazio gutxi dagoela ematen du. Bertoko lehen abereak ardiak eta ahuntzak ziren. Gameluak eremu lehorrenetan erabili zituzten, mendebalderantz Astrakhaneraino garraioak egiteko. Jak batzuk ere egon ziren Tibeteko ertzean zehar. Zaldia, lehen aldiz, errusiar eta kazakhstandar estepan etxekotu zuten, k.a. 3.000. urtea baino lehen.\nEkoeskualdeak.\nMunduko Natura Funtsak larre epeletan, sabanetan eta sastrakaditan banatzen du estepa euroasiarra. Estepak hainbat eskualde ditu: altitudea, klima, euria eta beste ezaugarri batzuen arabera. Nabarmentzekoak dira:"}
{"id": "910047", "revid": "1545", "url": "https://eu.wikipedia.org/wiki?curid=910047", "title": "Eurasiako estepa", "text": ""}
{"id": "910050", "revid": "59723", "url": "https://eu.wikipedia.org/wiki?curid=910050", "title": "Puszta", "text": "Puszta ( ahoskatua) estepa-lautadako hedadura zabalak adierazteko erabiltzen den hungarierazko hitza da, Panoniako ordokiko lur lauetan ohikoak direnak. Eurasiar esteparen exklabe bat da eta haren klima amerikar larredietakoaren antzekoa da.\nPusztaren lurraldea antzua da, heziezina, basamortu belartsu modukoa eta, jatorrian, Hungariako Ordoki Handiko eskualde lauak izendatzen erabiltzen zuten, behi eta zaldizko artzainen bizilekua zena.\nHitza \u041f\u0443\u0441\u0442\u044b\u043d\u044f eslaviar adjektibotik dator, \"hutsa, desolatua\" esan nahi duena, eta zelai zabalez inguratutako etxaldeak ere aipatzen ditu; adiera horretan, toki batzuen izenaren zati izatera iritsi da (Hortob\u00e1gyko puszta, adibidez)."}
{"id": "910052", "revid": "1545", "url": "https://eu.wikipedia.org/wiki?curid=910052", "title": "Ryn basamortua", "text": "Ryn basamortua edo Ryn-Peski basamortua (; ) Europako ekialdean dagoen basamortu bat da, Kazakhstango mendebaldean, Kalmukia errusiar errepublikako hego-ekialdean, Kaspiar itsasoaren iparraldean eta Volgako goialdeen hego-ekialdean. Basamortuaren mugak oso lauso definituta daude. Mapa batzuek basamortua ia bere osotasunean Kaspiar sakonunearen barnean erakusten dute; beste batzuk, berriz, sakonunetik iparraldera erakusten dute. Mugak alde batera utzita, basamortu hori Europako bakanetakoa da. Ural ibaiaren mendebaldean dago, 46-49\u00b0 iparraldeko latitudean eta 47-52\u00b0 ekialdeko luzeran. Tenperaturak 45-48\u00b0 C-ra irits daitezke udan eta neguan -28-36\u00b0 C-ra jaitsi.\nHerri txikiak sakabanatuta daude Ryn basamortuan, eta biztanle dentsitatea 1 eta 15 pertsona artekoa da milia karratuko. Ryn ibaia klima erdi-idorreko gune batean dago, eta oso euri gutxi jasotzen du. Haize altuek basamortua bipiltzen dute, izan ere, 2001ean hauts ekaitz bat izan zen Itsaso Baltikoan, Ryn basamortuan jatorria zuena. Baltiko itsasoko eskualderako epe luzeko hauts garraioaren azterketa bat egin zuten Eskandinaviako herrialdeetako hautsaren bidezko kutsaduraren analisiaren bidez, eta Ryn basamortuko eskualdeak Saharako basamortuak baino eragin gehiago izaten duela baieztatu zuten."}
{"id": "910053", "revid": "1545", "url": "https://eu.wikipedia.org/wiki?curid=910053", "title": "Ryn-Peski basamortua", "text": ""}
{"id": "910054", "revid": "512", "url": "https://eu.wikipedia.org/wiki?curid=910054", "title": "Kaspiar sakonunea", "text": "Kaspiar sakonunea () erdialdeko Asiako eskualde geografiko bat da, 200.000 km\u00b2-z Kaspiar itsasoko iparraldeko kostaldearen ingurutik hedatzen dena, Errusian eta Kazakhstanen. Bere osotasunean itsas mailaren azpitik dago. Kaspioren kostaldearen inguruan, kota -26,5 metrokoa da.\nGeografia.\nGeologiaren ikuspuntutik, Kaspiar sakonunea Mendebaldeko Siberiako ordoki zabalarekiko simetrikoa da, honetatik, Turgairen haranak banatzen duelarik. Ekialdeko Europako ordokiarekin dituzten mugei dagokienez, ez daude ondo definituta. Kaspiar sakonunea Europa, Ekialde Ertaina eta erdialdeko Asiatik hedatzen den Aral-kaspiar sakonunearen zati da.\nKaspiar sakonunean petrolio-putzu garrantzitsu batzuk daude. Sarri, era berean, gatz metaketa garrantzitsuak daude (gatz-kupula) klima idorraren eta eskualdea Paratetis izeneko itsaso handian murgildua egotearen ondorioz.\nHidrografiaren ikuspuntutik, eskualdea oso pobrea da. Ur ibilguak, Volga eta Ural ibaietako beheko ibilguen salbuespenekin, oso gutxitan izaten dira iraunkorrak, horietako asko uda partean erabat lehortzen baitira. Sakonune endorreiko ugari ere badaude (Mali Uzen eta Bolxoi Uzen ibaien arroak, adibidez). Gauza bera esan daiteke lakuei buruz, oro har txikiak baitira eta gazitasun handia baitute.\nKlima eta landareria.\nKaspiar sakonunea klima lehorra eta oso kontinentala nagusitzen den eskualdea da. Udak beroak dira, batez besteko tenperaturak 22\u00a0\u00b0C eta 24\u00a0\u00b0C artekoak; neguak ere hotzak dira (urtarrileko batez besteko tenperaturak -8\u00a0\u00b0C eta -14\u00a0\u00b0C artekoak dira), baina elur gutxikoak.\nLandaredia, oso pobrea dena, ezaugarri klimatikoen ondorio zuzena da. Eremu ez hain idorretan, mendebaldeko eta iparraldeko muturretan, estepa dago, erdibasamortutar eskualdea hegoalde eta ekialderantz zeharkatzen duena.\nLandare-mantuan gertatzen diren aldaketa hauek, lurraren gainean ere islatzen dira: esteparen bereizgarri den lur beltza (\"txernozem\") poliki-poliki argitzen joaten da, hurritz koloreko lur bat sortuz (\"kastanozem\"), sarri gatz-metaketa bakanek zeharkatzen dutena."}
{"id": "910057", "revid": "1545", "url": "https://eu.wikipedia.org/wiki?curid=910057", "title": "Mali Uzen", "text": "Mali Uzen (; ) Errusiako Saratov oblasta eta Kazakhstango Mendebaldeko Kazakhstan probintzia zeharkatzen dituen ibaia da. 638 kilometroko luzera du eta 18.250 km\u00b2-ko arroa. Ibaia, Obxtxi Sirt mendilerroan jaiotzen da, Jerxov hiritik iparraldera, eta, orokorrean, hegoalderantz doa, Kaspiar sakonuneko estepen zehar. Mendebaldeko Kazakhstanen amaitzen da Kamix-Samarkije izeneko laku eta zingira txikien sare batean. Mali Uzen Bolxoi Uzen ibaiaren paraleloan doa, 50 kilometro ekialdera.\nIbaiak daraman ur gehienen jatorria elurraren urtzearena da. Ur goraldien garaia apirilean izaten da, udan partzialki lehortuz. Batez besteko emaria 3,4 m\u00b3/s eta 782 m\u00b3/s artekoa da, eta izotzaren azpian egoten da normalean abendua eta martxoa eta apirila bitartean.\nIbaiko ura edateko urez hornitzeko eta ureztatzeko erabiltzen dute."}
{"id": "910059", "revid": "1545", "url": "https://eu.wikipedia.org/wiki?curid=910059", "title": "Bolxoi Uzen", "text": "Bolxoi Uzen (; ) Errusiako Saratov oblasta eta Kazakhstango Mendebaldeko Kazakhstan probintzia zeharkatzen dituen ibaia da. 650 kilometroko luzera du eta 15.600 km\u00b2-ko arroa. Ibaia, Obxtxi Sirt mendilerroan jaiotzen da, eta, orokorrean, hegoalderantz doa, Kaspiar sakonuneko estepen zehar. Mendebaldeko Kazakhstanen amaitzen da Kamix-Samarkije izeneko laku eta zingira txikien sare batean. Mali Uzen Mali Uzen ibaiaren paraleloan doa, 50 kilometro mendebaldera.\nIbaiak daraman ur gehienen jatorria elurraren urtzearena da. Ur goraldien garaia apirilean izaten da, udan partzialki lehortuz. Novouzensk hiriaren parean, batez besteko emaria 7,3 m\u00b3/s eta 393 m\u00b3/s artekoa da, eta izotzaren azpian egoten da normalean abendua eta martxoaren amaiera eta apirilaren hasiera bitartean.\nIbaiko ura edateko urez hornitzeko eta ureztatzeko erabiltzen dute."}
{"id": "910062", "revid": "1545", "url": "https://eu.wikipedia.org/wiki?curid=910062", "title": "Kura-Araxes sakonunea", "text": "Kura-Araxes sakonunea () Kura eta Araxes ibaien haranek definitzen duten erdialdeko eta hegoaldeko Azerbaijango sakonune zabala da. Kaspiar Itsasoaren ertzetik mendebaldean dago, eta Aral-kaspiar sakonunearen zati da. Iparraldean Kaukaso Handiak, mendebaldean Kaukaso Txikiak eta hegoaldean Talis mendiek bere mugak zehazten dituzte.\nLenkorango lautadatik zabaltzen da, Astara hiria gaindituz eta Iranera ere iritsiz."}
{"id": "910063", "revid": "1545", "url": "https://eu.wikipedia.org/wiki?curid=910063", "title": "Aral-kaspiar sakonunea", "text": "Aral-kaspiar sakonunea Europa eta Asiaren arteko mugetan, Aral eta iparraldeko Kaspiar itsasoen inguruan dagoen sakonune zabala da. Azerbaijan, Errusia, Kazakhstan, Uzbekistan eta Turkmenistan artean banatuta dago, Armenia, Georgia, Kirgizistan, Iran eta Tajikistanen ere eskualdeak izanda. Kaspiar arro hidrografikoan dagoen zatiari Kaspiar sakonunea diote, eta bere ekialdean dagoen basamortu zatiari Turango sakonunea.\nAzerbaijanen dagoen Kura-Araxes sakonunea Aral-kaspiar sakonunearen zati bat da."}
{"id": "910064", "revid": "1545", "url": "https://eu.wikipedia.org/wiki?curid=910064", "title": "Talis mendiak", "text": "Talis mendiak (; ) hego-ekialdeko Azerbaijan eta ipar-mendebaldeko Irandik hedatzen den mendilerroa da. Elburz mendikateko ipar-mendebaldeko adarra osatzen dute eta hegoaldeko kaspiar ertzetik doa, Irango goi-ordokian. 3.000 metro baino gehiagoko tontor batzuk baino ez ditu."}
{"id": "910068", "revid": "1545", "url": "https://eu.wikipedia.org/wiki?curid=910068", "title": "Sefid-Rud", "text": "Sefid-Rud edo Sefid ibaia (, ahoskatua; ) Iran zeharkatzen duen ibaia da. 670 kilometroko luzera du eta 13.450 km\u00b2-ko arroa. Ibaia, Elburz mendilerroan jaiotzen da, eta, orokorrean, ekialderantz doa, Raxt hiriaren parean, Kaspiar Itsasoan amaituz. Herrialdeko bigarren ibairik luzeena da, luzeena Karun izanda."}
{"id": "910069", "revid": "1545", "url": "https://eu.wikipedia.org/wiki?curid=910069", "title": "Sef\u012bd-Rud", "text": ""}
{"id": "910070", "revid": "11910", "url": "https://eu.wikipedia.org/wiki?curid=910070", "title": "Spin-off enpresa", "text": "Enpresa spin-off bat beste enpresa nagusiago baten azpinegozio gisa sortu den enpresa berria da. Lehendik dagoen konpainiak diru-sarrerak sortzeko negozio kontzeptu edo teknologia berri bat garatzen duenean, aukera hori aprobetxatu dezake Spin-off enpresa berri baten bidez.\nSpin-off motak.\nEnpresetakoa.\nSozietate nagusiko dibisio edo atal bat juridikoki besberdintzen denean. Enpresa independente bihurtzen da, aktibo, langile, jabetza intelektuala, teknologia edo lehendik dauden produktuak eta zerbitzuak bereganatuz. Sozietate nagusiko akziodunek sozietate berrian akzio baliokideak jasotzen dituzte, jatorrizko akzioetan ondare galera konpentsatzeko. Hala ere, akziodunek konpainiek modu independentean erosi eta saldu ahal izango dituzte. Horrek konpainietako inbertsioa erakargarriagoa bilakatzen du; izan ere, akzioen erosleek hazkunde gehien izango dutela uste duten negozioaren zati baten inbertitu dezakete.\nMass media.\n bidez audientzia handia lortzen duten komunikabideen teknologia askotariko bat aipatzen du. Hor kokatzen dira bereziki irrati eta telebista programak, bideo-jokoak, pelikulak, edo edozein narrazio-lan, lehendik dauden lanetatik xehetasun gehiago eta alderdi desberdinak jorratzen dituzten lanetatik eratorritakoak (adibidez, gaia, pertsonaiak edo gertakari partikularrak).\nIkerkuntzakoak.\nBereziki eta Teknologi Zentroetan sortzen dira. Beraien ikerketetatik sortutako asmakizun teknologikoak eraldatzen dituzte, bestela ustiatu gabe geratuko zirelakoan.\nIspilu enpresak.\nIspilu enpresaren eraketa enpresa publiko berria sortzeko erabiltzen den spin-off modu espezializatua da. Akzioak burtsa publiko baten zerrendatzeko prozesua sinplifikatzen du.\nGobernuen Spin-off.\nGobernuen irteera militar edo gobernuz egindako ikerketen emaitzen bermeak dira. Gobernu baten spin-off motako adibide nabarmenena NASAren finantzaketa, ikerketa, lizentzia, instalazio edo laguntzaren bidez merkaturatu den teknologia da.\nSpin-off berrien hazkundea.\nNegozio kontzeptu berria, egungo negozio egituran inplementatzen saiatzeko alternatiba da. Bere hazkundea bermatzeko, negozio berriaren alderdi juridikoak, praktikoak eta estrukturalak kontuan hartu behar dira.\nOnurak.\nZenbait kasutan, ikuspuntu estrategikotik, lehendik dagoen egituratik kanpo dagoen negozio ideia berri bat pentsatzen denean, zentzuzkoa da enpresa berri bat abiatzea, negozio nagusiari lotu gabeko alderdi bat gehitzea baino. Askoz errazagoa izaten da bereizita daudenean negozioak funtzionatzea eta merkaturatzea.Spin-off baten beste abantaila zera da: negozio kontzeptu desberdinak entitate bereiziak funtzionatzea ahalbidetzen duela. Titulartasunaren ikuspegitik, batzuetan errazagoa da eragiketa osoaren balioa aitortzea negozio ideia guztiz desberdinak bereizita funtzionatzen dutenean. Enpresa arriskua ere dibertsifikatu egiten da.\nBestalde, spin-off berria saldu egin daiteke, mozkinak lortuz enpresa nagusirako bere negozioaren funtsa mantenduz.\nDesabantailak.\nSpin-off baten eragozpenetako bat zera da, sozietate nagusiaren baliabideak sakabanatu egiten direla. Nolabait, aurreko lidergoa diluitzen da, zatituz. Bestalde, baliteke negozio berrira atxikitzen diren profesionalak segurtasun maila bat galtzea, spin-off berriaren bermea epe ertainera gauzatuko delako. \nBideragarritasun Plana.\nNegozio berri bat sortzeko ekintzailetza prozesu desberdinetan, berdin dio startup/ enpresa berri bat, barne-ekintzailetzan edo spin-off baten, arrakasta lortu nahi bada, ezinbestekoa da bideragarritasun plan idatzi bat egitea. Kasu bakoitzean bere ezaugarri bereziak izanik, spin-off batekoak 30/35 orri izango ditu, honako lau faktore kritikoak aztertuz:\n- Pertsonak. Ekintzailea eta bere taldea, baita hornitzaile, abokatu, aholkulari eta abarren kontaktuak ere.\n- Aukera. Produktuaren edo zerbitzuaren irudia eta egokitasuna.\n- Ingurumen ekonomikoa. Negozioa garatuko dituzten aldagai orokorrak eta sektorialak.\n- Arriskua eta saria. Ekintzaileek eta inbertitzaileek bere ekarpenaren helburu ekonomiko ona ziurtatuko dute.\nDokumentu idatzi bat prestatzea, zeregin burokratikoa dela pentsa daiteke. Baina ideiak eta proiektuak paperean gauzatzea, hirugarrenek irakur ditzaketenak, zehatzagoa eta objektiboa egiten du.\nKoldo Saratxagak, Irizar autobus konpainiako zuzendari nagusi ohiak eta 1996an Ernst &amp; Young aholkulariak espainiar estatuan antolatutako \"Urteko ekintzailearen saria\" lehen edizioaren irabazleak zioenez, \"Martxan dagoen negozio baten zaila da etorkizuna modu kuantitatiboan aurreikustea, baina negozio berrian, fidatzeko datu historikorik gabe, aurreikuspenak egin behar dira, Bideragarritasun Plan baten bidez. Hobe da denbora galtzea, dirua baino\".\nLaburpen exekutiboa.\nLaburpen exekutiboa BParen zatirik garrantzitsuena da. Inbertitzaileek irakurriko duten lehen gauza izanik, negozio berria gaizki deskribatzen bada, azkena ere izan daiteke. Laburra baina erakargarria izan behar du, orri bakarrean BPren eduki guztia jasoz. Exekutiboak \"Denboraz beti daude larri, eta txosten asko irakurtzea egokitzen zaien. Orri horrek interesa pizten badie, memoria osoa eskatuko dute\".\nKen P. Morsek, MIT - Massachusetts Institute of Tehnology ospetsuaren Ekintzailetza Zentroko zuzendariak, aurkezpenerako \u201c\u201d formatua proposatzen du. Boston hiriko eraikin altuenenean igogailuak 55 segundo inguru behar du goraino ailegatzeko, eta denbora horretan proiektuaren balioaz zuzendari nagusia konbentzitzen ez baduzu, jai dago.\nPertsona taldea.\nSozietate nagusiko zuzendariak eta Administrazio Kontseiluko partaideak, Spin-offeko kapitalean parte hartzeko, BPren hasieran bi puntu aztertuko dituzte: proiektuaren arduradunaren CVa eta ustiapen kontua. Bi puntuak ez badira beraien gustukoak, nekez irakurriko dute dokumentu osoa. Eta\u00a0 arduradunaren profesionaltasuna begiratzeaz gain, bere talde kolaboratzailearen kalitatea neurtuko dute.\nEnpresa berrien arloan ez daude ondo ikusiak CV luzeak edo apainduak, eta ez da komeni orri erdi baino askoz luzeagoak izatea. Logikoki, sustatzaileen negozio berriarekiko indar-guneak azpimarratuko dira, balio erantsi gabeko bestelako xehetasunetan sartu gabe. Sustatzailearen lidergo ahalmena, profesionaltasuna, iraunkortasuna eta kudeaketarako ahalmena azaldu beharko lirateke.\nProduktua eta ekoizpena.\nSpin-off baten ekintzaileak produktua malgutasunez diseinatzeaz arduratu behar da, bere profesionaltasuna eta Marketin Planetik sortzen ari diren emaitzak jarraituz. Diseinu prozesuaren faseak definitu, pentsatu, eta eraiki egin behar dira, kontuan hartuz bezeroek onartuko duten kalitate/prezio erlazioa, lehiakideak baino baikorragoak izan gabe.\nEkoizpenari dagokionez lehengaietatik produktu bukatutako eraldaketa prozesua modu globalean azaltzea komeni da, ahalik eta terminologiarik generikoena erabiliz. Prozesuaren denbora orokorrak, kalitate sistemak eta horien kontrolak eta hobetzeko arloak aztertuko dira. Bukatutako produktuen biltegiratze prozesua adieraziko da, behar den espazioarekin eta hauei lotutako kostuekin, eta azkenik banaketa kanalekin. Gainera, erronka teknologikoak eta negozioaren indar-guneak zehaztuko dira sektoreko beste prozesu edo produktuekiko.\nGaur egun mundu mailan, negozio eraginkorrenak dituzten herrialdeak Alemania eta AEB dira. Erreferentziako adituek azpimarratzen dutenez, alemaniar langileek egindako orduko produktibitate handiagoko gakoetako bi hauek direla: A) Ongi planifikatzeko duten pazientzia, eta B) Aurreikusitakoa gauzatzeko diziplina, inprobisaziotik ihesi. Adibidez, metalurgiaren sektorean, Alemanian urteko egutegia 1.625 ordu ingurukoa da, eta Euskal Herrian aldiz, 1.715. Hala ere, Alemaniako urteko errenta per capita 10.000 euro handiagoa da.\nMarketin.\nKontutan hartuta sozietate nagusiko Administrazio Kontseiluko partaideak sektorean adituak direla, ondorengo bost arloen aipamen guztiz laburra egingo da:\n- Egoeraren analisia eta diagnostikoa: kanpokoa zein barnekoa, bezeroari zuzendutako negozioa, AMIA analisia, eta lehiakideen arteko matrizea.\n- Marketinaren helburu kualitatibo zein kuantitatiboen zehaztapena.\n- Marketin estrategien aukeraketa: paper-zorroa, segmentazioa eta kokatzea, bezeroen leialtasuna, produktuak, prezioak, banaketa, eta komunikazioa\n- Ekintza-planen ezarpena: produktuei buruz, prezioei buruz, banaketari zuzendua eta komunikazioa.\n- Marketinaren aurrekontua eta ustiapen kontua.\nGarbi adierazi behar da\u00a0sozietate nagusiaren baliabideak erabiltzen direla, ahal den neurrian, bereziki AMIA analisiaren ondorioetan eta banaketa sarean.\nFinantza koadroak.\nLau arlotako binaka koadro soilik azalduko dira, hasierakoa hamabi hilabetetako zutabetan banatuta, eta bigarrena urteroko bost zutabetan. Jokabide egokiena sozietate nagusiaren koadroen eredua jarraitzea litzateke, bertan dagoen terminologia erabiliz.\nSalmenten koadroa.\nOndorengo beste koadroak honen arabera joango direnez, arreta handia jarri behar da zenbakiak jartzerakoan, baikorregiak izan gabe. Produktu mota guztiak sartuko dira lerro bereizietan, bi multzotan bananduta, lurraldea eta nazioartea. Urte batetik aurrekora hazkundearen konparaketak gehituko dira, ekintzailearen profesionaltasuna erakutsiz, beti ere sozietate nagusiko adituek aztertuko dituztela jakinda.\n ospetsuko Enpresa Administrazioko katedradunak dioenez , \"Negozio Plan handia nola idatzi\" bere liburu ezagunean, azpimarratu egiten du negozio berri baten sartzen den diru onena, bezeroengandik datorrena dela, eta ez inbertitzaileengandik edo maileguetatik. Premisa horrekin, salmenten taula negozioaren oinarria da, eta etorkizuneko salmenten aurreikuspenetan %100 zehatza ez bada ere, gutxienez errepide mapa edo trazabilitate mapa eskaintzen ditu.\nUstiapen kontua.\nSozietate nagusiko zuzendariak eta Administrazio Kontseiluko partaideek, arretaz aztertuko dute ustiapen kontuaren azken lerroa, hots, emaitza garbiaren (ustiapeneko emaitzari zergak kendu ondoren) bost urtetako bilakaera. Bere inbertsioen egokitasuna adieraziko du emaitzak. Lehen bizpahiru urtetan apala bada, negozioa errentagarria izan arren, azken bi lerro gehitzea komeni da, Ebitda eta Kutxa-fluxuarekin.\nLerro nagusia emaitzena izanik ere, badira beste bi adierazgarri:\nA- : salmentei gastu proportzionalak kenduta ateratzen dena, hots, salmenten finantza gastuak, lehengaiak, material osagarriak, kanpoko lanak, ekoizpeneko pertsonala, eta energia zein bestelakoak.\nB- Ustiapeneko emaitza: marjina gordinari gastu finkoak kentzen diogunean, hots, komertzialeko pertsonala, ekoizpeneko pertsonala zeharkakoa, administrazioko pertsonala, komertzialeko beste gastu batzuk, amortizazioak, finantza gastuak, beste gastu finkoak, eta fondo-dotazioak.\nAltxortegi koadroa.\nArreta gutxi jasoko duen arren, ezinbestekoa da. Denborazkotasunean ez du zerikusirik sozietate nagusiko altxortegi koadroarekin, bezeroek epe luzeagoan ordainduko dizkiotelako spin-offari nagusiari baino, eta hornitzaileek berriz epe motzagoan saldu.\nAltxortegiaren sarreratan kontzeptu hauek aipatuko dira: hasierako kapitala, maileguak, salmentak, kreditu kontua eta bestelakoak. Irteeratan berriz, inbertsioen ordainketak, hornitzaileak, hartzekodunak, soldatak, administrazioa, eta energia zein beste batzuk.\nEgoera Balantzea.\nKontseilukideek Aktiboaren eta Pasiboaren orekari begiratuko diete bereziki, eta eginak dituzten inbertsioen errentagarritasunari. Aktiboan honako kontzeptuak garatuko dira: ibilgetua, merkataritza-funtsa, izakinak, zordunak eta altxortegia. Pasiboan berriz, kapitala eta erreserbak, emaitzak, epe luzeko eta motzeko zorrak, hornitzaileak eta hartzekodunak.\nIkus, gainera.\nKontabilitate"}
{"id": "910071", "revid": "1545", "url": "https://eu.wikipedia.org/wiki?curid=910071", "title": "Sef\u012bd-R\u016bd", "text": ""}
{"id": "910072", "revid": "1545", "url": "https://eu.wikipedia.org/wiki?curid=910072", "title": "Sefid ibaia", "text": ""}
{"id": "910075", "revid": "512", "url": "https://eu.wikipedia.org/wiki?curid=910075", "title": "Tongi", "text": "Tongi () Bangladeshko erdialdeko hiria da. Dhaka bibhagean dago, Dhaka hiriburuaren ondoan, Turag ibaiaren ertzean. 2011n 476.350 biztanle zituen. Bertan egiten da urtero Bishwa Ijtema, musulman suniten erromesaldi jendetsua."}
{"id": "910076", "revid": "512", "url": "https://eu.wikipedia.org/wiki?curid=910076", "title": "Bogra", "text": "Bogra ( \"Bogura\") Bangladeshko ipar-mendebaldeko hiria da, Rajshahi bibhagean dagoena. 2011n 400.983 biztanle zituen."}
{"id": "910077", "revid": "336", "url": "https://eu.wikipedia.org/wiki?curid=910077", "title": "Rohingyen aurkako genozidioa", "text": "Rohingyen aurkako genozidioa rohingya herriaren kontrako jazarpena izan zen, Myanmarko gobernuak bi alditan burutu zuena: 2016ko urritik 2017ko urtarrilera lehenik, eta 2017ko abuztutik 2019ko azarora ondoren. Nazio Batuen Erakundeak genozidiotzat jo zuen 2018an.\nAurrekariak.\nMyanmarko 55 milioi herritarretik %\u00a089 budistak dira, eta gehienak (%\u00a068) bamar etniakoak badira ere, bestelako herriak ere daude: shan (%\u00a09), karen (%\u00a07), rakhine (%\u00a04), txinatar (%\u00a03), indiar (%\u00a02), mon (%\u00a02), moken, jingpo, chin... Gutxiengo horietako bat rohingyak dira, erlijioz musulmanak, \u00abmunduan gehien jazarritako\u00bb etnia, Nazio Batuen Erakundearen arabera. Myanmarko mendebaldeko Rakhine estatua (lehen Arakan) da rohingyen bizileku nagusia. Arakan mendikateak bereizten du Myanmartik; beste aldera, Naf ibaiak markatzen du Bangladesherako muga. Haien hizkuntzan Rohang deitzen da eskualde hori; rohingya hitza hortik datorrela diote. Baina Arakanen bertan bizi diren rakhine budista gehienen iritziz, bengalar etorkinak dira rohingyak; Britainiar Inperioaren garaian, langile gisa herrialdera eraman zituztela diote, eta jaioterrira itzuli behar dutela, Bangladeshera.\nEgia da Bangladeshen eta Myanmarren arteko pertsonen joan-etorria handia izan dela historian zehar. Gertaera historikoek behin baino gehiagotan behartu dituzte rohingyak batean edo bestean babes hartzera. Britainia Handiaren menpeko garai kolonialean, Londresek Arakanerako migrazio masiboa sustatu zuen, eta horrek birmaniarren errezeloa piztu zuen. Bigarren Mundu Gerran, japoniar soldaduek Birmania inbaditu eta gogor jazarri zituzten rohingyak: bortxaketek, hilketek eta torturek izututa, ostera Bangladeshera egin zuten ihes 22.000 pertsonak.\nGerraostean, Jihad islamikoaren aldeko hainbat rohingyak \"Mujahid\" alderdia sortu zuten, Arakanen estatu musulmana eratzeko asmoz. Baina Birmaniak ere ikasi zuen zerbait gerrako okupaziotik, eta ez zion aukerarik eman: 1962an, estatu kolpea eman zuen Ne Winek, eta junta militarrak hartu zuen agintea. Birmaniar nazionalismoari eta Theravada budismoari heldu zion indarrez, okupazioaren ostetik beren burua definitu eta indartzeko beharrez-edo. Gobernuak gogor erasan zien rohingya ekintzaileei. 1978an abiatu zuen \"Nagamin Operazioa\" (\u201cDragoi Erregea\u201d) etnia horren aurka. Amnesty Internationalen arabera, 200.000 rohingyak egin behar izan zuten ihes Bangladeshera.\n1982an onartutako Myanmarko herritartasun legeak ukatu egin zien herritartasun eskubidea, etorkintzat joz. Horren ondorioz, Myanmarko Gobernuak ez ditu herrialdeko gutxiengo etnikoen zerrendan ere sartzen; bidaiatzeko baimena behar dute, ez daukate lurren jabe izateko eskubiderik, eta gehienez bi haur izan ditzakete. Budistek ordaintzen ez dituzten zergak, edo isunak, ordaintzen dituzte. Erlijio eskubideak ere urratuak dituzte: meskitak debekatu egiten dizkiete eta Islamaren egun sakratuetan ospakizunak egitea. 1991-1992 bitartean, haien aurkako \"Pyi Thaya Operazioa\" burutu zuen Myanmarko Armadak. Orduan ere 200.000 errefuxiatu rohingya sartu ziren Bangladeshen. Diktadura militarra 2010ean amaitu bazen ere, demokraziaren itzulerak ez zuen hobetu rohingyen egoera.\nBestalde, budistek izu bizia diote Islama hedatzeari. 1999an, zenbait monje budistek \"969 mugimendua\" osatu zuten, musulmanen aurkako herritar fronte indartsua. Maiz piztu izan dira istiluak rohingya musulmanen eta rakhine budisten artean. 2012ko maiatzean, esate baterako, rohingya batzuek emakume rakhine bat bortxatu eta hil zutenean lehertu ziren liskarrak, eta hiru hilabete iraun zuten. Herriak birrinduta gelditu ziren; gutxienez 211 pertsona hil ziren, eta 125.000 inguruk errefuxiatu egin behar izan zuten. Gobernuak larrialdi egoera ezarri zuen, eta militarrek hartu zuten eskualdeko agintea. Neurria beren kalterako izan zela salatu zuten rohingyek: nazionalisten erasoak gertatzen uztea ez ezik, errepresioan parte hartzea leporatu zieten soldaduei.\n2015ean, milaka rohingyak (25.000, Iheslarientzako Nazio Batuen Goi Mandataritzaren arabera) itsasoz egin zuten ihes Myanmartik, eta txalupa korrokoilduetan zeharkatu zituzten Malakako itsasartea eta Andamango itsasoa, Bangladesh, Malaysia, Indonesia edo Thailandiara iristeko. Gertaera horien ostean, gero eta atxikimendu gehiago lortu zuen Arakango Askapen Armada Rohingyak (ARSA); Saudi Arabiarekiko lotura egotzi zitzaion, han hezi zelako taldeko buruzagia, Ata Ullah. Estatu Islamikoarekin loturaren bat izan zezaketen susmoa ere zabaldu zen, baina taldeko bozeramaileak ukatu egin zuen hori, eta zehaztu rohingyak aitortzeko zela beren borroka.\nGertaerak.\n2016ko urriaren 9an, Arakango Askapen Armada Rohingyako (ARSA) kideek Myanmarko bederatzi polizia hil zituzten zenbait muga-posturen aurka egindako erasoetan. Horren ostean, Myanmarko armadak errepresio bortitza abiarazi zuen Rakhine estatuaren iparraldeko herrixketan. Ondorengo hilabeteetan, atxilotze arbitrarioak, epaiz kanpoko exekuzioak, talde bortxaketak, zibilen aurkako indarkeria eta arpilatzeak gertatu ziren. Hedabideen arabera, ehunka rohingya erahilak izan ziren urria eta abendua bitartean, eta 1.250 etxe inguru suntsituak izan ziren, Human Rights Watchek zabaldutako satelite bidezko irudietan ageri zen bezala. Jazarpenetik ihesi, milaka rohingyak Bangladeshen hartu zuten babes. Kasu batzuetan, bi herrialdeen arteko muga egiten duen Naf ibaian zabaldutako militarrek iheslarien txalupak tirokatu zituzten.\n2017ko abuztuaren 25ean gaiztotu zen egoera, Arakan Rohingya Askapen Armadak polizien eta militarren etxola bati eraso eta hamabi militar hil baitzituen. Myanmarko armadaren eta milizia armatu budisten erantzuna berehalakoa izan zen: 59 herritan sartu, 7.000 etxe erre, eta 400 lagun hil zituzten. Myanmarko Giza Eskubideen Sareak erakunde independenteak jazarpena itzela zela salatu zuen; zibilen kontrako tiroketak zeudela, herri osoak erre zituztela, eta giza eskubideen urraketak etengabeak zirela. Human Right Watchen arabera, Myanmarko soldaduek \u00absistematikoki\u00bb bortxatu zituzten emakume rohingyak. Amnesty Internationalek (AI) salatu zuen armadak pertsonen aurkako minak ipini dituela Bangladeshko mugan, jendeak ihes egin dezan eragozteko. Zenbait iheslari militarrek tirokaturik hil ziren, eta beste asko bidean, Naf ibaian edo itsasoan itota.\nAbenduaren erdialdean Mugarik Gabeko Medikuen emandako datuen arabera, Myanmarko armadak gutxienez 6.700 rohingya hil zituen hilabetean \u2014abuztuaren 25etik irailaren 24ra\u2014, eta horietatik 730 bost urte baino gutxiagoko haurrak ziren. MSFko mediku zuzendari Sidney Wongek ohartarazi zuenez, \"\u00abjakinarazi dugun zifra kontserbadorea da, ez baikara Bangladeshko errefuxiatu gune guztietan egon. Gainera, Myanmarren geratu diren rohyngyei buruz ez dugu daturik\u00bb\". Hamar biktimatik zazpi tiroz hil zituzten Myanmarreko militarrek; %\u00a09 berriz, etxe barruan erreta, eta %\u00a05 kolpez.\nNBEk eta nazioarteko beste hainbat erakundek \u00abgenozidio\u00bb zantzuak ikusi zituztela ohartarazi zuten. Armadak eta Myanmarko presidente Aung San Suu Kyik ukatu egin zituzten salaketak.\nErrefuxiatuen krisia.\nMyanmarko armadaren errepresioa zela-eta, milaka rohingyak egin zuten ihes Bangladeshera, itsasotik, ibaitik edo lurretik, babes bila, azken urteetako exodorik handienean. 2017ko abuztu eta abendu artean, 655.000 rohingya iritsi ziren Bangladeshera. Kutupalong eta Nayapara errefuxiatu guneek gainezka egin zutenez, eskoletan eta bestelako azpiegitura publikoetan jasotzen hasi ziren errefuxiatuak, baina asko eta asko bide bazterretan eta arroiletan zeuden. Malasiak, Indiak, Indonesiak eta Thailandiak iheslari multzo txikiagoak hartu zituzten.\n2017ko azaroan, rohingyen itzulerarako akordioa sinatu zuten Bangladesh eta Myanmarko gobernuek. NBEk hitzartutakoari babesa eman zion arren, errefuxiatuek ez zuten itzulerako bidea hartu. Izan ere, herritartasuna ematea jarri zuten Myanmarrera itzultzeko baldintza gisa, eta baita Myanmarko militarrak rohingyen kontra egindako arpilatzeen, erailketen eta bortxaketen erantzule egitea ere. 2018ko abuztuan, haien exodoa eragin zuen sarraskiaren lehen urteurrenean, milaka rohingya atera ziren kalera Bangladeshen, \"Justizia, etxera itzultzea, rohingya, eskubideak\" lelopean. Manifestazioa amaitzean, \"\u00abHerritartasuna, nazionalitatea lortzea, eta etxera ahalik eta azkarrena itzultzea nahi dugu, gure eskubideekin, segurtasun osoz eta duintasunez\u00bb\" azaldu zuen Mohammad Mohibulla Giza Eskubideen eta Bakearen Aldeko Arakango Rohingya Elkartearen presidenteak.\n2018ko urrian, Bangladeshko eta Myanmarko gobernuek beste akordio bat egin zuten rohingya etniako errefuxiatuak Myanmarrera itzultzeko, baina plana bertan behera utzi behar izan zuten, errefuxiatuek ez zutelako segurtasunerako bermerik. 2019ko abuztuan, rohingyek bigarren aldiz egin zioten uko aberriratzeari.\nNazioarteko erreakzioak.\nNazioarteko gobernuek eta erakundeek gogor kritikatu zuten rohingyen aurkako jazarpena. Nazio Batuen Erakundeak (NBE), Human Rights Watchek eta nazioarteko beste hainbat erakundek garbiketa etnikotzat eta genozidiotzat jo zuten gertatutakoa. Azaroan, Bangladeshera egindako bisitan, rohingyen exodoa konpontzeko \"\u00abneurri erabakigarriak\u00bb\" galdatu zituen Frantzisko aita santuak. Britainia Handiko lehen ministro Theresa Mayk \"\u00abgarbiketa etnikotzat\u00bb\" jo zuen rohingyen aurkako bortizkeria, eta Frantziako presidente Emmanuel Macronek \"\u00abgenozidio\u00bb\" hitza erabili zuen.\nNazioarteko justiziaren ikuspuntutik, gobernuz kanpoko hainbat erakundek Myanmarko Gobernua eta armada Nazioarteko Zigor Auzitegian (NZA) salatzeko aukeraz aritu ziren. 2018ko abuztuan NBEko Nazioarteko Misioetako batzordeak plazaratutako ikerketaren arabera, zantzu argiak zeuden Myanmarko armada rohingyen aurka genozidioa egin zuela frogatzeko. NBEren arabera, Rakhine estatuko iparraldean eta Kachin eta Shan eskualdetan genozidioa egiteagatik epaitu beharko ziratekeen Myanmarko armada, Min Aung Hlaing jenerala eta bertze bost goi kargudun. Nazio Batuen Erakundeko adituek gizadiaren kontrako krimenak identifikatu zituzten hiru eskualde horietan. Kartzelatzeak, torturak, bortxaketak, sexu esklabotza eta jazarpena ziren adituek ikusitako delituetako batzuk. 2019ko azaroan, Gambiak Myanmarren aurkako salaketa jarri zuen Nazioarteko Justizia Auzitegian (NJA).\nMyanmarko estatu kontseilari Aung San Suu Kyiren jokaera ere oso kritikatua izan zen. Armadak giza eskubideen zapalkuntzan zuen erantzukizunaren aurrean ez ikusiarena egitea aurpegiratu zion Amnesty Internationalek. Izan ere, 2017ko irailean egindako hitzaldian, rohingyak \u00abmusulman\u00bb hitza erabiliz aipatu zituen beti Myanmarko agintariak, haien herriaren izena behin ere ezpaineratu gabe. Iheserako arrazoiak ulertzen ez zuela adierazi zuen, haren gobernuko iturriek aitortu arren rohingyen herrien %\u00a040 hustu zirela bortizkeriatik alde egiteko."}
{"id": "910078", "revid": "65203", "url": "https://eu.wikipedia.org/wiki?curid=910078", "title": "Sanna Marin", "text": "Sanna Mirella Marin (Helsinki, 1985eko azaroaren 16a) finlandiar politikaria da. Alderdi Sozial-Demokrataren kidea da eta herrialdeko Lehen Ministroa izan zen 2019ko abenduaren 10etik 2023ko ekainaren 20ra.\nBiografia.\nSanna Mirella Marin 1985eko azaroaren 16an jaio zen Helsinkin. Espoo eta Pirkkalan ere bizi izan zen Tamperera joan aurretik. Marinen familiak arazo ekonomikoak izan zituen eta Marinen aitak, Lauri Mariek alkoholarekiko dependentzia izan zuen. Oso gaztea zenean bere gurasoak banandu ziren. Banaketaren ondoren, Marin, bere ama eta bere bikotekide berriak hezi zuten.\nSanna Marin Pirkkalako Bigarren Hezkuntzako Institutuan graduatu zen 2004an, 19 urte zituela. 2006an Gazte Sozialdemokratak erakundearen kide egin zen eta 2010etik 2012ra lehendakariorde izan zen. Unibertsitatean ikasten ari zen bitartean, okindegi batean eta kutxazain gisa lan egin zuen. Azkenik, Tampereko Unibertsitatean graduatu zen Administrazio Zientzietako lizentziatura eta master banarekin."}
{"id": "910079", "revid": "58701", "url": "https://eu.wikipedia.org/wiki?curid=910079", "title": "Agure zaharra", "text": ""}
{"id": "910080", "revid": "12788", "url": "https://eu.wikipedia.org/wiki?curid=910080", "title": "Ondine (filma)", "text": "Ondine, 2009ko Neil Jordan irlandarrak zuzendutako amodiozko drama film bat da. Colin Farrell eta Alicja Bachleda aktoreek antzeztu zuten. Irlanda eta Eskoziako mitologiako selkie delako itsas lamina antzeko izakian oinarritua dago.\nIrlandako Cork konderrian dagoen Castletownbere udalerrian filmatu zen.\nArgumentua.\nIrlandako hego-mendebaldean bizi den Syracuse (Colin Farrell) izeneko arrantzaleak itsasoan dela bere sareetan neska gazte bat arrantzatu du. Ondine da (Alicja Bachleda), arrantzalearen bizitzaz gain haren bizilagunena ere aldatuko duen itsas lamina."}
{"id": "910082", "revid": "512", "url": "https://eu.wikipedia.org/wiki?curid=910082", "title": "Deabruaren zubia (Martorell)", "text": "Deabruaren zubia, , Kataluniako Bartzelonako probintziako Martorell eta Castellbisbal udalerrien artean dagoen zubi bat da. Erromatar jatorria du eta Llobregat ibaia gurutzatzen du, Vall\u00e8s Occidental eta Baix Llobregat eskualdeak elkarlotuz.\nVicen\u00e7 Ros Udal Museoa zubiaren mantentze eta kudeaketaren arduraduna da. 1928an zubiaren erromatar garaiko garaipen arkua oso kaltetua zegoenez, zaharberritua izan zen."}
{"id": "910103", "revid": "56334", "url": "https://eu.wikipedia.org/wiki?curid=910103", "title": "Googleen produktu zerrenda", "text": ""}
{"id": "910105", "revid": "512", "url": "https://eu.wikipedia.org/wiki?curid=910105", "title": "Pierre Gu\u00e9dron", "text": "Pierre Gu\u00e9dron (Ch\u00e2teaudun, 1570 inguru - Paris, 1620 inguru) XVI. mendeko musikagile eta laute jotzaile frantsesa izan zen.\nBiografia.\nPierre Gu\u00e9dron Luis II.a Lorenakoaren (\"Lorenako kardenala edo edo Guisakoa deitua\") kaperako abeslaria izan zen. Kardenala hil egin zuten eta, orduan, 1588an, Chapelle-Royaleren abeslaria izan zen. Henrike III.a Nafarroakoaren musika arloko pertsonalitate handia bihurtu zen; garai horretan \"airak\" eta \"ballet kortesau\" asko idatzi zituen. 1601ean, Claude Le Jeuneri ordezkatu zuen erregearen ganbara musikagile gisa. Azken postu hori 1613an utzi zuen, bere suhia zen Antoine Bo\u00ebsseten eskuetan utziz. Orduan, erregearen eta ama-erreginaren musika-intendentea bihurtu zen. Azkenik, Luis XIII.a Frantziakoaren superintendentea izan zen.\nGarrantzia.\nLe Bailly, Mauduit, Bataille eta Bo\u00ebsset-ekin batera, Gu\u00e9dronek monodiaren arrakasta Frantzian lagundu zuen. Bakarkako abestiak polifonia baztertu zuen. Ballard-ek, 1605 eta 1630 artean, Gu\u00e9dronen \"airs de cour\" ahots bakarrerako eta baita ere 4 edo 5 ahotsetarako bilduma batzuk plazaratu zituen."}
{"id": "910106", "revid": "512", "url": "https://eu.wikipedia.org/wiki?curid=910106", "title": "Deck the Halls", "text": "Deck the Halls (euskaraz), 2006ko John Whitesell estatubatuarrak zuzendutako komedia film bat da. Danny DeVito, Matthew Broderick, Kristin Davis eta Kristin Chenoweth aktoreek antzeztu zten.\nArgumentua.\nAEB, Massachusetts. Udalerri txiki batean bizi den Steve Finchentzat (Matthew Broderick) Eguberria urteko garairik onena da. Urte luzez, Kelly (Kristin Davis) emazteak, Madison (Alia Shawkat) alabak eta Carter (Dylan Blue) semeak jada jasan ez ditzazketen eguberrietako usadioak gorde izan ditu. Halere, abenduko hilabetea jarduera bereziez beteriko egutegia izaten jarraitzen du: eguberrietako zorion-emate argazkia, erritualaren zuhaitza, gabon kantak eta abar. Baina, bapatean, Steven bizitza beren alboko etxera Buddy Hall (Danny DeVito) auto-saltzaile eta ingeniari elektriko buruargia eta Tia (Kristin Chenoweth) emaztearen ailegatzearekin aldatuko da."}
{"id": "910107", "revid": "512", "url": "https://eu.wikipedia.org/wiki?curid=910107", "title": "Masherbrum", "text": "Masherbrum edo K1, Karakorumeko mendi bat da, Pakistanen. 7.821 metroko garaiera du eta munduko 24. mendirik garaiena da.\n1960an George Bell eta Willi Unsoeld estatubatuar mendizaleek lehenbizikoz igo zuten."}
{"id": "910112", "revid": "512", "url": "https://eu.wikipedia.org/wiki?curid=910112", "title": "Chogolisa", "text": "Chogolisa (; ) Karakorumgo mendi bat da, Pakistanen eta Baltoro glaziarretik hurbil. Mendia berez bi gailurrek osatzen dute, Chogolisa I (7.668 metro) eta Chogolisa II (7.654 metro).\n1958an Takeo Kuwabara mendizalearen gidaritzapeko Kyotoko Unibertsitatearen espedizio batrek Chogolisa II lehenbizikoz igo zuen, eta 1975eko abuztuaren 2an Fred Pressl eta Gustav Ammerer austriar mendizaleek Chogolisa I."}
{"id": "910113", "revid": "98220", "url": "https://eu.wikipedia.org/wiki?curid=910113", "title": "Muztagh Tower", "text": ""}
{"id": "910114", "revid": "512", "url": "https://eu.wikipedia.org/wiki?curid=910114", "title": "Muztagh Dorrea", "text": "Muztagh Dorrea (urdueraz \u0645\u0648\u0632 \u062a\u0627\u063a \u0679\u0627\u0648\u0631) edo Mustagh Dorrea, \"Muztagh\": \"Izotz Dorre\", Karakorumgo mendi bat da, Baltoro Muztagh mendikatean eta Pakistan eta Txinako mugan. 7.276 metroko garaiera du.\n1956ko uztailaren 6ean John Hartog, Joe Brown, Tom Patey eta Ian McNaught-Davis mendizaleek osatutako britainiar espedizioak lehenbizikoz igo zuen."}
{"id": "910115", "revid": "512", "url": "https://eu.wikipedia.org/wiki?curid=910115", "title": "Gasherbrum IV", "text": "Gasherbrum IV edo K3 (urdueraz \u06af\u0627\u0634\u0631 \u0628\u0631\u0645 -4\u200e; txinera sinplifikatuz: \u52a0\u8212\u5c14\u5e03\u9c81\u6728IV\u5cf0; txinera tradizionalez: \u52a0\u8212\u723e\u5e03\u9b6f\u6728IV\u5cf0; pinyinez: Ji\u0101sh\u016b\u011brb\u00f9l\u01d4m\u00f9 IV F\u0113ng), Karakorumgo mendi bat da, Pakistango Gilgit-Baltistan eta Txinako Xinjiang probintzien artean eta Gasherbrum mendikatean. 7.925 metroko garaiera du, munduko 17. mendirik garaiena da eta Pakistango 6.a.\n1958ko abuztuaren 6an Walter Bonatti eta Carlo Mauri italiar mendizaleek lehenbizikoz igo zuten."}
{"id": "910117", "revid": "105290", "url": "https://eu.wikipedia.org/wiki?curid=910117", "title": "Notre dame", "text": "Notre dame 2019ko Val\u00e9rie Donzelli frantziar zinema zuzendariaren film komikoa da. Eszena batzuk Parisko Notre-Dame katedralaren sutearen aurretik grabatu zuten..\nSinopsia.\nMaud Parisen bizi da, ama da, eta arrakasta handirik gabeko arkitektoa ere bai. Nahaste baten ondorioz, Notre Dame elizaren atal bat berritzeko lehiaketa bat irabaziko du. Horren ondorioz, egun batetik bestera haren bizimodua guztiz aldatuko da, eta espero ez zituen erabakiak hartu beharko ditu."}
{"id": "910119", "revid": "105290", "url": "https://eu.wikipedia.org/wiki?curid=910119", "title": "Qu'est-ce qu'on a encore fait au Bon Dieu ?", "text": "Qu'est-ce qu'on a encore fait au Bon Dieu ? 2019ko Philippe de Chauveron frantziar zinema zuzendariaren film komikoa da, 2014ko \"Qu'est-ce qu'on a fait au Bon Dieu ?\" filmaren jarraipena izandakoa.\nSinopsia.\nIldo beretik segitzen du familia gorabeheren inguruko komediak: oraingoan, alabek atzerrira joko dute, eta gurasoek zer egin erabakiko beharko dute."}
{"id": "910120", "revid": "1545", "url": "https://eu.wikipedia.org/wiki?curid=910120", "title": "Gas idealen konstantea", "text": ""}
{"id": "910128", "revid": "7909310", "url": "https://eu.wikipedia.org/wiki?curid=910128", "title": "Errege izatekoa zen gizona", "text": "Errege izatekoa zen gizona, , Rudyard Kipling anglo-indiar kazetariaren kontakizun bat da, honetan, Britainiar Indian bi britainiar abenturazaleek Kafiristango errege bilakatzeko bizitzen dituzten abenturak azaltzen dira. \"The Phantom 'Rickshaw and Other Tales\" (1888, \"Rickshaw Mamua eta Beste Ipuinak\") kontakizun bilduman lehenbizikoz argitaratua izan zen, eta ondoren baita \"Wee Willie Winkie and Other Child Stories\" (1895, \"Willie Winkie Yxikia eta Beste Haur Kontakizunak\") eta beste zenbait kontakizun bildumetan ere."}
{"id": "910130", "revid": "1545", "url": "https://eu.wikipedia.org/wiki?curid=910130", "title": "Tsunami Democr\u00e0tic", "text": ""}
{"id": "910131", "revid": "1545", "url": "https://eu.wikipedia.org/wiki?curid=910131", "title": "Material dielektriko", "text": ""}
{"id": "910138", "revid": "336", "url": "https://eu.wikipedia.org/wiki?curid=910138", "title": "Piezoelektrizitate", "text": "Piezoelektrizitatea material solido batzuetan (kristala, zenbait zeramika, DNA, hezur eta zenbait proteina moduko materia biologikoa) metatzen den karga elektrikoa da aplikatutako esfortzu mekaniko bati erantzuteko. Piezoelektrizitate hitzak bero latentearen eta presioaren ondoriozko elektrizitatea esan nahi du. \u03a0\u03b9\u03ad\u03b6\u03b5\u03b9\u03bd hitz greziarrean jatorria du; piezein, zeina presionatzea eta estutzea esan nahi duena, eta \u1f24\u03bb\u03b5\u03ba\u03c4\u03c1\u03bf\u03bd \u0113lektron, anbarra esan nahi duena, karga elektrikoaren iturri zaharra dena. Jacques eta Pierre Curie fisikari frantziarrak piezoelektrizitatea aurkitu zuten 1880an.\nEfektu piezoelektrikoa inbertsio-simetriarik ez duen material kristalinoen egoera mekaniko eta elektrikoen interakzio elektromekaniko linealetik ateratzen da. Prozesu itzulgarria da: efektu piezoelektrikoa erakusten duten materialak (aplikatutako indar mekanikoaren ondoriozko karga elektrikoaren barneko sorkuntza) ere alderantzizko efektu piezoelektrikoa dute, hots, aplikatutako eremu elektrikoaren ondoriozko deformazio mekanikoaren barne sorkuntza. Adibidez, berun titanato zirkonato kristalek piezoelektrizitate neurgarria sortuko dute, hauen egitura estatikoa jatorrizko dimentsioen %0\u20191 inguru deformatzen denean. Aitzitik, kristal horiek berak, dimentsio estatikoen %0\u20191a aldatuko dute kanpo eremu elektriko bat aplikatzen denean. Efektu piezoelektriko inbertsioa, soinu-uhin ultrasonikoen ekoizpenean erabiltzen da.\nPiezoelektrizitatea erabilgarriak diren aplikazio askotan gehiegi erabiltzen da, hala nola soinuaren detekzio eta produkzioan, tinta injekziozko inprimatze piezoelektrikoan, boltaje altuko sorkuntzan, maiztasun elektronikoen sorkuntzan, mikrobalantzetan, injektore ultrasonikoa eta multzo optikoko fokatze ultramehea bultzatzeko. Erresoluzio atomikoa, esplorazio zunda mikroskopiak STM, AFM MTA eta SNOM moduko teknika zientifiko instrumentaleko sailaren oinarria osatzen du. Eguneroko erabileran aurkitzen dira, sutze iturri bezala zigarroen pizgailuetarako, abiatze azkarreko propano barbakoetarako, kuartzozko erlojuetan denbora erreferentziaren iturri bezala, gitarra batzuen anplifikazio-pastilletan eta gehiengo bateria elektroniko berrien kliskagailuetan.\nHistoria.\nAurkikuntza eta lehenengo ikerketak.\nXVIII. mendearen erdialdean, efektu piroelektrikoa deskribatu zuten Carl Linnaeus-ek eta Franz Aepinus-ek. Euren aurkikuntzean oinarrituz, Ren\u00e9 Just Ha\u00fcy-k eta Antoine C\u00e9sar Becquerel-ek esfortzu mekanikoaren eta karga elektrikoaren arteko erlazioa proposatu zuten, baina hori frogatzeko esperimentuetatik ez zen ondorio argirik atera.\n1880. urtean, efektu piezoelektrikoaren lehen frogapen zuzena burutu zen, Pierre eta Jacques Curie anaien eskutik . Horretan, efektu piroelektrikoa eta hura sortzeko gai diren kristal-egituren buruzko informazioa konbinatu zituzten, kristalek izan zezaketen portaera aurresateko asmoz . Efektu piezoelektrikoa turmalinan, topazioan, azukre-kanabera kristaletan, kuartzoan eta Rochelle gatzean behatu zuten, azken bi hauetan batez ere.\nHala ere, Curie anaiek ez zuten alderantzizko efektu piezoelektrikoa aurresan. Alderantzizko efektua matematikoki ondorioztatu zen Gabriel Lippmann-en funtsezko termodinamika printzipioetatik 1881ean. Curie anaiek, alderantzizko efektuaren existentzia egiaztatu zuten berehala eta kristal piezoelektrikoen deformazio elektroelastiko mekanikoen proba kuantitatiboak lortu zituzten.\nHurrengo hamarkadetan, piezoelektrizitatea laborategiko kuriositate espezie bat izaten jarraitu zuen, nahiz eta radio eta polonioarentzako ezinbesteko aurkikuntza izan zen 1898an Pierre eta Marie Curie-gatik. Piezoelektrizitatea erakusten zuten egitura kristalinoak definitzeko eta aztertzeko lan gehiago egin zen. Hau 1910ean gailendu zen Woldemar Voigt idatzitako Lehrbuch der Kristallphysik (Kristalen fisikari buruzko liburua) liburuaren argitalpenari esker, non piezoelektrizitatea izateko gai duten kristal naturalen 20 klase deskribatu zuen eta tentsio analisia erabiliz konstante piezoelektrikoak definitu zituen zorrozki.\nLehen Mundu Guda eta gudaostea.\nGailu piezoelektrikoen lehenengo aplikazio praktikoa sonarra izan zen, Lehen Mundu Gudan zehar lehen aldiz garatuta. Frantzian 1917an, Paul Langevin eta bere lankideak itsaspeko detektagailu ultrasonikoa garatu zuten. Detektagailua transduktore batez osatuta zegoen, altzairuzko bi plaken artean arretaz itsatsitako kuartzozko kristal mehez eginda eta hidrofono bat itzulitako oihartzuna detektatzeko. Maiztasun altuko pultsu bat transduktoretik emititzean eta objektu batean errebotatzen duten soinu uhinen oihartzuna entzutea eramaten duen denbora neurtuz, objektuaren distantzia kalkulatu daiteke.\nPiezoelektrizitatea sonarrean erabiltzeak eta proiektu horren arrakastak, garapen interes bizia sortu zuten gailu piezoelektrikoen garapenean. Hurrengo hamarkadetan, material piezoelektriko berriak eta material horietarako aplikazio berriak aztertu eta garatu zituzten.\nGailu piezoelektrikoak etxebizitzak aurkitu zituzten hainbat eremutan. Zeramikazko fonografo kartutxoek, erreproduzitzailearen diseinua sinplifikatu zuten, merkeagoak eta zehatzagoak ziren eta disko-jogailua merkeagoak izan zitezela eta baita errazagoak eraikitzeko egiten zuten. Transduktore ultrasonikoaren garapenak, baimendu zuen fluido eta solidoen biskositatearen eta elastizitatea neurtzea erraza izatea, materialen ikerketan aurrerapen itzela izanik. Denboraren domeinuaren erreflektometro ultrasonikoak (material batean zehar pultsu ultrasonikoa bidaltzen duena eta etenaldiak dituztenak islak neurtzeko) metal urtu eta harrien objektuen barruan akatsak aurki lezakete, egituren segurtasuna hobetuz.\nBigarren Mundu Guda eta gudaostea.\nBigarren Mundu Gudan, Ipar Amerikar, Errusiar eta Japoniarrak ziren ikerketa talde burujabeek material sintetiko mota berri bat aurkitu zuten, material ferroelektrikoak, alegia. Hauen berezitasuna material naturalek baino konstante piezoelektriko askoz handiagoak erakusten zituztela zen. Honegatik, oso ikerketa sakonak eraman ziren aurrera bario titanatoz eta zirkonato titanatoz egindako material ezberdinen produkziorako.\nKristal piezoelektrikoen adibide aipagarrienetariko bat Bell Telephone Laborategiek produzitutakoa da. Lehenengo Mundu Gerra ostean, Frederick R. Lack-ek, erradiotelefonikan lan egiten zuenak, \u201cAT cut\u201d kristala ekoiztu zuen, tenperatura oso ezberdinetan funtzionamendu aproposa erakusten zuelarik. Kristal honek ez zuen material pisutsuz egindako material osagarririk, eta beraz, hegazkinetarako oso erabilgarria izan zen. Abantaila honi esker, aliatuen aireko indarrek eraso masibo asko eraman zituzten aurrera, abiazio irratia erabili baitzuten hauen koordinaziorako.\nDispositibo piezoelektrikoen ekoizpena AEBetan sekretuan mantendu zen hasieran, guda garaia zela eta, baita patenteen lorpena bermatzeko. Nahiz eta ekoiztutako lehenengo materialak kuartzozko kristalak izan, ikerlari iparramerikarrek eraginkorragoak ziren produktuak bilatzen jarraitu zuten. Bi arrazoi hauek direla medio, Ipar Amerikan industria piezoelektrikoa ez zen asko garatu, sekretuan egindako ikerketei buruz ezer jakinik, material piezoelektrikoak merkaturatzeko zailak baitziren.\nBestalde, Japonian industria piezoelektrikoa oso azkar garatu zen. Japoniar ekoizleek lortutako informazioa partekatzen zutenez, helmuga eta merkatu berriak agertu ziren material hauen inguruan. Isaac Kogak tenperatura ezberdinetan egonkorra zen kristala ekoitzi zuen. Honetaz gain, patenteek eratutako zailtasunik gabe, oso modu merkean garatu zen Japoniako industria piezoelektrikoa. Bertan ekoiztutako material garrantzitsuenen artean irratientzako eta telebistentzako iragazki piezozeramikoak, zirkuitu elektronikoetara elkartu daitezkeen txirrinak eta soinu transduktoreak eta pizgailu piezoelektrikoa, motore txikientzako txinpartak eratu ditzakeena, disko zeramiko baten konpresioaren ondorioz. Hauekin batera, soinu-uhinak airetik transmititu zitzaketen transduktore ultrasonikoen garapena aipatzea dago, nahiz eta aurretik funtzio hau betetzen zuten materialak nahiko denbora luzez merkatuan egon. Garapen honen arrazoi nagusiena lehenengo telebisten urrutiko kontroletan oinarritu zen. Gaur egun, batez ere auto berrietan ekolokaziorako dispositiboak eratzeko erabiltzen dira. Hauek gidaria laguntzen dute bere autoa eta beste objektuen arteko distantzia determinatzen.\nMekanismoa.\nEfektu piezoelektrikoen natura solidoen momentu dipolar elektrikoen agerpenarekin estuki erlazionatuta dago. Azken hau ioien bitartez induzitu daiteke sare kristalinoa duten lekuetan karga asimetrikoko inguruekin (BaTiO3 eta PZT bezala) edo talde molekularren bitartez garraia daiteke (kanabera-azukrea bezala). Dentsitatea edo polarizazio dipolarra (dimentsionaltasuna [ C\u00b7m / m3]) kristaletarako kalkulatu daiteke modu erraz batean batuz bolumen gela unitario kristalografikoaren momentu dipolarrak kalkulatzen dira. Dipolo bakoitza bektore bat denez, P dipoloaren dentsitatea, eremu bektoriala da. Haien artean hurbil dauden dipoloak lerrokatzeko joera dute Weiss domeinuak izeneko eskualdeetan. Domeinuak normalean ausaz orientaturik daude, baina poling prozesua erabiliz (\"poling\" magnetikoaren ezberdina dena) lerrokatu daiteke, zeina eremu elektriko sendo bat material batean zehar ezartzen den, normalean tenperatura altuak erabiliz. Material piezoelektriko guztiak ezin dira polarizatu.\nGarrantzi erabakigarriko efektu piezoelektrikoa P polarizazioaren aldaketa du esfortzu mekanikoa aplikatzen denean. Hau gertatu litzakete dipoloaren ingurune eragilearen birkonfigurazioarengatik edo dipolo molekularren momentuen birbideratzeagatik kanpoko esfortzuaren eraginez. Piezoelektrizitatea bere norabideko edo bietako polarizazio indarraren aldaketa moduan azaldu daiteke eta ezaugarriak hauen mende daude:\u00a0 1. kristal barruko P orientazioa; 2. simetria kristalinoa; eta 3. ezarritako esfortzu mekanikoa. P-ren aldaketa kristalaren aurpegietan dauden gainazaleko kargaren dentsitatearen aldaketa moduan agertzen da, hau da, kanpo elektrikoaren aldaketa bat zeina aurpegietan zehar zabaltzen den, masan dentsitate dipolarraren aldaketa baten eraginez. Adibidez 1cm3-ko kuartzo kubo bat zuzenki emandako 2kN (500lbf) indarrarekin 12500V-ko tentsioa produzi dezake.\nMaterial piezoelektrikoak aurkako efektua erakusten dute ere, alderantzizko efektu piezoelektrikoa deiturikoa, non eremu elektrikoaren eragina, kristalean deformazio mekanikoa eratzen duen.\nKristal motak.\n32 kristal klaseetatik, 21 ez dute simetria zentrorik, eta hauetako 20k zuzeneko piezoelektrizitatea erakusten dute (21a, 432 klase kubikoa da). Hauetako 10 kristal polarren klasea azaltzen dute, zeina esfortzu mekaniko gabeko berezko polarizazioa duten, gela unitarioarekin erlazionatuta dagoen eta piroelektrizitatea erakusten duen deuseztatzen ez den momentu dipolar elektriko baten ondorioz. Momentu dipolarra inbertitu badaiteke kanpo eremu elektriko bat aplikatuz, materiala ferroelektrikoa dela esaten da.\nKristal polarretan, zeinetan P \u2260 0 mantentzen bada karga mekanikoa aplikatu gabe, efektu piezoelektrikoa P-ren magnitudea, norabidea edo biak aldatzean agertzen da.\nBeste alde batetik, apolarrak baina piezoelektrikoak diren kristaletan, P polarizazio bat eratzen da zeroren ezberdina dena, karga mekaniko bat aplikatuz. Horretarako, imajina daiteke ez polarra den kristal klase bat, polarra den kristal batera transformatzeko erabiltzen den esfortzua.\nMaterialak.\nSintetikoak edo naturalak diren material askok, piezoelektrizitatea erakusten dute:\nKristal naturalak.\nTopazioaren piroelektrizitatearen eragina beharbada bere sarean dagoen (F, OH) ordenari erantz dakioke, beste modu batean, zentro simetrikoa dena: mmm bipiramide ortorronbikoa (mmm). Topazioak propietate optiko anomaloak ditu ordena horri eransten zaizkiona.\nHezurra.\nHezur lehorrak zenbait propietate piezoelektriko erakusten ditu. Fukadaren ikerketak frogatu zuen ez direla apatita kristalen ondoriozkoa, ez dutelako zentro simetrikorik, beraz piezoelektrikoak ez dira, baizik eta kolagenoak direla.\nKolagenoak dipolo molekularren orientazio polar uniaxiala erakusten du bere egituran eta biolektratzat har daiteke, espezie dielektriko moduko material bat dena karga espazial kuasipermanentea eta karga dipolarra duena. Potentzialak gertatzen direla uste da, kolagenozko zenbait molekula estresatzen diren modu berdinean karga-eramaileen kantitate adierazgarriak desplazatuz laginaren barnetik azalerarantz. Kolageno-zuntz indibidualen piezoelektrizitatea neurtu zen piezo-erantzun indarreko mikroskopia erabiliz, eta kolageno-zuntzak nagusiki mozketarako material piezoelektriko moduan jokatzen dutela frogatu zen.\nGehienetan pentsatzen da efektu fotoelektrikoa indar biologikoko sentsore moduan jokatzen duela. Efektu hau, Pennsylvaniako Unibertsitatean egin zen ikerketa batean 1970eko hamarkadaren amaieran eta 1980ko hamarkadaren hasieran, eta horrek ezarri zuen potentzial elektrikoari sostenitutako aplikazioak in vivo hezurraren berrezartzea eta hazkundea (polaritatearen arabera) estimula ditzakeela. 1990ko hamarkadan egindako azterlanek kristal hexagonalentzako (6. klasekoa) hezur uhin luzeko hedapena baieztatzen zuten ekuazio matematikoen eman zituzten.\nBeste material natural batzuk.\nPropietate piezoelektrikoak erakusten duten material biologikoen artean hauek daude:\nZeramika sintetikoak.\nPiezoelektrikoak izan daitezen, zoriz orientatutako pikordun zeramikek ferroelektriko izan behar dute . Bestalde, piezoelektrizitate makroskopikoa posiblea da erliebedun material polikristalinoetan, nahiz eta ferroelektrikoak ez izan, AIN eta ZnO, adibidez. Azkenik, perovskitaren antzeko egiturak ere piezoelektrikoak dira:\nBerunik gabeko piezozeramikoak.\nDuela gutxi, kezka hazkor bat existitzen hasi da substantzia arriskutsuen zuzendaritza-arauen murrizketaren ondorioz bultzatutako beruna duten gailuetako toxikotasunari dagokionez. Kezka horri aurre egiteko, berunik gabeko material piezoelektrikoen konposizioaren garapenean susperraldi bat egon da.\nOrain arte, ez dira neurtu ez ingurumen-efektua ezta substantzia hauen hornikuntzaren egonkortasuna.\nIII-V eta II-VI erdieroaleak.\nPotentzial piezoelektrikoa eratu daiteke simetria zentroa ez duen granel erako edozein kristal erdieroale edo nanoestrukturatuan, hala nola III-V eta II-VI taldeko materialak esfortzu eta deformazio menpeko ioien polarizazioari esker. Ezaugarri hau ohikoa da esfalerita eta wurtzita kristal egituretan. Lehenengo ordenan, koefiziente piezoelektriko bakarra dago esfaleritatik independentea dena, e14 deiturikoa, zeina deformazio mozketaren osagaietara akoplatuta dagoen. Wurtzitan, aldiz, hiru koefiziente piezoelektriko independenteak existitzen dira: e31, e33 eta e15. Piezoelektrizitate sendoena ikusten den erdieroaletan, wurtzita egituretan aurkitzen dira normalean, hau da GaN inN, AlN, eta ZnO. ZnO piezotronikaren arlo berrian material erabiliena izan da.\n2006tik aurrera efektu piezoelektriko ez lineal indartsuen berri eman da erdieroale polarretan. Oro har onartzen da ondorio horiek, gutxienez, lehen mailako hurbilketaren magnitude-ordena berekoak direla.\nPolimeroak.\nPolimeroen erantzun piezoelektrikoa ez da zeramikoena bezain altua; hala ere, polimeroek zeramikek ez dituzten ezaugarriak dituzte. Azken hamarkadetan, toxikoak ez diren polimero piezoelektrikoak ikasi izan dira eta baita aplikatu izan dira bere malgutasunagatik eta inpedantzia akustiko txikiagoagatik. Material hauek adierazgarriak egiten dituzten beste ezaugarri batzuk, biobateragarritasuna, biodegradagarritasuna, kostu baxuak eta beste materialekin konparatuz (zeramika, etab.) energia-kontsumo baxuak barnean hartzen dituzte. Polimero piezoelektrikoak eta toxikoak ez diren konposatu polimerikoak erabili daitezke beraien ezaugarri fisiko ezberdinei esker.\nPolimero piezoelektrikoak sailka daitezke granel erako polimeroetan kargatutako polimero hutsetan eta polimero konposatuetan. Granel erako polimeroen erantzun piezoelektrikoa egitura molekularraren ondoriozkoa da. Bi granel erako polimeroak daude: amorfoa eta erdikristalinoa. Polimero erdikristalinoen adibideak polibinilideno fluoruro (PVDF) eta bere kopolimeroak, poliamidak eta paralino-C dira. Poliimida eta polibinilideno kloruro (PVDC) bezalako polimero ez kristalinoak granel erako polimero amorfoen barruan sartzen dira. Kargatutako polimero hutsek, efektu piezoelektrikoa erakusten dute film polimeriko porotsu baten leunketaren ondorioz eratzen den kargagatik. Eremu elektriko baten pean, gainazalean kargak sortu egiten dira dipoloak sortzen dituzten hutsuneengatik. Erantzun elektrikoa huts hauen edozein deformazioengatik gauzatu daiteke. Efektu piezoelektrikoa konposatu polimerikoetan ere ikus daiteke, partikula zeramiko piezoelektrikoak integratuz polimero film batean. Polimero batek material eraginkorra izateko konposatu polimeriko batean, ez da izan behar piezo-aktiboa. Kasu honetan, materiala matrize inerte batez eratuta egon daiteke banandutako osagai piezo-aktibo batekin.\nPDVF-ek kuartzoa baino hainbat aldiz handiagoko piezoelektrizitatea erakusten du. PVDF-n ikusitako erantzun piezoelektrikoa 20-30 pC/N-koa da gutxi gorabehera. Hau, zeramikako berun zirkonato titanato piezoelektrikoa (PZT) baino 5-50 aldiz txikiagoko ordenakoa da.PVDF (hots, binilideno floruroa, ko-poli trifluoroetilenoa) familiako polimeroen efektu piezoelektrikoaren egonkortasun termikoa 125\u00a0\u00b0C-ra igo egiten da. PVDF-ren aplikazio batzuk presio-sentsoreak, hidrofonoak eta talka-uhin sentsoreak dira.\nBere malgutasunagatik, konposatu piezoelektrikoak proposatu dira energia-biltzaileak eta nanosorgailuak bezala. 2018an, Zhu eta besteak informatu zuten erantzun piezoelektriko bat lor litekeela 17pc/N-koa gutxi gorabehera PDMS/PZT nanokonposatutik abiatuz, %60-ko porositatearekin. 2017-an beste PDMS nanokonposatu bat informatu zen, non BaTiO3 PDMSan integratu zen nanosorgailu garden eta elastiko bat auto elikatzen den monitoretza fisiologikoa\u00a0 egiteko. 2016an, poliuretano aparrean molekula polarrak sartu ziren non 244 pC/N-ko erantzun altuak lortu ziren.\n2000an, frogatu zen eragingailu batek paperez eginda egon zitekeela. Egurrezko zuntzak, zelulosa-zuntzak deiturikoak, lerrokatuta daude orientazio dipolarra egon dadila. Honek materiala piezoelektrikoa bilakatzea baimentzen du. Efektua hobetzeko, materiala konbina daiteke lerrokatze handiagoa lortzeko. Polipropileno zelularrerako D33 erantzunak 200pC/N inguru dira. Polipropileno zelularrezko zenbait aplikazio musika-teklatuak, mikrofonoak eta ultrasoinuetan oinarritutako ekolokalizazio-sisteman dira.\nPeptido aromatiko motzen automunturak.\nAutomuntatutako difenilalanina nanohodi peptidikoetan (PNT) ebakuntzako aktibitate piezoelektriko handia aztertu zen. Modu honetan, hodiak elektrikoki polarizatuta zeudela antzeman zen, hodian luzeka doan ardatzaren norabidean, hain zuzen. Froga ezberdinen bidez PNT-ek koefiziente piezoelektriko nahiko altuak zituztela (60 pm/Vko balioak 200nmko nanohodietan) ikusi zen, baita garraio tentsio ezberdinetan deformazio elastiko lineala. \nHonekin batera, dipeptido aromatikoetan oinarritutako beste konformazio batzuek propietate piezoelektriko interesgarriak erakusten dituzte, adibidez, fenilalanina-triptofano kristal ziklikoz egindako energia sorgailuak ekoiztu dira, bere zirkuitu irekiko tentsioa 1,4Vkoa izanik, AA gelaxka lehorreko baterien kapazitatea 1,5Vkoa delarik. \nAplikazioak.\nGaur egun, dispositibo piezoelektrikoentzat merkaturik garrantzitsuenetarikoa industria automobolistikoa da, telekomunikazioekin eta medikuntzarekin batera. 2010ean, dispositibo piezoelektrikoen eskaria 14,8 mila milioi dolarrekoa zen, gutxi gorabehera. Dispositiboen artean, piezozeramikoak dira garrantzitsuenak, nahiz eta azken urteotan piezopolimeroek hazkuntza oso handia izan duten, oso pisu eta tamaina txikikoak baitira.\nKristal piezoelektrikoek funtzio anitz bete ditzakete:\nTentsio eta energia altuko iturriak.\nKuartzoa bezalako substantzia batzuen piezoelektrizitate zuzenak 1000V baino gehiagoko potentzial diferentziak sor ditzakete.\nSentsoreak.\nSentsore piezoelektriko baten oinarria honako hau da: dimentsio fisiko bat indar batean transformatzen denean, sentsorearen bi aurkako aurpegietan eragina izango du. Modu honetan, hiru \u201cmodu\u201d ezberdin daude elementu piezoelektrikoan eragina izateko: longitudinala, zeharkakoa eta ebakidurakoa.\nMaterial hauekin egindako sentsorerik arruntenak mikrofono piezoelektrikoak dira, presio aldaketa soinu moduan neurtzean oinarritzen direlarik. Beste adibide batzuen artean, gitarren \u201cpickup\u201dak ere piezoelektrikoak dira, hauen funtzioa kitarra elektrikoetan mikrofonoarena egitea da, bere soinua areagotuz.\nSentsore piezoelektrikoak oso erabiliak dira frekuentzia altuko soinuekin transduktore ultrasonikoetan. Kasu honetan, medikuntzan eta frogapen industrial ez-suntsikorretan erabiltzen dira gehienbat.\nTransduktore ultrasonikoen kasuan, adibidez, ultrasoinu uhinak giza gorputzean barreiatu ditzakete, eta gero bueltatutako uhina jaso. Hau egitean,\u00a0 seinale elektriko batean bilakatzen dute.\nHauetaz gain, beste aplikazio batzuk izan ditzakete sentsore piezoelektrikoek:\nEragingailuak.\nKristal piezoelektrikoen zabaleran oso aldaketa txikiekin oso eremu elektriko handiak lortu daitezke, zabalera hau \u00b5m mailako doitasunarekin aldatu daiteke. Beraz, kristal piezoelektrikoak oso tresna erabilgarriak dira zehaztasun handiarekin objektuak mugitzerako orduan; hortaz, eragingailuetan asko erabiltzen dira.\nEragingailu piezoelektrikoak erabilera asko dauzkate:\nMaiztasun estandarra.\nKuartzoaren propietate piezoelektrikoak erabilgarriak dira maiztasun estandarreko sorgailuak egiteko.\nMotore piezoelektrikoak.\nHonako hauek dira motore piezoelektriko motak:\nMotore piezoelektrikoak, orokorrean, motorean dauden gainazalen arteko frikzioarekin kristal piezoelektrikoen kitzikapenean oinarritzen dira. Motore hauek oso txikiak izan ahal dira.\nDardara eta zarata murriztapena.\nIkerlari talde anitzek materialen dardara murrizteko bide berriak bilatzen ari dira, hauei elementu piezoelektrikoak atxikitzea metodo hauetako bat izanik. Materiala norabide batean makurtzen denean bibrazioagatik, dardara-murriztapen sistemak bihurriketa honi kontra egingo dio energia elektrikoa bidaliz elementu piezoelektrikora, beste norabidean makurtzeko. Etorkizunean espero da autoetan eta etxebizitzetan metodo hau aplikatzea, zarata murriztapenerako.\n2005eko azaroan, TU Darmstadt-eko talde batek dardararen aurkako sistemen baliogarritasuna erakutsi zuten, mailu batekin panel ezberdinak kolpekatuz, eta material piezoelektrikoa zeukanak berehala astintzeari utzi zion.\nTeknologia hau ere HEAD Tenniseko belarakietan erabiltzen saiatzen ari dira ikerlariek. \nAntzutasunaren tratamendua.\nAlferrikako fertilizazio prozesuak jaso dituzten emakumeengan, obozitoen aktibazio piezoelektrikoarekin batera esperma-injekzio intrazitoplasmatikoak fertilizazioaren emaitzak hobetu omen ditu. \nKirurgia.\nUltrasoinu piezoelektrikoen aplikazioen artean, kirurgia piezoelektrikoa daukagu. Piezu-kirurgia minimoki inbaditzailea den metodoa da, zeinak ehun jakin bat moztea daukan helburu beste ehunetan sorturiko kaltea ahalik eta gutxienekoa izanik. Adibidez, Hoigne \"et al.-\"ek esku-kirurgian aplikatu zuten, hezurra mozteko. Teknika honek daukan abantaila bat mineralak diren ehunak mozteko gai dela da, ehun neurobaskular eta bestelako ehun bigunagoak moztu gabe; hau da, operazio ingurua odolez garbi uzten duen teknika da. \nEtorkizunerako aplikazioak.\n2015ean, material piezoelektrikoen xafla meheak erresonatzaile eta erradiatzaile eraginkorrak direla aurkitu zen,\u00a0 baldin eta frekuentzia jakinen pean kokatzen badira. Hain zuzen, aipaturiko geruza finei kitzikapen asimetrikoa aplikatzen bazaie, sistemaren simetria apurtu egingo da, baita eremu elektrikoarena ere. Era horretan, erradiazio eletromagnetikoa sortuko da. Beraz, horri guztiari esker, material piezoelektrikoak antenetan erabil daitezkeela aurkitu zen .\nAzken urteotan, material piezoelektrikoei bestelako aplikazioak bilatu zaizkie. Horien artean, oinezkoen energia zinetikoa biltzea dago . Horretarako, hainbat faktore hartu behar dira kontuan, prozesuaren eraginkortasuna maximizatu nahi bada: oinezkoen dentsitate altuko guneak aukeratu behar dira eta baita espaloietako baldosen orientazioak berebiziko garrantzia dauka energia gordetzerako orduan. Halaber, gomendagarria da teknika hori aplikatuko den zonaldeetan, energia piezoelektrikoa sortzeko ahalmena kualitatiboki ebaluatzea, denbora-unitateko oinezkoen kopurua aintzat hartuz . X. Li-ren taldeak energia piezoelektrikoa batzeko sistema proposatu zuen Sidneyko Macquarie Unibertsitateko eraikin zentral baterako. Horren diseinuan, pertsonen fluxua aztertuta, lauza piezoelektrikoek gune jendetsuenetako zoruaren %3,1 estaliko zuten; era horretan, 1,1 MW \u00b7 h batuko zen urtero. Energia hori eraikinaren urte bateko energia-beharraren %0,5 inguru zela estimatu zen . Israelen, jadanik material piezoelektrikoen aplikazio hori ustiatzen duen enpresa dago: material horiek trafiko askoko errepide baten azpian kokatu ziren eta, sortutako energiarekin, hirietako argiteria, seinaleak eta publizitate-panelak hornitzen dira. [erreferentzia behar da]\nAzkenik, Goodyear konpainiak material piezoelektrikoak daramaten pneumatikoak garatzeko plana du. Horretan, ibilgailuaren mugimenduak eragindako pneumatikoaren deformazioak elektrizitatea sortuko du.\nEnergia fotovoltaikoa.\nMaterial piezoelektrikodun zelda fotovoltaiko hibridoen eraginkortasuna igo daiteke bibrazio askoko edo zarata handiko gunean kokatuz. Hori polimero organikodun gelaxkarekin frogatu zen, zink oxidozko nanotutuak erabilita. Esperimentuan ikusi zen efektu piezoelektriko soilak sortutako elektrizitatea arbuiagarria zela, baina 75 dB-ko soinuak aplikatuz, etekina %50 igotzen zen. Eraginkortasunaren maximoa 10 kHz-tan lortu zen, hots, nanotutuen erresonantzia-frekuentzian. Tutuen bibrazioak eragindako eremu elektrikoak polimeroaren elektroiekin elkarrekiten zuen eta horiek\u00a0 ZnO geruza elektroizalera jotzeko probabilitatea murrizten zen ."}
{"id": "910140", "revid": "336", "url": "https://eu.wikipedia.org/wiki?curid=910140", "title": "Piroelektrizitate", "text": "Piroelektrizitatea (\"pyr\" (sua) eta \"electricity\" hitz grekoetatik eratorria) material batzuek, tenperatura-aldaketen ondorioz, behin-behineko potentzial diferentziak eratzeko duten ahalmena da . Prozesu horretan, eremu elektrikoak sortzen dira . Hain zuzen, hozte edo berotzearen ondorioz, material kristalinoko atomoen posizioak aldatu egiten dira eta translokazio horien ondorioz eraldatu egiten da materialaren polarizazioa, aipatutako potentzial aldeak agerraraziz. Geroago, tenperaturak konstante badirau, tentsio piroelektrikoa desagertuz joango da, korrontearen ihesengatik (\"ihes\" hauek hainbat kasua izan ditzakete: elektroiak kristalean zehar mugitzea, ioiak airean higitzea edota korrontea materialari konektaturiko voltametro batetik pasaraztea) .\nAzalpena.\nPiroelektrizitatea triangelu baten aldeetako bat bezala har daiteke . Triangeluaren erpinak kristalaren energia-egoerak dira (zinetikoa, elektrikoa eta termikoa). Energia termiko eta elektrikoaren arteko aldea efektu piroelektrikoa da eta energia zinetiko nulua sortzen du; erpin zinetikoa eta elektrikoa lotzen dituen aldea, ordea, efektu piezoelektrikoa da eta ez du berorik sortzen.\nMineraletan, karga piroelektrikoa kristal asimetrikoen kontrako aurpegietan garatzen da eta karga hori norabide berean hedatuko da beti kristalean zehar, salbuespenak salbuespen (material batzuk eremu elektriko baten eraginpean kokatzen badira, elektrizitatearen propagazioaren norabidea kontrola daiteke. Fenomeno honi ferroelektrizitate deritzo). Material piroelektriko guztiak piezoelektriko ere badira, boro eta aluminio nitruroa (BAlN) eta boro eta galio nitruroa (BGaN) izan ezik, konposizio konkretuetan . Aipatzekoa da material piezoelektrikoak ez direla beti piroelektrikoak izango, horretarako kristalen simetria saihestu beharra baitago.\nMaterial piroelektrikoak kristalinoak eta gogorrak izan ohi dira, halere, piroelektrizitate ahula lor daiteke elektretoak (iman iraunkorren baliokide elektrikoak) erabiliz .\nPiroelektrizitatea neurtzen da tenperatura-aldaketarekiko proportzionala den polarizazio osoaren aldaketa gisa. Halaber, koefiziente piroelektriko osoa, esfortzu konstantepean, ondokoen batura da: deformazio konstantepeko koefiziente piroelektrikoena (efektu piroelektriko primarioa) eta hedapen termikoaren ondoriozko kontribuzio piezoelektrikoarena (efektu piroelektriko sekundarioa).\nBaldintza normaletan, material polarrek ez dute momentu dipolar netorik erakusten. Hori gertatzen da materialaren momentu dipolar intrintsekoa gainazalean metatzen karga elektriko \"askeak\"deuseztatzen duelako. Fenomeno hori barne-eroankortasunak zein inguruko atmosferak era dezakete. Beraz, kristal polarren natura ikusteko, gainazalean eratutako oreka nolabait asaldatu beharra dago, esaterako, tenperatura-aldaketak erabiliz. Horiei esker, kargen-fluxua eragiten da gainazaletik eta gainazalera eta, hori da, hain zuzen ere, efektu piroelektrikoa (tenperaturaren menpeko bat-bateko polarizazioa). Kristal polar guztiak piroelektrikoak dira, hori dela eta, batzuetan \"kristal piroelektriko\" deritze.\nHistoria.\nEfektu piroelektrikoarentzako lehen erreferentzia historikoa Theophrastus-ek egin zuen, K.a. 314. urtean. Bere idatzietan deskribatzen da turmalina (\"lyngourion\" gisa deitua) berotzen bazen, zerrakina edota lasto-aleak erakar zitzakeela . 1707an. Johann Georg Schmidt-ek turmalinaren propietate horiek berraurkitu zituen, mineralak errauts beroak erakar zitzakeela konturatu baitzen, baina ez hotz zeudenak . Era berean, turmalinak material ez-eroaleen zatiak erakartzen zituen, baina bere gainazala ukitu bezain pronto, mineralak aldaratu egiten zituen zatiok. Efektu hau Louis Lemery-k behatu zuen 1717an . Halere, fenomeno hau ez zen 1747ra arte elektrizitatearekin lotu; urte horretan, Carl Linnaeus-ek \"Lapidem Electricum\" (\"harri elektriko\") deitu zion turmalinari . Linnaeus-en proposamena Franz Ulrich Theodor Aepinus-ek frogatu zuen 1756an [erreferentzia behar da].\nXIX. mendean, piroelektrizitatearen inguruko ikerketak sofistikatu egin ziren. 1824an Sir David Brewster-ek gaur egun erabiltzen den \"piroelektrizitate\" izena eman zion fenomenoari . Gero, piroelektrizitatea azaltzeko prozesuen teoria garatu zen, William Thomsom-en (1878an) eta Woldemar Voigt-en (1897an) eskutik. Azkenik, 1880ko hamarkadan, Jacques eta Pierre Curie anaiek piroelektrizitatea ikertzen jarraitu zuten eta, hortik abiatuta, piezoelektrizitatearen hastapenak agertuko ziren. [erreferentzia behar da]\nKristal motak.\nEgitura kristalino guztiak 32 kristal-moten barruan daude. Sailkapen hori kristal-egitura aldatu barik uzten duten biraketa-ardatzetan eta islapen-planoetan oinarritzen diren talde puntualen araberakoa da. 32 motetatik, 21ek ez dute simetria-zentrorik eta, 21 horien artean, hogeik efektu piezoelektrikoa erakusten dute (salbuespena 432 talde kubikoa da). Piezoelektriko horien erdia polarrak dira, ondorioz, piroelektrikoak ere bai. Materialaren polartasuna bere egitura kristalinoak ezartzen du:\nErlazionatutako efektuak.\nFerroelektrizitatea eta piezoelektrizitatea piroelektrizitatearekin lotura estua dute. Normalean, materialak elektrikoki neutroak dira eskala makroskopikoan, baina horrek ez du esan nahi materiala osatzen duten kargak simetrikoki banatuta daudenik. Egitura kristalinoaren gelaxka-unitateko elementu guztien kargen batura bider distantzia nulua ez bada, gelaxkak momentu dipolar elektrikoa izango du. Ostera, momentu hori bolumen-unitateko egiten bada, polarizazio dielektrikoa lortuko da. Orduan, polarizazio hori tenperaturaren, presioaren edo kanpo-eremu elektrikoaren menpekoa bada, materiala, hurrenez hurren, piroelektrikoa, piezoelektrikoa edota ferroelektrikoa izango da.\nBerezko polarizazio elektrikoa duen materiala, inolako kanpo-eremu elektrikorik aplikatu gabe; eta polarizazioa eremu elektriko batekin inberti badaiteke, orduan materiala ferroelektrikoa izango da. Material hauek bat-batean polariza daitezke, ondorioz, piroelektrikoak ere badira, baina piroelektriko guztiak ez dira ferroelektriko.\nMaterial baten gainean presioa aplikatzean potentzial-diferentzia agertzen bada, piezoelektrikoa izango da. Hauen adibide kuartzoa edo zeramika dira. Bai efektu piezoelektrikoan bai piroelektrikoan, tentsio elektrikoa agertuko da materialaren egitura asimetrikoari esker, zeinak ioien mugimendua norabide zehatzean erraztuko duen. Presioa egiten denean, kristalaren alde bakoitza kontrako zeinuko kargez metatuko dira, potentzial-diferentzia eratuz egituran zehar.\nPiroelektrizitatea ez litzateke termoelektrizitatearekin nahastu behar:\nBi kasuetan, tenperatura-aldaketak eragiten du potentzial elektrikoa, baina efektu piroelektrikoan eman dadin, tenperatura-aldaketak denboran zeharrekoa izan behar du; termoelektrikoan, berriz, tenperatura-aldaketak posizioarekiko izan behar du.\nMaterialak.\nEfektu piroelektrikoa turmalina bezalako mineraletan aurkitu zen lehenengo aldiz. hezur eta tendoietan ere ematen da eta, gaur egun, material piroelektriko artifizialak eratu dira. Adibiderik esanguratsuena galio nitruroarena (GaN) da. Erdieroale honetako eremu elektriko handiak oso erabilgarriak dira transistoreetan. Bestelako material artifizialak zesio nitratoa (CsNO3), polibinil fluoruroak, fenilpiridinaren eratorriak eta litio tantalatoa (LiTaO3) dira, denak geruza meheetan. Aipatzekoa da azken horrek hala propietate piroelektrikoak nola piezoelektrikoak dituela eta eskala txikiko fusio nuklearrak (\"fusio piroelektrikoa\") egiteko erabili dela.\nAplikazioak.\nBero-sentsoreak.\nPotentzial piroelektrikoa eratzeko behar diren tenperatura-aldaketak oso txikiak dira. Hori aprobetxatuz, sentsore infragorri pasiboak material piroelektrikoekin egiten dira, giza- eta animalia-beroa nahikoa baita elektrizitatea sortu eta sentsorea aktibatzeko distantzia ez oso luzeetan [erreferentzia behar da].\nEnergia-ekoizpena.\nMaterial piroelektrikoa etengabe berotu eta hoztu daiteke energia elektriko erabilgarria ekoizteko. Ikerketa ezberdinek aurkitu dute material piroelektrikoek Ericsson ziklo batean Carnot eraginkortasunaren %50 lor dezaketela ; eta teorikoki eraginkortasun horren %84-92 lor zitekeela . Bi kasuetan, etekinen kalkuluan prozesuan eman daitezkeen galerak ez dira kontuan hartu. Sorgailu piroelektrikoek hainbat abantaila dituzte sorgailu konbentzionalekin (bero-motorea eta sorgailu elektrikoa) konparatuz: ekipo arinagoak behar dira, tenperatura baxuagoetan lan egin daiteke eta atal mugikor gutxiago dago . Hala eta guztiz ere, zenbait patente agertu diren arren , sorgailu piezoelektrikoen merkaturatzea urrun dago oraindik.\nFusio nuklearra.\nFusio nuklearrean, deuterio ioiak gidatzeko eremu elektriko handiak behar dira, bada, eremu horiek sortzeko material piroelektrikoak erabiltzen dira. Honi \"fusio piroelektriko\" deritzo."}
{"id": "910143", "revid": "1545", "url": "https://eu.wikipedia.org/wiki?curid=910143", "title": "Nahaste perfektuko erreaktore jarraia", "text": ""}
{"id": "910144", "revid": "1545", "url": "https://eu.wikipedia.org/wiki?curid=910144", "title": "Kakalardo bonbaketaria", "text": ""}
{"id": "910145", "revid": "56334", "url": "https://eu.wikipedia.org/wiki?curid=910145", "title": "Piezoelektrizitatea", "text": ""}
{"id": "910146", "revid": "56334", "url": "https://eu.wikipedia.org/wiki?curid=910146", "title": "Espainiako eraikinik altuenak autonomia erkidegoaren eta autonomia hiriaren arabera", "text": ""}
{"id": "910147", "revid": "56334", "url": "https://eu.wikipedia.org/wiki?curid=910147", "title": "Piroelektrizitatea", "text": ""}
{"id": "910148", "revid": "1545", "url": "https://eu.wikipedia.org/wiki?curid=910148", "title": "Lubrifikatzaile", "text": ""}
{"id": "910150", "revid": "1545", "url": "https://eu.wikipedia.org/wiki?curid=910150", "title": "Hozte-dorrea", "text": ""}
{"id": "910151", "revid": "1545", "url": "https://eu.wikipedia.org/wiki?curid=910151", "title": "Diseinatzaile Grafikoa", "text": ""}
{"id": "910152", "revid": "512", "url": "https://eu.wikipedia.org/wiki?curid=910152", "title": "Panthera blytheae", "text": "Panthera blytheae \"Panthera\" generoko espezie galdua da. Fosilak aurkitu dira Himalaia mendilerroan, Tibeten, 6 milioi urte inguruko antzinatasunarekin, eta, beraz, bere hondakinak felido handiak hartzen dituen Pantherinae azpifamiliako antzinakoenak dira."}
{"id": "910153", "revid": "1545", "url": "https://eu.wikipedia.org/wiki?curid=910153", "title": "World Wildlife Fund", "text": ""}
{"id": "910154", "revid": "1545", "url": "https://eu.wikipedia.org/wiki?curid=910154", "title": "Milioi urte", "text": ""}
{"id": "910157", "revid": "336", "url": "https://eu.wikipedia.org/wiki?curid=910157", "title": "Adriana Maldonado", "text": "Adriana Maldonado L\u00f3pez (Iru\u00f1ea, ) PSNko politikaria da. 2019an europarlamentari hautatu zuten."}
{"id": "910158", "revid": "1545", "url": "https://eu.wikipedia.org/wiki?curid=910158", "title": "Adriana Maldonado L\u00f3pez", "text": ""}
{"id": "910159", "revid": "10891", "url": "https://eu.wikipedia.org/wiki?curid=910159", "title": "Jos\u00e9 Antonio Cotrina", "text": "Jos\u00e9 Antonio Cotrina (Gasteiz, ) arabar eleberrigilea da, fantasia, zientzia-fikzioa eta beldurra idazten dituena."}
{"id": "910160", "revid": "10891", "url": "https://eu.wikipedia.org/wiki?curid=910160", "title": "Mikel Azkona", "text": "Mikel Azkona Troyas (Arrigorriaga, ) bizkaitar gidaria da, turismo-automobilen lehiaketan aritzen dena."}
{"id": "910161", "revid": "10891", "url": "https://eu.wikipedia.org/wiki?curid=910161", "title": "Jes\u00fas Mar\u00eda L\u00f3pez Mauleon", "text": "Jes\u00fas Mar\u00eda L\u00f3pez Maule\u00f3n (Mues, ) nafar apaiza da. 1981ean ordenatua, 2019an Goi Xingu-Tucum\u00e3ko apezpiku izendatu zuten."}
{"id": "910162", "revid": "1545", "url": "https://eu.wikipedia.org/wiki?curid=910162", "title": "Jes\u00fas Mar\u00eda L\u00f3pez Maule\u00f3n", "text": ""}
{"id": "910164", "revid": "46380", "url": "https://eu.wikipedia.org/wiki?curid=910164", "title": "Joaqu\u00edn Planell", "text": "Joaqu\u00edn Planell Riera (Gasteiz, - Madril, ) arabar militar eta politikaria izan zen.\nLanbidez artillaria, Marokoko kanpainetan parte hartu zuen. 1930 eta 1934 artean, Espainiak Estatu Batuetan zuen enbaxadako agregatu militarra izan zen. Espainiako Gerra Zibilean matxinatutakoekin lerrokatuta, Franco jeneralaren Kuartel Nagusiaren fabrikazioaren egoitzako burua izan zen 1937 eta 1939 artean. Gerra ostean INIko lehendakariorde izendatu zuten 1945 eta 1951 artean, eta Industria ministro 1951 eta 1962 artean. Kargua utzi ondoren, Kreditu Industrialeko Bankuko zuzendari izendatu zuten."}
{"id": "910165", "revid": "1545", "url": "https://eu.wikipedia.org/wiki?curid=910165", "title": "Joaqu\u00edn Planell Riera", "text": ""}
{"id": "910166", "revid": "336", "url": "https://eu.wikipedia.org/wiki?curid=910166", "title": "Sergio Moreno", "text": "Sergio Moreno Mart\u00ednez (Iru\u00f1ea, Nafarroa Garaia, ) nafar futbolaria da, aurrelari moduan aritzen dena. Valencia CF Mestalla taldean aritu zen lagatu gisa."}
{"id": "910167", "revid": "1545", "url": "https://eu.wikipedia.org/wiki?curid=910167", "title": "Sergio Moreno Mart\u00ednez", "text": ""}
{"id": "910168", "revid": "56334", "url": "https://eu.wikipedia.org/wiki?curid=910168", "title": "Luis Maria Zugazaga", "text": "Luis Maria Zugazaga Mart\u00ednez (Sestao, ) bizkaitar futbolaria ohia da, hegalari moduan aritzen zena."}
{"id": "910169", "revid": "1545", "url": "https://eu.wikipedia.org/wiki?curid=910169", "title": "Luis Mar\u00eda Zugazaga", "text": ""}
{"id": "910170", "revid": "1545", "url": "https://eu.wikipedia.org/wiki?curid=910170", "title": "Pedro Mar\u00eda Corral", "text": "Pedro Mar\u00eda Corral Corral (Donostia, ) madrildar politikari eta eleberrigilea da. 2012tik aurrera Madrilgo zinegotzia da."}
{"id": "910171", "revid": "1545", "url": "https://eu.wikipedia.org/wiki?curid=910171", "title": "Pedro Mar\u00eda Corral Corral", "text": ""}
{"id": "910172", "revid": "46380", "url": "https://eu.wikipedia.org/wiki?curid=910172", "title": "Manuel Montiano", "text": "Manuel Joaqu\u00edn Montiano Sopelana (Bilbo, - Madril, ) bizkaitar jeneral eta politikaria izan zen. Espainiar Floridako gobernadore kolonial bezala aritu zen Floridako lehen espainiar aldian, baita Panamako errege-gobernadore bezala ere. 1740an indar britainiarren eraso batetik defendatu zuen Florida, eta, Asientoaren Gerraren garaian, Georgiaren bere inbasio propioa eta emaitzarik gabekoa jaurti zuen."}
{"id": "910173", "revid": "16654", "url": "https://eu.wikipedia.org/wiki?curid=910173", "title": "Vicente G\u00f3mez Fernandez", "text": "Vicente G\u00f3mez Fernandez (Santurtzi, ) bizkaitar futbolaria ohi eta entrenatzailea da, atzelari moduan aritzen zena. Santurtzi Kirol Elkartean aritutakoa, futbola utzi ondoren entrenatzaile bilakatu zen. Lezamako harrobian hazia, laguntzaile moduan lan egin zuen 2019an FC Olimpik Donetskek sinatu arte."}
{"id": "910174", "revid": "96586", "url": "https://eu.wikipedia.org/wiki?curid=910174", "title": "Bernard Quemada", "text": "Bernard J\u00e9sus Manuel Quemada (Donostia, - Paris, ) gipuzkoar hizkuntzalaria da, erromanista eta lexikografoa. Gurasoekin Frantzian bizitakoa, bere ibilbide osoa bertan egin zuen."}
{"id": "910175", "revid": "46380", "url": "https://eu.wikipedia.org/wiki?curid=910175", "title": "Vicente Masarn\u00e1u", "text": "Vicente Santiago Masarn\u00e1u Fern\u00e1ndez (Portugalete, - Madril, ) bizkaitar farmazialaria izan zen. Zientzietan doktorea, Madrilgo Unibertsitatean kimika eta farmazia katedraduna izan zen. Hainbat elkarte zientifikotako kidea izan zen."}
{"id": "910176", "revid": "1545", "url": "https://eu.wikipedia.org/wiki?curid=910176", "title": "Vicente Santiago Masarn\u00e1u Fern\u00e1ndez", "text": ""}
{"id": "910183", "revid": "512", "url": "https://eu.wikipedia.org/wiki?curid=910183", "title": "Kafiristan", "text": "Kafiristan, darieraz \u06a9\u0627\u0641\u0631\u0633\u062a\u0627\u0646\u200e, \"Fedegabeen Herrialdea\", Hindu Kusheko eskualde menditsu bat da, Afganistango ipar-ekialdean. Gutxi gorabehera gaur egungo Nuristan probintzia osatzen du. 1896. urterarte independiente mantendu zen, urte honetan afgandarrek bereganatu zuten arte.\nLiteratura.\nRudyard Kipling anglo-indiar idazlearen \"Errege izatekoa zen gizona\" (1888) kontakizuna eskualde honetan girotua dago.\nZinema.\nEra berean, Kiplingen kontakizunean oinarritua dagoen eta John Hustonek zuzendutako \"Errege nahi zuen gizona\" (1975) filma ere ia osoki Kafiristanen girotua dago."}
{"id": "910185", "revid": "6333", "url": "https://eu.wikipedia.org/wiki?curid=910185", "title": "Tabare Vazquez", "text": ""}
{"id": "910186", "revid": "512", "url": "https://eu.wikipedia.org/wiki?curid=910186", "title": "Curiosa (2019ko filma)", "text": "Curiosa, 2019ko Lou Jeunet frantziarrak zuzendutako historia eta drama film bat da. No\u00e9mie Merlant, Niels Schneider eta Benjamin Lavernhe aktoreek antzeztu zuten.\nArgumentua.\nMarie de Heredia (No\u00e9mie Merlant) emakume aske eta independienteak bere sexualitatearekin esperimentatzeaz gain literatura eta olerkigintzaren munduan jarduera oparoa izan zuen. Colette idazlearen garaikidea izanik, Marie de Herediak XX. mendearen hasierako Frantzian eragin handienetakoa zuen emakume idazle bilakatu zen. Bere aitaren zorrak ordaintzeko, Marie de Heredia idazlea Henri de Regnier (Benjamin Lavernhe) olerkariarekin ezkondu zen, baina une berean Pierre Lou (Niels Schneider) olerkari, erotikazale eta bidaiari handiaren maitalea ere bada. Azken honekin, bien artean sortutako literatura eta argazkien bidez, maitasuna eta erotismoa ezagutuko ditu."}
{"id": "910187", "revid": "512", "url": "https://eu.wikipedia.org/wiki?curid=910187", "title": "Luis Alberto Lacalle Pou", "text": "Luis Alberto Lacalle Pou (Montevideo, 1973ko abuztuaren 11) uruguaiar abokatu eta politikaria da. Uruguaiko presidentea da 2020ko martxoaren 1etik aurrera.\nLuis Alberto Lacalle presidente ohiaren semea da."}
{"id": "910188", "revid": "103206", "url": "https://eu.wikipedia.org/wiki?curid=910188", "title": "Alderdi Nazionala (Uruguai)", "text": "Alderdi Nazionala (), Uruguaiko alderdi politikoa da, zentro-eskuindar joera duena. 1836an sortu zuten eta bertoko alderdi tradizionaletako bat da."}
{"id": "910189", "revid": "512", "url": "https://eu.wikipedia.org/wiki?curid=910189", "title": "Riedstadt", "text": "Riedstadt Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910190", "revid": "512", "url": "https://eu.wikipedia.org/wiki?curid=910190", "title": "John Atkinson Grimshaw", "text": "John Atkinson Grimshaw (Leeds, Ingalaterra, 1836ko irailaren 6a - \"ib.\", 1893ko urriaren 13a) britainiar margolari bat izan zen. Viktoriar Aroko Erresuma Batuko hiri eta landa paisaiak eta gau eszenak margotzeagatik nabarmendu zen."}
{"id": "910191", "revid": "512", "url": "https://eu.wikipedia.org/wiki?curid=910191", "title": "Bad Vilbel", "text": "Bad Vilbel Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910192", "revid": "512", "url": "https://eu.wikipedia.org/wiki?curid=910192", "title": "Neu-Ulm", "text": "Neu-Ulm Alemaniako udalerria da. Bavaria estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910207", "revid": "1519", "url": "https://eu.wikipedia.org/wiki?curid=910207", "title": "Bortxatzaile bat zure bidean", "text": "Bortxatzaile bat zure bidean () \"performance\" feminista bat da, feminizidioaren eta indarkeria matxistaren kontra protesta egiteko. \"LASTESIS\" taldeak koreografia edo performance hori sortu zuen Valpara\u00edson eta lehendabizikoz 2019ko azaroaren 18an egin zuten. Indar hartu du Sebasti\u00e1n Pi\u00f1era Txileko presidentearen gobernuaren kontrako protesten harira, eta oso denbora laburrean mundu osora hedatu da. Herrialde bakoitzean, bertako hizkuntzara egokitzen dute performancean erabiltzen den kantuaren testua, eta Baztango feministek Berako herriko plazan egin zuten koreografiarako euskarara ekarri zuten.\n2019ko abenduaren 6an Donostian egin zen, 11an Beran, 13an Iru\u00f1ean eta 19an Bilbon.\nTestuingurua.\nAbestiaren letrak Txileko historia politikoaren hainbat erreferentzia sinboliko ditu. 80ko hamarkadaren amaieran, Pinocheten diktaduratik irteteko prozesua hastearekin batera, Carabinerosen polizia erakundeak 90eko hamarkadako slogana ezarri zuen: \"Lagun bat zure bidean\". \"Herria hurbiltzea\" zuen helburu, garai hartan gaitzespen maila handia baitzuen. \"Bortxatzailea zu zara, pakoak dira...\" salatzen du Las Tesis taldeak bere letran, \"Lagun\" hitza \"bortxatzaile\" hitzaz aldatzearekin leloaren jatorrizko zentzuari buelta eman zion.\nLASTESIS Valparaisoko lau emakumez osatutako taldea da: Daffne Vald\u00e9s, Paula Cometa, Sibila Sotomayor eta Lea C\u00e1ceres. Hainbat forma artistiko barneratzeaz gain (antzerkia, diseinua, musika, arte bisualak \u2026), pieza bakoitza ikerketa teoriko eta historikoko prozesu batean oinarritu nahi dute. 2019an, esaterako, Silvia Federici idazlearen \"Caliban eta sorgina\" liburua antzezteko lan egin zuten. Munduko ospea lortu duen performancea osatzeko, Rita Segato antropologoaren testuen azterketan oinarritu ziren: autore honen iritziz, bortxaketak ez dira gertakari isolatuak, gertakari politiko-sozialak baizik.\nTxilek 2019ko urrian hasi zuen matxinada prozesuaren baitan, hainbat mekanismo errepresibo garatu zituzten Carabinerosek: hilketak, bahiketak eta begietara tiro zuzenak eta sexu indarkeria.\nPerformancea \"feminizidioa da, hiltzaileaz gara ahazten; desagerpena, eta bortxaketak\" adierazten duten bertsoetara iristen direnean, emakumeek eskuak beren buruen atzean eramaten dituzte, eta eserialdiak egiten hasten dira, Carabinerosek gehien erabiltzen dituen tortura metodoetako bat erreproduzitzeko asmoarekin. Abofem Txileko abokatu feministen sarearen arabera, agenteek emakumeak biluzten dituzte, \"eta eseriarazten dituzte, baginak barruan zerbait gordetzen duten aztertzeko\". \"Pakoen\" (carabineroen) errepresioaren sinbolo bihurtu ziren eserialdiak, Las Tesisek berrerabili zituzten erresistentziaren aurka egiteko. Euskerazko bertsioan zipaio hitza erabiltzen da, \u201cpakoen\u201d ordez.\nBaina letraren atalik sendoena Carabinerosen ereserki instituzionaletik hitzez hitz atera zutena da: \"Duerme tranquila, ni\u00f1a inocente, sin preocuparte del bandolero, que por tu sue\u00f1o dulce y sonriente vela tu amante carabinero\". Abestiak, \"Orden y patria\" izenburu adierazgarria daramana, karga sinboliko berezia du txiletarren memoriarn: Pinocheten diktadura garaian derrigorrezko irakaskuntzakoa zen lehen hezkuntzako eskoletan. Orain emakumeek ereserki diktatoriala hartu eta, Txilen inork \"lasai lo\" egiten ez duela esatean, ereserki errebelde bihurtuz.\nHitzak.\nBilbon, 2019ko abenduaren 19an abestu zena. Egindako koreografiaren gida bat ere egin zen.\n\"Patriarkatua da epaile&lt;br&gt;\"\n\"Jaiotzetik sententziatuz&lt;br&gt;\"\n\"Ta gure zigorra?&lt;br&gt;\"\n\"Bortizkeria ikusezina&lt;br&gt;\"\n\"Patriarkatua da epaile&lt;br&gt;\"\n\"Jaiotzetik sententziatuz&lt;br&gt;\"\n\"Ta gure zigorra?&lt;br&gt;\"\n\"Bortizkeria nabaria&lt;br&gt;\"\n\"Feminizidioa da&lt;br&gt;\"\n\"Hiltzaileaz gara ahazten&lt;br&gt;\"\n\"Desagerpena&lt;br&gt;\"\n\"Eta bortxaketak&lt;br&gt;\"\n\"Eta errua ez zen nirea, ez non nengoen, ezta janzkera&lt;br&gt;\"\n\"Eta errua ez zen nirea, ez non nengoen, ezta janzkera&lt;br&gt;\"\n\"Eta errua ez zen nirea, ez non nengoen, ezta janzkera&lt;br&gt;\"\n\"Eta errua ez zen nirea, ez non nengoen, ezta janzkera&lt;br&gt;\"\n\"Bortxatzailea zu zinen&lt;br&gt;\"\n\"Bortxatzailea zu zara&lt;br&gt;\"\n\"Zipaioak,&lt;br&gt;\"\n\"epaileak,&lt;br&gt;\"\n\"Estatua,&lt;br&gt;\"\n\"Presidentea&lt;br&gt;\"\n\"Estatua zapaltzailea, ar zantar bortxatzailea&lt;br&gt;\"\n\"Estatua zapaltzailea, ar zantar bortxatzailea&lt;br&gt;\"\n\"Bortxatzailea zu zinen&lt;br&gt;\"\n\"Bortxatzailea zu zara&lt;br&gt;\"\n\"Duerme tranquila, ni\u00f1a inocente,&lt;br&gt;\"\n\"sin preocuparte del bandolero,&lt;br&gt;\"\n\"que por tu sue\u00f1o dulce y sonriente&lt;br&gt;\"\n\"vela tu amante carabinero&lt;br&gt;\"\n\"Bortxatzailea zu zara&lt;br&gt;\"\n\"Bortxatzailea zu zara&lt;br&gt;\"\n\"Bortxatzailea zu zara&lt;br&gt;\"\n\"Bortxatzailea zu zara\""}
{"id": "910208", "revid": "1545", "url": "https://eu.wikipedia.org/wiki?curid=910208", "title": "Un violador en tu camino", "text": ""}
{"id": "910209", "revid": "336", "url": "https://eu.wikipedia.org/wiki?curid=910209", "title": "Indarkeria matxista", "text": ""}
{"id": "910210", "revid": "448", "url": "https://eu.wikipedia.org/wiki?curid=910210", "title": "2019ko Txileko protestak", "text": "2019ko Txileko protestak, Txileko udaberria edota 30 pesoen iraultza Santiagon sortutako eta Txileko eskualde guztietara hedatutako manifestazio eta istilu batzuk dira, herrialdeko hiri nagusietan, Valpara\u00edson, Concepci\u00f3nen eta La Serenan, 2019ko urrian, azaroan eta abenduan eragin handia izan dituztenak.\nGertakari horien berehalako arrazoia 2019ko urriaren 6an indarrean jarri zuten Santiagoko garraio sistema publikoaren tarifaren igoera izan zen. Tarifak igo ondoren, ehunka ikasle antolatu ziren Santiagoko metroan ihesaldi masiboko ekitaldiak egiteko. Egunak aurrera joan ahala, iheslarien kopuruak gora egin zuen, eta istiluak izan ziren lurrazpiko trenbidearen geltokien barruan. Egoera larriagotu egin zen 2019ko urriaren 18an, ostiralean ( izenekoa); izan ere, apurka-apurka lurpeko sare osoko operazioak bertan behera geratu ziren, jendetzak karabineroekin izandako liskarrengatik. Horren ondorioz, urriaren 18ko gauean, ostirala, hainbat protesta eta istilu bortitz agertu ziren herrialdean zehar. Urriaren 19ko goizaldean, Sebasti\u00e1n Pi\u00f1era presidenteak larrialdi-egoera ezarri zuen Santiago Handiko udalerrietan, eta etxeratze-agindua eman zuen hilaren 19ko gauetik aurrera.\nUrriaren 25ean 1,2 milioi herritar atera ziren kalera Txileko presidentearen aurka, era baketsuan; diktadura bukatu zenetik egindako manifestaziorik handiena izan zen. Ondorioz, bi egun geroago, Pi\u00f1erak etxeratze agindua kendu zuen Santiagon eta beste bi hiritan.\nHainbat analisten arabera, protestetan ez da liderrik egon eta, maila desberdinetan, gizarte-espektro zabalak hartu du parte, behe-klasetik hasi eta batez besteko altura arte. Zabaldu zuten aldarrietako bat \u00abez dira 30 peso. 30 urte dira\u00bb izan zen. Berehalako arrazoia garraio publikoaren tarifa-gorakadari egotz dakiokeen arren, herri-elkarretaratzeek laster azaldu zituzten horren arrazoi mediatikoak: bizitzaren kostu handia (2019ra arte Santiago Latinoamerikako bigarren hiri garestiena da), pentsio baxuak, farmakoen prezio altuak eta osasun-tratamenduak, eta klase politiko osoari eta azken urteetan metatutako erakunde-deskredituari uko egitea, herrialde horretako Konstituzioa bera barne.\nUrriaren 18an hasi zituzten protesta jendetsuez geroztik, 23 hildako izan ziren, Txileko Fiskaltzak emandako datuen arabera. Giza Eskubideen Institutu Nazionalak jakinarazi zuen 2.300 salaketa jaso zituela izandako urraketekin harira eta hamalau sexu indarkeriagatik. Giza Eskubideen Amerikarteko Batzordeak, berriz, herrialdean sartzeko baimenaren zain zegoen."}
{"id": "910214", "revid": "1545", "url": "https://eu.wikipedia.org/wiki?curid=910214", "title": "Txileko udaberria", "text": ""}
{"id": "910215", "revid": "1545", "url": "https://eu.wikipedia.org/wiki?curid=910215", "title": "30 pesoen iraultza", "text": ""}
{"id": "910216", "revid": "336", "url": "https://eu.wikipedia.org/wiki?curid=910216", "title": "Gabon kantu", "text": ""}
{"id": "910217", "revid": "336", "url": "https://eu.wikipedia.org/wiki?curid=910217", "title": "Juliar egutegi", "text": ""}
{"id": "910218", "revid": "109285", "url": "https://eu.wikipedia.org/wiki?curid=910218", "title": "Txileko diktadura militarra", "text": "Txileko diktadura militarra Txilen 1973ko irailaren 11tik 1990eko martxoaren 11ra ezarritako erregimen diktatoriala izan zen, eta, ondorioz, gobernu hori indarrean egon zen Txileko historiaren garaira hedatu zen. \nAldi hori Salvador Allende presidentearen gobernu demokratikoa boteretik kendu zuen estatu kolpearekin hasi zen. Indar armatuek gobernu-batzorde militar bat ezarri zuten, gero diktaduraren buruzagi bihurtuko zen Augusto Pinochet armadako komandante burua buru zela.\nEstatu-kolpearen eguna.\n1973ko irailaren 11n, Estatu-kolpe batek Salvador Allenderen gobernuan irauli zuen. Kolpe hau Ejertzitoaren Junta Militarrak, Aireko Indarrak eta Txileko Karabineroek zuzendu zuten.\nIndar armatuek eta Karabineroen agintariak goizeko 8:30tan lehen ediktua igorri zuten:\n\u201cLehenik, Errepublikaren Lehendakariak Indar Armatuen eta Txileko Karabineroen kargua entregatu behar du. Bigarrenik, Indar Armatuak eta Karabineroak baturik daude aberriaren askapenerako borrokaren misio historiko eta arduratsua hasteko, gure herrialdea marxismoaren uztarpean erori ez dadin\u201d\nLehendakariaren aholkulari eta gabineteko ministroak haien postuetara zuzendu ziren berehala. Hala ere, Defentsako ministroa zen Orlando Letelier, atxilotua, erbesteratua eta azkenik eraila izan zen Washingtonen. Beste zenbait ministro defentsarekin jarraitzen saiatu ziren jauregian, baina hau sutan zegoenean amore eman zuten. \nAllenderen azken mezua goizeko hamarrak baina lehen izan zen igorria Magallanes Irratian, oraindik Aireko Indarrak estazioko antena suntsitu ez zutenean: \u201cEz dut amore emango (...) Hauek dira nire azken hitzak, eta badakit nire sakrifizioa ez dela alferrikakoa izango; badakit\u00a0 behintzat azpijokoa, koldarkeria eta traizioa zigortuko dituen lezio moral bat izango dela.Santiagon, Lehendakariaren Jauregian, Allende, Ministroak eta laguntzaileak aurkitzen ziren. Jaurdegia inguratua eta erasotua izan zen Ejertzito eta tankeen unitateagatik. Indar Armatuek Allenderen gobernuaren errendizioa exijitu zuten, eta hau lortu ez zutenez, jauregia bonbardatu zuten. Bertan hil zen Allende. \nHemendik ordu gutxira, Estatu-kolpea eman zuten gizonak telebistan agertu ziren haien ekintza justifikatzen eta haien intentzioak adieraziz. Ordura arte, pertsonaia ia ezezagunak ziren. Haietako bat, armadako jenerala zen Augusto Pinochet Ugarte zen, ondoren indar armatuetako eta Gobernuaren buru izatea elkartzea lortu zuena, diktadore bilakatuz.\nPinocheten erregimenaren ezaugarri nagusiak.\nEstatuaren militarizazioa.\nJuntak berehala hasi ziren Estatu txiletarra militarizatzen zuten legeak idazten. Kongresua klausuratu egin zen eta alderdi politikoak eten zehaztugabean deklaratu ziren. Ezkerreko alderdiak, ordea, guztiz ezabatu ziren. Gobernuko postuak ofizial militarrei esleitu zitzaizkien, eta soldaduak intendente, gobernadore eta alkate bilakatu ziren. \nSistema judizialaren bazterketa.\nArlo judizialean, haien buruari eman zioten legeak aldarrikatzeko autoritatea. Dekretu-legeak politika eta ekintzei defentsa legala ematen zieten, baina arbitrarioak ziren eta segurtasun indarrek nahi bezala entzungor egiten zieten. Zenbait legek ezkerreko alderdietako militanteak zigortzen zituzten; lana galtzetik, erbesteratzera edota exekuziora bitartekoak. Promulgatutako beste lege batzuk, polizia sekretuari atxiloketak egiteko autoritate guztia ematen zioten.\nAuzitegi Konstituzionala ezabatua izan zen Kongresuarekin batera: botere exekutibo eta legegilearen banaketa amaitu zenez ez zuten hau kontrolatzeko organismorik behar. Txileko tribunalen ohiko praktika poliziaren eta segurtasun indarren hitza onartzea zen.\nInteligentzia Nazionaleko Zuzendaritza: \"DINA\".\nInteligentzia Nazionaleko Zuzendaritza, \"DINA,\" 1973an sortu zen, errepresio organismo gisa edozein legeren gainetik. Hasieratik erabili zen sistema berriaren oinarriak finkatzeko, proiektuarentzat arriskutsua zen edozein pertsona ezabatzeko eta biztanleriaren babesa indartzeko. Arauak hausten zituztenen aurkako hertsadurazko ekintzekiko beldurra sortzearen bidez burutzen zuten jarduna. \"DINA\"k, Txileko mugen kanpotik ere lan egiten zuen, beste polizia eta inteligentzia zerbitzuekin elkar lan eginez, erregimenaren aurkako erbesteratuak ezabatzeko.\nKonstituzio berria (1980).\nKonstituzio berri bat idazteko lehen plebiszitu edo erreferenduma 1980an burutu zen. Honen bidez, erregimenari zilegitasun legala ematea lortu nahi zen. Horrela, Pinochet botere exekutiboa gauzatzeko gaitzen zuen erreforma konstituzionala egin zuten. Horretarako, Salbuespeneko Estatuaren figura izango zen, eta Gobernuko Juntak botere lelegileaz arduratuko ziren.\nNahiz eta alderdiak oraindik debekatuak zeuden, eskuinak erregimenak utzitako espazioak erabili zituen erregimena berari buruz eztabaidatzeko, kasu batzuetan ere, zenbait alor zalantzan jarriz. \n1983tik erregimen amaierara.\n1983tik erregimenaren amaierara bitarteko garaian, gizarte-egituraren eta espektro ideologiko ezberdinetako alderdien berragerpena eman zen. Hain zuzen, 1987an alderdi politikoen lege bat egin zen. Honekin, erregimenaren oposizioa alderdi forman zein forma sozialean agertu zen, eta bestetik, eskuinak haren tradizio partidista berreskuratu zuen.\nBigarren plebiszitua 1988an ospatu zen. Oraingo\u00a0 honetan, gauzak ezberdin gertatu ziren: %55,99ak ezezkoa eman zuen. Horrela, txiletar herriak agintaldi berri bat ukatu zion eta hurrengo urtean elekzioak ospatu ziren. Diktadura, ofizialki, 1990ko martxoaren 11n amaitu zen, Pinochet betirako Senatari bihurtuz. Patricio Aylwin izango zen handik aurrera errepublikaren buru. \nOposizioa.\nOposizio demokratikoak jokatu zuen papera Estatu-kolpe osteko lehen urteetan erresistentziara mugatu zen, ez zuelako inolako gaitasunik ezarri zen diktadura militarrari aurre egiteko. MIR \"(Movimiento de Izquierda Revolucionario)\" talde armatuak ekintza armatuak egiten jarraitu zuen, baina ez zuten lortu erregimena kolokan jartzea. Paper indartsuagoa jorratu zuen eragile bakarra Eliza izan zen, errepresalituei babesa ematen jardun zuena. Demokrazia Kristaua oposizioko indar nagusia bihurtuz joan zen. \n1980. hamarkada hasieran, erregimenak krisi egoeran zegoen eta oposizioak protesta eta ekintza ezberdinak antolatzen hasi zen, 1986. urtera arte iraun zutenak. Urte horretan FPMRek \"(Frente Patri\u00f3tico Manuel Rodriguez)\" Augusto Pinocheten kontrako atentatu saiakeraren eta ekonomiaren gorakadaren ondorioz protestak mantsotu zituen.\n1988. urtean, indarrak metatuz Augusto Pinochet boteretik botatzeko zuten aukera baliatu izan zuten eta plebiszitoaren bidez, haien helburua lortu zuten.\nDiktaduraren ondorio sozialak.\nUrte askotan oso zaila izan da biolentziaren biktimak izan diren pertsonen zifra ofizialak lortzea. Pinochetek eta bere jarraitzaileek informazio asko ezkutatu zuten. Frogatu da desagertutako pertsona kopuru handi bat egon zela. Baina, ez zen jakina herrialdetik ihes egin zuten edo tortura jasaten hil ziren. Gaur egun, badakigu \u201c40.018 pertsonak ofizialki biolentzia hau jasan zutela erregimenean eta 3.065 erailak edota desagertuak izan zirela\u201d. \nZifra hauetaz gain, erregimen militarrak 200.000 erbesteratze eragin zituen. Gainera, marxismoarekin loturiko pertsonek jazarpen handia jasan zuten, herrialdetik mugimendu politiko hauek ezabatu nahi zirelako.\nErregimenaren lehen 15 urteetan Pinochetek kera-deia ezarri zuen 20:00 eta 8:00en bitartean. Legeak zioen:\n\u201cDebekatu egiten da bide publikotik herritarren zirkulazioa, indibidualki edo bakarrik, ibilgailuetan edo edozein beste bitartekotan.\u201d.\nHau betetzen ari ez zirela ikusten bazuen indar publiko batek, erantzuna honi edo bere ibilgailuari tiro egitea zen. Karabineroek eta Indar Armatuek indarra eta biolentzia erabili zuten jendearen aurka, neurri diziplinario bezala, kontrola eta beldurra mantentzeko.\nAtal honen barruan, azpimarratzekoa da emakumeek jasandako biolentzia. Testigantzek islatzen duten bezala, emakumeek tortura sexuala, psikologikoa eta fisikoa jasan zuten. Gainera, estrategia bezala erabili ziren tortura saioetan haien haur edo senideei lotutako mehatxuak informazio politikoa ateratzeko."}
{"id": "910219", "revid": "1545", "url": "https://eu.wikipedia.org/wiki?curid=910219", "title": "Augusto Pinocheten diktadura militarra", "text": ""}
{"id": "910220", "revid": "119347", "url": "https://eu.wikipedia.org/wiki?curid=910220", "title": "Santa Maria del Monteren harmailadia", "text": "Santa Maria del Monteren harmailadia () XVI. mendeko eraikina da. Italiako Cataniako probintzian dagoen Caltagirone hirian dago.\nHistoria.\nXV. mendearen erdian, Caltagirone hiria inguruko mendien maldetan hasi zen zabaltzen. Zabaltze horren hiriko mugikortasunean arazoak sortu zituen. Gailurrean alde historikoa zegoen eta hara joateko bertako autoritateek, 1606an, harmailadi edo mailadi bat mendiaren hego aldean eraikitzea erabaki zuten. Lanak,Giandomenico Gagini zuzendaritzapean, hamar urtez luzatu ziren. Jatorrizko harmailadiak 150 eskaloi zituen eta baita atseden hartzeko guneak. 1844an, eraikinean aldaketa batzuk egin ziren, tartean atseden-gune horiek kentzearena; ondorioz, harmailadiaren malda txikiago egin zen.\nEzaugarriak.\n1844ko aldaketak bukatu zirenean, 130 metroko luzera eta 8,40 zabalera zituen, gaur egun bezala. Garaiera, bestetik, \"Piazza Municipio\" eta \"Chiesa di Santa Maria del Monte\" artean 45 metrokoa da. Eskaloiak 142 dira. Deigarriak dira eskaloian apaintzeko jarritako zeramikak. Harmailadiaren alboetan zeramika lantzen duten artisauen tailerrak daude.\nFestak.\nMaiatzean zehar \"Loreen Jaialdia\" egiten da, lorekin eskailera osoa apainduz. Andre Mariari eskainita dago.\nCaltagironeren patroia Done Jakue da. Bere festak ospatzeko, uztailaren 24 eta 25ean, eta abuztuaren 14 eta 15ean harmailadia argitzen da, horretarako 4.000 olio-lanparak erabiliz."}
{"id": "910225", "revid": "512", "url": "https://eu.wikipedia.org/wiki?curid=910225", "title": "Desventuradas uharteak", "text": "Desventuradas uharteak () biztanlerik gabeko txiletar uharte-multzoa da, Ozeano Bareko hego-ekialdean kokaturik. Ez dute biztanle egonkorrik baina Robinson Crusoe uharteko biztanle batzuk noizbehinka San Ambrosio eta San F\u00e9lix uharteak bisitatzen dituzte.\nHistoria.\nFernando Magallaesek bere Ekialderako bidaian egitean aurkitu zituela uste izan zen. Magallaesek egungo izena jarri zieten, itsasartetik irten zenean, elikagai faltagatik arazoetan zegoelako izan zen, eta, hutsik eta landaretzarik gabe zeudela ikusi zuelako.\n1574ko azaroaren 8an, Fernando Magallaesek hegoaldeko Txile aurkitu eta berrogeita hamalau urtera, eta Diego de Almagro konkistatzaileak iparraldetik aurkitu eta handik beste hogeita hemeretzi urtera, Juan Fern\u00e1ndez pilotu espainiarrak San F\u00e9lix eta San Ambrosio uharteak aurkitu zituen benetan. Hamasei egun beranduago, hegoalderako nabigazio berean, Juan Fern\u00e1ndezek gaur egun bere izena daraman artxipelagoa deskubrituko zuen."}
{"id": "910227", "revid": "512", "url": "https://eu.wikipedia.org/wiki?curid=910227", "title": "Inspector Gadget (filma)", "text": "Inspector Gadget (euskaraz \"Gadget inspektorea\"), 1999ko David Kellogg estatubatuarrak zuzendutako zientzia-fikziozko eta ekintzazko komedia film bat da. \"1983ko izenburu berdineko marrazki bizidunetan\" oinarritua dago. Matthew Broderick, Rupert Everett, Joely Fisher, Michelle Trachtenberg, Mike Hagerty, Andy Dick, Cheri Oteri eta Dabney Coleman aktoreek antzeztu zuten.\nArgumentua.\nJohn Brown (Matthew Broderick) munduko polizia agente onena bilakatzea amets egiten duen segurtasun zaindari xalo bat da. Halabeharrez, bere bidean Sanford Scolex (Rupert Everett) gaiztoarekin topo egitean hiltzat joko dute. Ospitalean, Brenda Bradford (Joely Fisher) doktoreak Brownen gorputzari erabiltzeko errazak diren 14.000 gailu gehituko dizkio. Brown esnatzean, jada Gadget inspektorean bilakatua izango da, krimenaren aurka borrokatzeko guztiz prest dagoen makina perfektua."}
{"id": "910229", "revid": "336", "url": "https://eu.wikipedia.org/wiki?curid=910229", "title": "Naf", "text": "Naf (, \"Naf Nodi\"; ; rakhineraz: ) hegoaldeko Asiako ibaia da, hego-ekialdeko Bangladeshen eta mendebaldeko Myanmarren arteko muga egiten duena. 62 kilometro luze da. Arakan mendikatean du iturburua, eta Bengalako golkora isurtzen da, itsasadar luzea eratuz."}
{"id": "910230", "revid": "46380", "url": "https://eu.wikipedia.org/wiki?curid=910230", "title": "Anna Karina", "text": "Anna Karina, jatorrizko izenez Hanne Karin Bayer (Solbjerg, 1940ko irailaren 22a - Paris, 2019ko abenduaren 14a) daniar jatorriko frantziar zinema aktore eta zuzendaria, idazle eta abeslaria izan zen. Jean-Luc Godarden musa izan zen eta haren filmetako hainbatetan antzeztu zuen."}
{"id": "910231", "revid": "7358677", "url": "https://eu.wikipedia.org/wiki?curid=910231", "title": "Txepe Lara", "text": ""}
{"id": "910232", "revid": "512", "url": "https://eu.wikipedia.org/wiki?curid=910232", "title": "Antzara eguna (eleberri grafikoa)", "text": "Antzara eguna 2019an Harkaitz Canoren eta Adur Larrearen arteko kolaborazio baten ondorio da. Liburuak Espainia estatuko segurtasunaren esku Santi Brouarden hilketa narratzen du.\nArgumentua.\n1984ko azaroaren 20an, Santi Brouard tiroz hil zuten bere pediatria kontsultan. Julian Sancristobal Espainiako estatuko Segurtasun idazkariak agindua eta dirua eman zion Rafael Masa poliziari, eta horrek Luis Morcillori eta Rafael Sanchez Oca\u00f1ari ordaindu zien hilketagatik. Brouarden heriotzak zirrara handia eragin zuen Euskal Herrian. HASI alderdiko lehendakaria, HBko mahai nazionaleko kidea, Bilboko alkateordea, parlamentaria, mediku pediatra\u2026 Bere karisma eta konpromisoagatik, Euskal Herriko hainbat familia politikotan itzal handia izan zuen Brouardek. Horiekin batera, politikari lekeitiarraren beste ezaugarri ezezagunago batzuk ere jaso ditu komiki honek, adiskide eta mediku hurbila, txantxazalea, irakurle amorratua eta euskaltzale petoa ere izan baitzen. Horrela, Adur Larreak eta Harkaitz Canok fikzioaren bidez lortu dute Santi Brouarden bizitzaren eta heriotzaren hariak biltzea, ekinbide publikoa eta bizitza pribatua jostea, iragana eta oraina lotzea, garai baten kontaketa bizia marrazteko."}
{"id": "910233", "revid": "58701", "url": "https://eu.wikipedia.org/wiki?curid=910233", "title": "Antzara eguna", "text": ""}
{"id": "910234", "revid": "688", "url": "https://eu.wikipedia.org/wiki?curid=910234", "title": "Rakhine (herria)", "text": "Rakhinea () Myanmarko talde etnolinguistikoa da, batez ere Rakhine estatuan (lehenago Arakan) bizi dena. 3.300.000 rakhine inguru daude Myanmarren, biztanleria osoaren %\u00a04. Erlijioari dagokionez, %\u00a067 budistak dira, %\u00a017 musulmanak, eta %\u00a015 erlijio tradizionalen jarraitzaileak."}
{"id": "910236", "revid": "512", "url": "https://eu.wikipedia.org/wiki?curid=910236", "title": "Lo straniero", "text": "Lo straniero () 1967ko Luchino Visconti italiar zinema zuzendariaren film dramatikoa da, Albert Camusen \"Arrotza\" eleberrian oinarrituta.\nSinopsia.\nMeursault jauna Aljerren bizi den gizaki axolagabea da. Behin, hilketa bat egiten du eta, errugabea sentitu arren, ez du protestarik egiten, ezta damutzen ere. Denaren aurrean guztiz pasibo aritzen da. Arrotza da bere inguruan dagoen guztiarekiko."}
{"id": "910237", "revid": "512", "url": "https://eu.wikipedia.org/wiki?curid=910237", "title": "Padre padrone", "text": "Padre padrone () 1977ko Taviani anaiak italiar zinema zuzendarien film dramatikoa da, Gavino Leddaren izen bereko eleberrian oinarrituta.\nSinopsia.\nGavino sei urte ditu eta Siligoko eskolara doa. Bere aitak umea eskolatik aterako du etxeko ardiak zaintzeko."}
{"id": "910238", "revid": "1545", "url": "https://eu.wikipedia.org/wiki?curid=910238", "title": "Padre Padrone", "text": ""}
{"id": "910239", "revid": "58701", "url": "https://eu.wikipedia.org/wiki?curid=910239", "title": "Le quattro giornate di Napoli (filma)", "text": "Le quattro giornate di Napoli () 1962ko Nanni Loy italiar zinema zuzendariaren film dramatikoa da, Aldo De Jacoren \"La citt\u00e0 insorge: le quattro giornate di Napoli\" eleberrian oinarrituta.\nSinopsia.\n1943ko irailaren 28an italiar marinel batzuk fusilatu ondoren Napolin, herria matxinatu zen. Lau egunetan okupatzaileak garaitu zituzten eta aliatuak iritsi aurretik alemaniar tropak hiritik ihes egitea eragin zuen."}
{"id": "910242", "revid": "512", "url": "https://eu.wikipedia.org/wiki?curid=910242", "title": "Auf der anderen Seite", "text": "Auf der anderen Seite () 2007ko Fatih Ak\u0131n turko-alemaniar zinema zuzendariaren film dramatikoa da.\nSinopsia.\nAli Aksu Alemanian bizi den agure turkiarra da. Prostituta turkiar bat, Yeter, behin baino gehiagotan bisitatu ondoren, prostituzioa utzi eta berarekin bizitzera joateko proposatu zion, han irabazten duen gauza bera ordainduko diola aginduz. Yeterrek integrista islamiko batzuek prostituzioari uzten ez badu hilko zutela mehatxatu ondoren, proposamena onartuko du. Aliren etxean Nejat ezagutuko du, haren semea, Hanburgoko Unibertsitateko literatura irakaslea. Gau horretan bertan, Alik bihotzekoa du."}
{"id": "910250", "revid": "2048", "url": "https://eu.wikipedia.org/wiki?curid=910250", "title": "Nafar subiranisten barkamena (1522-1524)", "text": "Nafar subiranisten barkamena Noaingo guduaren ondoren Karlos V.a enperadoreak eman zituen lau agindu izan ziren, Hondarribiko setioan irabazle ateratzeko eta Nafarroako buruzagi kapareak haren aldera erakartzeko, 1522ko maiatzetik 1524ko apirilera. Haien bitartez, enperadoreak barkamen partzialak eta azken orokor bat eskaini zizkien Nafarroako Erresumaren burujabetza babestu zuten etsaiei. Barkamen horiek 1512-1529ko Nafarroako konkista gerraren azkenetan gertatu ziren, eta Henrike II.a erregeari leial lotu zitzaizkion eliteak (legitimistak) neutralizatu eta otzantzea izan zuen helburu, horiek espainiar ordena berrian integratuz.\nHiru agindu horietako lehena 1522ko maiatzaren 10ean eman zuen enperadoreak. Bigarrena, lehena bezala, barkamen partziala izan zen, agaramontarrak gehienak, baina horretatik nafar eliteetako talde nabarmen salbuetsi zuen, tartean zirela Frantses Xabierkoaren bi anaia eta gutxienez zortzi senitarteko. Barkamen hori 1523ko abenduaren 15ean eman zen, nafar subiranistak men egitera zirikatzeko. Karlos V.ak barkamen zabalago bat eman zuen otsailaren 29\nan. Azken barkamen orokorra, berriz, 1524ko apirilaren 29an eman zuen, Hondarribiko setioaren amaieran, bertako defendatzaileei ere barkamena eskainiz, tartean zela Petri III.a, Nafarroako mariskala, haren aita Gaztelako kartzelaldian hilda agertu eta bi urtera.\nMartin Azpilkueta izan bide zen azken barkamenaren diseinatzaile intelektuala, Hondarribia defendatzen hainbat senitarteko izan zituena. Dekretu hori maiatzaren 3an eman zen Burgosen. Horretarako, hura onartzea erabaki zuten nafarrak Burgosera aurkeztu behar izan ziren, barkamenaren onarpena ekitaldi batez gauzatzera. Maiatzaren 19an, Iru\u00f1eko katedralean beste ekitaldi bat egin zen barkamena onartzera Burgosera joan ez zirenekin, Juan Rena bikario nagusia eta Nafarroako erregeordea buru izan zituen bilkuran. Barkamenaren onarpenak eskatzen zuen Nafarroako gerraren \"errua\" onartzea eta enperadoreari men egitea."}
{"id": "910251", "revid": "512", "url": "https://eu.wikipedia.org/wiki?curid=910251", "title": "M\u00f6rfelden-Walldorf", "text": "M\u00f6rfelden-Walldorf Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910253", "revid": "56334", "url": "https://eu.wikipedia.org/wiki?curid=910253", "title": "Julian Sancristobal", "text": ""}
{"id": "910255", "revid": "119347", "url": "https://eu.wikipedia.org/wiki?curid=910255", "title": "Bamar", "text": "Bamar herria () hegoaldeko Asiako talde etnolinguistikoa da, jatorria Irawadi ibaiaren arroan duena. Myanmarko etnia nagusia da (biztanleriaren %\u00a068). Birmaniera da haien hizkuntza, eta gehienak Theravada budismoaren jarraitzaileak dira."}
{"id": "910256", "revid": "512", "url": "https://eu.wikipedia.org/wiki?curid=910256", "title": "National Velvet (filma)", "text": "National Velvet, 1944ko Clarence Brown estatubatuarrak zuzendutako kirol film bat da. Enid Bagnold idazlearen \"1935eko izenburu berdineko eleberrian\" oinarritua dago. Mickey Rooney, Donald Crisp, Elizabeth Taylor, Angela Lansbury, Anne Revere, Reginald Owen eta Terry Kilburn aktoreek antzeztu zuten.\nTaldeko emakumezko aktore onenaren Oscar Saria (Anne Revere) eta Muntatze onenaren Oscar Saria (Robert J. Kern) irabazi, eta Zuzendari onenaren Oscar Saria (Clarence Brown), (Leonard Smith) eta ren (Arte Dekorazioa: Cedric Gibbons eta Urie McCleary; Barne Dekorazioa: Edwin B. Willis eta Mildred Griffiths) izendapenak jaso zituen.\nArgumentua.\nIngalaterra, Sussex. Mi Taylor (Mickey Rooney) estatubatuar mutil gazte abenturazale eta oportunista, halabeharrez, Sewels udalerriko Brown familiaren etxera ailegatu eta bertan lanean hasiko da. Velvet (Elizabeth Taylor) 12 urteko alaba txikienak zaldiekiko zaletasun izugarria du eta loterian zaldi eder bat irabaziko du. Orduan, Taylorrek Velvetek bere zaldia Ingalaterrako garrantzitsuena den Grand National zaldi lasterketan partehartu dezan konbentzituko du."}
{"id": "910258", "revid": "512", "url": "https://eu.wikipedia.org/wiki?curid=910258", "title": "Kelsterbach", "text": "Kelsterbach Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910259", "revid": "512", "url": "https://eu.wikipedia.org/wiki?curid=910259", "title": "Raunheim", "text": "Raunheim Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910260", "revid": "512", "url": "https://eu.wikipedia.org/wiki?curid=910260", "title": "Alzenau", "text": "Alzenau Alemaniako udalerria da. Bavariako estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910261", "revid": "27291", "url": "https://eu.wikipedia.org/wiki?curid=910261", "title": "HTML web-editore", "text": ""}
{"id": "910265", "revid": "56334", "url": "https://eu.wikipedia.org/wiki?curid=910265", "title": "Bamar herria", "text": ""}
{"id": "910268", "revid": "2048", "url": "https://eu.wikipedia.org/wiki?curid=910268", "title": "Nafar subiranisten barkamena (1523-1524)", "text": ""}
{"id": "910269", "revid": "65203", "url": "https://eu.wikipedia.org/wiki?curid=910269", "title": "Carissa Moore", "text": "Carissa Kainari Moore (Honolulu, 1992ko abuztuaren 27a) hawaiiar surflaria da. ASPko Munduko Surf Txapelketa bost aldiz irabazi du (2011, 2013, 2015, 2019 eta 2021). Urrezko domina ere irabazi zuen 2020ko Udako Olinpiar Jokoetan."}
{"id": "910271", "revid": "336", "url": "https://eu.wikipedia.org/wiki?curid=910271", "title": "Gaussen lege", "text": ""}
{"id": "910273", "revid": "6327", "url": "https://eu.wikipedia.org/wiki?curid=910273", "title": "Weka", "text": ""}
{"id": "910277", "revid": "336", "url": "https://eu.wikipedia.org/wiki?curid=910277", "title": "Larrialdi Handia", "text": "Larrialdi Handia (), kristau eskatologiaren arloan, Jesusek bere jarraitzaileei Oliamendin iragarritako denboraldia da, munduaren amaieraren zantzua. Jesu Kristoren iragarpena Mateoren Ebanjelioan ageri da:"}
{"id": "910281", "revid": "10891", "url": "https://eu.wikipedia.org/wiki?curid=910281", "title": "Dunetako gudua (1658)", "text": "Dunetako gudua 1658. urteko ekainaren 14an gertatu zen. Gudu honetan Espainiak Juan Jose Austriakoa eta Luis II.a Borboi-Cond\u00e9koa buruan zeukala eta Frantziak Turenneko bizkondea buruen zeukala haien artean borrokatu ziren.\nGaraia.\n1635. urtean, Hogeita Hamar Urteko Gerra gertatzen zegoen bitartean, Espainiaren (Filipe IV.aren) eta Frantziaren (Luis XIII.a eta Richelieu) arteko erlazio gainbeheran joan zen eta honen ondorioz hauen arteko gudua hasi zen. Geroago 1655.urtean Espainia gudu komertzial bat hasi zuen Ingalaterraren aurka. Eta honen ondorioz, 1657. urtean, Ingalaterra eta Frantzia aliatu egin ziren Espainiar tropen kontra egiteko.\nGudua.\n1658.urteko Maiatzean gertatu zen gudua, Espainiak hartutako Dunkerquen. Armada anglo-frantsesak 20.000 gizon zituen (hauetako 17.000 frantses eta beste 3.000 ingeles), Espainiak aldiz, 3.000 gizon zituen Dunkerquen (hauetatik 2.200 oinezko soldadu ziren eta beste 800 zaldi soldadu ziren) Espainiak laguntza behar zuenez Dunkerquen, Flandesen zituen 15.000 tropa Dunkerquera bidali zituzten Juan Jose Austriakoa buruan zegoela.\nOrduan, Espainiar armada eta armada anglo-frantziarra borrokatu ziren eta azkenean, bi ordu igarota, anglo-frantziarrak garaileak izan ziren.\nPorrotaren arrazoiak.\nHauek izan ziren arrazoi nagusienak:\nBeste arazo hau izan zuten (haien errua ez zena izan):\nBi arrazoi nagusi hauen eta arazo honen ondorioz Espainiak guda galdu egin zuen.\nOndorioak.\nEspainiak 6.000 hildako izan zituen eta Dunkerque galdu zuen, hau aliantza anglo-frantziarraren esku geratu zen. Gudu honek Espainiaren boterea murriztu zuen eta honen ondorioz ez zen Europako herrialderik boteretsuena izango. 1659ko azaroaren 7an Pirinioetako hitzarmena sinatu zuten Frantziak eta Espainiak eta honen ondorioz hauen arteko 30 urteetako guda amaitu zen. Turunneko bizkondea Frantziako mariskal orokorra izendatu zuten 1660. urtean."}
{"id": "910285", "revid": "90523", "url": "https://eu.wikipedia.org/wiki?curid=910285", "title": "Jainkoaren Erregetza", "text": ""}
{"id": "910287", "revid": "42829", "url": "https://eu.wikipedia.org/wiki?curid=910287", "title": "Pirineotako hitzarmena", "text": ""}
{"id": "910288", "revid": "42829", "url": "https://eu.wikipedia.org/wiki?curid=910288", "title": "Motxiladun haur", "text": ""}
{"id": "910289", "revid": "42829", "url": "https://eu.wikipedia.org/wiki?curid=910289", "title": "30 urteko gudua", "text": ""}
{"id": "910290", "revid": "56334", "url": "https://eu.wikipedia.org/wiki?curid=910290", "title": "Enpresa Spin-off", "text": ""}
{"id": "910291", "revid": "512", "url": "https://eu.wikipedia.org/wiki?curid=910291", "title": "Ginsheim-Gustavsburg", "text": "Ginsheim-Gustavsburg Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910292", "revid": "512", "url": "https://eu.wikipedia.org/wiki?curid=910292", "title": "Gernsheim", "text": "Gernsheim Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910321", "revid": "1491", "url": "https://eu.wikipedia.org/wiki?curid=910321", "title": "Alfonso Irigoien Etxebarria", "text": ""}
{"id": "910324", "revid": "58701", "url": "https://eu.wikipedia.org/wiki?curid=910324", "title": "Segurtasun planak, ikuskapenak eta kudeaketa", "text": "Industria Instalazio eta Arriskuen Analisia eta Segurtasuna aztertzean, ezinbestekoa da segurtasun-planak, ikuskapenak eta kudeaketa zertan oinarritzen diren definitzea.\nAutobabes-plana.\nJarduera, zentro, establezimendu, gune, instalazio edo egoitza baten marko organikoa eta funtzionala, pertsonen eta ondasunen gaineko arriskuak prebenitzeko eta kontrolatzeko, eta larrialdietan erantzun egokia emateko, jarduerako titularraren mendeko esparruan, jarduera horiek babes zibilaren euskal sistemarekin integratzen direla zibilaren euskal sistemarekin integratzen direla bermatuz.\nLarrialdietako Jarduera Plana: Autobabes Planaren barruko dokumentua da. Larrialdi-mota bakoitzari nola erantzungo zaion, hartu beharreko babesak eta esku-hartzeak, prozedurak eta jardueren segida aurreikusten dira.\nEAEn, Larrialdiak Kudeatzeko 1/1996 legeak eta larrialdiei aurre egiteko zenbait jarduera, zentro edo establezimenduren autobabes-betebeharrak arautzen dituen 277/2010 dekretuak arautzen dituzte Autobabes Planak.\nAutobabes Planaren gutxieneko edukia:.\n1) Titularrak eta jardueraren kokagunea:\n2) Jardueraren eta hura egiten den ingurune fisikoaren deskripzio zehatza:\n3) Arriskuen inbentarioa, analisia eta ebaluazioa:\n4) Autobabes neurrien eta baliabideen inbentarioa eta deskripzioa:\n5) Instalazioak mantentzeko programa:\n6) Larrialdietako jarduera-plana: Larrialdien hasierako kontrola egiteko jarduerak zehaztu behar dira, alarma, ebakuazioa eta sorospena bermatzeko.\n\"- Larrialdien identifikazioa eta sailkapena:\"\n\"- Larrialdietan jarduteko prozedurak:\"\n\"- Larrialdietako jarduerak egingo dituzten pertsonen eta taldeen identifikazioa eta zereginak:\" Langileek beraiek sortzen dituzten taldeak dira, jarduera bakoitzerako bereziki entrenatuak daudenak.\n\"- Larrialdi Plana martxan jartzearen arduradunaren identifikazioa.\"\n7) Autobabes Plana goragoko plan batzuetan txertatzea:\n8) Autobabes Planaren ezarpena:\n9) Autobabes Planaren eraginkortasunari eustea eta eguneratzea:\nKanpo Larrialdi Planak industria kimikoetan.\nSevesoko (Italia) istripuaren ondoren (1976. urtean, pestizidak egiten ziren planta kimiko batean substantzia toxikoen isuria geratzen da, inguruko biztanleriarengana helduz), Europako Ekonomia Erkidegoak Seveso zuzentaraua ezarri zuen. Azken eguneraketa 2012koa da: SevesoIII. 2012/18/UE.\nEuropar herrialdeak arriskuak dituzten zonalde industrialak identifikatu eta sustantzia arriskutsuek parte hartzen duten istripu larrien prebentziorako neurriak ezarri eta pertsona eta ingurugiroarentzat izan ditzaketen ondorioak murriztera behartzen ditu. Horien artean, kanpo larrialdi planen garapena sartzen da.\nKanpo larrialdi plana, enpresan gertatu daitekeen istripu batek biztanleriarengan izan ditzakeen ondorioak murrizteko plana da. Bertan esku hartzeko agintarien eta zerbitzuen koordinazio-eginkizunak eta eskema ezartzen dira, eta baita aplikatzeko behar diren giza baliabideak eta baliabide materialak eta babesteko neurri egokiak ere.\nEnpresan istripua dagoen guztietan Barruko Larrialdi Plana aktibatzen da eta berehala agintariei jakinarazten zaie, beharrezkoa izanez gero, Kanpoko Larrialdi Plana aktiba dezaten. Honako kasuetan aktibatzen da:\nKanpo Larrialdi Plana administrazioko (tokian tokiko gobernuko) arduradunak aktibatzen du.\nSegurtasun-ikuskapenak.\nLan-baldintzen aldizkako berrikuspen sistematikoa, instalazioetako baldintza fisikoak eta lanpostuetako jarduerak aztertzeko aukera ematen duen teknika analitiko baten bidez gauzatzen dena, eta arrazoi tekniko edo materialekin eta giza-arrazoiekin lotutako arriskuak detektatzea helburu duena.Segurtasun ikuskapenak detektatzea helburu duena.\nIkuskapenak bi motatakoak izan daitezke:\nIkuskapena kudeaketa tresna bat da eta bere helburua enpresan laneko arriskuen prebentziorako sistemaren irudi zehatza islatzea da, horretarako, haren eraginkortasuna baloratzen du eta indarrean dagoen araudia urratzea eragin dezaketen akatsak atzematen ditu, sistema perfekzionatu eta hobetzeko erabakiak hartzea ahalbidetzeko.\nIkuskapenak prebentzio sistemaren analisi sistematiko, dokumentatu eta objektiboa egiten du eta analisiak honako hauek barne hartzen ditu:\nIkuskapenen bidez, honako hauek detektatu daitezke:\nIkuskapenaren planifikazioa.\nIkuskapena planifikatzerako orduan hurrengoko elementuak kontuan hartu behar dira:\nOHSAS 18001 Laneko Segurtasun eta Osasunaren Kudeaketa Sistema.\nOHSAS (Occupational Health and Safety Assessment Series) laneko segurtasun eta osasunari buruzko espezifikazioak dira (British Standards Institution-ek egindakoak). Internazionalki onartuta dauden arauak dira.\nOHSAS18001-ekLaneko Segurtasuna eta Osasuna (LSO) kudeatzeko sistema baterako baldintzak zehazten ditu, eta erakundeak bere LSO arloko arriskuak kontrolatzera eta LSO arloko jarduera hobetzera bideratuta daude.\nOHSAS arauak jarraitzea ez da derrigorrezkoa (legea betetzea bai), hautazkoa da. Era berean OHSAS araua betetzeak ez du esan nahi legea betetzen denik (hau berdin-berdin ikuskatu behar da). Kalitateko ISO 9000 eta Ingurugiroaren Kudeaketarako ISO 14000 arauen baliokidea da.\nHala ere, oso erabilia da, era guztietako erakundeei gero eta gehiago interesatzen zaielako beren arriskuen kontrolaren bidez Laneko Segurtasuna eta Osasuna (LSO) lortu eta erakustea, beren LSO politika eta helburuei jarraiki.\nOHSASen araberako Laneko Segurtasunaren eta Osasunaren Kudeaketa Sistema bat ezartzearen onurak:\nOHSAS arauak jarraituz LSOa ezartzean, ziurtagiria lor daiteke (erakunde akreditatu batek emana, AENOR kasu), araua betetzen dugula frogatzeko. Ziurtagiri hau enpresak dituen harreman guztietan (bezeroekin, hornitzaileekin, administrazioarekin, gizartearekin) erabili dezake, bere irudia eta izena hobetuz.\nOHSAS arauak ez digu esaten Lanean Segurtasuna eta Osasuna kudeatzeko sistema nolakoa izan behar den, ze ezaugarri izan behar dituen baizik. Erakunde mota guztiei aplikagarria denez, oso arau orokorra da, eta kasuan kasuko interpretazioa eta aplikazioa egin behar dira, baina beti ere arauak dioena jarraituz.\nOHSAS arauaren filosofia LSO sistema erakundearen kudeaketaren barruan era eraginkor batean txertatzea da, erakundeen helburuak lortzeko lagungarri izateko.\nHorretarako, PDCA zikloan oinarritzen da (Planifikatu, Egin, Egiaztatu, Zuzendu):\nArauaren edukia.\nHainbat ataletan banatuta:\n1) Helburua eta aplikatze-esparrua\n2) Kontsultarako arauak\n3) Terminoak eta definizioak\n4) Laneko Segurtasuna eta Osasunaren kudeaketa sistemaren baldintzak:4.1. Betebehar orokorrak\n4.2. LSO politika\n4.3. Planifikazioa\n \u2022 Arriskuen identifikazioa eta ebaluazioa eta kontrolak zehaztea.\n\u2022 Betebehar legalak eta bestelakoak.\n\u2022 Helburuak eta programak.\n4.4. Inplementazioa eta operazioa\n\u2022 Baliabideak, funtzioak, ardurak eta autoritatea.\n\u2022 Gaitasuna, formazioa eta kontzientzia hartzea.\n\u2022 Komunikazioa, parte hartzea eta kontsulta.\n\u2022 Dokumentazioa.\n\u2022 Dokumentuen kontrola.\n\u2022 Operazioen kontrola.\n\u2022 Larrialdien prestakuntza eta erantzuna.\n4.5. Egiaztapena\n\u2022 Inplementazioaren neurketa eta jarraipena.\n\u2022 Betetze legalaren ebaluazioa.\n \u2022 Gertakarien ikerketa, adostasun ezak, ekintza zuzentzaile eta prebentzio ekintzak.\n \u2022 Erregistroen kontrola.\n \u2022 Barne ikuskapenak.\n4.6. Zuzendaritzaren berrikusketa\nBibliografia.\nOinarrizko bibliografia.\n1.Bond, J., The Hazards of Life and All That, IOP Publishing, 1996.\n2.Direcci\u00f3n General de Protecci\u00f3n Civil, Gu\u00eda t\u00e9cnica: Metodolog\u00eda para el an\u00e1lisis de riesgos. I. Visi\u00f3n general. Madrid, 1994.\n3.Guidelines for Chemical Process Quantitative Risk Analysis, AIChE, New York,1989.\n4.Kent, J. A. \u201cRiegel \u0301s Handbook of Industrial Chemistry\u201d. Chapman &amp; Hall, New York, 1992.\n5.Lees, F.P., Loss Prevention in the Process Industries. Butterworth-Heinemann. Londres,1980.\n6.Santamar\u00eda, J.M., Bra\u00f1a, P.A., An\u00e1lisis y reducci\u00f3n de riesgos en la industria qu\u00edmica, Mapfre, D.L, Madrid, 1994.\n7.TNO Environment, Energy and Process Innovation, The Yellow Book 2 vol., 820 pag., 3rd edition, Holland, 1997.\n8.G\u00f3mez, G.; Manual para la formaci\u00f3n en prevenci\u00f3n de riesgos laborales: especialidad de seguridad en el trabajo; EditorialCISS (2003).\n9.Haddow, G. D.; Introduction to emergency management; Butterworth Heinemann Ed. (2006)\nGehiago sakontzeko bibliografia.\nLegedia.\n1.REAL DECRETO 948/2005, de 29 de julio, por el que se modifica el Real Decreto 1254/1999, de 16 de julio, por el que se aprueban medidas de control de los riesgos inherentes a los accidentes graves en los que intervengan sustancias peligrosas.BOE n\u00fam. 181, de 30 de julio de 2005\n2.REAL DECRETO 1254/1999, de 16 de julio, por el que se aprueban las medidas de control de los riesgos inherentes a losaccidentes graves en los que intervengan sustancias peligrosas. BOE de 20 de julio de 1999.\n3.REAL DECRETO 1196/2003, 19 de septiembre, Directriz B\u00e1sica de protecci\u00f3n civil para el control y planificaci\u00f3n ante el riesgo de accidentes graves en los que intervienen sustancias peligrosas. BOE n\u00fam. 242 DE 9 DE OCTUBRE.\n4.DIRECTIVA CE DEL CONSEJO, 96/82 de 24 de junio de 1982, relativa a los riesgos de accidentes graves en determinadas actividades industriales.\n5.DIRECTRIZ B\u00c1SICA para la elaboraci\u00f3n y homologaci\u00f3n de los planes especiales del sector qu\u00edmico. BOE 06/02/1991.6.LEY 31/1995, de 8 de noviembre de Prevenci\u00f3n de Riesgos Laborales. BOE 269, de 10 de noviembre.\nLiburuak.\n1. \"Perry \u0301s chemical engineer \u0301s handbook\", Perry, R.H., y Green, D. W., McGraw-Hill, New York, 1997.\n2. \"Procedimiento para el An\u00e1lisis de Riesgos de Operaci\u00f3n.- M\u00e9todo HAZOP\". Ar\u00edstides Ramos Ant\u00f3n, COASHIQ,(APA.-revista Prevenci\u00f3n, Julio-Septiembre 1987)\n3. \"Manual de seguridad industrial en plantas qu\u00edmicas y petroleras\", Storch de Gracia, J.M., McGraw-Hill., Madrid, 1998.\n4. \"An\u00e1lisis de Riesgos en Instalaciones Industriales\", Edici\u00f3n UPC.- J. Casal, E. Montiel, E. Planas, J.A. Vilchez.- Septiembre 1999."}
{"id": "910332", "revid": "56334", "url": "https://eu.wikipedia.org/wiki?curid=910332", "title": "Espazioaren uzkurdura", "text": ""}
{"id": "910334", "revid": "56334", "url": "https://eu.wikipedia.org/wiki?curid=910334", "title": "Dedukziozko logika", "text": ""}
{"id": "910335", "revid": "2048", "url": "https://eu.wikipedia.org/wiki?curid=910335", "title": "Nafarroako Errege-Kontseilua", "text": ""}
{"id": "910337", "revid": "56334", "url": "https://eu.wikipedia.org/wiki?curid=910337", "title": "Plano bidimentsionala", "text": ""}
{"id": "910339", "revid": "56334", "url": "https://eu.wikipedia.org/wiki?curid=910339", "title": "Koordenatuen jatorri", "text": ""}
{"id": "910340", "revid": "56334", "url": "https://eu.wikipedia.org/wiki?curid=910340", "title": "Ingurune atmosferiko", "text": ""}
{"id": "910341", "revid": "56334", "url": "https://eu.wikipedia.org/wiki?curid=910341", "title": "Gas-konstante unibertsala", "text": ""}
{"id": "910342", "revid": "56334", "url": "https://eu.wikipedia.org/wiki?curid=910342", "title": "Gasen konstante unibertsala", "text": ""}
{"id": "910343", "revid": "201", "url": "https://eu.wikipedia.org/wiki?curid=910343", "title": "Sakramentu Santua", "text": ""}
{"id": "910345", "revid": "336", "url": "https://eu.wikipedia.org/wiki?curid=910345", "title": "Kiputz", "text": ""}
{"id": "910346", "revid": "512", "url": "https://eu.wikipedia.org/wiki?curid=910346", "title": "Good Boys (filma)", "text": "Good Boys (euskaraz \"Mutil Zintzoak\"), 2019ko Gene Stupnitsky ukrainiar-estatubatuarrak zuzendutako komedia film bat da. Jacob Tremblay, Keith L. Williams, Brady Noon, Molly Gordon, Lil Rel Howery eta Midori Francis aktoreek antzeztu zuten.\nArgumentua.\nBeren lehenbiziko \"Musuaren Festara\" gonbidatuak izan ondoren, Max (Jacob Tremblay), Lucas (Keith L. Williams) eta Thor (Brady Noon) mutikoek nahigabean ukitzea debekatua zuten dron bat suntsituko dute. Hura ordezkatzeko, ikasgelaktik ihes egin eta hainbat erabaki oker jarraian hartuko dituzte, beren buruak drogak eta polizia barne egongo diren arazoetan sartuz."}
{"id": "910347", "revid": "336", "url": "https://eu.wikipedia.org/wiki?curid=910347", "title": "Kiputz IX", "text": "Kiputz IX Mutrikun dagoen haitzulo bat da, ezaguna bertan agertu diren animalia hezur kopuru handiagatik. Bi metroko zabalera eta bost metroko sakonera duen leize bat da, eta bertan Paleozoiko amaierako azken glaziazioan Euskal Herrian bizi ziren animalien aztarnak topatu dira. Orain dela 18.000 eta 22.000 urte arteko betekinak amildegi natural batenak dira.\nEusko Jaurlaritzan inbentiariatutako haitzuloa da."}
{"id": "910348", "revid": "56334", "url": "https://eu.wikipedia.org/wiki?curid=910348", "title": "Oxidazio erreakzioa", "text": ""}
{"id": "910357", "revid": "56334", "url": "https://eu.wikipedia.org/wiki?curid=910357", "title": "Korfbal", "text": ""}
{"id": "910359", "revid": "512", "url": "https://eu.wikipedia.org/wiki?curid=910359", "title": "Aztarna digital", "text": "Aztarna digitala, gailu elektroniko-digitalak erabiltzerakoan utzitako arrasto multzoa da. Aztarna digitala uzten da sakelako telefonoa erabiltzean, kreditu-txartelarekin ordaintzean, garraio publikoa erabiltzean edo sare sozialetan parte hartzean, adibidez. Datu horiek oso lehengai baliotsuak bihurtuko dira giza portaera aztertzeko. Aztarna digitalak estatistika ofizialekin edo inkestekin aztertu ezin ziren jarraibide espazialak eta prozesuak aztertzea ahalbidetzen du.\n2007ko azterlan batek ondorioztatu zuen pertsona bati buruz sortzen den informazio kantitatea berak sortutako informazio kopurua baino handiagoa dela, itzal digitala bezala ezagutzen dena. Adituen arabera itzal digitala da sistema ezberdinetan (publikoak edo pribatuak) gugandik geratzen den informazio kopurua. Datu horiek gure lehentasunak, gustuak edo ohiturak identifikatuak eta, beraz, zehaztuak izateko balio dezakete. Itzal digitala batzutan legedia betetzeko sortzen da (enpresek erosketen edo sare sozial batean iruzkinen datuak gorde behar dituztenean bezala), bestetan modu inkontzientean erabiltzen ari garen sistema digitalen bidez (adibidez, telefono mugikorra edo jardueraren jarraipena egiteko eskumuturrekoa), kalean segurtasun-kamera batek egiten duen grabazioaren bidez eta mugikorraren Wifi konexioaren irismenean kokatzen dituen hari gabeko sare guztietara konektatzen saiatzean, adibidez. Banketxe eta supermerkatuek, adibidez, seinaleak detektatzen dituzte, eta terminal kopurua jakin dezakete, noranzkoa, gertu dauden edo establezimenduan sartzen diren.\n2019an Gipuzkoako Foru Aldundiak sustatu zuen kanpaina bat gurasoak ohartarazteko seme-alaben irudi eta bideoek Interneten eta sare sozialetan partekatzearen ondorioz, hau da gehiegizko esposizioak (\"oversharing\"), interneten edukiak neurri gabe konpartitzeak, adingabeen bizitzan izan dezakeen ondorioez. Estatistiken arabera, herrialde aurreratu batzuetan haurren % 81ak sei hilabete betetzerako badu nolabaiteko presentzia Interneten;eta bi urtetik beherakoen % 5ak gurasoek sortutako profil bat du sare sozialetan. Fenomeno honi \"sharenting\" deitzen zaio eta ekografiak, haurren lehen urratsak, urtebetetze-jaiak, oporrak eta Internet bidez partekatu daitekeen beste edozein gertaera argitaratzean datza.\nAztarna digitala erabat ezabatzea zaila bada ere, nolabait norberari buruzko informazioa babesteko aukera dago."}
{"id": "910361", "revid": "14916", "url": "https://eu.wikipedia.org/wiki?curid=910361", "title": "Gro\u00df-Gerau", "text": "Gro\u00df-Gerau Alemaniako udalerria da. Hessen estatuan kokatuta dago, Gro\u00df-Gerau barrutian. 2014an biztanle zituen kilometro koadrotan banatuta."}
{"id": "910362", "revid": "512", "url": "https://eu.wikipedia.org/wiki?curid=910362", "title": "Hattersheim", "text": "Hattersheim Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910363", "revid": "512", "url": "https://eu.wikipedia.org/wiki?curid=910363", "title": "Fl\u00f6rsheim am Main", "text": "Fl\u00f6rsheim am Main Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910369", "revid": "56334", "url": "https://eu.wikipedia.org/wiki?curid=910369", "title": "Henrike Grosmontekoa", "text": "Henrike Grosmontekoa, Lancasterreko I. dukea, Leicesterreko IV. kondea (Grosmonteko gaztelua, - Leicesterreko gaztelua, 1361ko martxoaren 23a), Derbyko konte gisa ere ezaguna, Ingalaterrako nobleziako kidea izan zen, eta soldadu, politikari eta diplomatiko ezaguna."}
{"id": "910376", "revid": "512", "url": "https://eu.wikipedia.org/wiki?curid=910376", "title": "Jan-Michael Vincent", "text": "Jan-Michael Vincent (Denver, 1944ko uztailaren 15a - Asheville, Ipar Carolina, 2019ko otsailaren 10a) estatubatuar aktorea izan zen. Bere filmik ezagunenak The Undefeated, The Mechanic, Bite the Bullet eta Big Wednesday dira."}
{"id": "910377", "revid": "512", "url": "https://eu.wikipedia.org/wiki?curid=910377", "title": "Termoelektrizitate", "text": "Fenomeno termoelektriko edo termoelektrizitate deitzen zaie Lord Kelvinek aurkitutako hiru fenomenori zeintzuk Thomsonen harremanengatik euren artean erlazionaturik dauden: Seebeck efektua, Peltier efektua eta Thomson efektua.\nTenperatura ezberdinetan bi metal desberdin kontaktuan jartzen direnean lotura bimetalikoa eratuz, batasunaren bi aldeen artean indar elektroeragile bat sortzen da. Fenomeno horri Seebeck efektua deritzo, eta termopareen funtzionamenduaren oinarria da; termometro mota hori etxeko gailuetan, hala nola sukaldeetan, berogailuetan eta ur-berogailuetan, gas-fluxua kontrolatzeko erabiltzen da.\nLotura bimetaliko batetik korrontea zirkularazten denean, loturaren tenperatura konstante mantentzeko, beroa eman edo atera behar da, zirkulazioaren noranzkoaren arabera. Fenomeno horri Peltier efektua deitzen zaio, eta aplikazio praktikoa du hozteko gailu txikietan. Gasen konpresio eta deskonpresioan oinarritutako hozkailuek ez bezala, higatzen diren zati mugikorrik ez izatearen abantaila du.\nWilliam Thomson, lord Kelvinek aurkitutako fenomenoa, Thomson deiturikoa ez da hain ezaguna. Korronte bat zeharkako sekzio konstanteko eroale homogeneo batetik igarotzen denean, non tenperatura-gradiente bat ezarri den, tenperaturaren banaketa aldaezina izateko eroalearen beroa eman edo atera behar da .\nAlderdi historikoak.\nLehen efektu termoelektrikoa Thomas Johann Seebeck fisikari alemaniarrak aurkitu zuen 1821ean. Seebeck ohartu zen orratz metaliko bat desbideratzen dela bere muturretako batetik lotutako eta tenperatura-diferentzia baten pean dauden bi material eroale ezberdinen artean kokatzen denean (ikusi Seebeck efektua). Efektu hau jatorri elektrikokoa da. Izan ere, bi material ezberdin batzean eta tenperatura diferentzia baten pean jartzean potentzial diferentzia bat agertzen da. Seebeck efektuaren aplikazio praktiko nagusia tenperaturaren neurketa da termopareen bidez.\nUrte batzuk beranduago, 1834an, Jean-Charles Peltier fisikari frantziarrak bigarren efektu termoelektrikoa aurkitu zuen: korronte elektriko baten pean dauden bi material ezberdinen loturan, tenperatura-diferentzia bat agertzen da (ikusi Peltier Efektua).\nWilliam Thomson (lord Kelvin) fisikari ingelesak 1851n Seebeck eta Peltier efektuak erlazionatuta daudela frogatu zuen: tenperatura gradiente baten pean dagoen eta korronte elektriko batek zeharkatzen duen material batek beroa trukatzen du kanpoko ingurunearekin. Tenperatura-gradiente bat duen eta bero-fluxu batek zeharkatzen duen material batek korronte elektriko bat sortzen du. Seebeck eta Peltier efektuen, bereiz kontsideratuz eta Thomson efektuaren arteko funtsezko ezberdintasuna Thomson efektua material bakar batean existitzea da, material ezberdinen arteko loturarik egotearen beharrik gabe (ikusi Thomson efektua).\nTermoelektrizitatearen aplikazioak.\nMaterial termoelektrikoen egungo aplikazioak eta aplikazio potentzialak Thomson efektuaren bi alderditan oinarritzen dira:\nAlde batetik, bero-fluxu bat ezartzea, difusio termikoaren kontrakoa, tenperatura-gradiente baten pean dagoen material bat korronte elektriko batek zeharkatzen duenean, hozte termoelektrikoko aplikazioetan pentsatzeko aukera ematen du. Konpresio- eta hedapen-zikloak erabiltzen dituen hozte klasikoaren ordezko irtenbide horrek ez du zati mugikorrik behar, eta horrek fidagarritasuna areagotzen du eta zarata eta bibrazioak ezabatzen ditu. Ezaugarri horiek funtsezkoak dira tenperatura oso modu zehatz eta fidagarrian erregulatu behar den aplikazioetan, hala nola transplanteak egiteko organoen garraioan erabiltzen diren edukiontzietan edo bibrazioak eragozpen larria direnean, hala nola laserra erabiltzen duten gida-sistemetan edo zirkuitu integratuetan. Gainera, korronte elektriko batetik fluxu termiko bat zuzenean eratzeko aukeraren ondorioz, ez da beharrezkoa ozono geruzarentzat kaltegarriak diren freoia bezalako gasak erabiltzea.\nBestalde, bero-fluxu bat korronte elektriko bihurtzeko aukerak ahalbidetzen du efektu termoelektrikoaren bidez elektrizitatea sortzeko aplikazioak sortzea, batez ere, hondar-beroaren iturrietatik abiatuta, hala nola autoen ihes-hodiak, errauskailuen tximiniak, zentral nuklearren hozte-zirkuituak. Teknologia hori erabiltzeak sistema osoaren energia-errendimendua modu \"garbian\" hobetzea ekarriko luke. Hondar-beroa aprobetxatu egiten da energiaren aprobetxamendu handiagoa lortzeko. Adibidez: autoetan termoelektrizitatea erabiltzeak alternadorearen lana partzialki ordeztea ahalbidetuko luke, modu honetan erregaiaren kontsumoa %10 gutxituz .\nGainera, sistema horien fidagarritasun eta iraunkortasun handiak (zati mugikorren gabeziari esker) zunda espazialen elikadura elektrikoan erabiltzea eragin du, 1977an espaziora jaurtitako Voyager espazio zundan gertatzen den bezala. Bertan, PuO2 material fisionagarriaren (PuO2 erradioaktiboa da eta desintegratu egiten da, bero iturri bat bihurtuz) eta kanpoaldearen artean ezarritako bero-fluxua SiGe oinarriko bihurketa termoelektrikoko sistema bat zeharkatzen du (silizio eta germaniozko termopare bat), horrela, zundaren elikadura elektrikoa ahalbidetuz (espazio zundak ezin dira eguzki panelen bidez elikatu Martetik harantzago, eguzki fluxua oso ahula delako).\nOndoren ikusiko den moduan, efektu termoelektrikoa erabiltzen duten konbertsio sistemek oso eraginkortasun txikia dute, bai elektrizitatearen ekoizpenean, edota hozkailu bezala funtzionatzean. Egun, bere aplikazioak sektore komertzialei mugatuta daude, zeinetan fidagarritasuna eta iraunkortasuna prezioa baino garrantzitsuagoak diren. Adibidez, elektrosoldadura bidez sortutako produktuak, hala nola sareta elektrosoldatuak zeintzuk petrolio-plataformetako lurzoruetan edo industrian erabiltzen diren. Dena den, termoelektrizitatea oso hedatua izan zen sobietar errepublika sozialisten batasunean 1920ko hamarkadan zehar irratiak eragiteko. Ekipoak bimetalezko barrak erabiltzen zituen, zeinetako mutur bat tximinian txertatzen zen beroa lortzeko, eta beste muturra kanpoaldean jartzen zen, hotzean.\nOinarrizko printzipioak.\nEfektu termoelektrikoaren bidezko energia-bihurketa (beroaren zentzuan \u2192 elektrizitatea edo elektrizitatea \u2192 beroa) Seebeck, Peltier eta Thomson efektuetan oinarritzen da.\nSeebeck, Peltier eta Thomson koefizienteen laburpen txikia.\n\u25cf Seebeck koefizientea. a eta b material desberdinen loturen arteko dT tenperaturaren diferentziak dV potentzial elektrikoaren diferentzia dakar, hurrengo ekuazioaren arabera:\n&lt;chem&gt;S_{ab}=\\frac{dV}{dT}&lt;/chem&gt;\nSeebeck koefizientea V.K-1 moduan neurtzen da. Bi materialen Seebeck koefizienteak Seebeck koefizientearekin hurrengo moduan erlazionatzen dira:\nformula_1\n\u25cf Peltier koefizientea. Peltier efektuan I korronte elektriko batek bi materialez osatutako zirkuitu bat zeharkatzen du, horrek material batean Q beroa askatzea eta bestean xurgatzea eragiten du, ekuazio honen arabera:\nformula_2\n\u25cf Thomson koefizientea. Aurreko koefizienteak ez bezala, Thomsonena material bakar batentzat defini daiteke. Aldi berean tenperatura-gradiente bat eta korronte elektriko bat daudenean, bero-sorkuntza edo -xurgapen bat dago materialaren segmentu bakoitzean. Materialaren barruko fluxu termikoaren gradientea hurrengoagatik emana dago:\nformula_3\nnon, x koordenatu espaziala eta\u00a0 materialaren Thomson koefizientea den.\nSeebeck, Peltier eta Thomson koefizienteen arteko erlazioak.\nKelvinek frogatu zuen hiru koefizienteak ez zirela elkarren independenteak, baizik eta hurrengo ekuazioen bidez erlazionatuta daudela:\nformula_4\nformula_5\nEnergiaren konbertsio printzipioak efektu termometrikoaren bidez.\nErrefrigerazioa edo elektrizitatea eratzeko efektu termoelektrikoaren bidez, \u201cmodulu\u201d bat \u201cbikote\u201d bidez osatuta dagoena modu elektrikoen bidez konektatzen dira. Bikote horietako bakoitzak P motatako (S&gt;0) material erdi eroankor batekin eta N motatako (S&lt;0) material batekin osatuta dago. Material hauetako bakoitza eroankorra ez den material batekin lotuta dago. Bikotearen bi adarrak (P eta N)\u00a0 eta beste bikoteak nodulua osatzen dituztenak, elektrikoki seriean konektatzen dira, eta, paraleloki ikuspuntu termodinamiko batetik. Antolamendu hau modulua zeharkatzen duen fluxu termikoa eta bere erresistentzia elektrikoa optimizatzea ahalbidetzen du. Sinplifikatzeko, hedapen hau burutzen da bikote bakar baterako, sekzio konstantez osatutakoa.\nKorronte elektrikoa ezarrita dago\u00a0 garraiatzaileak karga elektrikoa (elektroiak eta hutsuneak) alde hotzetik berora desplazatzeko (noranzko termodinamikoan) bikotearen adarretan. Hori egitean, alde hotzetik berora pasatzea entropia transferentzian laguntzen du, beraz, fluxu termikoa eroapen termikoaren kontra jarri egiten da.\nErabiltzen diren materialak propietate termoelektriko egokiak baditu (ondoren ikusiko dira zeintzuk diren parametro egokienak), karga garraiatzaileen mugimendua sortzen duen\u00a0 fluxu termikoa garrantzitsuagoa izango da eroankortasun termikoarena baino, horrek ahalbidetuko du beroa askatzea alde hotzetik berora, hau da, errefrigeratzaile moduan jokatzea.\nElektrizitatea sortzeko unean, beroaren fluxua karga garraiatzaileetan desplazamendu eragingo du, horrek korronte elektrikoaren agerpena eragiten du.\nKonbertsioaren errendimendua eta parametro garrantzitsua.\nErrendimendu termoelektrikoaren kalkulua.\nSistema termoelektriko baten konbertsio errendimenduaren kalkulua materialaren bero fluxua eta korronte elektrikoaren arteko erlazioa kalkulatuz. Horretarako Seebeck, Peltier eta Thomson (gorago ikusi) erlazioak erabiltzen dira, baita ere transferentzia elektrikoaren eta korronte elektrikoaren legeak erabiltzen dira.\nHurrengo adibidea erakusten du errefrigerazioaren kasurako konbertsio errendimenduaren kalkulua ( energia elektrikoaren sorkuntzako modu berdinean egingo litzateke). Bikote bakoitzaren adarretan, Peltier efektuaren bidez sortzen den fluxua konduktibitate termikoaren kontra jartzen da. Adarren fluxu totala P eta N adarretan izango da:\nX izango da koordenatu espaziala, \u03bbp eta\u00a0 \u03bbn materialen konduktibitate termikoak eta Ap y An bere sekzioak.\nBeroa erauzi egiten da iturri hotz baketik Qf fluxuarekin:\nformula_6\nBi adarrak zeharkatzen dituen korrontea joule efektuaren ondoriozko beroaren emaitza da non I2\u03c1/A adarren luzera unitateko izango den. Domenicali ekuazioa erabilita eta suposatuz Thomson koefizientea nulua dela (Hau egitean suposatu daiteke S tenperaturarekin independentea dela, ikusi Thomsonen erlazioa), energiaren kontserbazioa idatzi egiten da bi adarretarako:\nKontsideratuz kondizioak limitean T=Tf\u00a0 x=0 y T=Tc\u00a0 x=Lp o x=Ln\u00a0 non Lp eta Ln P eta N adarraren luzerak eta N, Tf y Tc, beroaren eta hotzaren iturrien tenperaturak izanik Qf idatzi egiten da:\n&lt;chem&gt; Q_f=(S_p-S_n)IT_f-K\\triangle\\mathrm{T}-\\frac{1}{2}I^2R\\,&lt;/chem&gt;\nK eta R adar bakoitzaren konduktibitate termikoa eta erresistentzia elektriko totala izanik:\n&lt;chem&gt; K=\\frac{\\lambda_pA_p}{L_p}+\\frac{\\lambda_nA_n}{L_n}\\, ; R=\\frac{L_p\\rho_p}{A_p}+\\frac{L_n\\rho_n}{A_n}\\, &lt;/chem&gt;\nPotentzia elektrikoa W disipiatuta Joule eta Seebeck efektuaren ondorioz\n&lt;chem&gt;W=I[(S_p-S_n)\\triangle\\mathrm{T}+IR]\\,&lt;/chem&gt;\nErrefrigerazio sistema termoelektrikoaren errendimendua izango da iturri hotzetik erauzitako beroa zatituta disipatutako potentzia elektrikoarekin hau da:\n&lt;chem&gt; \\eta=\\frac{Q_f}{W}=\\frac{(S_p-S_n)IT_f-K\\triangle\\mathrm{T}-\\frac{1}{2}RI^2}{I[(S_p-S_n)\\triangle\\mathrm{T}+IR]}\\, &lt;/chem&gt;\nTenperatura aldaketa (\u0394T) baten errendimendua , zirkulatzen den korronte elektrikoaren araberakoa izango da.\u00a0 Korronte elektrikoaren Bi balio partikular ahalbidetzen dute bai \u03b7-ren konbertsioa edo iturri hotzetik erauzitako beroaren Q_f errendimendua maximizatzea.\nArrazoiketa berdinarekin, P-N bikotearen errendimendua elektrizitatea sortzeko R karga batek kontsumitzen duen potentzial elektriko erabilgarria materialaren fluxu termikoa batekin zeharkatuz izango da:\n&lt;chem&gt; \\eta=\\frac{P_u}{Q_c}=\\frac{I[(S_p-S_n)\\triangle\\mathrm{T}+IR]}{(S_p-S_n)IT_c+K\\triangle\\mathrm{T}-\\frac{1}{2}(R+r)I^2}\\, &lt;/chem&gt;\nKasu honetan\u00a0 baita ere existitzen dira I-ren bi balore partikular non konbertsioaren errendimendua maximizatzen duten edo sistemara entregatzen den potentzial elektrikoa.\nParametro garrantzitsuak.\nBi konbertsio parametro hauek maximizatuz, frogatu daiteke bakarrik Tf eta Tc tenperaturen eta adimentsionala den zenbaki (unitaterik ez duen) ZpnTM baten menpean daudela, zenbaki hori \u201cmeritu faktorea\u201d deritzo ( TM\u00a0 sistemaren bataz besteko tenperatura izanik TM=(Tf+Tc)/2) bere espresioa izanik:\nformula_7\nAzpimarratu beharra dago edozein bikote termoelektrikorako, Zpn-ren balioa ez dela materialaren propietate intrintsekoa, moduluaren dimentsio erlatiboen menpean dagoela, R eta K dimentsioen erlazioaren ondoriozkoa (erresistentzia elektrikoa eta konduktibitate termikoa). Sistemaren konbertsio errendimendua (generatzaile elektriko edo errefrigerazio dispositibo moduan funtzionatzen du) maximoa da Zpn maximoa denean, hau da, RK-ren produktua minimoa denean, hau gertatzen da:\nformula_8\nKasu horretan, meritu faktorea Zpn materialen parametro\u00a0 intrintsekoa bilakatzen da:\nformula_9\nHorrela, konbertsioaren errendimendu optimoa lortzeko Zpn.parametroa maximizatzen duten materialak erabiltzen dira. Arau orokor moduan, hau ez da bakarrik material bakoitza indibidualki meritu faktorea non bikotea sortzen duen\u00a0 non Z=S2/(\u03c1\u03bb) optimizatzea. Praktikan erabilitako tenperatura gehienetan, batez ere elektrizitatea sortzeko erabiltzen direnak, P eta N material hoberen propietate termoelektrikoak ez dira antzekoak. Kasu hauetan bikotearen meritu faktorea, gutxi gora behera meritu faktore indibidualen bataz bestekoa izango da, horregatik zentzuzkoa da material bakoitzaren meritu faktorea independienteki optimizatzea.\nOrduan materialen optimizazioa energia konbertsioan erabiltzeko efektu termoelektriko bidez, beharrezkoa da kondukzio elektriko eta termiko propietateen optimizazioa, meritu faktorea maximizatzeko:\nformula_10\nHorrela izanda, material termoelektriko on batek\u00a0 Seebeck koefiziente altua, konduktibitate elektriko ona eta konduktibitate termiko txikia izan behar du.\nOndoren erakusten den irudia sistema termoelektriko baten konbertsio errendimendu eboluzioa erakusten du egoera idealetan ZT meritu koefizientearen menpean. Adibidez ZT=1 bada eta tenperatura diferentzia 300\u00a0\u00b0C, konbertsioaren errendimendua %8 izango da, hau esan nahi du kontsideratutako kasuan (elektrizitate sorrera edo errefrigerazioa) material zeharkatzen duen\u00a0 beroren %8 elektrizitatean bihurtuko dela, edo elementu errefirgeratzailea erauzitako beroa erabilitako potentzial elektrikoaren %8 izango da.\nModulu termoelektrikoak.\nOptimizazio geometrikoa.\nIkusi egin da material termoelektrikoen bikoteen konbertsio propietateak osatzen duten moduluak ez dira bakarrik intrintsekoak, baita ere sistemaren geometriaren araberakoak dira ( luzera eta moduluen adarren sekzio araberakoak) zeinak erresistentzia elektrikoan R eta bai ere\u00a0 K konduktibitate termikoaren adarretan eraginak dituena. Orduan, beharrezkoa da K oso txikia izatea gradiente termikoa mantendu ahal izateko, baina baita ere balio nahiko handia izan behar da beroa modulua zeharkatzeko: K nulua bada, beroa ez du modulua zeharkatuko eta orduan ez dago konbertsiorik. Modu berdinean, R aukeratu behar da konpromiso hoberena hartu dezan potentzia elektrikoa era potentzial diferentziarekin. Behin modulua osatuko duen materialak aukeratuta (ZT meritu faktoreari esker), beharrezkoa da sistemaren geometria optimizatzea konbertsioaren errendimendua lortzeko, potentzia elektrikoa edo beroaren erauzketa gehiena moduluaren aplikazioaren menpean.\nSegmentaturiko modulua.\nOrokorrean, bihurtze termoelektriko moduluak fabrikatzeko erabiltzen diren materialak bakarrik tenperatura tarte batean eraginkorrak dira. Adibidez, SiGe aleazioa Voyager sonda sustatzeko, 1000K baino tenperatura altuagoak beharrezkoak dira. Lan tenperatura tarte handiak behar dituzten aplikazioetan interesgarria da adar bakoitzean hainbat material termoelektrikoak erabilzea, eta bakoitzak\u00a0 bere errendimendua ahalik eta gehieneko tenperatura eskaintzen du. Kasu hauetan, modulu termoelektrioa segmentatu egiten dela esan ohi da.\nAlboko irudian modulu termoelektriko segmntuaren kontzeptua azaltzen da. Kasu honetan tenperatura gradiente oso garrantzitsua dago (700K arteko aldea eremu beroaren eta hotzaren artean), eta ez da ezagutzen material eraginkorrik tenperatura tarte horretan. Bikotearen bi adar bakoitza hainbat materialez osatuta dago (adierazitako kasuan bi N adarrerako eta hiru P adarrerako). Material horietako bakoitzaren luzera aukeratzeko orduan, eraginkortasun altuena daukaten tenperatura-eremuan erabili ahal izateko hautatuko\u00a0 dira. Hori dela eta, modu honetan eraikitako moduluak bihurketa-eraginkortasuna, energia elektrikoa edo bero erauzketa lortzea ahalbidetuko dira, adar bakoitza material bakarrez osaturik egongo balitz baino handiagoa. Hala, modulu mota honekin laborategian lortutako errendimendu onenak gaur egun %15etik gertu daude (hau da, materialak zeharkatzen duen beroaren %15 energia elektriko bihurtzen da). Hala ere, modulatutako segmentuak modulu \"sinpleak\" baino askoz ere garestiagoak dira, eta horrek, aukeratzeko orduan, kostua faktore erabakigarria ez den aplikazioetara mugatzen.\nMaterial termoelektrikoak.\nAplikazioak tenperatura baxuetan.\nTenperatura baxuetan gehien erabiltzen den material termoelektrikoa (150K-200K) oinarri gisa Bi1-xSbx (bismuto eta antimonio aleazioa) dauka, baina zoritxarrez N motako ezaugarri termoelektriko onak baino ez ditu (elektroien bidezko eroankortasuna), beraz, sistemaren bihurketa etekina murrizten du, P motako materialak tenperatura horietan ez baitira eraginkorrak (gogoan izan bihurketa sistema termoelektrikoa P eta N motako adarrek osatzen dutela). Interesgarria da, bere propietateak nahiko ertainak badira ere (ZT ~ 0,6), eremu magnetiko baten eraginak meritu faktorea bikoiztea ahalbidetzen du, unitatea gaindituz. Propietate honen ondorioz, material horiek iman iraunkor batekin elkarturik erabiltzen dira.\nAplikazioak giro tenperaturan.\nGaur egun, gehien aztertzen ari den materiala Bi2Te3 da (bismuto eta telurio aleazioa). Inguru tenperaturatik gertu funtzionatzen duten gailuetan erabiltzen da, hozte termoelektriko tresna gehienak barne. Prestazio onenak egitura kristalino bera duen Sb2Te3 aleazioarekin lortu dira (antimonioz eta telurioz osatutako aleazioa). Bai P bai N motako laginak lor daitezke konposizioan aldaketa txikien bidez. Bi kasuetan ZT meritu faktorearen balioak unitatera hurbiltzen dira giro tenperaturatik gertu. ZT balio on hauek lortzen dira eroankortasun termiko urriari esker \u03bb, gutxi gorabehera 1 Wm-1 .K-1 izanda material oneneta.\nAplikazioak tenperatura ertainetan.\nTenperatura ertainetan (550 K - 750 K), gehien erabiltzen den materiala berun telurioa PbTe eta bere aleazioak (PbSn)Te dira. Bi konposatuek, PbTe-k eta SnTe-k disoluzio solido sendo osoa osa dezakete eta horrek aukera ematen du erdieroalearen debekatutako banda nahi den baliora optimizatzeko. Lortzen diren material onenak gutxi gora behera bat unitatea duten meritu faktoreak dira, 700 K-ko tenperaturatik hurbil. Hala ere, balio horiek N motako materialetan bakarrik lortzen dira. Beraz, gaur egun PbTe-k ezin ditu termoelementu baten adarrak bi adarrak bere kabuz eratu. P adarra TAGS motako material batez osatuta dago (Telurium-Antimony-Germanium-Silver) unitatea baino balio altuagoak lortzen ditu 700K-ko tenperaturan, baina P motakoa soilik. Horregatik, badirudi tenperatura-tarte horretan P eta N mota gisa erabil daitekeen materiala aurkitzea funtsezkoa dela; izan ere, industrialki, errazagoa da material bera erabiltzea bi adarrentzat, eta, halaber, oso toxikoa den Te erabiltzeko beharra kentzea\nAplikazioak tenperatura altuetan.\nSilizioan eta germanioan oinarritutako aleazioek ezaugarri termoelektriko onak dituzte tenperatura altuetan (1000 K-tik gorakoak) eta, batez ere, espazio eremuan elektrizitatea sortzeko erabiltzen dira. Mota honetakoak dira espazioko zunden energia hornidurarako erabiltzen diren aleazioak, Voyager-aren kasuan gertatzen den bezala.\nMaterial termoelektrikoen optimizazioa.\nZT = (S2T)/(\u03c1\u03bb) meritu-faktorearen adierazpenak material termiko elektrikoaren propietateak optimizatzeko zailtasunak laburbiltzen ditu. Intuitiboki zaila dirudi material batek aldi berean eroankortasun elektriko ona eta eroankortasun termiko eskasa edukitzea, material isolatzaileen ezaugarria baita. Kasu egokienean, material termoelektriko on batek metal baten eroankortasun elektrikoa izan behar du eta, aldi berean, beira baten eroankortasun termikoa.\nZT meritu-faktorearen zenbakitzaileari, S2\u03c3 (\u03c3 eroankortasun elektrikoa da, erresistentzia elektrikoaren alderantziz: \u03c3 = 1 / \u03c1) potentzia faktorea deritzo. Efektu termoelektrikoaren bidez elektrizitatea sortzeko aplikazioetan, potentzia erabilgarria handiagoa izango da. Zoritxarrez, \"Seebeck\" koefizientea eta eroankortasun elektrikoa ez dira bata bestearengandik independenteak eta aldatu egiten dira karga eramaileen kontzentrazioarekin (elektroien edo zuloen kontzentrazioa): ahalmen termoelektriko hoberenak eramaileen kontzentrazio txikia duten materialekin lortzen diren bitartean, konduktibitate elektriko onenak eramaile kontzentrazio handia duten materialekin lortzen dira. Bi faktoreen arteko konpromiso konponbideak erdieroaleak material termoelektriko gisa erabiltzea dakar.\nZT meritu-faktorearen adierazpenean bigarren faktore garrantzitsua (potentzia faktoreaz gain) eroankortasun termikoa da: material batek propietate termoelektriko optimoak izango ditu eroankortasun termiko ahula badu. Izan ere, intuitiboki, eroankortasun termiko on batek gradiente termikoaren ezarpenaren aurka egiteko joera izango luke: beroa materialetik zehar zailtasunik gabe igaroko litzateke. Horrela, materialak optimizatzeko, eroankortasun elektrikoa degradatu gabe eroankortasun termikoa gutxitzea izango litzateke helburua. Sarearen bibrazioen ekarpena soilik murriztu beharko litzateke, eta ez karga eramaileen eroankortasuna (elektroiak eta zuloak).\nIkerketa bideak.\nAurreko paragrafoan ikusi da gaur egun termoelektrizitatearen bihurketa gailuen eraikuntzan erabilitako materialik onenak 1 Z-ko balioa duten ZT meritu-faktoreak dituztela. Balio honek ez du \"publiko zabalari\" zuzenduriko aplikazio sistema errentagarriak egiteko konbertsio etekin errentagarriak lortzea ahalbidetzen.Adibidez, ZT = 3 duten materialak beharko lirateke etxeko hozkailu lehiakorra garatzeko. Elektrizitatea sortzeko sistemen kasuan, adibidez, autoen edo kamioien ihes hodietan edo mikroprozesadoreetan erabili daitezkeenak,errentagarritasuna bi modutara handitzea posible da: etekinak nabarmen handitzea (adibidez, ZT&gt; 2 lortuz), edo bere produkzio kostuak murriztuz, labur esanda, paragrafo honen helburua gaur egun irekitako ikerketa bideak modu irekian aurkeztea da, bai laborategi industrialetan nola publikoetan.\nIkus, gainera.\nUlermen hobe baterako interesgarria da hurrengo kontzeptuak irakurtzea:"}
{"id": "910378", "revid": "6950", "url": "https://eu.wikipedia.org/wiki?curid=910378", "title": "Urrutiko kontrol", "text": "Urrutiko kontrola, urrutiko agintea edo telekomandoa gailu elektroniko bat da, makina baten gain urrutiko operazio bat burutzeko erabiltzen dena.\nHitz hau, normalean, telebistako edota etxeko beste gailu elektronikoetako urrutiko kontrolak adierazteko erabiltzen da. Gailu hauetarako urrutiko aginteak objektu txikiak dira normalean(esku batez maneiatzeko errazak), balore ezberdinak doitzeko balio duen botoidun matrize batekin, adibidez, telebista kateak, kanta zenbakiak eta bolumena. Egiaz, gailu moderno gehienetan urrutiko aginteak kontrol funtzio guztiak ditu, eta aldiz, kontrolaturiko gailuak berak, oinarrizko funtzioak soilik. Urrutiko aginte hauetariko gehienak, seinale infragorriez komunikatzen dira zein bere aparatuarekin, eta bakar batzuek soilik erabiltzen dituzte irrati-seinaleak. Ibilgailu modernoetan, giltza klasikoek erantsita dute orain urrutiko agintea, hainbat funtziorekin. Hauen energia-iturria pila txikiak izan ohi dira, adibidez, botoi motakoak.\nZure urrutiko agintea programatzen ikas dezakezu, zure telebistarekin edo beste gailuekin erabiltzeko.\nTeknologia.\nHurrengo osagaiek osatzen dute urrutiko aginte bat:\nFuntzionamendua.\nBotoiek elektrizitatea eroaten duen material bat dute atzealdean. Botoia sakatzean, material honek kontaktua egiten du plakarekin, eta botoiari dagokion zirkuitua ixten du. Zirkuitu integratu txiki batek seinalea aztertzen du eta zein botoi izan den sakatua zehazten du. Informazio hori kontuan hartuta seinale bat bidaliko du, eta beste bat itzuliko zaio maiztasun jakin batekin. Pultsu hau izango da infragorrien bidez hartzaileari bidaliko zaiona, adibidez, telebista bati. Maiztasuna neurtuz, zein botoi sakatu den aztertuko du.\nErabilerak.\nIndustria.\nUrrutiko agintea azpiestazio, zentral hidroelektriko itzulgarri eta tentsio altuko korronte zuzeneko instalazioetan lan egiteko erabiltzen da. Sistema hauetarako, maiztasun gutxiko PLCak erabiltzen dira normalean.\nErabilera militarrak.\nUrrutiko kontrolaren erabilera ibilgailu militarretan XX. mendearen hasierakoa da. Armada gorriak, urrutitik kontrolaturiko tankeak erabiltzen zituen, 1930eko hamarkadan eta Bigarren Mundu Gerraren hasieran. Urrutitik kontrolaturiko hegazkinekin ere esperimentatu zuten. Alemania naziak ere sustatu zuen urrutiko kontrolaren erabilera lehergailuen bitartez.\nAstronautikoa.\nUrrutiko aginteak bidai espazialetan ere erabiltzen dira, hainbat misio edo programatan. Hala ere, espazio-ontzi eta aparatu espazialetan urrutiko agintea erabiltzea ez zen eraginkorra, izan ere seinaleak atzerapenarekin iristen ziren.\nGailu elektronikoak.\nHainbat gailu elektroniko piztu edo itzaltzeko balio du, hala nola, aire girotua edo argi moderno batzuk. Beste erabilera bat automobila izan liteke.\nEguneroko erabilera.\nUrrutiko aginteak ezartzen ari dira garaje edo ate automatikoetan ere. Normalean, garajeetako ateetan eta lokal komertzialetako ateetan ikusten da. Behinola, merkataritzetako pertsiana metalikoek eta industria-nabeetako ateek ez zituzten halako automatismoak. Gaur egun, existitzen dira aginte hauekiko aukerak, beharbada seguruagoak direnak."}
{"id": "910379", "revid": "512", "url": "https://eu.wikipedia.org/wiki?curid=910379", "title": "Ibilgailu autonomo", "text": "Ibilgailu autonomoa edo ibilgailu robotikoa gizakiaren gobernatze eta kontrol-ahalmenak imitatzeko gai den ibilgailua da. Bere inguruan gertatzen dena hautemateko eta horren arabera nabigatzeko gai da. Gidariak bere helmuga aukeratu dezake baina ez du behar inongo operazio mekanikorik aktibatzerik.\nIbilgailuek, ingurua hautematen dute teknika konplexu batzuk erabilita laserra, radarra, lidarra... Ibilbide egokia eta oztopo eta seinale garrantzitsuak identifikatzeko, kontrolerako sistema aurreratuek informazioa interpretatzen dute. Ibilgailu autonomoek beharrezkoa dute lurrazalaren erreprodukzio kartografiko bat, eta normalean gai dira aldez aurretik programatutako errepideetatik ibiltzeko. Honegatik, bide bat ez badago sisteman, ibilgailuak aurrera forma koherente eta normal batean ezin jarraitzea ekar dezake.\nMunduan programa asko daude aktibo, baina bere behin betiko ezarpenerako beharrezkoak dira bide-segurtasunetik eta aseguruen materialen arlotik doiketa batzuk egitea. Hauek dira bere garapenean nahasturik dauden enpresei Google, Daimler AG, BMW, Renault, Ford edo Volvo sortzen zaizkien zalantza gutxi batzuk.\nLehenengo taxi autonomoa 2016ko abuztuan atera zuen nuTonomy enpresa Estatu Batuarrak Singapurren. 2016 urtearen amaieratik aurrera Uber ere automobil autonomoak erabiltzen ditu Pittsburgh eta San Francisco hirietan. 2018ko martxoaren 19an iritsi zen gidari gabeko automobil baten partetik lehenengo harrapaketa-hilgarria. Uberrek erabilitako gidari gabeko automobil batek harrapatutako emakume bat hil zen Tempen, Arizona. Honen ondorioz, Uberrek Tempe, Pittsburgh, Toronto eta San Francisco hirietan egindako probak bertan behera geratuko zirenaren berri eman zuen.\nOsagaiak.\nSoftware osagaiak.\nBenetako gidatze automatikoa lortzeko, beharrezkoak dira denbora errealeko hainbat sistema. Beharrezkoak dira adibidez: ingurunea hautematea, lokalizazio sistema bat eta logikoki kontrol sistema bat. Gainera, beharrezkoa da sentsore multzo bat non ibilgailuak erabaki egokia har dezan nahikoa informazio jasotzen duten.\nKotxe autonomo baten kontrol sisteman pentsatzean erraza da kontrolatzen duten algoritmoak programazio arau klasikoetara hurbiltzen direla pentsatzea, \"if (...) then... else...\" bezalakoak. Nabaria da honela pentsatzea ez dela egokia, sor daitezkeen egoerak asko baitira eta honegatik beharrezkoa da sistema orokor bat.\nObjektu horiek ezagutzeko arau ugari ezarri beharrean, askoz ere praktikoagoa da algoritmo bat ezartzea, egoera posible guztiak aztertzen dituzten irudiekin \"trebatzen\" dena.\nHardware osagaiak.\nErabaki egokiak hartzeko helburua izanik, beharrezkoa da kotxeak bere inguruan gertatzen denaren informazio guztia biltzea. Honetarako, ibilgailu autonomoek informazioa biltzen duten sentsore eta kameraz osatuta daude. Zehazki, ibilgailu bakoitza GPS, nabigazioko sistema bat eta sentsore multzo batez hornituta dago.\nOztopoak ekiditeko, sentsoreak bidalitako datuak iragazten dira soinua ezabatuz eta ingurunearen ezagutza handitzeko elkarrekin konbinatzen dira. Datuak periodikoki jasotzen dira lokalizazio prozesua, ingurunearen mapaketa eta oztopoen detekzioa uneoro egiten baita."}
{"id": "910380", "revid": "56334", "url": "https://eu.wikipedia.org/wiki?curid=910380", "title": "Delhiko metroa", "text": "Delhiko metroa () Indiako hiriburuko metro-sistema da.\nDelhi eta bere hiriak, Gurgaon, Noida, Faridabad, Bahadurgarth eta Ballabhgarth zerbitzatzen duen metroa () da. Dudarik gabe Indiako metro handiena da eta bigarren zaharrena Kolkatakoaren atzetik. Munduko zortzigarren metro-sistema luzeena da eta bidaiarien kopuruagatik hamaseigarrena. Sarea zortzi koloredun lineaz osatuta dago, 343km eta 250 geltoki dituelarik. Sistemak, lur azpiko zatiaz gain, lur goitikoa ere badu. Delhiko metroak egunero 2700 bidaia baino gehiago egiten ditu, goizeko 05:00etatik gaueko 23:30era arte.\nDelhiko metro erreil-korporazioa Indiako eta Delhiko gobernuak sortu zuten 1995eko maiatzean. Planifikazioa eta lur-lanak hiru urteetan zehar egin ziren, eraikuntza 1998an hasi zelarik.\nLehenengo lur mailatik gorako zatia (Shahdara to Tis Hazari), linea gorria 2002ko abenduaren 24an ireki zen. Atal Bihari Vajpayeek inauguratu zuen. Linea horiko lehenengo lur azpiko zatia (Vishwa Vidyalaya - Kashmere Gate) 2004ko abenduaren 20an ireki zen. Lana faseetan zatitu zen, lehenengo fasea 3 lineaz osaturik zegoena 2006an amaitu zen eta bigarrena 2011n. Hirugarren fasea bere amaieran dago, 2019an bukatzeko programatuta. Azkenik, espero da laugarren fasea 2019an hastea.\nDelhiko metro erreil-korporazioa (DMRC), bai Delhiko gobernuak eta baita Indiako gobernuak ere kontrolatzen eta aurrera eramaten dute. Nazio batuek 2011n egiaztatu zuten\u00a0 DMRC zela munduko lehenengo metro-sistema berotegi-efektuko gas-emisioak murrizten. Hirian 630000t murrizten dira urtero. Metro honek Guargon eta Noidako metro-sistemarekin lotura du, txartel berdina erabiltzen dutelarik. 2019ko otsailaren 5ean DMRCk Guargoneko metro-sistemaren kontrola hartu zuen, finantza-arazoekin zebilelako hau.\nAurrekariak.\nMetro-sistemaren kontzeptua Delhin trafiko- eta bidaia-ikerketa batetik sortu zen (Delhiko hirian egin zena) 1969an. Hurrengo urteetan, zenbait gobernuko batzorde ofizial enkargatu ziren teknologia, ibilbidearen lerrokadura eta gobernuaren jurisdikzio-arazoak aztertzeko. 1894an arte urbanoko batzordeak modalitate anitzeko garraio-sistema sustatzeko proposamen bat egin zuen. Hemen, hiru metro-sistema korridore, metroaren handiketa eta errepideko garraio-sareak garatzeko lanak egingo ziren.\n1981 eta 1998 artean, biztanleria bikoiztu zen eta ibilgailuen kopurua bost aldiz handitu zen. Ondorioz, trafiko-blokeoa eta kutsadura larritu ziren, jendeak ibilgailu motorizatu propioa hartzen zuelako, hiriko autobus-zerbitzua kolapsaturik bai zegoen. 1992an autobus-garraioa pribatizatu zen arazoari irtenbide bat emateko. Baina emaitza txarrak eman zituen, autobus zaharrak ibilbide luzeak eginez, kutsadura handituz, jende-pilaketak, kalifikazio gabeko gidariak azkar eta gaizki ibiltzen eta itxarote-lerro luzeak. Konponbide baten bila, indiako gobernuak Delhiko gobernuarekin konpainia bat sortu zuten 1995eko maiatzak 3an, Delhiko metro erreil-korporazioa (DMRC) izena zuena. E,Sreedharan zen zuzendaria eta honek bere kargua Mangu Singhi eman zion 2011ko abenduak 31n.\nHasierako eraikuntza.\nDelhi metroko eraikuntza fisikoa 1998ko urriak 1ean hasi zen. Kolkata metroko eraikuntza-arazoak bizi ondoren (berandutu egin zen eraikuntza eta hasierako kostea 12 aldiz handitu zen) DMCRren helburu nagusia denbora epearen barruan eta hasieran akordaturiko kostea zainduz eraikuntza aurrera eramatea zen. DMCRk langileak kontratatzeko eta diru-laguntzak aukeratzeko boterea zuen. Honek Hong Kongeko MTRC (erreil-empresa) kontratatu zuen aholkuari tekniko bezala garraio azkarraren operazioan eta eraikuntza tekniketan laguntzeko. Hori dela eta eraikuntzak arazorik gabe jarraitu zuen, 2000ko desadostasun gertaera larria kontuan hartu gabe. Proiektuan adostuta zegoen erreil-zabalera aldatu behar izan zuten erreil-ministerioak horrela esan zuelako. Lehenengo metroko linea, linea gorria, Atal Bihari Vajpayeek inauguratu zuen (indiako lehen ministroa) 2002ko abenduaren 24an. Delhiko metroa Indiako bigarren metro-sistema handiena bilakatu zen, Kolkatako metro-sistemaren atzetik linea horiko sekzio bat ireki zutenean 2004ko abenduaren 20an. Metroaren linea hau garai horretan Indiako lehen ministroak zabaldu zuen, Manmohan Singhek hain zuzen."}
{"id": "910382", "revid": "56334", "url": "https://eu.wikipedia.org/wiki?curid=910382", "title": "Ibilgailu autonomoa", "text": ""}
{"id": "910383", "revid": "512", "url": "https://eu.wikipedia.org/wiki?curid=910383", "title": "Irakurketa azkar", "text": "Irakurketa azkarreko teknikak, irakurketa bizkorreko teknikak edo irakurketa lasterreko teknikak, ustez azkarrago eta ulermen hobearekin irakurtzeko teknika sorta bat izendatzeko erabiltzen den terminoak dira. Irakurlearen batez besteko irakurketa-abiadura nabarmen handitzera bideratutako metodoen bilduma batzuk dira. Teknika hauekin irakurmen-lastertasuna eta ulermena, ahalegin handiegirik egin gabe gainera, dezente hobetu omen daitezke.\nIrakurtzeko lastertasuna hobetzeko ulermenarekin batera, oinarrizko eta funtsezko tekniketako batzuk ikasteko metodo komunak eta onartuak badira ere, akademia eta ikastaro asko daude, eta, hitzez hitz, merkatuan ehunka prozedura eta teknika daude, eta askotan teknika horien eraginkortasuna bermatzen duen azterketa zientifiko serio eta inpartzialik ez dago. Horri gehitzen badiogu Irakurketa azkarreko ustezko ikastaro, metodo eta teknika gehienak prozedura sasizientifikoetan oinarritzen direla, ohiko mito hedatuak baina faltsuak, ustez antzinakoak edo exotikoak diren praktikak, irakurketaren prozesua bera ikuspegi neurozientifikotik edo jada irrealak diren gertaerak sistematikoki ez ulertzea, sistemaren benetako erabilgarritasuna zalantzan jartzen da.\nHorren adibide dira abiadura, adimena edo kontzentrazioa hobetzeko geratzen den garunaren %90 erabiltzeko gaitasuna ustez bilatzen dutenak, %10eko mito zabalduaren arabera. Beste batzuek irakurketa-abiadura hobetu nahi eta sinesten dute ikusmenaren edo begiaren abiadura entrenatuz (kontuan hartu gabe irakurketa ez dela ikusmen-fenomenoaren barruan gertatzen den prozesu bat, baizik eta garunaren prozesu kognitibo eta neurologiko oso konplexu bat dela).\nBadago, halaber, irakurketa, adibidez, begietatik ahora doan zeharkako moduren bateko prozesu bat delako ustea (horrela, azpi-bokalizazioa azaltzen da), gero ahotik barne-belarrira eta azkenik burmuinera doana; horrela, azpi-bokalizazioa ezabatzean irakurketa-prozesua hobetuko dela lortu nahi da (benetan, irakurtzean, seinalea ikusmenetik burmuinera doa zuzenean, eta horrek interpretatzen duenean soilik hartzen du esanahia.\nProzesamendu bisuala, beraz, azpi-bokalizazioa erreflexu neurologiko soila omen da. Azkenik, batzuek diote irakurketa-prozesuan zehar garunaren eskualdeak aktibatzeko edo erabiltzeko gai direla, eskuarki bertan modu esanguratsuan esku hartzen ez dutenak. Prozedura hori ez du mundu akademikoak frogatutzat hartu, ez da zientifikoki egiaztatu, eta ez da uste posible denik, burmuinean egindako erresonantzia magnetiko edo eskaner bidezko azterlanen bidez.\nIrakurketa azkarraren testuinguruan, irakurtzeko abiadura Hitzak Minutuko (H/min) neurtu ohi da. Neurri hori ez da ofiziala, eta hezkuntza-zientziek ez diote beste munduko baliorik aitortzen, ezta kognizioaren zientziaren barruan ere. Hizkuntzalaritzaren zientziaren barruan gauza jakina da hitzak, lexemak, morfemak, hizkuntza batetik bestera, idazterakoan, modu askotan idatz daitezke, eta, nolanahi ere, (H/min) neurtzeko era hori ez da batere zehatza, hitz guztiek, logikoki, luzera, konplexutasun semantiko edo determinazio bera ez dutelako, eta hitzak, askotan, aditz sintagmak edo izen sintagmak direlako. Hitz batzuek hedadura handiagoa daukate, beste batzuk esanahi askotarikoa... Esate baterako, sistema honekin, \"en las casas\" hiru hitz dira; sintagma horren ordaina, euskaraz, hitz bakar bat bezala zenbatuko genuke: \"etxeetan\". Hitz batzuk, hala nola artikuluak eta determinatzaileak, laburrak izan ohi dira, eta haien esanahia zehazten dutenaren araberakoa da, beste hitz batzuk oso konplexuak dira, hitz elkartuak-eta; beraz, badirudi (H/min) horrek ez duela nahikoa objektibotasunik. Hala ere, irakurketa azkarreko ustezko teknikek (H/min) abiadura jakin bat eskaintzeko edo norbanakoaren irakurketa erregularreko abiadura biderkatzeko propaganda egiten dute sarritan. Funtsean, alor honetako hitzaldi, audio, bideo, softwarea eta idazkiek teknizismo sasi-zientifikora jotzen dute, iritzi soil bat oinarritzeko erabilitako hiztegiari dagokionez. Ohikoa izaten da froga objektiborik gabeko lekukotzak ematea, pertsona ospetsu eta arrakastatsu batzuek honelako teknikekin lortutako irakurketa marka itzelak aipatzea, (halako AEBko presidenteak 900 (H/min), urliak 980 (H/min), sandiak 1.130 (H/min) eta berendiak 3.200 (H/min)...).\nGainetik begiratu, eskaneatze-irakurketa.\nIngelesez \"skimming and scanning\" teknikak aipatu ohi dira. Azaleko irakurketa, gainetiko irakurketa, eskaneatze-irakurketa bezala itzul liteke.\nIrakurle aurreratuek testu askotan, pasarte asko gainetik besterik ez dituzte begiratzen. Egunkari asko irakurtzen duten irakurleek, esate baterako, lerroburuak, lehen paragrafoak, eta pasarte jakin batzuk besterik ez dituzte begiratzen. Notario batek, berarentzat oso arruntak diren testuak, ez ditu zehatz eta mehatz arakatzen. Pasarte batzuk irakurri gabe ere ezaguntzat jotzen ditu eta bere arreta testuaren pasarte mamitsuetan biltzen da.\nIrakurle aurreratua izateko teknika hauetan trebatu egin behar. Badaude horretarako proposamen didaktikoak-eta. Teknika horiek ez dute esperantza faltsuak sortzen. Gainetik irakurtzeko teknika hauetan testuaren mamia azkarrago bilatzeko teknikak i(ra)kasten dira. Baina ez da esaten testua osoa azkarrago eta hobeto irakurri eta ulertuko dela.\nNola egin azaleko irakurketa azkarra.\nTeknika hauetan ematen diren aholkuak honelakoak izan ohi dira: begiratu lerroburuak, lerroburuak interesgarriak badira begiratu lehen paragrafoa eta agian beste paragrafoetako lehen lerroak, begiratu letra lodiz edo hiperestekez markatutako hitzak eta pasarteak; begiratu editoreek, maketazioarekin, nabarmendutako pasarteak..."}
{"id": "910384", "revid": "90523", "url": "https://eu.wikipedia.org/wiki?curid=910384", "title": "Olibondoen Mendiko Iragarpena", "text": ""}
{"id": "910385", "revid": "81", "url": "https://eu.wikipedia.org/wiki?curid=910385", "title": "Sodio hidroxido", "text": "Sodio hidroxidoa (NaOH), halaber soda kaustiko izenaz ezaguna, hidroxido kaustiko bat da (base kimiko moduan batez ere) eta industrian erabiltzen da paper, ehun eta detergente fabrikazioan. Gainera, petrolio-industrian erabiltzen da zulaketa-lohiak egiteko. Etxe mailan asko ezagutzen dira bere erabilgarritasunak, sukaldeen eta bainugelen tutueria hustubideak desblokeatzeko eta etxeko xaboia fabrikatzeko besteak beste.\nGiro-tenperaturan, airearen hezetasuna (higroskopiko) xurgatzen duen usain gabeko solido zuri kristalinoa da sodio hidroxidoa. Substantzia manufakturatu bat da. Bero kantitate handia askatzen du uretan disolbatzen denean edo azido batekin neutralizatzen denean , nahikoa izan daitekeena material-erregaiak pizteko. Oso korrosiboa da sodio hidroxidoa. Orokorrean, solido egoeran edo % 50eko soluzio moduan erabiltzen da.\nErabilerak.\nSodio hidroxidoa erabiltzen da xaboiak, kolorezko arkatzak, papera, lehergaiak eta petroliozko pinturak eta produktuak fabrikatzeko. Era berean, kotoizko ehunen, garbitegien eta zuriketen, oxidoen estalduren, galvanoplastien eta erauzte elektrolitikoen prozesamenduetan erabiltzen da. Arrunki, hustubideen eta labeen garbigailuetan aurkitzen da. Pinturaren ezabagailu moduan ere erabiltzen da, eta gainera, egurrezko altzarien pintura zaharra kentzeko erabiltzen dute ebanistek.\nMahai olibaren eltzeko tradizionalaren lanketan erabiltzen da, batez ere kamamila eta gordala moduko oliba motetan.\nBere erabilera garrantzitsua da ere Bayer prozesuan aluminioa lortzeko bauxitaren bidez.\nSodio hidroxidoaren gehiengoa kaustifikazio-metodoaren bidez sintetizatu egiten da, hau da, beste hidroxido bat sodioaren gatz oxoazido batzuekin elkartzen da.\nErreakzioaren adibideak erakusten du kaltzio hidroxidoa edo kare hila (kaltzio oxidotik edo kare bizitik eta uretik datorrena) sodio karbonatoarekin elkartzen dela (azido karbonikotik eta sodiotik datorrena) sodio hidroxidoa eta kaltzio karbonatoa eratzeko.\nCa(OH)2 (aq) + Na2CO3 (aq) \u2192 2 NaOH(aq) + CaCO3 (s)\nGaur egun, nahiz eta sodio hidroxidoa sodio kloruroa edo gatzuna moduko soluzio akuoso batekin fabrikatzen den elektrolisi bidez, kloroaren ekoizte-prozesuan erabiltzen den azpiproduktu baten ondorio da ere.\nElektrolisia aurrera doan heinean, kloruro anioiak askatzen dira eta hidroxido ioiengatik ordezkatzen dira. Hidroxido ioiak disoluzioan dauden sodio katioiekin konbinatzerakoan, sodio hidroxidoa eratzen dute. Sodio katioiak ez dira sodio metalikora murrizten bere potentzial baxuagatik.\nMetodo tradizionalean, uretan diluituta dagoen soda zati txiki baten soluzio bat erabiltzen da \"margarina\" komuna ekoizteko, pretzel bat egiteko eta \"lutefiska\" egiteko ere. Lutefiska herri eskandinaviarren janari tradizionala da eta arrainez egiten da."}
{"id": "910386", "revid": "56334", "url": "https://eu.wikipedia.org/wiki?curid=910386", "title": "Epigravettiar", "text": ""}
{"id": "910388", "revid": "90523", "url": "https://eu.wikipedia.org/wiki?curid=910388", "title": "Apokalipsi Txiki", "text": ""}
{"id": "910389", "revid": "90523", "url": "https://eu.wikipedia.org/wiki?curid=910389", "title": "Hitzaldi eskatologikoa", "text": ""}
{"id": "910390", "revid": "56334", "url": "https://eu.wikipedia.org/wiki?curid=910390", "title": "Sodio hidroxidoa", "text": ""}
{"id": "910391", "revid": "58701", "url": "https://eu.wikipedia.org/wiki?curid=910391", "title": "Shirvanshah-en jauregia", "text": "Shirvanshah-en jauregia () Azerbaijango Shirvan-Absheron arkitektura-adarreko monumentu handiena da, Bakuko barne-hirian kokatua. Konplexu honek ditu: jauregiaren eraikin-nagusia, Divankhanea, ehorzketa-kriptak, Xaharen meskita minarete batekin, Seyid Yahya Bakuviren mausoleoa, atari bat ekialdean - Muraden atea, urtegi bat eta bainuetxearen aztarnak.\nUneskoren gizadiaren ondare izendatu zen jauregia, Dontzeilaren dorrea eta Bakuko harresiz inguraturiko gunea 2000. urtean.\nJauregia irudikaturik aurki daiteke 1994-2006 urte bitarteko 10.000 manat eta 2006tik aurrera jaulkitako 10 manateko billeteen aurrealdean.\nHistoria.\nXV. mendean eraman zuen Shirvanshah dinastian Shirvango Ibrahim lehenak estatuko hiriburua Shemakhatik Bakura. Garai berdinean ekin zion jauregiaren eraikuntzari. Pentsatzen denez, eraikin hau egin zen gurtzarako erabilitako leku sakratu baten (pir) eta Seyyid Yahya Bakuvi santu sufi helwatiaren ehorztokiaren inguruan hauen oroimenez. Shirvanshah-ak sufi halwati ordeneko ugazabak ziren. Khalilullah lehena Shirvanshah-a jauregiaren lurretan lurperatua izan zen bere familiarekin batera. Beste historialari batzuek arrazoitzen dutenez, eraikina gobernatzailearen jauregi bezala erabili zen, nahiz eta bi teoriek ebidentzia falta duten. Hala ere, ezaguna da jauregi barneko lurretako putzuek ezaugarri sendagarriak dituztela pentsatua zela duela gutxi arte, baita jauregia eraiki zen muinoa ere.\nBakuren safavidatar konkistaren ondoren 1501. urtean, kanporatua izan zen ordena sufia eta jauregia hondatzen hasi zen igarotako mendeen ondorioz. Bakuko Khanen jauregia bezala ezaguna izan zen hirian; toponimo hau errusiar historiografiara pasa zen eta lehen aldiz aipatua izan zen Bartolden eskutik.\nArkitektura.\nEraikin-nagusia 1411. urtean hasi zuen Shirvanshah Sheykh Ibrahim lehenak. Bi pisuko eraikina dimentsio eta inguru desberdineko 50 bat egitura ezberdinez osatua dago, hiru eskailera bihurgunetsu eta estuz elkarturik. Ate handiak zuzenean patiotik 2. solairura darama, kupula batez estalitako oktaedro formako gela altu batean. Oktogono formako atondo txiki bat dago kokatua atzean eta jauregiko gela guztiekin elkartzen da.\nDivankhana harrizko pabiloi txiki bat da. Patio txiki baten barnean kokaturik dago arkuz osaturiko galeria batez inguraturik hiru aldeetatik. Divankhan pabiloia oktaedro formako egongela batez osaturik dago harrizko kupula batekin bai kanpotik eta baita barrutik ere. Sarrera nagusiko atari handia ornamentuz eta inskripzio arabikoz apaindurik dago. Ornamentuak mahatsondo eta pikondo zuhaitzen hostoz osaturik daude. Ataria baita ere bi medailoiez dekoraturik dago, non, hauen barnean arabe kufikozko inskripzioak dauden.\nShirvanshah-en mausoleoak forma erregularra du eta kupula hexaedriko batez estalirik dago erradio anitzeko izarrez apaindurik kanpoko aldetik. Sarrerako ateko inskripzioak eraikinaren helburua adierazten du, \"Khalilullah I., sultan handia, shirvanshah handia, jainkotiar profetaren izenkidea, erlijioaren zaindariak, lurperatze kripta honen eraikuntza agindu zuen bere emazte eta semearentzat 839. urtean (1435-1436).\" Tanta formako bi medailoietan eraikinaren arkitektoaren inskripzioak daude - Memar Ali (Ali arkitektoa).\nJauregi-Meskita (1430. urtea) eraikinaren beheko patioan kokaturik dago. Prisma formako bolumen soilek, bi kupulaz osaturik eta minareteko lerro zuzen baten itzalez estalirik dago eraikinaren ipar-mendebaldeko izkinan. Errezatzeko bi kapila daude meskitan: egongela handi bat gizonentzat eta tamaina txikiagoko beste bat emakumeentzat, baita bigarren mailako pare bat egongela. Minareteko estalaktitez osaturiko gerrikoaren azpian inskripzio bat dago honakoa esaten duena: \"Khalilullah lehenak, sultan handienak, minarete honen eraikuntza agindu zuen. Alak goretsi ditzala bere gobernuko egunak. 845. urtea (1441-1442).\"\nSeyid Yahya Bakuviren mausoleoa eraikinaren zati meridianoan kokaturik dago. Seyid Yahya Bakuvi Sgurvanshah Khalilullahren gorteko jakintsua izan zen. Mausoleoak forma oktaedrikoa du eta itxura berdineko markesina bat ere badu. Zati bat lurpean du eta beste bat gainaldean. Mausoleoaren gainaldeak errituak errezatzeko erabiltzen zen, eta azpiko zatian ehorzte bobeda dago. Hiru leiho txiki ditu harrizko barra batekin - shabaka hego, mendebalde eta ekialdeetako mugetan.\nShirvanshah-en jauregiak Ekialdego Ateak izeneko atariak ere ditu, sultan Murad atea bezala ezagutua(1585). Zitadelaren pareten barnean eraiki ziren jauregiaren gainontzeko eraikinak baino geroago okupazio otomandarraren garaian 1585-1603. Hauek jarri zioten izena sultan Murad hirugarrenaren omenez.\nBainuetxea eraikuntzaren beheko terrazan dago kokatua. 1939. urtean aurkitu zen eta XVII mendekoa da. Hondeaketa arkeologikoek bainuetxe handi baten aztarnak agerian jarri zituzten 26 gelaz osaturikoa. Aztarnei begiratuz esan daiteke gela hauek kupulez estalirik zeudela eta irekiguneetatik sartzen zela argia. Bainuetxea erdi lurperatuta zegoen neguan beroa mantentzeko eta udan freskotasuna.\nShivanshah-en jauregia museo eta erreserba izendatu zen 1964. urtean eta estatuaren babesean sartu zen. Errestaurazio handiak egiten ari dira."}
{"id": "910392", "revid": "201", "url": "https://eu.wikipedia.org/wiki?curid=910392", "title": "Zen lorategia", "text": "lorategi lehorra hareazko zelai ez oso sakon batean oinarritzen da, eta zen lorategia ere deitzen zaio. Japoniar lorategi mota bat da. Nagusiki harea, legarra eta harkaitzak izaten ditu. Batzuetan belarra, goroldioa, larrea eta beste elementu natural batzuk ere izan ditzake. Japoniarrek zen monjeak meditatzeko erabiltzen dituzte.\u00a0Lorategi lauen (\"hiraniwa\") tipologia du eta muinodun eta aintziradun lorategien aurkakoa da.\nEszena - lorategiak dira, eta, horregatik, dimentsioak mugatuak dira (gehienez ere 10 x 30 metro). Harea eskuaretuak itsasoa irudikatzen du, arroken inguruan eraztunak arrastelatzen dira, urak eginiko ondulazioak balira bezala. Lorategiaren gainerakoa, plataformari paraleloan eskuaretzen da. Lorategi hauek orokorrean terraza batetik edo goialdean geratzen den plataforma batetik kontenplatuak izateko sortuak dira, baina ez bertatik ibiltzeko.\nInterpretazioak.\nInterpretazio asko egon dira \"karesansui\" baten barne-banaketa azaltzeko. Horietako batzuk hauek dira:\nBerriki azaldu dute Kiotoko unibertsitateko Gert van Tonder ikertzaileak eta Michael J. Lyons robotika adimentsua eta eskualde garraiorako hegazkinen komunikazio laborategiko ikertzaileak. Hor diote \"Ry\u014dan-ji\"ko arrokek zuhaitz baten mezu subliminal bat osatzen dutela. Irudi hori ezin da begiratzean jakinik hauteman. Hala ere, uste dute, gure subkontzientea gai dela ideia-asoziazio hori hautemateko, eta iruditzen zaie, hori dela lorategi mota hauetan lortzen den efektu lasaigarriaren erantzule.\n\"Karesansui\"ren diseinu kontzeptua ingurune naturalago baten sorkuntzarantz moldatzen joan da.\nLorategiaren orientazioa lasaigarria izan dadin ekialderantz izan behar du, itsasoko lasaitasuna irudikatzen duen hareak egunsentiari begira egon behar du.\nMontevideoko lorategi japoniarra\nKritikak.\nZen lorategi kontzeptua kritiko askok mito modura kontsideratu dute, horien artean lorezaintzan eta budismoan adituak. Beraien iritziz, XX. mende amaierako mendebaldeko sorkuntza bat da, japoniar lorezaintzan oinarririk ez duena. Bai existitzen dena da, \"karensansui\" edo lorategi lehorraren estetika, baina hori ez da inola ere soilik zen tenpluen inguruko lorategietan topatzen. Lorategi lehorrak etxebizitzen, jatetxeen edo ostatuen alboan topatu daitezke. Modu berean, zen tenpluen inguruan mota ezberdinetako lorategiak aurkitu ditzakegu, lorategi lehorrak estilo horietako bat gehiago soilik izanik.\nZen lorategi kontzeptua agertu zen lehen aldia, 1935ean argitaratutako Loraine Kuck ingelesak idatziriko \"One Hundred Kyoto Gardens\" izeneko liburuan izan zen. Kontzeptu horren japoniar erabilera ez da nonbait erregistratuta azalduko 1958ra arte. Hortik ondorioztatu daiteke, gerraondoko japoniar ikerketa batzuk, mendebaldar berrikuntzak jarraitzera mugatu zirela, zen lorategi kontzeptua gehiago markatuz, jada atzerritarren artean zabaldua zegoelako."}
{"id": "910393", "revid": "512", "url": "https://eu.wikipedia.org/wiki?curid=910393", "title": "Alexandrina Liburutegia", "text": "Alexandrina Liburutegia () liburutegi eta kultura-zentro garrantzitsua da, Egiptoko Alexandria hirian kokatuta, Mediterraneo Itsasoaren ertzean. Antzinaroan bota zen Alexandriako liburutegi zaharraren omenez eraiki zuten, lehenago bertan kokatutako liburutegi zaharraren lekua hartzen du, honek zuen erakargarritasuna berpizteko asmotan.\n1987an kultura-proiektua hasi zen martxan: liburutegi berri bat eraikitzea -Alexandrina Liburutegia- Alexandria hirian, antzinaroko gizadiaren ondare bat berpizteko. Hau lehenengo liburutegia desagertu ondoren eta 1600 urte geroago burutu zen. Proiektu izugarri hau aurrera eramateko, hainbat esfortzu ekonomiko batu ziren: Europakoak, Ameriketakoak, Arabiakoak, Egiptoko gobernukoak eta UNESCOkoak (United Nations Educational, Scientific and Cultural Organization). Urte horretako aurrekontua 230 mila dolarrekoa izan zen. Obrak 1995ko maiatzaren 15an hasi ziren eta 1996ko abenduaren 31an amaitu. 2002ko urriaren 16an, Alexandrina\u00a0 Liburutegiak ateak ireki zituen. Bere inaugurazio-ekitaldira Estatuko buruzagi batzuez gain hiru erregina joan ziren: Espainiakoa, Suediakoa eta Jordaniakoa.\nEraikina Norvegiako Sn\u00f8hetta arkitektura-estudio batean diseinatua izan zen, izugarrizko hormigoizko zilindro formarekin egina dago, beirarekin eta granitoarekin batera. Asuanetik ekarritako materialekin burutu zuten fatxada. Honek baditu ia munduko hizkuntz guztiekin sortutako erliebe kaligrafikoak. Alexandriako malekoian kokaturik dago, lehenengo liburutegia kokatzen zen lekuaren hurbil alegia.\nBere azalera 36.770m2-koa da eta bere altuera 33m-koa. Hamaika maila desberdinez osatuta dago, hauetatik lau kaleko mailaren azpitik daudenak. Badauka gela hipostila bat egiptoar estilokoa, hormigoizko eta egur noblezko zutabeekin eutsita. Eraikinaren erdian kokatuta dago, irakurtzeko erabilia eta 2000 pertsonentzako edukiera du. Bere estalkiak forma zirkularra du, Ra (eguzkiaren jainkoa) egiptoar-jainkoa omentzeko asmoz. Estalki hau beirarekin eta aluminioarekin diseinatuta dago argia barrualdera sartu ahal izateko, kanpotik ordea, Mediterraneo aldera erreflexu egiten du, Alexandriako Itsasargiaren oroimen modura.\nGutxi gora-behera hogei miloi liburu egon daitezkeela uste da, nahiz eta hasieran 200.000 liburu egon; liburu hauen gehiengoa dohaintzak dira. 50.000 mapa inguru daude, 10.000 eskuidatzi, 50.000 liburu eta beste zenbait mundu modernoko ale, 10.000 entzunezko multimedia-dokumentu eta 50.000 dokumentu bisual. Hau dena 600 funtzionariok zuzendu eta gainbegiratzen dute.\nLiburutegi honi esker beste bi eraikin egin dira, bata konferentziak emateko zentro batean bideratuta eta bestea hiru museok osatzen duten planetarioa. Museoak hauek dira: Zientziarena, Kaligrafiarena eta Arkeologiarena. Gainera badago errestaurazio laborategi bat, baita ezgaitasunak dituzten haurrentzako liburutegi bat eta inprenta moderno bat.\nLiburutegi honetan bertan ospatzen da Liburuaren Azoka Internazionala, liburutegia eraiki eta urte gutxira sortua."}
{"id": "910394", "revid": "56334", "url": "https://eu.wikipedia.org/wiki?curid=910394", "title": "Curieren tenperatura", "text": ""}
{"id": "910414", "revid": "56334", "url": "https://eu.wikipedia.org/wiki?curid=910414", "title": "Teknologiaren historia", "text": "Teknologiaren historia erreminta eta tekniken asmakuntzaren historia da, eta gizateriaren historiaren kategorietako bat da.\nTeknologiak barne hartzen ditu, harrizko instrumentuak eta halako metodo sinpleak, edota ingeniaritza genetiko eta 1980ko hamarkadatik sortu diren informazioaren teknologia eta antzeko metodo konplexuak\".\" Teknologia terminoa \"techne\",(artea eta artisautza) eta \"logos\", (hitza eta diskurtso) hitz grekoetatik dator. Hasiera batean arte aplikatuak adierazteko erabiltzen zen, baina gaur egun, inguratzen gaituzten ingurumeneko aurrerapenak eta aldaketak adierazteko erabiltzen da.\nEzagutza berriak gauza berriak sortzea ahalbidetu digu, eta alderantziz, esfortzu zientifiko asko burutu daitezke antzina ezinezkoa zen lekuetara bidaiatzera laguntzen duten teknologiei esker.\nTeknologiaren zati handi bat zientzia aplikatua denez, historia teknikoa zientziaren historiarekin erlazionatuta dago, eta teknologiak errekurtsoak erabiltzen dituenez, historia teknikoa ekonomiaren historiari estuki lotuta dago. Errekurtso horiei esker teknologiak beste errekurtso batzuk lortzen ditu, eguneroko bizitzan erabiltzen ditugun tresna teknologikoak barne.\nAldaketa teknologikoek sozietateko tradizio kulturaletan eragiten du, baina baita alderantziz ere. Oso garrantzitsua da hazkunde ekonomikorako. Hortaz gain, boterea eta aberastasun ekonomikoa, politikoa eta militarra garatzeko eta erakusteko baliabide bat da.\nTeknologiaren garapenaren neurketa.\nSoziologo eta antropologo askok teoria sozialak sortu dituzte garapen sozial eta kulturalari buruz. Lewis H. Morganek, Leslie Whitek eta Gerhard Lenskik adierazi dute teknologiaren aurrerapena dela gizakiaren zibilizazioaren aurrerapena bultzatzen duen arrazoi nagusia. Morganek dio garapen soziala hiru etapa nagusietan (basakeria, ankerkeria eta zibilizazioa) banatzen dela. Kontzeptu hau gertaera teknologikoetan banatu daiteke. Whitek argumentatu zuen energia zela kulturaren eboluzioa epaitzeko tresna.\nWhiten ustez, \u201ckulturaren funtzio primarioa energia aprobetxatu eta kontrolatzea\u201d da. Whitek gizakiaren garapenean bost etapa desberdintzen ditu: Lehenengoan, pertsonek beraien muskuluen energia erabiltzen du. Bigarrenean, etxeko animalien energia erabiltzen dute. Hirugarrenean, landareen energia erabiltzen dute (nekazaritza-iraultza). Laugarrenean , errekurtso naturalen (ikatza, petrolioa eta gasa) energia erabiltzen ikasten dute. Bosgarrenean, energia nuklearra erabiltzen dute.\nLeski informazioan zentratzen da. Gero eta informazio eta ezagutza gehiago izan sozietate batek, gero eta aurreratuagoa izango da. Gizakiaren garapenean lau etapa desberdintzen ditu, zeintzuk komunikazioaren historiaren aurrerapenetan oinarritzen diren. Lehenengo etapan, informazioa geneek pasatzen dute. Bigarrenean, gizakiek sentsibilitatea lortzen dutenean, ikasi eta informazioa pasa dezakete experientziaren bidez. Hirugarrenean, gizakiak zeinuak eta logika erabiltzen hasten dira. Laugarrenean, sinboloak sortu eta hizkuntza eta idazkera garatzen dituzte. Komunikazioaren teknologian ematen diren aurrerapenek beste eragin asko dituzte. Sistema ekonomikoan eta politikoan, ondasunen banaketan, desberdintasun sozialean eta bizitza sozialeko beste arlotan eragina dute. Sozietateak ere teknologiaren, komunikazioaren eta ekonomiaren arabera sailkatzen ditu:\nEkonomian, produktibitatea garapen teknologikoaren adierazle bat da. Produktibitatea handitzen da irteera unitate bat (esaterako, produktu bat) ekoizteko, orduan eta sargai (orokorrean lana eta kapitala, baina kasu batzuetan energia eta materialak ere bai) gutxiago erabiltzen direnean. Garapen teknologikoaren beste adierazle bat izan daiteke produktu eta zerbitzu berrien garapena, lan-sargaiak murrizteagatik sorturiko langabezia konpentsatzeko beharrezkoa dena. Herrialde garatuetan produktibitatearen hazkuntza mantsotuz joan da 1970 hamarkadaz geroztik. Halere, hazkuntza hau handiagoa izan da zenbait sektore ekonomikotan, esaterako fabrikazioan.\n1970 hamarkadaren amaieratik zenbait soziologo eta antropologok, adibidez Alvin Toffler, Daniel Bell edo John Naisbittek, industria osteko gizarteen teoriak aztertu dituzte, azalduz gaur egun ezagutzen dugun gizarte industriala amaierara heltzen ari dela, eta zerbitzu eta informazio teknologiak garrantzitsuagoak bilakatzen ari direla industria eta ondasunekin alderatuz.\nGaraiaren arabera.\nTeknologiaren historiaren laburpena garaiaren arabera:\nHistoriaurrea.\nHarri aroa.\n\"Sakontzeko, irakurri: Harri aroa\"\nPaleolitoaren zatirik handienean, beraz harri aroaren zatirik handienean, gizakiak erreminta mugatuak zituen eta kokaleku iraunkor gutxi batzuk. Lehenengo teknologia nagusiak biziraupenari lotutakoak ziren, ehizari eta janaria prestatzeari lotuta nagusiki. Garai honetako aurrerapen teknologiko nagusiak izan ziren harriz eginiko erreminta eta armak, sua eta erropa.\nGiza arbasoek harria eta bestelako tresnak erabili izan dituzte orain dela 300.000 mila urte Homo Sapiens agertu baino askoz lehenagotik. Harrizko erremintak egiteko lehendabiziko teknikak, Oldowan \"industria\" bezala ezaguna, gutxienez orain dela 2,3 milioi urte hasi ziren garatzen, tresna mota hauen erabileraren ebidentziak topatu zituztelarik Etiopian, Rift Haran Handian, gutxienez orain dela 2,5 milioi urteko datarekin. Harriaren erabileraren garai honi Paleolitoa deritzo, edota \"Harri aro zaharra\", eta giza-historiaren zati osoa hartzen du nekazaritzaren sorrerara arte, gutxi gora behera orain dela 12.000 urte arte.\nAntzinaroa.\nKobre eta brontze aroak.\n\"Sakontzeko, irakurri: Kalkolitoa, Brontze aroa\"\nKobre aroa (edo kalkolitoa) kobrearen erabilera hasi zen aroari dagokio. K.a. 7000 urte inguruko kobre tresnak aurkitu dira \u00c7ay\u00f6n\u00fc Tepes\u00edn (gaur egungo Turkian). Lehenengo kobrezko objektuak kakoak, eztenak, alanbreak edota jostorratzak izan ziren. Halere, badirudi beranduago iritsi zela Mendebaldeko Europara (K.a. 2500. urtea aldera). Kobrea oso ugaria zenez lurraren gainazalean, gizakiak honi aprobetxamendua ateratzen ikasi zuen, ontziak eta armak eginez, baita metalurgiara lehenengo gerturapena egin ere, bai esperimentazioagatik edota kasualitatez, kobrea suaren gainera erorita.\nKobrea izan zen gizakiak erabili zuen lehenengo metala. Bere xaflakortasunak erraztu egin zuen erreminta eta tresnen ekoizpena. Gainera, hoztean harriaren gogortasuna lortzeaz gain, behin eta berriz zorrozteko aukera ematen zuen, baita berriz galdatzeko aukera ere.\nBrontze aroa metal honen metalurgia garatu zen garaiari dagokio. K.a. 3500 urtetik K.a. 700 urtera arte iraun zuen, nahiz eta modu desberdinean garatu zen eremu geografikoaren arabera. Brontzea kobrearen eta eztainuaren arteko aleazio bat da, baina ez dago garbi nola eman zen honen aurkikuntza. Brontzea labanak edota ezpatak egiteko erabili zen. Brontzeak aurrerapen nabarmena suposatu zuen harriz eginiko tresna eta lanabesekin alderatuz, bai erresistentzia eta harikortasuna bezalako propietate mekanikoengatik, baita moldeetan geometria konplexuko piezak sortzeko bere gaitasunagatik ere.\nBrontzeak aurrerapen nabarmenak eraman zituen itsasontzigintzara, brontzezko lanabes nahiz iltzeak erabiltzen hasi zirelako. Brontzezko iltzeek oholak elkartzeko teknika zaharrak ordezkatu zituen (ordura arte oholak zulatu eta sokekin lotzen ziren). Itsasontzien hobekuntza hauek distantzia luzeko merkataritza ahalbidetu zuten.\nBadirudi joera teknologiko hau Ilgora Emankorrean eman zen lehenengoz, eta gero zabalduz joan zela. Halere, hedapen hauek ez dira, gaur-gaurkoz, unibertsalak. Hiru adinen sistemak ez ditu zehaztasunez deskribatzen teknologiaren historiaren adinak Eurasiatik kanpo, eta ez da aplikagarria zenbait populazio isolatuetan, hala nola Amazoniako zenbait tributan nahiz sentineldarretan, non oraindik harri aroko teknologia erabiltzen den, eta nekazaritza edota metalen teknologia ez dagoen garatuta.\nBurdin aroa.\n\"Sakontzeko, irakurri: Burdin aroa\"\nBurdin aroa burdinaren erabilera nabarmentzen hasi zen garaiari dagokio. Gainontzeko metalekin gertatu zen bezala, eremu geografikoaren arabera desberdina izan zen garapen hau. K.a. XII. mendean hasi zen Ekialde Hurbilean, Indian eta Antzinako Grezian, eta geroago hedatu zen Europako beste puntu batzuetara.\nBurdin aroak burdinaren galdaketa ekarri zuen berarekin. Brontzea ordezkatu zuen eta lanabes erresistenteagoak, arinagoak eta merkeagoak ekoiztea ekarri zuen. Burdina fabrikatzeko lehengaiak, burdin-minerala eta kareharria esaterako, kobre eta eztainu mineralak baino askoz ugariagoak dira, eta horren ondorioz, burdina eremu geografiko ugaritan fabrikatu zen.\nEz zen posible altzairua edo burdin purua fabrikatzea, prozesu honek eskatzen zuen tenperatura altuagatik. Garai hartako labeek burdinaren urtze tenperatura lor bazezaketen ere, burdina urtzeko eta galdatzeko beharrezko arragoa eta moldeak garatu gabe zeuden artean. Altzairua fabrika zitekeen forjaketa prozesua aplikatuz zenbait burdinetan, nolabait kontrolatutako karbono murrizketa prozesu bat eraginez.\nZenbait eremutan burdin aroa Historiaurrearen eta Historiaren arteko muga kontsideratzen da, honen ondoren hasi baitzen idazketa garatzen. Halere, garapen hau ez zen unibertsala izan.\nMesopotamia.\nMesopotamia (gaur egungo Irak) eta bertako populazioa (sumerrak, akadiarrak edo asiriarrak) hirietan bizi ziren K.a. 4000 urtetik aurrera, eta arkitektura sofistikatua garatu zuten adreilu eta harriak erabiliz, benetako arkuaren erabilera barne. Babiloniako harresiak hain ziren handiak, ezen Munduko Mirari izendatu baitzituzten. Ur sistema zabalak garatu zituzten, ura garraiatzeko ubideak hegoaldean, eta ura biltzeko sistemak iparraldean. Bertako jauregiek drainatze sistema sofistikatuak zituzten.\nIdazketa Mesopotamian sortu zen, idazkera kuneiformea erabiliz. Buztinezko tauletan nahiz harrian eginiko inskripzio ugarik biziraun dute garai horietatik.\nSei makina sinple klasikoetako batzuk Mesopotamian sortu ziren. Uste da mesopotamiarrak direla gurpilaren sortzaileak. Tornua (gurpil eta ardatzez osaturiko mekanismoa) ere Mesopotamian agertu zen lehenengoz, K.a. V mendean. Honek gurpildun ibilgailuaren sorrera ekarri zuen, K.a. IV mendearen hasieran. Palanka ura altxatzeko sistema batean erabili zen, ustez lehendabiziko garabia, K.a. 3000 urte inguruan. Lehendabiziko poleen ebidentziak ere Mesopotamian aurkitu dira, K.a. II mende hasiera ingurukoak. Torlojua, asmatutako azken makina sinplea, lehendabizikoz K.a. 911-609 urteen artean agertu zen.\nLehendabiziko gurpil hidraulikoaren eta ur-erroten ebidentziak K.a. IV mendekoak dira, zehazki pertsiar inperioan K.a. 350 urtean. Uraren indarraren erabilera aitzindari hau gizakiaren muskulu indarra ordezkatu zuen lehenengoa izan zen, itsasontzien belaz gain.\nEgipto.\nEgiptoarrak, lanabes modernoen sorreraren aurretik piramideak eraikitzeagatik ezagunak, hainbat makina sinple asmatu eta erabili zituzten, adibidez malda edo plano inklinatua, eraikuntza lanetan laguntzeko. Historialari eta arkeologoek piramideak eraikitzeko sei makina sinpleetako hiru erabili izanaren ebidentziak topatu dituzte. Makina hauek dira plano inklinatua, ziria eta eta palanka. Honi esker egiptoarrek 3,5 tonako milioika kareharri bloke mugitu ahal izan zituzten.\nIdazketa ere garatu zuten papiroaren bitartez, eta batzuen ustez hau da paper modernoaren fundazioa. Papiroa landare bat da (cyperus papyrus), antzinaroan Nilo ibaiaren inguruan oso ugaria zena. Papiroa sortzeko prozesuan, uzta tiratan mozten zen, eta hauek bata bestearen ondoan kokatzen ziren, bertikalean, honen gainean landare erretxina zabaltzen zen, eta gainean bigarren papiro tira geruza bat kokatzen zen, kasu honetan horizontalean. Azkenik, zanpatu egiten zen orria lehortu arte.\nTeknologiaren alor desberdinetan aurrerapenak egin zituzten egiptoarrek. Hossam Elanzeeryren arabera, egiptoarrak izan ziren denbora kontrolatzeko aparailuak erabili zituzten lehenak, hala nola eguzki-erlojua, itzal-erlojua edota obeliskoak. Astronomiaren inguruko ezagutza zabala zutenez, hau erabili zuten gaur egun oraindik erabiltzen den egutegi modelo bat sortzeko. Ontzigintza teknologia ere garatu zuten, papiro kanaberazko ontzietatik zurez eginiko itsasontzietara igaro zirelarik. Egiptoarrek anatomiaren inguruan ezagutza zabala zuten, eta gaur egun erabiltzen diren teknika batzuen oinarriak haien aurkikuntza zientifikoetatik eratorriak dira. Ezagutzen den lehenengotariko testu medikoa antzinako Egiptokoa da, non deskribatzen den garunaren azterketa, neurozientziara lehendabiziko gerturapena eginez.\nIndus Harana.\nIndus Haraneko zibilizazioa, baliabide aberatseko eremu batean kokatua (gaur egungo Pakistan eta Indiako ipar-mendebaldean) ezaguna da bertako hirien antolakuntza plangintzagatik, osasun-teknologiengatik eta iturgintzagatik.\nTxina.\nTxinatarrek aurkikuntza eta garapen ugari egin zituzten. Ekarpen teknologiko horietako batzuk sismografoak, poxpoloak, papera, helikoptero errotorea, erliebe mapa, burdinurtua, uraren bidez funtzionatzen zuten labe garaien hauspoak, altzairuzko goldea, hodi anitzeko ereilea, eskorga, konpasa, lema, balezta edota bolbora. Putzu sakonen zulaketa ere garatu zuten, eta horrela lortu zuten gatza sortzeko beharrezkoa zen gatzuna erauztea.\nMediterraneo helenistikoa.\nMediterraneko eremuaren historiako garai helenistikoa K.a. IV mendean hasi zen, Alexandro Handiaren konkistekin batera. Honek zibilizazio helenistikoaren sorrera ekarri zuen, Ptolomeotar Egipto zentru intelektual gisa eta greziera oinarrizko hizkuntza zutelarik. Zibilizazio honetan grezieraz idazten zuten aditu eta ingeniari greziarrak, egiptoarrak, juduak, persiarrak eta feniziarrak biltzen ziren.\nIngeniari helenistikoek hainbat aurkikuntza nahiz hobekuntza burutu zituzten, bai garai hartako aurrerapen teknologikoen gorakada nabarmenagatik, baita filosofia mekanikoaren loraldiagatik. Horretaz gain, Alexandriako Liburutegia sortu zen Ptolomeatar Egipton, ondoan zuen museionarekin elkarlanean ziharduena. Garai honetako asmatzaile askoren izenak, aurreagoko garaietan ez bezala, ezagunak dira gaur egun ere, hala nola Arkimedes, Filon Bizantziokoa, Heron, Ktesibios edota Arkitas.\nNekazaritzak aurrerapen nabarmenak jasan zituen produkzioari, iraupenari eta ureztatze sistemei dagokionez, ordura arte ezezagunak ziren ura altxatzeko gailuen asmakuntza eta zabalpenari esker, hala nola gurpil hidrauliko bertikala, konpartimentudun gurpila, turbina hidraulikoa, Arkimedesen torlojua, huts ponpa eta beste hainbat.\nMusikaren alorrean, Ktesibiosek organo hidraulikoa asmatu eta gerora hobetu zuen, tekla instrumentu baten lehenengo adibidea izan zelarik.\nTeknologia mekanikoaren alorrean, angelu zuzeneko engranajea sortu zuten, zenbait aparatu mekanikotan garrantzia handikoa bihurtuko zena. Horretaz gain, ingeniari helenistikoek robotikan ere aurrerapenak egin zituzten, automata asmatu baitzuten zenbait aplikaziotarako, adibidez ateak automatikoki manipulatzeko. Pneumatikaren alorra ere garatu zuten.\nBeste alor batzuetan, garai honetan emandako asmakizun batzuk lirateke katapulta gerra alorrean, brontze hutsaren galdaketa metalurgian, itsasargia azpiegituretan, berokuntza zentrala edo Eupalinoren tunela (kalkulu zientifikoen bitartez, bi muturretatik zulatutako lehenengo tunela). Sortu zituzten beste elementu batzuk eskailera kiribilak, transmisio-katea, kalibre irristakorra edo dutxa izan ziren.\nXX.mendea.\nEkoizpen masiboak automobilak eta teknologia altuko bestelako ondasunak ekarri zituen kontsumitzaileengana. Inbestigazioak eta garapen militarrek aurrerapenak azkartu zituzten, informatika elektronikoa eta erreakziozko motoreak barne. Irratia eta telefonia asko hobetu ziren, eta erabiltzaile kantitate handiago batera zabaldu. Hala ere, 2000ko hamarkadaren bukaeran eta 2010ko hamarkadaren hasieran izan ziren eskuragarriak telefono mugikor gehienak lurralde garatuetako biztanleentzat. \nXXI.mendea.\nXXI.mendearen hasieran inbestigazio desberdinak burutzen ari dira. Ordenagailu kuantikoak, terapia genikoa (1990. urtean barneratua), 3D imprimaketa (1981. urtean barneratua), nanoteknologia (1985. urtean barneratua), bioingeniaritza/bioteknologia, teknologia nuklearra, material garatuak (grafenoa adibidez), \"memristorea,\" teknologia berdea (erregai alternatiboa adibidez), errealitate areagotuko gailuak eta elektronika eramangarria, adimen artifiziala, Led eraginkor eta indartsuagoak, eguzki-zelula, zirkuitu integratuak, haririk gabeko energia erabiltzen duten gailuak, motorrak eta bateriak."}
{"id": "910422", "revid": "512", "url": "https://eu.wikipedia.org/wiki?curid=910422", "title": "Elias Cairel", "text": "Elias Cairel (baita ere Elias Cayrel, Cairels, Carelz edo Caire) XIII. mende hasierako Proventzako trobadore ospetsua izan zen. Oso datu gutxi gordetzen dira hari buruz.\nBiografia.\n1204 eta 1222 aritu zen musikari gisa eta Sarlat (Dordoina) jaio eta hil zen. Lanbidez urregina zen baina, poesiaz liluratuta, mundua ezagutzea erabaki zuen. 1190tik aurrera, Proventzako poeta asko ipar Italiako gorte aberatsetara joan ziren, han arrakasta izateko aukera handiak baitzeuden. Joera hori 1208an Albitarren aurkako Gurutzadaren hasierarekin indartu egin zen. Carel Laugarren Gurutzadarekin batera Tesalonikako Erresumara joan zen. Ondoren Espainiara joan zen, Alfontxo IX.aren gortera (1210-11) eta Lombardiara (1219-1222/24).\nBere obraren 14 testu gordetzen dira: hamar trobadore-kantak, ten\u00e7on bat, descort bat,sirventes bat eta gurutzadako kanta bat. Haren biografia hiru eskuliburuetan jasotzen da; laugarren batean beste hiruren bertsioen zuzenketa jaso izan zen. Biografia horietan esaten da musikari eta kantari bezala txarra zela baina musikagile bezala \"letrak eta abesti onak idatzi zituela\". Hiltzekotan zegoenean, antza, Errumaniatik Sarlatera itzuli zen.\nBere biografietan emakume baten izena jaso zen, Ysabella; haren pertsonaliateari buruz teoria desberdinak daude: batzuen ustez goi mailako Italiako edo Greziako noblea izan zitekeen; besteen ustez, gazte garaian Cairelek P\u00e9rigorden ezagutu zuen neska gaztea."}
{"id": "910426", "revid": "88969", "url": "https://eu.wikipedia.org/wiki?curid=910426", "title": "Lorena Fern\u00e1ndez \u00c1lvarez", "text": "Lorena Fern\u00e1ndez \u00c1lvarez (Basauri, 1982) informatika-ingeniaria da, Deustuko Unibertsitateko identitate digitaleko zuzendaria eta STEAMi buruz (Zientzia, Teknologia, Ingeniaritza, Artea eta Matematika) genero ikuspegidun dibulgatzailea.\nBizitza.\nIbilbide profesionala.\nLorena Fern\u00e1ndez Basaurin jaio zen 1982. urtean. Interneten ezaguna da @loretahur bezala, 2005ean lizentziatu zen Informatika Ingeniaritzan eta 2006an Informazioaren Segurtasunerako Masterra egin zuen Deustuko Unibertsitatean. 2007tik aurrera Deusto Aldizkariaren Interneteko atala idazten du. 2009tik 2011ra teknologiaren arduraduna izan zen Deustuko Unibertsitateko (Resource Center for Learning and Research - CRAI) liburutegian. 2009tik 2012ra Euskal Kultura garatzeko Kulturklik atariaren arduraduna izan zen- 2013tik 2015era INTEF ikastaroen koordinatzailea izan zen (Hezkuntza, Kultura eta Kirol Ministerioko Hezkuntza Teknologien Institutua eta Irakaskuntzarako Institutu Nazionala). 2012ko urtarrilaz geroztik Deustuko Unibertsitateko Identitate Digitaleko zuzendaria da, komunikazio digitaleko estrategia zehazteaz, inplementatzeaz, exekutatzeaz eta neurtzeaz arduratzen delarik.\n2013. urteaz geroztik\",\" INTEFeko \"Sare-garaietan konektatutako hezkuntza\" ikastaroaren tutorea da. 2009az geroztik kolaboratzailea da Cadena SER-eko \"Hoy por Hoy Bilbao\" irratsaioko \"Irrati-uhinetik sarera\" atalean.\n\"Emakume teknologoentzako Ada Byron\" sariaren zientzia eta antolakuntza batzordeko kide da. \"Deusto Interdisciplinary Research Platform on Gender\" plataforman parte hartzen du. 2016tik aurrera, Gipuzkoako Foru Aldundiko Arte eta Kultura Kontseiluko kide da. Inspira STEAM taldeko antolatzaile eta mentore da, nesken artean bokazio zientifiko-teknologikoak sustatzen saiatzen den proiektua. Zientzia dibulgazioko foro ugaritan parte hartu du emakumeek Zientzian duten paperari buruz hausnartzeko eta genero arrakala murrizteko ekintzak proposatzeko. 2018an, Europako Parlamentuan \"Women in Science\" ekitaldira gonbidatu zuten sei emakumeetariko bat izan zen.\nEkintzaile eta boluntario gisako ibilbidea.\n2012an sortu zenetik, Doce Miradas kolektibo feministako kideetako bat da. 2015ean Alboanekin boluntario aritu zen Indian, India Bizira proiektuan. 2016an FISC GKEarekin lankidetzan aritu zen Mindanao uhartean, Filipinetako hegoaldean, testigantzak bildu eta 2011ko abenduan gertatutako Sendong tifoiaren ondorioak ebaluatzeko. Bueltan, A Fortiorti argitaletxeak \u201cFilipinak. Tifoi-lurraldea\u201d liburua argitaratu zuen bertan bere 60 argazki bilduz, pertsona desberdinen kontakizunenkin lagunduta.\nTeknologia genero-ikuspegitik.\nAlgoritmoak.\nFernandezek, ikerketetatik abiatuta, ondorioztatu du algoritmo batek hartzen dituen erabakiak giza baldintzapenen eta estereotipoen mende daudela, eta, beraz, matxista ere izan daitekeela. Hainbat modu daude \"joera algoritmikoaren\" artean, hau da, generoagatik, arrazagatik edo sexu-orientazioagatik izan daitekeen diskriminazio horren artean, hain zuzen ere, itzultzaileari gertatzen zaiona bezalakoa. Itzultzaileak informazioa biltzen du adimen artifizialak patroi bat sor dezan, eta informazio horrek gizartearen aurreiritziak isla ditzake. Eta beste bat da adimen artifizial hori errealitatearen adierazgarri ez den elementu batekin entrenatzen denean, adibidez, \"gizon zuria\" patroiarekin, gainerako herritarrak kanpoan utziz. Algoritmoen alborapenek dauden aurreiritziak islatzen dituzte eta horiek botere-egiturekin zerikusia dute,Emakumeak gizartearen erdia gara, baina teknologia gaur egun teknologia hori sortzen ari diren gizonen oinetakoetatik dago pentsatuta.Izan ere, teknologia fabrikatzean edo programatzean genero-ikuspegia kontuan hartzen ez bada, \"estandar maskulinoa\" gailentzen da.\nNeskak eta teknologia.\n\"Stem Emakumeen Egutegia\" sortu du. Ideia hori Inspira Steam-en sortu zen, eta proiektu horrekin lehen hezkuntzako haurrak emakume eta zientziaren inguruan hezten dituzte eta nesken artean bokazio zientifiko-teknologikoa sustatzea du helburu. Fern\u00e1ndezek salatzen du teknologian emakume gutxiago dagoela, eta ingeniaritza arloan emakumeen talentuak ihes egiten duela. Horren zergatien artean aipatzen ditu erreferente femeninoen falta, teknologian lan egiten duen pertsonen irudiarekin lotutako estereotipoak edo etxetik zer sustatzen den, konfiantzarik eza txikitatik eta esparru profesionalean emakumeek iruzurgilearen sindromearen menpe jarraitzea."}
{"id": "910427", "revid": "56334", "url": "https://eu.wikipedia.org/wiki?curid=910427", "title": "1G", "text": "1G haririk gabeko teknologia zelularraren lehenengo belaunaldia da. Teknologia analogikoa da, eta 1980ko hamarkadan hasi zen erabiltzen. 2G teknologiak ordezkatu zuen arte izan zen erabilia. Bi teknologia hauen arteko ezberdintasunik nabariena 1Gk erabiltzen dituen irrati seinaleak analogikoak direla, eta 2Gk, berriz, seinale digitalak erabiltzen dituela da.\nHala eta guztiz ere, bi sistemek seinaleztapen digitala erabiltzen dute irrati dorreak telefonia sistemaren beste atalekin konektatzeko. Ahotsa da digitalki kodifikatzen dena 2Gren kasuan, eta modulatzen dena 1Gren kasuan. Kodifikazio digitalak abantaila handiak eskaintzen dituenez, mundu osoan ordezkatu zuen 2Gk 1Ga.\nHistoria.\n1Ga erabiltzen hasi baino lehen, Bigarren Mundu Gerran hain zuzen ere, Amerikako Motorola enpresak H12-16 Handie Talkiea atera zuen. Honek 550 MHz-ko maiztasunean funtzionatzen zuen. Handie Talkiea iraultza bat izan zen; ondorioz, 1950ko hamarkadan Walkie Talkiak garatzen hasi ziren, eta zerbitzu publikoetan integratzen hasi ziren, anbulantzietan eta taxietan, adibidez.\nIrrati sare zelularraren kontzeptua Bell laborategiek asmatu zuten. Laborategi hauek Amerikako AT&amp;T enpresarentzat egiten zuten lan. Hala eta guztiz ere, telefono mugikorra (hau da, ibilgailu bati atxikituta ez dagoen telefonoa) 1973an asmatu zuen Martin Cooperrek. Urte bereko apirilaren 3an egin zuen honek munduko lehen deia telefono mugikor baten bitartez. Honek John Engeli, bere lehiakideari, deitu zion. \nLehenengo 1G sare zelularra Japonian eraiki zuen NTT (Nippon Telegraph and Telephone Corporation) konpaniak 1979 urtean, Tokion, hain zuzen ere. Horrekin batera, NTTk ere munduko lehen 1G telefonoa merkaturatu zuen. Bost urtetan sare hori zabalduz joan ziren, Japonia guztira heltzera arte.\n1981. urtean NMT sistemaren erabilera hasi zen Danimarkan, Finlandian, Norvegian eta Suedian. NMT izan zen nazioarteko roaminga eskaintzen zuen lehen sistema. 1983an Estatu Batuetako lehenengo 1G sarea jarri zuen zerbitzuan Ameritech konpaniak.\nBeste lurralde batzuk teknologia hau erabiltzen hasi ziren, Erresuma Batua, Mexiko eta Kanada, adibidez. 2018an NMT zerbitzu mugatua zegoen oraindik Errusian.\nAbantailak eta eragozpenak.\nBatetik, 1G trafiko handia jasateko ahalmena areagotu zuen, estaldura ere hobetuz. Hau lortzeko, maiztasun birziklapena deritzon teknika erabiltzen da. Izan ere, erabiltzaileen kanalak mugatuta daude, maiztasun bandak ere mugatuta baitaude.\nBestetik, igorritako potentziaren murrizpena ere ekarri zuen teknologia honek, antenaren eta telefonoaren arteko tartea murrizten baita.\nHala eta guztiz ere, teknologia honek arazo batzuk zeuzkan. Horien artean, nabarmenena bakarrik ahotsa transmititzeko gaitasuna zen. Beraz, ezin zen mezurik bidali, ezta ahotsa ez zen daturik ere. 1G sarearen segurtasun baxua arazo handia izan zen ere, irrati sintonizatzaile sinple batekin besteen deiak entzun zitekeelako. \nMotorola DynaTAC 8000x.\nMotorola DynaTAC telefonoa izan zen gaur egungo telefono eramangarri kontzeptua plazaratu zuena. 1983ko martxoaren 13an jarri zuten salmentan. 1G teknologia erabiltzen zuen, eta 4000 $ kostatzen zuen, gaur egungo 9600 $. Horregatik eta haren tamainarengatik (800 gramo pisatzen zuen eta 33 x 4.5 x 8.9 zentimetro neurtzen zuen) ez zirudien merkatu handia zuenik, baina 300.000 telefono saldu ziren.\nGainera, bateriak bakarrik 60 minutu irauten zuen. Honek, kargatzeko, beste ordu bat behar zuen (kargatzaile azkarra erabiltzen bazen) edo 10 ordu kargatzaile motela erabiltzen bazen.\nKontuan hartu behar dugu garaiko telefono mugikorrak askoz handiagoak zirela. Izan ere, telefono hau merkaturatu baino lehen, telefono mugikorrak maleta batean eraman behar ziren. Horregatik, bakarrik autoetan ikusten ziren. Beraz, Motorola DynaTAC telefonoa hartu dezakegu munduko lehen telefono eramangarritzat. \nTeknologia.\n1Garen datu teknikoak honako hauek dira:"}
{"id": "910428", "revid": "119347", "url": "https://eu.wikipedia.org/wiki?curid=910428", "title": "Indukzio behartu", "text": "Indukzio behartua barne-errekuntzako motorren sarrera aire konprimatuz hornitzeko prozesua da. Indukzio behartudun motorrak gas konpresore bat erabiltzen du presioa, tenperatura eta aire-dentsitatea handitzeko. Indukzio behartu gabeko motorrei motor atmosferikoak deitzen zaie.\nSarrera.\nIndukzio behartua automozio eta abiazio-industrian erabiltzen da motorren potentzia eta errendimendua handitzeko. Indukzio behartudun motorra funtsean bi konpresore seriean dira. Motorraren konpresio-fasea da edozein motorrek duen konpresio nagusia. Motorraren sarrera elikatzen duen konpresore gehigarriak sortzen du airearen indukzio behartua. Konpresore batek presioa beste konpresore bati elikatzean asko handitzen da sistema osoaren konpresio-erlazio osoa. Motorraren sarrerako presio honi \"boost\"a deitzen zaio. Honek betez ere abiazio-motorrak laguntzen ditu aire-dentsitate baxuagoko altitude altuagotan funtzionatu behar dutelako.\nKonpresio altuagoko motorrek ondorengo onura dute: erregai-unitateko energia eskuragarriaren erabilpena maximizatzen dute. Beraz, errendimendu termikoa handitu egiten da termodinamikaren bigarren legearen baporezko potentzia-zikloaren analisiaren arabera. Motor guztiak konpresio altuagokoak ez izatearen arrazoia hau da: edozein oktano zenbakiko erregaik nahi dena baino lehenago egiten du eztanda normala baino konpresio-erlazio handiagoetan. Honi aurreignizioa, aurredetonazioa edo \"knock\"a deitzen zaio. Indukzio naturaleko motorretan konpresio altuak nahiko erraz irits daitezke eztanda-atalasera. Indukzio behartudun motorrak, berriz, konpresio-erlazio osoa handiagoa izan daiteke aurredetonazioa izan gabe airea hoztu egin daitekeelako lehenengo konpresio-etapa ostean \"intercooler\" betekin.\nBarne errekuntzako motorren emisioen kezka garrantzitsuenetariko bat NOx-frakzioa deitzen den faktore bat da. Hau motorrak sortzen dituen nitrogeno-oxigeno konposatuen kopurua da. Gobernuek honen emisio-maila erregulatzen dute eta normalean ibilgailuen azterketa teknikoko gunetan egiten dituzte azterketak. Konpresio altuek konbustio-tenperatura altuak eragiten dituzte, eta konbustio-tenperatura altuek NOx-emisio altuagoak eragiten dituzte. Beraz, indukzio behartuak NOx-frakzio altuagoak sor dezake.\nKonpresore motak.\nIndukzio behartuan erabiltzen diren bi konpresore ohikoenak turbokonpresoreak eta superkonpresoreak dira. Turbokonpresorea ihes-gasen fluxuari esker mugiarazten den konpresore zentripetua da. Superkonpresoreek mota anitzeko konpresoreak erabiltzen dituzte, baina denak motorraren errotazioaren bidez mugiarazten dira. Normalean transmisio-uhal baten bidez mugiarazten dira. Konpresorea zetrifugoa edo \"Roots\" motakoa izan daiteke lekualdatze positiboko konpresioetan. Barne konpresoreen bi adibide torloju-superkonpresorea eta pistoi-konpresorea dira.\nTurbokonpresoreak.\nTurbokonpresoreak ihes-gasen bolumena eta abiadura behar ditu turbinaren errotoreak birak emateko. Turbinaren errotorea eta konpresorea lotuta daude ardatz beraren bidez. Lortutako \"boost\" presioa ihes-balbula eta kontrolagailu elektronikozko sistema baten bidez erregulatu daiteke. Turbokonpresorearen abantaila nagusia superkonpresoreekin alderatuz hau da: energia gutxiago eskatzen dio motorrari. Alde txar nagusia motorraren erantzunkortasuna moteltzen dela da turbokonpresoreak denbora behar duelako abiadura eraginkorrera iristeko. Potentzi ekarpenaren atzerapen honi turbo \"lag\"a deitzen zaio. Edozein turboren diseinuak beti izango ditu alde txarrak. Turbo txiki batek azkar harrapatuko du abiadura eraginkorra eta \"boost\" presio maximoa emango du motorraren abiadura angeluar (bira/min) txikietan, baina \"boost\"aren presioa makala izango da motorraren abiadura angeluar handietan. Turbo handiak, ordea, abiadura angeluar handietan eraginkortasun hobea du abiadura txikitako erantzunkortasunaren kaltean. Beste ohiko diseinu arazo bat turbinaren bizi iraupenaren limitea da, turbinek jasan behar duten tenperatura altuengatik eta ihes-gasei eragiten dien oztopo efektuarengatik.\nSuperkonpresoreak.\nSuperkonpresoreek ez dute ia \"lag\"ik beti daudelako motorraren abiadura angeluarrarekiko proportzionalki biratzen. Ez dira turbokonpresoreak bezain ohikoak motorraren indar-momentua erabiltzen dutelako funtzionatzeko. Honek potentzia eta errendimendua murrizten du. \"Roots\" motako superkonpresoreek bi danbor birakarietako alabeak erabiltzen dituzte airea motorraren sarrerara bultzatzeko. Konpresore honek motorraren edozein abiadura angeluarretan presio erlazio bera ekoizten du lekualdatze positiboko gailua delako. Torloju-superkonpresorea \"Roots\" superkonpresorea bezala lekualdatze positiboko gailua da. Torloju-superkonpresoreak zailagoak dira produzitzeko baina errendimendu hobeagoarekin funtzionatzen dute aire hotzagoa lortuz konpresore irteeran. Superkonpresore zentrifugoa ez da lekualdatze positiboko gailua eta normalean \"Roots\" motako superkonpresoreak baino errendimendu termiko hobea du. Superkonpresore zentrifugoak konpaktuagoak dira eta errazagoak dira \"intercooler\" batekin erabiltzeko."}
{"id": "910429", "revid": "23317", "url": "https://eu.wikipedia.org/wiki?curid=910429", "title": "Sunita Williams", "text": "Sunita Pandya Lyn Williams (Estatu Batuak, Ohio, 1965eko irailaren 19a) Estatu Batuetako Itsas Armadako ofizial eta astronauta bat da. Bi marka garrantzistu bereganatzeagatik da oso ezaguna. Alde batetik, ibilaldi espazial gehien gauzatu dituen emakumea izan zen bere garaian (7 guztira) eta bestetik, ibilaldi espazial batean igarotako denbora-tarte luzeena eman zuen emakumea izan zen (50 ordu eta 40 minutu). Sunita, 14.Espedizioaren eta 15.Espedizioaren menbru izendatu zuten\u00a0 Espazioko Estazio Internazionalean (ingelesez \"International Space Station\" edo ISS). 2012an, 32.Espedizioan ontzigintza-ingeniari bezala aritu zen, eta geroago, komandante bezala aritu zen hurrengo espedizioan. Sunita Williams\u00a0 2006ko espazio-estazioan zegoen \"Discovery\" izeneko transbordadore espazialean bidaiatu zuen eta 29 ordu eman zituen lanean espazioko estaziotik kanpo. Marka berri bat lortu zuen espazioan, 192 egun xahutuz.\nBizitza goiztiarra eta hezkuntza.\nSunita Williams Eucliden (Ohio) jaio zen. Bere gurasoak Deepak Pandya neuroanatomista indo-estatubatuarra eta Ursuline Bonnie dira, eta Falmouthen (Massachusetts) bizi dira. Sunita hiru seme-alabetatik gazteena da, izan ere, bere anaia, Jay Thomas lau urte zaharragoa da, eta bere arreba, Dina Annadj, hiru urte zaharragoa. Bere aitaren familia Jhulasanekoa da, Indiako Mehsana en Gujarateko distritukoa. Bere amaren aldeko birramona aldiz, Le\u0161en (Eslovenia) jaio zen eta Ameriketara emigratu zuen bere amarekin hamaika urte zituela. Williams Massachusettseko Needham en Needham institutuan graduatu zen 1983an.\n1987an, zientzia fisikoetan graduatu zen Estatu Batuetako Itsas Akademian (ingelesez \"United States Naval Academy\" edo USNA) eta 1995an antolakuntza-ingeniaritzan oinarritutako maisutza bat gauzatu zuen Floridako Teknologia Institutuan.\nKarrera militarra.\n1987ko maiatzean, Estatu Batuetako Itsas Armadako () alferez eginkizuna bete zuen.\u00a0 Kostaldeko komandoan 6 hilabetetako esleipen baten ondoren,\u00a0 Oinarrizko Urpeko Ofizial esleipena jaso zuen. Aurrerago, Aireko Ontzi Komandora aurkeztu zen, non ontzi-pilotu izendatu zuten 1989ko uztailean.\nLehen maratoia.\n2007ko apirilaren 16an, espazioko lehen maratoian parte hartu zuen. Bostoneko Maratoian parte hartu zuen eta egin beharreko distantzia lau ordu eta hogeita lau minututan burutu zuen. Gainontzeko tripulatzaileek etengabe animatu zuten. Bere ahizpak eta Karen L. Nyberg izeneko bere astronauta kideak, maratoia Lurrean gauzatu zuten, eta Williamsek bere kontrol-misioaren aurrerapenen eguneratzeak jasotzen zituen. Urte bat beranduago, Bostongo maratoian parte hartu zuen berriro ere.\nBizitza.\nMichael J.Williams izeneko polizia federal batekin dago ezkonduta Sunita. Hogei urtez egon dira ezkonduta, eta elkarrekin bizi dira Texaseko behe-auzoetan. 2012an, Ahmedabad hiriko haur bat adoptatzeko desioa adierazi zuten. 2007ko irailean, Sunita Indiara joan zen eta bere herrixka izan zen Gujarateko Jhulasan bisitatu zuen. World Gujarati Society-k \u00a0Sardar Vallabhbhai Patel Vishwa Pratibha sariarekin saritu zuen.\n2007an, American Embassy School izeneko eskolan hitzaldi bat eman zuen eta gero Manmohan Singh ezagutu zuen, garai hartako Indiako Lehen Ministroa.\nIbilaldi espazialak.\n2012ko abuztutik aurrera, Sunitak zazpi ibilaldi espazial egin zituen, eta guztien iraunaldia batuz gero, berrogeita hamar ordu eta berrogei minutuko denbora tartea egon da espazioan. Denbora-tarte horrek, espazioko ibiltari trebatuenen zerrendan 9.postua hartzera eraman du. 2012ko abuztuaren 30ean, Nazioarteko Espazio Estaziotik () kanpora abiatu zen EVA-18 ontzi estatubatuarra gidatzera Hoshide astronautarekin batera. Hondatuta zegoen Bus Nagusiaren Konmutaziozko Uniatea kendu eta aldatu zuten, eta hortaz aparte estalki termiko bat kokatu zuten egokitzaile nagusi batean."}
{"id": "910430", "revid": "512", "url": "https://eu.wikipedia.org/wiki?curid=910430", "title": "Martensita", "text": "Martensita oso material gogorra da, burdinaren egitura kristalinotik datorrena. Izena, Alemaniako metalurgia batetik datorkio, Adolf Martens (1850-1914). Era berean, martensita izena ere erabili daiteke difusio transformaketa bidez sortzen den edozein egitura kristalino izendatzeko. Martensitaren barruan oso gogorrak diren mineralak aurkitu ditzakegu listoi edo plaka kristal partikula bezalakoak.\nPropietateak.\nMartensita karbonozko altzairuetan eratzen da, austenitaren hozte azkarraren (tenplaketaren) ondorioz. Hain azkar hozten da, ezen\u00a0karbono atomoak ez daukatela nahiko denbora egitura kristalinotik kanpora hedatzeko kantitate nahikoetan zementita (Fe3C) sortzeko. Austenita \u03b3-Fe da, burdinaren eta aleazio elementuen soluzio solido bat.\nTenplaketaren ondorioz, aurpegietan zentratutako austenita kubikoa, aurpegietan zentratutako forma tetragonal eta tentsio handiko karbonoz\u00a0 gainasetutako egitura batean transformatzen da, martensita. Lortzen diren ebaketa deformazioek dislokazio ugari sortzen dituzte, hau da altzairuen gogortze mekanismo nagusia. Altzairu perlitiko baten gogortasunik altuena 400 Brinell da, eta martensita 700 Brinelleraino iritsi daiteke.\nErreakzio martensitikoa hoztean hasten da, austenita martensitaren formakuntza tenperaturara (Ms) heltzen denean eta ama-austenita mekanikoki ezegonkorra bilakatzen denean. Lagina itzali ahala, austenita ehunekoa geroz eta handiago bat martensitan bihurtzen da transformazio tenperaturarik baxuena (Mf) lortu arte, une horretan eraldaketa burutzen da.\nAltzairu eutektoide batek (% 0.78 C) % 6 eta 10 austenita badu, austenita atxikita deitzen zaio. Baliogabeko austenita atxikitutik hasten da, % 0. 6 C-rako, eta gora doa % 13-ko austenita atxikitua eta % 0.95 C izan arte. Aurrera jarraituz, % 30-47-ko austenita atxikitua lortu daiteke % 1.4 C edukiarekin. Hozketa azkar bat ezinbestekoa da martensita lortzeko.\nAltzairu xafla eutektoide mehe batentzat, tenplaketa 750\u00a0\u00b0C-tan hasten bada eta 450\u00a0\u00b0C-tan amaitzen bada 0.7 s-an, ez da perlita sortuko eta altzairua martensitikoa izango da austenita atxikitu kantitate txikirekin.\n% 0 eta 0.6 C edukia duten altzairuetan martensitak listoi itxura dauka, horregatik listoi martensita deritzo. % 1 C edukia duten altzairuek plaka itxurako egitura eratuko dute eta hauei plaka martensita deituko diegu. Bi ehuneko horien artean, egituraren itxura bien arteko nahasketa izango da. Martensitaren erresistentzia murriztu egingo da austenita atxikitua hazten den heinean. Hozte abiadura hozte abiadura kritikoa baino mantsoagoa bada, perlita sortzen hasiko da ale mugetan Ms tenperatura lortu arte. Ondoren, geratzen den austenita martensita bihurtuko da soinuren abiaduraren erdira altzairuan.\nAleatutako altzairu batzuetan martensita ere sortu daiteke lanaren ondorioz, altzairuaren deformazio tenperatura, austenita egitura duen bitartean, Ms tenperatura azpitik hoztuz eta zeharkako sekzioa % 20 eta 40 artean murriztuz deformazio plastikoarekin. Prozesu honek dislokazioen dentsitatea handitzen du 1013 cm-2-raino. Dislokazio kantitate handi hauei gehitzen badizkiegu prezipitatuak sortu eta finkatzen dituzten dislokazioak, altzairu oso gogor bat lortzen da. Prozedura hau maiz erabiltzen da zirkonioarekin gogortutako eta itriarekin finkatutako zeramiketan eta TRIP motako altzairuetan.\nMartensitaren eta austenitaren desberdintasun bat da, lehenengoak gorputzean zentratutako kristal-sistema tetragonala daukala eta bigarrenak aurpegietan zentratutako kristal-sistema kubikoa. Martensita hazkundearen faseak oso aktibazio energia termiko gutxi behar du, prozesua difusiogabeko transformazioa delako. Posizio atomikoen berrantolaketa finkoa eta azkarra sortzen da, eta tenperatura kriogenikoetan gertatzen dela jakina da. Martensitak austenita baino dentsitate txikiagoa dauka, beraz martensita transformakuntza bolumen aldaketa batean oinarritzen da. Hau baino faktore garrantzitsuago bat, tentsio ebakitzailea da, 0.26-ko balioa duena eta martensita plaken forma ezartzen duena.\nMartensita ez da altzairuaren fase-diagraman agertzen, ez delako orekako fase bat, zeren eta, oreka faseak hozte abiaura mantsoekin lortzen dira denbora nahikoa dutelako difusiorako, baina martensita normalean hozte abiadura handietan egiten da. Prozesu kimiko hau azeleratzen doan heinean tenperatuta altuagoetara, martensita suntsitu egiten da tenperaturaren ondorioz eta prozesu honi iragotzea deritzo. Aleazio batzuetan efektua murriztu egiten da beste elementu batzuk gehitzean, adibidez, worlframa gehitzean zementitaren nukleazioa oztopatzen duelako, baina gehiengoetan nukleazioa baimentzen da barne tentsioak arintzeko.\nTenplaketa kontrolatzeko oso zaila den prozesu bat da, horregatik altzairua tenplatu egiten da martensita ugari dagoen arte, eta gero, gradualki iragotzen da martensita kontzentrazioa murrizteko, nahi den aplikaziorako nahiago den egitura lortu arte. Martensiatren mikroegitura orratz itxurakoa bada materiala hauskorra izango da eta martensita kantitate gutxi badauka, berriz, biguna."}
{"id": "910432", "revid": "201", "url": "https://eu.wikipedia.org/wiki?curid=910432", "title": "Karlos Eduardo Estuardo", "text": ""}
{"id": "910433", "revid": "201", "url": "https://eu.wikipedia.org/wiki?curid=910433", "title": "San Pio X.a", "text": ""}
{"id": "910434", "revid": "336", "url": "https://eu.wikipedia.org/wiki?curid=910434", "title": "Sistema txertatu", "text": "Sistema txertatuak dira sistema elektriko edo mekaniko handi\u00a0 baten barnean funtzio jakin bat aurrera eramaten duten kontrolagailuak, gehienetan denbora errealeko informatikaz mugatuak.\u00a0 Sistema horiek gailu oso baten zati moduan txertatuta daude, eta gehienetan zati mekanikoz eta hardwarez osatuta daude. Txertatutako sistemek gaur egun erabiltzen diren gailu asko kontrolatzen dituzte. Fabrikatutako mikroprozesadore guztien ehuneko laurogeita zortzik sistema txertatuak erabiltzen dituzte.\nGaur egungo sistema txertatuak askotan mikroprozesagailuetan oinarritzen dira (memoria txertatua eta interfaze periferikoak dituztenak), baina baita mikroprozesadore arruntetan ere (kanpo-txipak eta interfaze-zirkuitu periferikoak erabiltzen dituztenak), baldin eta sistema konplexuagoak badira. Nolanahi ere,\u00a0 erabilitako prozesagailuen helburua oso zabala izan daiteke, aplikazio orokor batetik zenbait motatako kalkuluetan espezializatutakoetara, baita erabiliko den aplikaziorako egokitutakoetara ere.\nSistema txertatuak zeregin jakin batzuetarako erabiltzen direnez gero, diseinu- ingeniariek produktuen kostua eta tamaina optimiza ditzakete, fidagarritasuna eta errendimendua handituz. Hainbat sistema txertatu modu masiboan ekoizten dira, eskalako ekonomiaren onurak lortuz.\nSistema txertatuak mota askotarikoak dira; gailu eramangarrietatik, erloju digitaletara eta MP3 erreproduzitzaileetara. Baita\u00a0 instalazio finko handiak ere, hala nola semaforoen kontrolagailuak eta kontrolagailu logiko programagarriak. Azkenik, ibilgailu hibrido, irudi mediko eta hegazkinak bezalako sistema konplexuak daude. Konplexutasuna aldakorra da, txip bakarra duen mikrokontrolagailu batetik, unitate periferiko eta sare ugari dituen ekipamendu erraldoi baterainokoa.\nHistoria.\nLehen sistema txertatu aipagarria Apollo Guidance Computer-a izan zen, Charles Stark Draper-ek sortua MIT Instrumentation Laboratory-an\u00a0 1965. urtean. Proiektuaren sorreran, Apollo Guidance-a Apollo proiektuaren elementu arriskutsuena izan zen, garatu berri ziren zirkuitu txertatu monolitikoak erabiltzen baitzituen pisua eta tamaina murrizteko asmoz. Lehen produkzio masiboa 1961. urtean izan zen: Autonetics D-17 orientazio ordenagailua, Minuteman misila kontrolatzen zuena. 1966an Minuteman II-a produzitzen hasi zenean, lehen zirkuitu txertatuen kopuru handiko ordenagailuak D-17a ordeztu zuen.\n1960ko hamarkadan egin ziren lehen aplikazio horietatik asko merketu da sistema txertatuen balioa,\u00a0 eta beraien prozesatzeko ahalmenak eta funtzionaltasunak nabarmen egin du gora. Mikroprozesagailu zaharrak, Intel 4004a adibidez (1971n kaleratua), kalkulagailuetarako eta antzeko beste sistema txikietarako diseinatu ziren, baina hala ere kanpo memoria bat eta laguntza-txipak behar zituzten. 1978. urtean National Engineering Manufacturers Association-ek mikrokontrolagailu programagarrietarako estandarra kaleratu zuen, ordenagailuetan oinarritutako ia kontrolagailu guztiak barneratzen zituena, hala nola taula bakarreko ordenagailuak, zenbakizko eta gertaeretan oinarritutako kontroladoreak.\nMikroprozesadoreen eta mikrokontrolagailuen kostua jaitsi zenean, mikroprozesadoreek irakurriko dituzten aginteekin ordezkatu ahal izan ziren komandoetan oinarritutako osagai garestiak, potentziometroak eta kondentsadore aldakorren antzekoak. 1980ko hamarkadaren hasieran, memoria, sarrera eta irteerako sistemen osagaiak txertatu ziren mikrokontrolagailu bat osatzen zuten prozesadorearen txipean. Mikrokontrolagailuek aplikazioak aurkitzen dituzte helburu orokorreko ordenagailu bat garestiegia denean.\nKostu txikiko mikrokontrolagailu bat konpara daiteke bereizitako osagai ugarirekin, rol bera betetzeko.\u00a0 Nahiz eta testuinguru honetan sistema txertatuak normalean erabilitako soluzio tradizional bat baino konplexuagoak izan, konplexutasunik handiena mikrokontrolagailuaren barruan dago. Osagai osagarri oso gutxi behar dira eta diseinuaren ahalegin gehienak softwarean daude. Software bidezko prototipogintza eta proba erraz konpara daitezke zirkuitu berri baten diseinuarekin eta eraikuntzarekin."}
{"id": "910437", "revid": "56334", "url": "https://eu.wikipedia.org/wiki?curid=910437", "title": "Sistema txertatuak", "text": ""}
{"id": "910438", "revid": "512", "url": "https://eu.wikipedia.org/wiki?curid=910438", "title": "Li-Fi", "text": "Li-Fi (ingelesez: Light Fidelity) haririk gabeko komunikazio teknologia bat da, argia erabiltzen duena datuak eta posizioak transmititzeko gailuen artean. 2011n aurkeztu zuen Harald Haasek Edinburghen egin zen TEDGlobaleko hitzaldi batean. Li-Fiak, Wi-fi teknologiak baino abiadura bizkorragoa lortzen du LED bonbillak erabiltzen Internetera konektatzeko, argi ikusgaiak, izpi ultramoreak edo infragorriak erabiliz gero. \nEzberdintasun garrantzitsuena Li-Fi eta Wi-Fi artean, bigarrenak irrati-frekuentzia erabiltzen duela da. Hori dela eta, Li-Fiak zenbait abantai ditu biak alderatuz gero, garrantzitsuenak banda zabalera nabariki handiagoa, interferentzia elektromagnetikoak dauden inguruetan (hegazkinak, ospitaleak adibidez) segurtasunez funtzionatzeko gaitasuna, eta bizkortasuna dira. Teknologia hau, gogoz garatzen ari dira mundu osoko hainbat erakunde.\nHistoria.\nVLC (ingelesez:Visible Light Communication) teknologia 1880an garatu zuen Alexander Graham Bellek fotofonoa sortu zuenean. VLC teknologien bidez informazioa bidaltzen da argi ikusgaia erabiltzen.\n2011an, Harald Haas irakasleak \"Li-Fi\" terminoa sortu zuen TEDGlobaleko hitzaldi batean, \"argi guztietatik haririk gabeko datuak\" kontzeptua aurkeztu zuenean. Edimburgheko Unibertsitateko komunikazio mugikorretako irakaslea da, eta pureLiFiren sortzailea Mostafa Afgani doktorearekin batera. \nBeste norabide bakarreko produktuak eskaintzen dituzte zenbait konpainiak, baina ez dira Li-Fi deitzen IEEE 802.15.7r15ko estandarizazio batzordearen arabera.\n2013ko abuztuan, 1.6 Gbit/s-ko abiadura lortu zen kolore bakarreko LED bat erabiltzen. \nMunicheko BMW fabrikan, test bat gainditu zuen Li-Fiak 2018ko ekainean ingurune industrialean funtzionamendua egiaztatzeko. Gerhard Kleinpeter, BMWko proiektuen managerrak, informazioa bidaltzeko eta jasotzeko gailuen tamaina murriztea espero du, fabriketan eraginkorki erabili ahal izateko.\n2018ko abuztuan, Eskoziako institutu batean Li-Fia erabiltzen hasi ziren. Ikasleak haien ordenagailuetan, USB tresna batekin, sabaian dauden LED batzuek bidalitako informazioa jasotzen dute.\n2019ko ekainean, Oledcomm konpainia frantsesaren Li-Fi teknologia Paris Air Showean probatu zen. Konpainiak, Air France-ekin lan eginda, airean dagoen hegazkin batean probatu nahi du.\nTeknologiaren ezaugarriak.\nLi-Fia OWC (ingelesez: Optical Wireless Communications) teknologietatik dator, LED bonbilak erabiltzen dituena abiadura handiko komunikazioak eskaintzeko, Wi-Fiak egiten duen antzera. Li-Fiaren merkatuak 2013tik 2018ra ehuneko laurogeita biko hazkuntza izatea espero zen, 6 bilioi dolarko baliora iritsiz. Baina errealitatean ez da hainbeste garatu.\nVLC teknologiak LEDak oso azkar pizten eta itzaltzen funtzionatzen dute, begiekin ikusteko bizkorregi, beraz, gizakiok ezin dugu dir-dira nabaritu. LEDak beharrezkoak badira ere, argi gutxiago erabili ditzakete guk, gizakiok, argia ez ikusteko, eta aldi berean informazioa bidaltzen jarraitzeko. Argiak hormak gurutzatzeko gaitasuna ez izateak irismenaren murrizketa dakar, baina baita ziurtasuna ere Wi-Fiarekin alderatuz gero.\nLi-Fiaren beste abantaila, irrati-uhinak ez erabiltzea da. Wi-Fiaren espektrua bukatzen ari da, baina Li-Fiaren edukiera ia mugagabea da. Argi ikusgaiaren espektrua 10000 aldiz handiagoa da irrati frekuentzia osoarena baino. Gainera, Wi-Fia baino 10 aldiz merkeagoa izango da.\nPureLiFi 2014ko Bartzelonako Mobile World Congressean aurkeztutako sistema izan zen, Li-1st izenarekin.\nBg-Fi, Li-Fi sistema bat da, mugikorrentzako aplikazio bat eta zerbitzu final batek, Gauzen Internet tresna batek adibidez, osatzen dituztena. Mugikorrak bidalitako argia produktuan dagoen argi sentsore batera iristen da, eta argi hori informazio digitala bihurtuz, produktua eta mugikorra komunikatu ahal dute.\nErabilpenak.\nEtxeen Automatizazioa.\nEtorkizunean, aurresaten da etxeen automatizazioan Li-Fia beharrezkoa izango dela. Segurtasuna eta azkartasuna ziurtatzen dituelako. Argiaren ezgaitasuna hormak zeharkatzeko, ezinezkoa egiten du etxetik kanpo seinalea hackeatzea.\nUrpeko aplikazioak.\nUrrutitik erabiltzen diren urpeko ibigailu (ingelesez: ROV, Remotely Operated Vehicles) gehienak kablearekin maneiatzen dira. Honek arazo larri batzuk ditu, irismena, kableak puskatu daitezkeela eta abar. Baina argia urpetik garraio dezake, beraz Li-Fi komunikazioak erabiltzea aurreratze handia izango litzateke. Li-Fiaren helmena mugatuta dago argia urpean zeharkatzen duen distantziara. Argi kopuru adierazgarri batek ezin du zeharkatu 200 metro baino gehiago, eta ezinezkoa da 1000 metro baino gehiago igarotzea.\nHegazkinetan.\nLi-Fi erabiltzeak ez luke hegazkinen tresneriarekin interferentziak sortuko, beraz internetera konektatu ahal izango genuke.\nIndustria.\nIngurune industrial guztietan informazioa bidali behar da, eta Li-Fia erabili ahal da gaur egunekoak (eraztun-kolektoreak, ethernet...) erabili beharrean. Denbora errealean funtzionatzeko gaitasuna duelako, haririk gabeko LANak ordezkatu ditzake Li-Fiak. Fraunhofer IPMS, alemaniar konpainia batek, horrelako aplikazioentzako osagai bat garatu du.\nPublizitatea.\nKaleko argiak publizitatea egiteko erabiliak izan daitezke, mugikorrei hurbileko denden iragarkiak bidaliz Li-Fiaren bitartez. Dendak, gainera, haien aurreko argiak erabili ahal dituzte beherapenak edo promozioak erakusteko.\nHezkuntza.\nIrakasleen eta ikasleen artean elkarte langileagoa sortu ahal dira denbora errealeko komunikazioa erabiliz. Elkarrekin lan egitea errazagoa izango litzateke, gainera, irakasleek laguntza gehiago eskaintzeko aukera izango zuten ikasleek eskolako materia errazago ulertu ahal izateko."}
{"id": "910440", "revid": "1545", "url": "https://eu.wikipedia.org/wiki?curid=910440", "title": "The Boys (2019ko telesaila)", "text": "The Boys (), 2019ko estatubatuar superheroi telesaila da. Garth Ennis eta Darick Robertsonen izenburu berdineko komikian oinarritua dago. 2019ko uztailaren 26ean Amazon Prime Video internet bidezko katean aireratzen hasi zen. Karl Urban, Jack Quaid, Antony Starr, Erin Moriarty, Dominique McElligott, Jessie T. Usher, Laz Alonso, Chace Crawford, Tomer Kapon, Karen Fukuhara, Nathan Mitchell eta Elisabeth Shue aktoreek antzeztu zuten.\nArgumentua.\nTelesaila superheroiak ospearen eta famaren eraginpean jarrera ezberdinak hartzen dituzten mundu batean girotua dago, horietako batzuei ospea burura igo, beren buruak ustelkeria bidean jarri eta oraindik eta ospetsuago bilakatzeko gizateria arriskuan jarriko baitute. \"Mutilak\" izeneko taldeak gizarteari kalte egiten ari zatzaien \"Zazpiak\" taldea geldiarazten saiatuko da, horrek dakartzan arriskuak kontutan hartu gabe. \"Mutilek\" taldeak superheroi harroputzak nahiz sor daitezkeen beste superheroi berriak zaintzapean izateko ardura hartuko du."}
{"id": "910441", "revid": "336", "url": "https://eu.wikipedia.org/wiki?curid=910441", "title": "Sergio Cubero", "text": "Sergio Cubero Ezkurra (Mungia, 1999ko irailaren 5a) Euskal Herritar futbolaria da. Arenas, Athletic eta Eibar taldetako harrobietan hezia. Normalean erdiko edo eskuin atzelari moduan aritzen da."}
{"id": "910442", "revid": "512", "url": "https://eu.wikipedia.org/wiki?curid=910442", "title": "Hochheim am Main", "text": "Hochheim am Main Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910443", "revid": "512", "url": "https://eu.wikipedia.org/wiki?curid=910443", "title": "Karben", "text": "Karben Alemaniako udalerria da. Hessen estatuan dago, barrutian. 2014an biztanle zituen kilometro koadrotan banatuta."}
{"id": "910444", "revid": "16654", "url": "https://eu.wikipedia.org/wiki?curid=910444", "title": "Ekhi Bravo", "text": "Ekhi Bravo Doiz (Donostia, 1997ko azaroaren 30a) Euskal Herritar futbolaria da."}
{"id": "910445", "revid": "512", "url": "https://eu.wikipedia.org/wiki?curid=910445", "title": "Arantza Ruiz", "text": "Arantza Ruiz Migu\u00e9lez (Zalla, Bizkaia, 1976) bizkaitar kazetaria eta telebista aurkezlea da. Hamasei urtez Radio Euskadiko langilea izandakoa, 2015etik 2021era hainbat saiotako aurkezlea izan zen ETB2n, besteak beste \"La noche en jake\" eztabaida saioarena eta \"Qu\u00e9 me est\u00e1s contando\" arratsaldeko magazinarena. 2021eko otsailean EITBko albistegien zuzendari orokorra izango zela iragarri zen.\nIbilbidea.\nHamasei urtez Radio Euskadin aritu zen, 1999an bekadun hasi zenetik 2015era arte. Ibilbide horretan emisorako albistegi nagusiak gidatu zituen, besteak beste \"Boulevard\", \"Ganbara\" eta \"Cr\u00f3nica de Euskadi\" saioak. 2015ean Radio Euskaditik kaleratua izan zen, eta telebistan lanean hasi zen.\n2015etik 2016ra \"En Jake\" saioko aurkezlea izan zen ETB2n, Xabier Lapitzekin batera, eta 2016ko udan \"Teleberri\" albistegiaren asteburuko edizioan ordezko aurkezle lanak egin zituen. 2016-2017 denboraldian \"La noche en jake\" eztabaida saioa ere aurkeztu zuen. 2017ko udan \"La Imagen de Mi Vida\" programa aurkeztu zuen. 2017-2018 denboraldian \"7 D\u00edas\" eztabaida saioa gidatu zuen, Estibaliz Ruiz de Azuarekin batera. 2018tik 2019ra \"360\u00ba\" markapean bi eztabaida saio aurkeztu zituen, \"T\u00fa decides\" eta \"Punto de vista\". 2019ko irailean \"Qu\u00e9 me est\u00e1s contando\" arratsaldeko magazin saioa aurkezten hasi zen. 2020ko irailean hasi zen denboraldian ere aurkezle lanak egin zituen, 2021eko otsailera arte. Telebistako aurkezle lanetan zebilela aktualitate edo elkarrizketa saio bereziak aurkeztu zituen, eta berriemaile berezi gisa ere jardun zuen.\n2021eko otsailean EITBren administrazio kontseiluak organigrama berria iragarri zuen, hainbat izendapen aditzera emanda. Horien artean, Arantza Ruiz EITBko albistegien zuzendari orokorra izango zela jakinarazi zen. Postu berria da, eta EITB taldeko hedabide guztien ardura izango du.\nBizitza pertsonala.\nZallan jaioa izan arren, Gue\u00f1esen bizi da. Ezkonduta dago eta bi semeren ama da."}
{"id": "910446", "revid": "512", "url": "https://eu.wikipedia.org/wiki?curid=910446", "title": "Oberzent", "text": "Oberzent Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910447", "revid": "512", "url": "https://eu.wikipedia.org/wiki?curid=910447", "title": "Rosbach vor der H\u00f6he", "text": "Rosbach vor der H\u00f6he Alemaniako udalerria da. Hessen estatuan kokatuta dago, barrutian. 2014an biztanle zituen kilometro koadrotan banatuta."}
{"id": "910449", "revid": "27291", "url": "https://eu.wikipedia.org/wiki?curid=910449", "title": "Ada (programazio lengoaia)", "text": ""}
{"id": "910453", "revid": "119347", "url": "https://eu.wikipedia.org/wiki?curid=910453", "title": "Haririk gabeko sarbide-puntu", "text": "Konputagailu-sareetan haririk gabeko sarbide-puntua edo wireless access point (WAP), edo orokorrean sarbide-puntua edo access point (AP), sareko hardware gailu bat da beste Wi-Fi gailu batzuk harizko sarera konektatzea ahalbidetzen duena. APa normalean bideratzaile batera konektatzen da (harizko sare baten bitartez) gailu autonomo bezala, baina bideratzailearen osagai integral izatea ere gerta daiteke. AP bat ez da \"hotspot\" edo puntu bero baten berdina; puntu beroa kokapen fisiko bat da zeinaren bitartez Interneterako sarbidea lortuko den, normalean Wi-Fi teknologia erabiliz.\nKonexioak.\nAP bat zuzenean konektatzen da harizko LAN sare batera, normalean Ethernetera, eta APak gero haririk gabeko LAN teknologia erabiliz haririk gabeko konexioak ahalbidetzen ditu, normalean Wi-Fi konexioak, beste gailuek harizko konexio hori erabili ahal izateko. APek haririk gabeko gailu askoren konexioak onartzen dituzte harizko konexio bakarra erabiliz.\nHaririk gabeko datu estandarrak.\nHaririk gabeko sarbide-punturako eta haririk gabeko bideratzaile teknologiarako haririk gabeko datu estandar asko sortu dira. Haririk gabeko konexio azkarragoen beharrarekin batera, behar horiek asetzeko estandar berriak sortu izan dira. Haririk gabeko bideratzaile batzuek Wi-Fi teknologia zaharragoekin bateragarritasuna eskaintzen dute, gailu asko estandar zaharragoekin lan egiteko fabrikatu baitziren. Honako hauek dira haririk gabeko datu estandarrak, IEEE 802.11 estandar multzoko barnekoak:\nHaririk gabeko sarbide-puntu eta ad-hoc sare arteko alderaketa.\nJende askok haririk gabeko sarbide-puntu eta haririk gabeko ad-hoc sareak nahasten ditu. Haririk gabeko ad-hoc sare batek gailu bi edo gehiagoren arteko konexioa erabiltzen du inolako sarbide-punturik erabili gabe; gailuak zuzenean komunikatuko dira irismen barruan badaude. Datuen trukaketa bizkorraren beharra dagoenean edo jokalari anitzeko bideo-jokoetan ad-hoc sareak erabiltzen dira, konfigurazioa erraza delako eta sarbide-puntu beharrik ez dagoelako. Bere P2P edo puntutik-punturako diseinua dela eta, ad-hoc Wi-Fi konexioak Bluetooth konexioen antzekoak dira.\nAd-hoc konexioak instalazio iraunkor baterako ez dira gomendagarriak. Ad-hoc sareen bitartez Interneterako sarbideak, Windows Interneteko Konexio Partekatzea bezalako funtzioak erabiliz, gertu dauden eta gailu gutxiren artean funtzionatuko du, baina eskalatzea behar denean ez du ondo funtzionatuko.\nMugak.\nIEEE 802.11 estandar multzoak gomendatzen du AP batek gehienez 10-25 bezero izan ditzala. Hala ere, benetan onartutako bezero kopurua faktore askoren arabera nabarmenki alda daiteke. Hala nola, erabilitako AP motak, bezeroaren ingurunearen dentsitatea, bezeroak nahi duen errendimendua, etab.\nKomunikazioaren irismena ere modu nabarian alda daiteke hainbat faktoreren arabera: barnealdean ala kanpoaldean dagoen, lurrarekiko altuera, gertuko oztopoak, maiztasun berdinean seinaleak igortzen dituzten gailu elektronikoen interferentziak, antena mota, irrati maiztasuna eta gailuen irteera potentzia. Sare diseinatzaileek APen irismena handitu dezakete errepikagailuak, zeinak irrati seinalea anplifikatzen duten, eta erreflektoreak edo errepikagailu pasiboak erabiliz, zeinak seinalea errebotatzen duten. Baldintza esperimentaletan, haririk gabeko sareetan ehunka kilometroko distantziak lortu dira.\nEskualde gehienek haririk gabeko sareentzako maiztasun kopuru mugatua daukate. Normalean, aldameneko APek maiztasun desberdinak (kanalak) erabiliko dituzte haien bezeroekin komunikatzeko, gertuko sistemekin interferentziak saihesteko helburuarekin. Haririk gabeko gailuek beste maiztasun batzuetan datu trafikoa \"entzun\" dezakete, eta maiztasun batetik bestera aldatu harrera hobea lortzeko. Hala ere, mazitasun kopuru mugatuak arazoak sor ditzake AP asko erabiltzen dituzten eta eraikuntza altuak dituzten jendetza dagoen erdiguneetan. Ingurune horretan, seinalearen gainjartzea arazo bihurtzen da interferentziak sortzen baititu, datu erroreak eta seinale erorketak eragiten dituztenak.\nHorretaz gain, haririk gabeko sareek banda zabalera handiketaren eta errendimenduaren eremuan ezin dituzte harizko sareek lortzen dituzten parametroak gainditu. Honen adibide argia dira, 2013tik aurrera dentsitate-handiko 256-QAM modulazioan, merkatuan dauden haririk gabeko 3-antenako gailuak 240 Mbit/s-ko abiadura-iraunkor errealera hel daitezkeela 13 metroko bi hormen artean (NLOS) edo 360 Mbit/s-ko abiadurara 10 metroko distantzian LOS edo 380 Mbit/s-ra bi metroko distantzian; harizko hardwarea edo antzekoa, ordea, 1000 Mbit/s-ra hel daiteke 100 metroko distantzian kable pare bihurritua erabiliz, baldintza onenetan (Gigabit Ethernet kablea).\nHaririk gabeko sareetan abiadura handitzeko dagoen eragozpena, Wi-Fi teknologiak daukan komunikazio euskarri partekatutik dator. Horrela, komunikatzen ari diren azpiegitura moduan dauden bi estazio, nahiz eta AP berdina erabiltzen egon, fotograma bakoitza bi aldiz transmititu behar da: igorletik APra eta APtik hartzailera. Horrek banda zabalera eraginkorra gutxi gorabehera erdira murrizten du, modu horretan APak daukan errendimendurako datuen aire gaineko tasa errealaren erdia baino pixka bat gutxiago erabiltzea ahalbidetzen du. Horrela, 54 Mbit/s-ko abiadura lortu dezakeen haririk gabeko konexio batek 20tik 25Mbit/s-rako TCP/IP datu tasarekin garraia dezake gehienez. Kable bidezko sareen erabiltzaileek abiadura handiagoak espero dituzte, eta haririk gabeko konexioak erabiltzen dituztenek, gogotsu nahi dute esperotako abiadurara heltzea.\n2012rako, 802.11n-n oinarritutako sarbide-puntuek eta erabiltzaile gailuek merkatuaren zati handi bat lortu zuten eta estandar horren amaierarekin 2009. urtean hornitzaile desberdinetako produktuak integratzeko arazoak gutxitu dira.\nSegurtasuna.\nHaririk gabeko sarbideak segurtasun arreta bereziak behar ditu. Harizko sare askok haien segurtasuna sarbide fisikoan oinarritzen dute, sare lokalean dauden erabiltzaile guztiez fidatuz, baina haririk gabeko sarbide-puntuak sarera konektatuta egonez gero, irismen eremu barruan (normalean nahi den eremua baino urrunago) dagoen edonor sarera erants daiteke.\nIrtenbide ohikoena haririk gabeko trafikoaren enkriptatzea da. Sarbide-puntu berriek \"built-in\" enkriptazioa daukate, zeinaren bitartez segurtasuna lor daitekeen. AP batzuek \"hotspot\" moduko autentikazioak erabiltzen dituzte, Radius moduko zerbitzariak erabiliz."}
{"id": "910455", "revid": "336", "url": "https://eu.wikipedia.org/wiki?curid=910455", "title": "Telebista-kanal", "text": "Telebista kanal bat lurreko frekuentzia edo zenbaki birtual bat da, telebista sare edo estazio bat banatzen duena. Esaterako, Ipar Amerikan, \"2. kanalak\" 54-60 MHz-eko lurreko edo kable bandari egiten dio erreferentzia. Kokapenaren eta zerbitzu hornitzailearen arabera, kanalak telebista estazio desberdinen edo kablez banaturiko kanalen artean elkarbanatu daitezke.\nEskualde desberdinetako banda plan multinazionalaren arabera, telebista analogikoko kanalak normalean 6, 7 edo 8 MHz-ekoak dira banda zabalerari dagokionez. Ondorioz, telebista kanalen maiztasunak aldatuz doaz. Kanalen zenbatzea ere desberdina da. Lurreko telebista digitalen kanalak haien arbaso analogikoen berdinak dira ondare arrazoiak direla eta. Hala ere, multiplexazioaren bidez, irrati frekuentzia kanal fisiko bakoitzak hainbat azpikanal digital izan ditzake. Sateliteetan, errepikagailu bakoitzak normalean kanal bakarra izaten du. Hala ere errepikagailu bakoitzean hainbat kanal txiki eta independente egon daitezke, erlazionaturik ez dauden transmisioen arteko babes banden beharraren ondoriozko banda zabalera galera batzuekin. Japonian eta Brasilen erabilitako ISDBk segmentu modu antzekoa dauka.\nArea berdineko lurreko kanalen arteko interferentziak ekiditeko, bi estazio analogikoren maiztasun esleipenen artean gutxienez kanal bat salto egin behar da. Kasu honetan kanal zenbakiak sekuentzialak dira eta maiztasunak aldiz, ez-jarraiak. Esaterako, 6. kanaletik 7.era VHF banda baxutik altura salto egiteko eta 13. kanaletik 14.era UHFra salto egiteko. Kable bidezko telebistan posiblea da alboko kanalak erabiltzea, denak baitira potentzia berdinekoak. Hau 2 estazio potentzia eta altuera berdinarekin eta kokapen berdinetik transmitituak badira soilik da posible. DTTrako hautakortasuna berez hobea da. Ondorioz, alboko kanalak (bai estazio analogiko zein digitaletan) area berdinean ere erabil daitezke.\nBeste esanahi batzuk.\nOrokorrean \"telebista kanal\" terminoak telebista estazio edo bere ordainpeko telebista baliokideari egiten dio erreferentzia. Batzuetan, bereziki Estatu Batuetatik kanpo eta ordainpeko telebistaren testuinguruan, \"telebista sare\" terminoaren ordez erabiltzen da \"telebista kanal\". Izan ere, \"telebista sare\" terminoa afiliazioa eta programazioaren zati bat edo guztia partekatzen duten geografikoki banatutako telebista kanalen multzoa definitzeko erabiltzen da. Terminologia hau nahasgarria izan daiteke beste eskumen batzuetan, esaterako Europan, non lurreko kanalak normalean kanal fisikoetatik ohiko kokapen numerikoetara mapeatzen diren (adibidez, BBC One-ek ez du \"1 kanal\" baten transmititzen, baina hala ere telebista britaniar gehienetan 1 sarrera esleitzen zaio). Plataforma digitaletan, kokapen-kanalak ausazko eta aldakorrak izaten dira kanal birtualei esker.\nTelebista estazio.\nTelebista estazio bat, eremu zehatz batean telebista hartzaile bati audioa eta bideoa transmititzen dion lurreko estazio mota bat da. Tradizionalki, telebista estazioek airetik irrati seinale bereziki kodetuak bidaliz egiten zituzten beraien transmisioak. Hauei lurreko telebista deitzen zitzaien. Telebista estazio indibidualak normalean gobernuko agentzia batek emandako lizentziak dira. Lizentzia hauen bitartez, irrati espektroaren atal bat (kanal bat) erabiltzeko baimenduta egongo dira eta bertatik beraien seinaleak bidaliko dituzte. Estazio batzuek LPTV irrati-difusio itzultzaileak erabiltzen dituzte urrunago dauden eremuetan birtransmititzeko.\nGaur egun, telebista estazio asko lurreko transmisio analogikotik (NTSC, PAL edo SECAM) lurreko transmisio digitalera (ATSC broadcast, DVB edo ISDB) aldatzeko prozesuan daude.\nLurrekoak ez diren telebista kanalak.\nEskualde batzuetan lurreko telebista seinaleak jasotzeko zailtasunak direla eta, (bereziki inguru menditsuetan) \"direct-to-home\" satelite eta kable telebista bezalako banaketa alternatiboak sartu dira. Kable edo satelite gainean lan egiteko bereziki sortutako telebista kanalek telebista estazio eta telebista sarearen arteko linea lausotzen dute. Gertakari honek kable bidezko lehenengo kanalek haien buruak superestazio bezala definitzea ekarri zuen.\nSatelite eta kableek aldaketak sortu dituzte. Eskualde bateko programazio telebista estazio lokalak kable bidez garraiatzeko eskatuak izan daitezke, baina TLC bezalako eduki hornitzaileak aldiz ez. Azken hauek ez daude estazio bat izango balira bezala transmisio ekipamendua martxan edukitzeko lizentziatuta eta, aldi berean, ez dituzte lizentziadun transmisoreak erregularki edukiz hornitzen. Era berean, TNT bezalako banatzaile bat bere programazio propioa sortzen has daiteke edota ordainpeko telebistan soilik ikus daitezkeen ikuskizunak lurreko estazioetara sindikatuak izan daitezke. Nazio mailako kanal bat sortzeko kostua gutxitu egin da eta ondorioz, kanal hauen kopurua nabarmen hazi da, gehienak talde txiki batekoak izanik.\nNazio mailako kable edo satelite kanalei erreferentzia egiteko aurretik aipatutako definizioetatik \"sare\" edo \"estazio\" terminoen erabilera teknikoki okerra da. Hala ere, hau enpresa batetik bestera aldatzen den bereizketa arbitrario eta garrantzirik gabekoa da. Hain zuzen, \"kable sare\" terminoa Estatu Batuetan kanal horiei erreferentzia egiteko ohiko termino gisa ezarri da. Estatu Batuetan ordainpeko telebista kanalen arteko banaketa geografiko bat ere badago. Izan bedi programazioan (esaterako, Fox Sport taldearen eskualdeko kirol kanalak) edo kable bidezko konpainia lokalak eskualdearen arabera sartutako publizitatean.\nLehen definitutako kokapen-kanal baten eta zentzu honetan uler daitekeen telebista kanal baten arteko legezko bereizketa bat beharrezkoa izatekotan, kokapen-kanal bat \"programazio zerbitzu\" bat bezala defini daiteke eta telebista kanal bat berriz, \"programazio enpresa\" bat bezala. "}
{"id": "910457", "revid": "119347", "url": "https://eu.wikipedia.org/wiki?curid=910457", "title": "Hezetasun erlatibo", "text": "Hezetasun erlatiboa, tenperatura zehatz batean ur lurruntasunaren presio partziala eta ur lurruntasun balantze presioaren arteko erlazioa da.\nHezetasun erlatiboa, sistemaren tenperatura eta presioaren araberakoa da. Ur lurrunketa kantitate berdinak hezetasun erlatibo handiagoa sortzen du aire hotzean aire beroan baino. Honekin erlazionatutako aldagai bat ihintza da.\nDefinizioa.\nAirearen eta uraren arteko hezetasun erlatiboa (\"RH edo\" formula_1\")\" tenperatura zehatz batean, ur lurruntasunaren (formula_2\")\" \u00a0presio partziala eta ur balantzearen (formula_3\")\" lurruntze presioaren arteko erlazio bezala definitzen da.\nformula_1=formula_5\nNormalean, hezetasun erlatiboa ehunekotan adierazten da: ehuneko handiago batek, airea eta uraren arteko nahasketa hezeagoa dela esan nahi du. %100eko hezetasun erlatiboan, airea gainezka dago eta ihintza egoeran aurkitzen da.\nEsanahia.\nKontrol klimatikoa.\nKontrol klimatikoa, tenperatura eta hezetasun erlatiboa eraikinetan, ibilgailuetan eta bestelako leku itxietan kontrolatzeari deritzo. Helburua, giza ongizatea, segurtasuna eta osasuna sustatzea da, eta honekin batera ingurumeneko baldintzak betetzea.\nHezetasun erlatiboa eta erosotasun termikoa.\nHezetasun erlatiboak, gizakien erosotasun termikoan paper garrantzitsua jokatzen du aireko tenperatura, batez besteko irradiatze-tenperatura, airearen abiadura, tasa metabolikoa eta arropa kantitatearekin batera.\nOrokorrean, tenperatura altuak tenperatura baxuekin konparatuz, ongizate termikoa lortzeko, hezetasun erlatibo baxuagoa behar du.\nNahiz eta ongizate termikoan hezetasun erlatiboa faktore garrantzitsua den, gizakia tenperatura aldaketekiko sentikorragoa da, hezetasun erlatiboarekiko baino. Airearen tenperatura baxua denean, hezetasun erlatiboak ongizate termikoan efektu txikia du. Berriz, tenperatura moderatua bada efektua nabariagoa izango da eta azkenik, tenperatura altua bada efektua oraindik handiagoa izango da.\nHezetasun erlatiboak eragindako ondoeza gizakian.\nEguraldi hotzetan, kanpoko tenperaturak ur lurruntasunaren fluxu gaitasuna murrizten du. Hori dela eta, elurra ari duenean, kanpoko hezetasun erlatiboa baxua da, baina airea eraikin batera sartzean berotu egiten da eta hezetasun erlatiboa oso baxua bilakatzen da. Egoera honek airea oso lehorra izatea eragiten du ondoeza eraginez.\nHezetasun maila baxuak alde batetik, ehuna estaltzen duen sudur-hodiak kaltetzea eragiten du, errinobirus birusaren sartzea erraztuz. Bestetik, sudur hemorragien ohiko etiologia izaten da. Hori dela eta, sintoma hauek arintzeko, etxeetan hezetasun dispositiboak izatea gomendatzen da. Sudur-hodien lehortzea ekiditeko, hezetasun erlatiboa %30a baino gehiagotan mantendu behar da.\nTenperaturaren arabera, gizakia %30etik %70rako hezetasun tartean eroso sentitu daiteke, %50a eta %60a egokienak izanik. Hezetasun maila baxuak, arnasketa arazoak, ondoeza eta alergien okertzea eragin dezake. Horregatik neguan, hezetasun erlatiboa %30 edo gehiagotan mantentzea gomendatzen da. Gainera, %20 baino gutxiagoko hezetasun erlatiboak begiko narritadura sor dezake.\nEraikinak.\nKlimaren kontrola egiteko HVAC sistema erabiltzen duten eraikinetan, hezetasun erlatiboa tarte egokietan mantentzea dute helburua, hau da, tarte nahiko baxua erosoa izan dadin, baina tarte nahiko altua aire lehorrak eragiten dituen konplikazioak ekiditeko.\nTenperatura altua denean eta hezetasun erlatiboa baxua, uraren lurrunketa azkarra da, lurzorua sikatzen da eta azaleko izerdia erraz lurruntzen da. Egurrezko altzairuak berriz, uzkurtu egin daitezke bertako margoa kaltetuz. Hala ere, tenperatura baxua denean eta hezetasun erlatiboa altua, ur lurrunketa geldoa izango da. Aipatzekoa da, hezetasun erlatiboa %100era gerturatzen denean, azaleren kondentsazioa gerta daitekeela honen korrosioa, hondatzea eta bestelako kalteak eraginez. Emergentzia irteerak izoztea ere gerta daiteke.\nLaborategiak, ospitaleak eta bestelako eraikinak, hezegailuak eta kontrol sistemak beharrezkoak dituzte, hezetasun erlatiboa maila zehatz batean mantendu dadin.\nIbilgailuak.\nEraikinetan aipatutako oinarrizko printzipioak ibilgailuetan ere erabiltzen dira. Gainera, segurtasunaren inguruko gogoetak ere egon daitezke. Adibidez, ibilgailu baten barruan hezetasun handiak kondentsazio arazoak sor ditzake, haizetakoak lausotuz eta osagarri elektrikoen zirkuitulaburketa eraginez.\nPresiozko ibilgailuentzat, hala nola, hegazkinak, espazio-ontziak\u2026 gogoeta hauek segurtasunerako ezinbestekoak dira eta presio hauek mantentzeko ingurumeneko kontrolerako sistema konplexuak beharrezkoak dira.\nHegazkintza.\nBidai luzeak egiten dituzten hegazkinek, hezetasun erlatibo baxuarekin funtzionatzen dute, askotan ehunekoa %10 baino txikiagoa izanik. Hezetasun baxua, hegazkinen altitudeetan aurkitzen den aire hotzaren aspirazioaren ondorio izaten da. Aire honen ondorengo berotzeak, hezetasun erlatiboa murriztea eragiten du. Egoera honek eragozpen ezberdinak sortzen ditu, batik bat, mina begietan eta azalaren zein ehunen lehortzea. Kasu hauetan ez dira hezetasun sistemak erabiltzen, maila egokian mantentzeko behar den ur bolumena eragozpen bat delako hegazkinen pisuarentzat.\nAire hotzak eta hezetasunak izotza sortzea eragin dezakete eta faktore hau hegazkinentzako arriskutsua da pisua handitzea eta hegalak kaltetzea eragiten duelako. Honekin batera, karburagailu motorrak ere izotza sortzeko arriskua dute.\nHau guztia dela eta, aireztatze txosten meteorologikoek, hezetasun erlatiboa adierazten dute.\nHegazkin gidariek aireratze neurriak kalkulatzean, hezetasuna kontuan hartu behar duten aldagai bat da, alde batetik, hezetasun altuak pista luzeagoak behar izatea eragiten duelako eta bestetik, aireratze etekina murriztu egiten delako.\nTenperatura handitzeak, altitude dentsitatea ere handitzea eragingo du. Hori dela eta, hezetasun eta bero egoera jakin batean, dentsitate altuera benetako altuera baino handiagoa izan daiteke.\nNeurketa.\nHigrometroa, airearen hezetasuna neurtzeko erabiltzen den tresna da.\nAire eta uraren lurruntasunaren arteko hezetasuna taula batzuen bidez neurtzen da baldin eta bulbo lehorraren tenperatura (T) eta bulbo hezearen tenperatura ezagutzen badira (Tw). Kantitate hauek, psikometroaren bidez erraz estimatzen dira.\nTenperaturaren araberako ur lurrunketaren oreka presioa ezagutzeko hainbat formula enpiriko ezagutzen dira. Antoine ekuazioa hiru parametro dituen ekuazioa da eta errazenetarikoen artean aurkitzen da. Magnus-Tetens eta Golf-Gratch ekuazioak konplexuagoak dira, baina baita zehatzagoak ere.\nLiteraturan sarritan aurkitzen den ekuazioa Arden Buck ekuazioa da:\u00a0 \u00a0 \u00a0 \u00a0 \u00a0\nformula_6,\nT, bulbo hezearen tenperatura da eta Celsius gradutan (\u00b0 C) aurkezten da. P, erabateko presioa da eta milibaretan aurkezten da. Azkenik formula_7, milibaretan definitzen den lurruntasun presioaren oreka da.\nFormula hau, ur lurrunketaren oreka presioa ezagutzeko erabiltzen denean, Buckek, gehiegizko akats erlatiboa %0.20 baino txikiagoa dela baieztatu du -20\u00a0\u00b0C eta +50\u00a0\u00b0C artean."}
{"id": "910462", "revid": "119347", "url": "https://eu.wikipedia.org/wiki?curid=910462", "title": "Lurraren errotazio", "text": "Lurraren errotazioa bere ardatzaren baitan bira egitean datzan Lurraren mugimenduetako bat da. Lurrak, Eguzki Sistemako gainerako planetek bezala (Venus izan\nezik) mendebaldetik ekialdera biratzen du. Ipar Poloa erreferentzi hartzen badugu, Lurrak erlojuaren aurkako noranzkoan ematen du bira. Lurrak ardatz horren inguruan bira oso bakoitza emateko 23 ordu, 56 minutu eta 4 segundo behar ditu. Mugimendu hau Foucaulten penduluarekin nabaria da, zeinaren masa altuera handiko puntu batetik askatzen da bere mugimendua Lurreko biraketa mugimendutik independentea izan dadin, hau da, lurretik, baina ezin da sabaian eskegita dagoen puntutik erabat independentea izan.\nLurraren errotazioaren abiadura ekuatorean 1600 km/h-koa da, baina poloetara gero eta gehiago hurbiltzerakoan balio hau jaisten joango da, bertara heltzean balio nulua lortuko duen arte. Milioika urtetan zehar, Ilargiarekin izandako grabitazio elkarrekintzen ondorioz, errotazioa nabarmen murriztu da. Hala ere, 2004ko Indiako ozeanoko lurrikarak bezalako zenbait gertakari garrantzitsuk errotazioa hiru mikrosegundo bizkortu dute. Azken glaziazioaren ondoren martxan dagoen glaziazio osteko doikuntza, Lurraren masa banaketa aldatzen ari da, eta ondorioz, inertzia momentua moldatzen doa, eta momentu angeluarraren kontserbazio legearen eraginez, biraketa periodoa ere.\nLurreko egunaren neurketa.\nNeurketa honek errotazio mugimenduaren balio zehatza hartzen du kontuan. Balio hori gero eta laburragoa egiten ari denez, erloju atomiko baten bidez denbora hori aldiro egokitzea beharrezkoa da. Erloju hauek zehaztasun handikoak dira eta ez daude lurraren errotazioaren abiaduraren menpe. Jakina, lurraren errotazioaren iraupena ezin da erloju atomikora egokitu (esan dugun bezala, ez dagoelako mugimendu hauen iraupenaren menpe), aldiz, erloju atomiko bati esker lortutako ordua, 2017. urtea hastean gertatu zen bezala lurraren errotazioaren mugimendua baino segundo bat beranduago bada, lurraren errotazio mugimenduan aipaturiko segundo hori kendu egiten da. Errotazio honen beherakada motel baina konstante honek Big Bang\u00a0 teoriarekin lotura izan dezake, hedatzen ari den unibertsoan, non mugimenduaren hedapen abiadura denborarekin batera murrizten den. Hala ere, hau ez da garrantzitsua lurreko biraketaren ondorioak aztertzen ditugunean (edo translazioarenak).\nBataz besteko eguzki eguna.\nUrte osoan zehar eguzki egunaren bataz\u00a0 besteko iraupena 86,400 eguzki segundo dira. Gaur egun, segundo hauetako bakoitza, SI segundo bat baino pixka bat luzeagoa da. Honen arrazoia, mareen marruskadura dela eta, bataz besteko eguzki eguna XIX. mendekoa baino luzeagoa dela da. 1871n\u00a0 segundo tartekatuak erabiltzen hasi zirenetik, Eguzki egunaren batez besteko iraupena 86,400 SI segundo baino 0-2 ms handiagoa da. Bigarren batez besteko eguzki segundoa 1895ean aukeratu zuen Simon Newcomb-ek denboraren unitate independente gisa bere \"Eguzki tauletan\". Taula hauek munduko efemerideak kalkulatzeko erabili ziren 1900 eta 1983 urteen artean, beraz, azkenengo hau efemeride segundo izenarekin ezagutzen zen. 1967an, SI-ko segundoa, efemeride bihurtu zen.\nIzar eta sideral eguna.\nLurraren izar finkoekiko biraketa periodoa, Lurraren Biraketa eta Erreferentzia Sistemen Nazioarteko Zerbitzuak (IERS)\u00a0 izar egun deitua, 86.164.098903691 eguzki segundo dira batez beste (UT1) (23 h 56 m 4.098903691 s). Beraz, egun siderala\u00a0 izar eguna baino 8,4 ms laburragoa da.\nIzar eguna eta egun siderala bataz besteko eguzki eguna baino 3 minutu eta 56 segundo laburragoak dira. IERSaren batez besteko eguzki eguna SI segundotan eskuragarri dago 1623-2005 eta 1962-2005 periodoetarako.\nLurraren biraketaren ondorioak.\nLurraren biraketaren mugimenduak ondorio oso konplexuak ditu mugimenduan dauden gainazaleko gorputzen gainean. Orokorrean, ondorio hauen ezaugarriak ondokoak direla esan daiteke:\nEgun eta gauaren segida.\nLurra gorputz esferikoa izanik, bere gainazaleko edozein puntu egunero argitasunetik iluntasunera igarotzen da, hau da, egun argitik gauera. Zonalde polarrak salbuespenak izango dira, bertan lurraren ardatzaren inklinazioak ideia hau aldatzen baitu (6 hilabete egunez eta 6 hilabete iluntasunean).\nOndorio hau oso garrantzitsua da eta animalien, landareen eta, batez ere, gizakien eguneroko bizitza erregulatzen du.\nEra berean, segida honek, Lurraren gainazalak eguzki erradiazioarekiko eta gure planetako hainbat konpentsazio prozesuren alderdi solido, likido eta gasarekiko duen eguneroko esposizioa zehazten du. Hauek erradiaziorekiko esposizio zuzenak sor ditzakeen muturreko balioak baita hemisferio ilunean hauen falta egotearen arazoa asko leuntzen dituzte. Atmosferak, batez ere, hidrosferak, egunean zehar bero kantitate handia xurgatzen dute eta gauez bero hori partzialki askatzen joaten dira, ondorioz, Lurreko bizitza ahalbidetzen dituztelarik"}
{"id": "910463", "revid": "336", "url": "https://eu.wikipedia.org/wiki?curid=910463", "title": "HD 149143", "text": ""}
{"id": "910464", "revid": "336", "url": "https://eu.wikipedia.org/wiki?curid=910464", "title": "Rosal\u00edadecastro", "text": "Rosal\u00edadecastro edo HD 149143 Ophiuchus konstelazioan dagoen izar bat da. Lurretik 240 argi urtera kokatuta dago eta G0 mota espektralekoa da. Bere itxurazko magnitudea 7,9 da (prismatiko batzuekin ikus daiteke) eta magnitude absolutua 3,9koa da.\nSistema planetarioa.\nRiosar edo HD 149143 b N2K Consortiumek aurkitu zuen metaletan aberatsak diren izarren inguruan periodo laburreko gasezko erraldoiak bilatzen zituzten bitartean. Ondoren, ELODIE espektrografoak ere aurkitu zuen, Jupiter beroen bila ari zirela.\nIzendapena.\n2019ko abenduaren 17an Rosal\u00eda de Castro idazle galiziarraren omenez izena jarri zioten. Planetari ere de Castroren obran agertzen den Sar ibaiari eskeini zitzaion."}
{"id": "910494", "revid": "512", "url": "https://eu.wikipedia.org/wiki?curid=910494", "title": "Egoera-ekuazio", "text": "Fisikan eta termodinamikan, egoera-ekuazioa termodinamika-ekuazio bat da. Kondizio fisiko zehatz batzuek emanda (presio, tenperatura, bolumen edota barne energia besteak beste) materiaren egoerak deskribatzen dituzten egoera-aldagaiak erlazionatzen ditu. Egoera-ekuazioak fluidoen, fluido mistoen eta solidoen ezaugarriak zehaztatzeko erabilgarriak dira.\nLaburpen orokorra.\nEzaugarriak zehatz-mehatz aurre ikusten dituen ekuaziorik ez dago oraindik. Adibidez, badago gasen eta likidoen dentsitatea bai presiorekin bai tenperaturarekin erlazionatzen duen espresioa, gas idealen legea hain zuzen ere. Alabaina, presio handiak edota tenperatura txikiak baldin badira, xehetasun gutxi dago, baita kondentsazioa aztertuz gero ere.\nHalaber, egoera-ekuazioak izarren barnea (neutroi izarrak esaterako), dentsitate handiko materia eta erradiazio eremua duten jokaera ezagutzeko tresna ohikoak dira.\nHistoria.\nBoylen legea (1662).\nBoylen legea egoera-ekuazioen lehen adierazpena izan zen. Robert Boyle izeneko fisiko eta kimiko irlandarra J forma zuen kristal hodi batez baliatu zen zenbait saiakera egiteko. Hodi hau merkurioz eta airez bete zuen. Honenbestez, merkurioaren maila bi hodietan alderatzen, gas-presioa neur zezakeen. Esperimentu hauetan oinarrituta Boylek bolumena eta presioa alderantziz proportzionalak zirela ondorioztatu zuen.\nAurreko formula Edme Mariotteri esleitzen zaio, beraz, hainbatetan Mariotten legea dela esaten da.\nCharlesen legea edo Charlesen eta Gay-Lussacen legea (1787).\n1787an Jacques Charles izeneko fisikari frantsesak oxigeno, nitrogeno, hidrogeno, karbono dioxido eta airea 0 kelvin tartean era berdinean hedatzen zirela aurkitu zuen. Geroago, 1802an, Joseph Louis Gay-Lussacek antzeko saiakeren emaitzak argitaratu zituen, tenperaturak eta bolumenak erlazio lineala dutela adieraziz:\nformula_1\nPresio partzialen Daltonen Legea (1801).\nGas nahaste baten presioa gas bakoitzaren presio partzialen batuketa dela adierazten du Daltonen legeak.\nHonela idatzi daiteke:\nformula_2\nGas idealen legea (1834).\n1834an, gas idealen legea sortu zenean, \u00c9milie Clapeyronek Boylen eta Charlen legeak bateratu zituen.\nHasieran legea honela formulatu zen: formula_3tenperatura gradu zentigradutan neurrituta eta \"R\" gasen konstante bat dela kontuan hartuta.\nHala ere, geroago egindako ikerkuntzak, lehenago aipatutako zenbakia 273.2 inguru izan behar dela jakinarazi du. Beraz celsius eskala berriz zehaztu zen (0\u00b0= K 273.15 ), lortzen:\nformula_4\nVan der Waals egoera-ekuazio (1873).\n1883an, J.B. Van der Waalsek eratzaileen molekulek betetzen duten espazioa solido mugatu batean aztertu zuen egoera-ekuazio azaltzeko. Formula berri honek guztiz aldatu zuen aipatutako arloaren ikerlana, Redlich\u2013Kwong egoera-ekuazioa osatu zuen ekuazio hau besteak beste.\nEgoera-ekuazio adierazpen orokorra.\nSistema batean dagoen substantzia baten kantitate zehatz bat emanda, tenperatura, presioa eta bolumena ez dira aldagai independenteak, erlazionatzen baitaude:\nformula_5\nErlazio honek zehazten duken funtzioei egoera-ekuazio deritze, eta hauetan agertzen diren aldagaien magnitudeak nazioarteko unitate sisteman adierazita egon betar dira. Tenperatura Kelvin ( K ) edota Rankine (\u00b0R) unitatean neurtzen da, eskala horietan zero zero absolutua delako.\nformula_6, Presio (absolutua)\nformula_7, bolumena\nformula_8, mol kopurua\nformula_9, bolumen molarra, gas zehatz baten molekula batek betetzen duen espazioa\nformula_10, tenperatura\nformula_11, gas idealen konstantea\u2248 8.3144621 J/mol\u00b7K\nformula_12, presioa puntu kritikoan\nformula_13, bolumena molarra puntu kritikoan\nformula_14, tenperatura absolutua puntu kritikoan\nKonprimagarritasun faktorea.\nNahiz eredu matematiko asko egon, guztien espresio orokorra honako hau izan daiteke:\nformula_15\nZ faktoreari konprimagarritasun faktorea deritzo, eta gas idealen ereduaren arteko desberdintasuna irudikatzen du. Haren balio 1 (z=1) balitz, gas idealen modeloa erabilgarria izango lirateke. z hartzen dituen balio hauek presioarekin aldatzen dira, presioa txikia izanez gero molekulen arteko indar erakargarriak nabarmenduko dira. Hala ere, kontrako kasuan aldaratze-indar nagusiak dira. z faktorearen desbideratzea kalkulatzeko edozein eredu egokia da:\nformula_16\nBalio espezifikoekin adierazi nahiko balitz saiakeraren bat formula hau aproposagoa litzateke:\nformula_17\n\u03bdi bolumen espezifiko molar ideala eta \u03bdr bolumen espezifiko molarra erreala dira, hain zuzen ere.\nGas idealen lege klasikoa.\nGas idealen legea honela idatzi daiteke:\nformula_18.\nLehenago aipatutakoa kontuan hartuta:\nformula_19.\nBestalde bero perfektuaren gas eredua erabiltzen baldin bada, hurrengo adierazpena erabiltzen da:\nformula_20.\nNon formula_21 dentsitatea, formula_22 indize adiabatikoa, formula_23 masa unitate batean dagoen barne energia eta formula_24 bolumen konstante egonez gero bero espezifikoa dira.\nEgoera-ekuazio kubikoak.\nformula_25 funtzio kubikoen arabera berridazten diren egoera-ekuazioei kubikoak dira\nVan der Waals egoera-ekuazio.\nVan der Waals ekuazioa berridazteko era da:\nformula_26\nformula_25 bolumen molekular dela jakinda.\nSubstantziaren konstante espezifikoak formula_28 eta formula_29 propietate kritikoak ( formula_30 eta formula_13) erabiliz kalkulatu diaiteke:\nformula_32\nformula_33\nHauek adierazteko beste modu bat dago:\nformula_34\nformula_35\n1893an proposatutako Van der Waals egoera-ekuazioak gas idealen legeak baino emaitza zehatzagoak lortu zituen. Ekuazio garrantzitsu honetan formula_28ri erakarpen parametro deritzo eta formula_29ri aldarapen parametroa edo bolumen molekularra eraginkorra. Nahiz eta azken ekuazioa gas idealen legea baino hobea izan, haren erabilera substantzia likido egoeran dagoen kasuetara mugatuta dago. Gainera, gas idealen legea testu liburu guztietan agertu arren, orain zaharkitua dago. Sinpleak edo berriagoak diren zenbait formula zehaztasun handiagoa eskaintzen dute.\nHona hemen Van der Waals ekuazioaren ontasunaren bi arrazoi:\nEgoera-aldaerak murriztuak erabiltzen ditugu ( Vr=Vm/Vc, Pr=P/Pc eta Tr=T/Tc ) Van der Walls legearen adierazpen berri bat lortuz:\nformula_45\nTr eta Pr emanda, likidoen eta gasen bolumen murriztua kalkulatu dezakegu Cardanoren metodoa erabiliz:\nformula_46\nPr&lt;1 eta Tr&lt;1 izan baldin badira, sistema lurrun-likido egoeran egongo da. Egoera hau aurkezten denean ekuazio kubikoak hiru emaitzak lortuko ditu, handiena eta txikiena gasen eta likidoen bolumen murriztuei dagokie hurrenez hurren.\nRedlich-Kwongen egoera-ekuazioa.\nformula_47\n1949an, Redlich-Kwongen egoera-ekuazioa hobekuntza aipagarria ekarri zuen. Lurrun-likido orekan dauden substatziak analizatzeko zehetasun handia du, halaber, likidoak aztertzeko ez da batere onuragarria.\nPresio kritikoa tenperatura kritikoaren erdia baino gutxiago izanez gero, Redlich-Kwong ekuazioa gas egoeraren ezaugarriak kalkulatzeko egokia da.\nformula_48\nRedlich-Kwongen Soave aldaketa.\nformula_49\nformula_50\nformula_51\nformula_52\nformula_53\n\u03c9 erdialdeko kontrako faktorea da.\nGraboski eta Daubertek formula_54 kalkulatzeko formula hau proposatu zuten:\nformula_55\neta hidrogenoarentzat:\nformula_56\nModu polinomikoan idatzi daiteke ere:\nformula_57\nformula_58\nlortzen:\nformula_59\nformula_11 gas unibertsalen konstantea eta Z=PV/(RT) konprimagarritasun faktoreak izanda.\n1972an G. Soavek Redlich-Kwongen formula_61 terminoa \u03b1(T,\u03c9) terminoarekin ordezkatu zuen, tenperatura eta erdialdeko kontrako faktorea aintzakotzat hartu baitzituen. \u03b1 funtzioa hidrokarburuko lurrun presioaren datuak neurtzeko sortu zen.\nMultiparametroko egoera-ekuazio.\nHelmholtz Funtzioaren eredua.\nMulti-parametroko egoera-ekuazioak fluido garbiak doitasun handiz irudikatzeko erabili daitezke, bai gas egoeran, bai likidoetan. Aipagarria da funtzio honek gas idealen eta bestelako gasen gehiketa dela adierazten duela.\nformula_62\nnon\nformula_63\nTenperatura eta dentsitate murriztuak fluido bakoitzaren ezaugarriak dira."}
{"id": "910519", "revid": "10891", "url": "https://eu.wikipedia.org/wiki?curid=910519", "title": "Jean Prat (errugbilaria)", "text": "Jean Prat, ezizenez \"Mr Rugby\" (Lurda, 1923ko abuztuaren 1a - Tarbe, 2005eko otsailaren 25a) frantziar errugbilaria izan zen, hirugarren lerroko hegal moduan aritzen zena. 1944 eta 1959 bitartean FC Lourdes taldean jolastu zen. Sei aldiz Frantziako errugbi txapelketa irabazi zuen (1948, 1952, 1953, 1956, 1957 eta 1958) eta Yves du Manoir errugbi txapelketa irabazi zuen beste hiru aldiz (1953, 1964 eta 1956). 1945 eta 1955 bitartean 51 aldiz jolastu zuen Frantziako errugbi selekzioan eta 144 puntu markatu zituen (9 entsegu). Maurice bere anaiarekin bere taldean eta selekzioan jolastu zuen. Ohorezko Legioaren kidea izendatu zen."}
{"id": "910523", "revid": "119347", "url": "https://eu.wikipedia.org/wiki?curid=910523", "title": "Datu-transmisio", "text": "Datu-transmisioa, transmisio digitala edo komunikazio digitala datuen transferentzia fisikoa (biten fluxu digitala) da, puntutik punturako edo puntutik puntu anitzetarako komunikazio kanal baten bitartez gauzatzen dena. Kanal mota horien adibideak dira pare txirikordatua, zuntz optikoa, haririk gabeko komunikazioak eta datuen biltegiratze baliabideak. Datuen adierazpena seinale-elektromagnetikoen, tentsio elektrikoko seinaleen, uhin-radioelektrikoen, mikrouhinen edo seinale-infragorrien bidez egiten da.\nDatu-transmisiorako osagaiak.\nDatu-transmisioa gauzatzeko, komunikazio-sistema baten beharra dago. Komunikazio-sistema baten gutxieneko osagaiak informazio-iturria, transmisorea, transmisio-sistema, hargailua eta hartzailea dira.\nOsagaien funtzioak:\nTransmisio mota desberdinen sailkapena.\nDatu-transmisioan bi modu agertzen dira: transmisio analogikoa eta transmisio digitala.\nTransmisio analogikoan seinale analogikoak erabiltzen dira. Seinale analogikoak jarraituak dira eta une bakoitzeko seinalearen balore posibleak infinituak dira.\nTransmisio digitalean seinale digitalak erabiltzen dira. Seinale digitalak bat-batean aldatzen dira eta une bateko balore posibleak multzo finitu batean daude definituta.\nTransmisio-sekuentzia.\nTransmisio-sekuentziaren arabera hiru transmisio mota definitzen dira: simplex, half-duplex eta full-duplex.\nDatuen transmisio-moduak.\nTerminalen arteko elkarrizketek bitak baliatzen dituzte. Bitak transmititzeko bi modu desberdintzen dira: serieko transmisioa eta paraleloko transmisioa.\nTelekomunikazioen arloan, serieko transmisioan bitak banaka bidaltzen dira kanal bakarretik. Bita jasotzen denean, informazio osoa berreraikitzen da. Distantzia luzeetan erabilitako modua da, kable bakarra erabiltzen denez baliabide aurrezpena baitakar.\nBestalde, paraleloko transmisioan datu bakoitzaren bitak batera igortzen dira. Transmisioa gauzatu ahal izateko, oinarrizko datuaren bit kopuruaren kanal kopuru bera behar da. Distantzia laburreko transmisioetan erabiltzen da, kostu handia daukalako eta kanalen arteko interakzio elektromagnetikoak distantzia luzeetan eragozpenak sor ditzakelako.\nSinkronismoa.\nBi terminalen arteko komunikazioa egokia izan dadin, beharrezkoa da biek oinarri-denbora berdina izatea. Sinkronismoa hiru mailatan egin behar da: bit-sinkronismoa, karaktere-sinkronismoa (edo bloke-sinkronismoa) eta mezu-sinkronismoa.\nSinkronismo sinkronoa.\nSinkronismo sinkronoan igorle eta hartzaileek erloju seinale berbera erabiltzen dute. Igorleak, informazioaz gain, erloju seinale bat bidali behar du sinkronizazioa ahalbidetzeko. Bi aukera daude erloju seinalea bidaltzeko:\nSinkronismo asinkronoa.\nSinkronismo asinkronoan igorle eta hartzaileek maiztasun bereko erloju independenteak baliatzen dituzte. Sinkronizazio prozesua garatzeko informazioaren barne doazen bit bereziak erabiltzen dira: hasiera-bita, amaiera-bita eta parekotasun-bitak.\nKonexio-mota.\nBi konexio-mota nagusi daude: puntutik punturako transmisioa eta puntutik puntu anitzetarako transmisioa.\nPuntutik punturako transmisioa.\nPuntutik punturako konfigurazioan, transmititzen den informazioak jatorri eta helburu bakarrak ditu. Bi terminalen arteko zirkuitua beti dago prest informazioa bidali eta jasotzeko.\nPuntutik puntu anitzetarako transmisioa.\nPuntutik puntu anitzetarako konfigurazioan zirkuitu bakoitzak beste zirkuitu askorekin komunikatu behar da. Kanala partekatu egiten denez, beharrezkoa da protokolo bat informazioa noiz eta nola bidaltzen den zehazteko, eta informazioa jasotzeko behar den itxaron denbora definitzeko.\nProtokolo arkitektura.\nDatu-transmisioaren esparruan, protokolo arkitektura deskribatzeko OSI Erreferentzia Eredua jarraitu ohi da:\nMaila fisikoarentzako interfaze estandarrak.\nProzesatzeko unitate zentrala (CPU) eta kanpoko elementuen arteko informazio trukaketa periferikoen bidez egiten da. Periferikoak sarrerakoak (sagua, teklatua), irteerakoak (monitorea, inprimagailua) edo sarrera-irteerakoak (diskoak) izan daitezke.\nPeriferikoen eta CPUaren arteko informazio trukaketa egiteko bi portu nagusi daude, serie-portua eta paralelo-portua.\nSerie komunikaziorako interfazeak.\nCPUak paralelo formatuan lan egiten duenez, beharrezkoa da serieko transmisioa ahalbidetzeko interfazea.\nInterfaze ezagunenak:\nKomunikazio paralelorako interfazeak.\nInterfaze ezagunenak:"}
{"id": "910524", "revid": "336", "url": "https://eu.wikipedia.org/wiki?curid=910524", "title": "Seinale prozesamendu", "text": "Seinale prozesamendua ingeniaritza elektrikoaren azpi arlo bat da non soinu, irudi eta neurketa biologikoen seinalea aztertu, moldatu eta sintetizatzen den. Seinale prozesamendu teknikak transmisioa, biltegiratze efizientzia eta kalitate subjektiboa hobetzeko erabil daitezke, hala nola, seinale baten osagai interesgarriak nabarmendu edo detektatzeko.\nHistoria.\nAlan V. Oppenheim eta Ronald W. Schafterren arabera, XVII. mendeko zenbakizko analisiaren tekniketan aurki daitezke seinale prozesamenduaren printzipioak. Era berean adierazten dute, teknika hauen finketa digitala 1940. eta 1950. urteetako kontrol sistemetan aurki daitekeela.\n1948. urtean, Claude Shannon matematikari, ingeniari elektriko eta kriptografoak idatzi zuen \"Komunikazioaren teoria matematiko bat\" eragin handiko artikulua, Bell System Technical Journal aldizkarian argitaratutakoa. Dokumentu hark informazio komunikazio sistemen garapenerako oinarria finkatu zuen. Ia aldi berean, seinale transmisioaren metodoak azkar garatu ziren, prozesamendu seinaleak deituriko seinale mota berria agertu zen heinean.\nSeinale elektronikoen prozesamendua asaldatua izan zen MOSFET (Metal oxido erdieroalezko eremu-efektuko transistore, edo MOS transistore) teknologiagatik, 1959. urtean Mohamed M. Atalla eta Dawon Kahng ingeniariek asmaturikoa. MOS zirkuitu integratuen teknologia lehenengo txip bakarreko mikroprozesadore eta mikrokontroladoreen oinarri izan zen 1970. urteko hamarkadaren hasieran, eta gero 1979. urtean tsip bakarreko lehenengo seinale digitalaren prozesadorea (DSP).\nKategoria.\nAnalogiko.\nSeinale analogikoen prozesamendua digitalizatuak izan ez diren seinaleentzako da. Digitalizatuak izan ez diren seinale horiek irrati, telefono, radar edo telebista sistemetan erabilitakoak dira, hain zuzen ere. Honek zirkuitu elektroniko linealak eta ez linealak bereizi behar direla esan nahi du. Zirkuitu elektroniko linealak dira, adibidez, iragazki pasiboak, iragazki aktiboak, nahasgailu gehigarriak, integratzaileak eta atzerapen lineak. Zirkuitu elektroniko ez linealek konpresoreak hartzen dituzte barne, biderkatzaileak (frekuentzia nahasgailuak eta tentsioarekin kontrolatutako anplifikagailuak), tentsioarekin kontrolatutako iragazkiak, tentsioarekin kontrolatutako osziladoreak eta fasean lotutako begiztak.\nDenboran jarrai.\nDenboran jarraiak diren seinaleen prozesamendua eremu jarraituko aldaketekin aldatzen diren seinaleentzako da (banako eten puntu batzuk kontuan hartu gabe).\nSeinale prozesamendu metodoek barne hartzen dute denbora eremua, maiztasun-espektroa eta maiztasun konplexuaren eremua. Teknologia honek nagusiki analizatzen du denbora linealean aldatzen ez den sistema jarrai baten modelaketa, sistemaren zero egoerako erantzunaren integrala, sistemaren funtzioaren konfigurazioa eta seinale deterministen iragazketa jarraitua denboran.\nDenbora diskretu.\nDenbora diskretuan eginiko seinaleen prozesamendua lagindutako seinaleentzako da, denboran puntu diskretuetan bakarrik definiturikoak direlarik, eta horrela izanda denboran kuantifikatzen dira, baina ez magnitudean.\n\"Denbora diskretuan eginiko seinaleen prozesamendua\" laginketa eta atxikipen gailu elektronikoetan oinarrituriko teknologia da, denbora multiplexadore zatitzaile analogikoetan, atzerapen lerro analogikoetan eta berrelikadura analogikoko desplazamendu erregistroetan oinarritutakoa. Teknologia hau aurrekari izan zen seinale digitalen prozesamenduan (beherago ikus daitekeen bezala) eta oraindik erabiltzen da giga-hertzeko seinaleen prozesamendu aurreratuan.\nDenbora diskretuan eginiko seinalearen prozesamenduaren kontzeptua seinale digitalen prozesamendurako oinarri matematikoa zehazten duen diziplina teorikoa ere da, kuantifikazio errorea kontuan izan gabe.\nDigital.\nSeinale digitalaren prozesamendua denbora diskretuko seinale digital laginduen prozesamendua da. Prozesamendu hau erabilera orokorreko ordenagailuen bidez edo ASIC bezalako zirkuitu digitalen laguntzaz egiten da, ate programagarrien konponketa eremuan edo seinale digital espezializatuen prozesadoreetan (DSP tsip bezalakoak). Eragiketa aritmetiko tipikoek koma flotatzaileak, balio erreal eta balio konplexuak, biderketak eta gehiketak hartzen dituzte barne. Aurrekoez gain, hardwareak jasan ditzakeen eragiketa ohikoenen barnean erdibideko memoria zirkularrak eta bilaketa taulak daude. Algoritmoen adibide dira Fourierren transformatu azkarra (FFT), bulkada finituko erantzuneko iragazkia (FIR), bulkada infinituko erantzuneko iragazkia (IIR) eta Wiener eta Kalmanen iragazkiak bezalako iragazki moldagarriak.\nEz lineal.\nSeinale ez linealen prozesamenduak sistema ez linealek sorturiko seinaleen analisia eta prozesamendua inplikatzen du. Seinale hori denbora, maiztasun edo espazio-denboraren domeinuan egon daiteke. Sistema ez linealek aldaera konplexuak sorrarazi ditzakete, esate baterako, bifurkazioak, anabasa, harmonikoak eta subharmonikoak eta hauek ezin dira metodo linealen bidez analizatu edo ekoitzi.\nEstatistiko.\nSeinaleen prozesamendu estatistikoak seinaleak prozesu estokastiko moduan tratatzen dituen ikuspuntua da, seinale prozesamendu atazak egiteko bere propietate estatistikoak erabiltzen dituelarik. Seinale prozesamenduan oinarritutako aplikazioetan asko erabiltzen dira teknika estatistiko hauek. Adibidez, irudi bati argazkia ateratzean sortutako zarataren banaketa probabilitatea moldatu daiteke, eta modelo honetan oinarritutako teknikak eraiki zarata hori minimizatzeko lortu nahi den azken irudi baterako.\nAplikazio eremuak.\nKomunikazio sistemetan seinaleen prozesamendua gerta daiteke:"}
{"id": "910525", "revid": "56334", "url": "https://eu.wikipedia.org/wiki?curid=910525", "title": "4G telefonia mugikor", "text": "Telekomunikazioetan, 4G laugarren telefonia mugikorreko teknologia sorkuntzaz adierazteko erabilitako sigla da. 2G eta 3G teknologien ondorengoa da, eta 5Gren aurrekoa.\nBeste belaunaldi batzuetan bezala, Telekomunikazio Batasun Internazionalak (ITU) espezifikazioak definitzeko batzorde bat sortu zuen. Batzorde hau IMT-Advanced da eta hartan beharrezko baldintzak definitzen dira estandar bat 4G sorkuntza bezala har dadila. Baldintza teknikoen artean bat oso argi dago: datu transmisiorako gehienezko abiadurek mugikortasun edo higikortasun alturako 100 Mbit/s-ren (12,5 MB/s) eta mugikortasun baxurako 1 Gbit/s-ren (125 MB/s) artean egon behar dute. Hemendik ikasten hasi zen zer teknologia ziren hautagaiak \u00ab4G etiketa\u00bb ipintzeko. ITUren lantaldeak soilik teorikoa ez dela nabarmendu behar da, baizik eta industria haien parte dira eta uneko teknologia errealak ikasten dituzte. Honengatik, LTE (l\"ong term evolution:\" \u2018evoluci\u00f3n a largo plazo\u2019) estandarra arauko 3GPP ez da 4G IMT-Advanced-ak definitutako baldintzak ez dituelako betetzen, adibidez, transmiorako gehienezko abidaturak eta eraginkortasun espektrala. Dena dela ITUk 2010ean aitortu zuen 4Getarako hautagaiak, hura zen bezala, 4G bezala zabaldu zitezkeela.\n4G IP protokoloan oinarritzen da, sistema bat eta sare bat izanda, kableko sareen eta harigabeen arteko bateratzeari esker heltzen dena. Teknologia hau modem harigabeek, mugikor adimendunek eta beste gailu mugikor batzuek erabili ahal izango dute. Aurreko belaunaldiekiko desberdintasun nagusia mugimenduan 100 Mbit/s eta atsedenean 1 Gbit/s baino handiagoko sarbide abiadurak hornitzeko ahalmena izango da, zerbitzuaren kalitatea (QoS) mantenduz edozein klaseren zerbitzuak edonoiz, edonon eta kostu posible minimoarekin eskaintzen duena.\nWWRFak (Wireless World Research Forum) nahi du 4G teknologietako eta protokoloetako fusio bat izatea, ez soilik estandar bakarra, 3Gren antzekoa, gaur egun GSM eta CDMA teknologiak barnean sartzen dituena.\nNTT DoCoMo enpresa laugarren sorkuntzako teknologiekin esperimentuak egitean lehena izan zen, 200 km/h-ko abiaduran doazen ibilgailu batean 100 Mbit/s (12,5 MB/s) lortuz. Enpresak LTE teknologian oinarritutako lehen 4G zerbitzuak atera zituen 2010eko abenduan Tokion, Nagoyan eta Osakan.\nEzaugarri teknikoak.\n4G kontzeptuak 301 Mbit/s (37,6 MB/s) baino handiagoko abiadurak ekartzen ditu 8 MHz-eko erradioarekin; beste batzuen artean, irrati errendimendu aurreratuko teknikak barnean sartzen ditu, MIMO eta OFDM bezala. 3GPParen estandarizazioari jarraituz, 3Gren bilakaera definitzen duten bi terminoak, LTEa irrati sarbiderako eta SAEa (\"Service Architecture Evolution\") sareko nukleorako izango dira.\n4G sarearen arkitektura.\n4G sorkuntza LTE (Long Term Evolution) bezala ezagutzen den teknologiaren bidez inplementatuta dator. LTE arkitekturak izendapen, itxura eta elementuen aldaketak ditu.\nBereziki kontuan hartu behar duguna hurrengoa da:\nLTEan \u00abeNodeB\u00bb izena duen elementu berria agertzen da eta berak RNCeko (Radio Network Controller) funtzioak gehitzen ditu.\nENodeBak (eNB) antena eramaten du txertatuta eta RNCak lehenago kontrolatzen zuen adimena ez da existitzen, beraz, gehienetan operadorearen segurtasun fisikoaren domeinutik kanpo geratuko da, hau da, eraikinetan, lokaletan, tuneletan, zubietan, etab.\nIrrati elementu berri (eNB) honen aurkako erasoak era lokal edo urrunean egin daitezke. ENodeBrako sarbide fisikoa lortzerakoan, arrotza den edonork trafikoa eragotzi, alda edo injekta dezake.\nSegurtasunaren eskakizun hauek TS33.401-eko 5.3 klausulan zehaztuta daude. Estazio basea EPCra (Evolved Packer Core) konektatzen da, hau \u00abS1\u00bb eta \u00abX2\u00bb interfazeen bidez egiten du.\nBi arazo aurkezten dira:\n1) Informazioaren transmisioan:\n2) ENodeB-ko \u00abhardening-ean\u00bb ezaugarri garrantzitsuenak hurrengoak dira:\nBideorako lehentasunezko erabilera.\nErabiltzaileen % 43k erabiltzen du \u00abgutxiago edo sarbide wifi publikoko inongo punturik\u00bb 4G teknologiara aldatu zirenetik. Gainera, etxeko banda zabaleko konexioa gutxiago erabiltzen dute. LTEko harpidedunen % 26k egunero hiru ordu baino gehiago pasatzen da konektatuta. Eta denbora honen gehiengoa bideo kontsumoari eskaintzen diote. Vodafone UK-ko CEOak, Guy Laurencek hurrengoa esaten du: \u00abazkenik 4G arrazoia duela dirudi, eta entretenimendua da\u00bb."}
{"id": "910526", "revid": "119347", "url": "https://eu.wikipedia.org/wiki?curid=910526", "title": "Makina asinkrono", "text": "Makina asinkronoa korronte alternoko makina elektriko mota bat da, zeinetan errotorearen abiadura ez da inoiz abiadura sinkronoaren berdina izango. Horrek esan nahi du ezin izango direla abiadura sinkronora iritsi, funtzionatzeko modua edozein dela ere.\nMakina mota honi indukzio-makina ere deitzen zaio, beste makina batzuekin konparatuz ez baitute kanpo eszitaziorik behar (induktoreak induzituan eraginez sortutako indar elektroeragile induzituaren ondorioz sortzen da korronte hori).\nMakina elektrikoen sailkapena argi izan behar da, zein motatako makinarekin ari garen ondo bereizteko. Bi makina elektriko mota daude: estatikoak eta birakariak. Makina estatikoak, lanean ari direnean zati guztiak finko dituztenak dira; transformadorea da makina horien artean nagusiena. Makina birakariak, ostera, lanean ari direnean zati bat finkoa eta beste bat mugikorra dutenak dira; motorrak eta sorgailuak izango dira makina elektriko birakari nagusiak.\nErabiltzen duten korronte motaren arabera, zuzena edo alternoa, bi multzotan sailka daitezke bai motorrak bai sorgailuak: korronte zuzenekoak eta korronte alternokoak. Korronte alternoko makinak, beste batetik, bi multzotan sailka daitezke: sinkronoak eta asinkronoak.\nHistoria.\nXIX. mendearen hasieran elektromagnetismoaren oinarrizko printzipioak garatzen hasi ziren, Faraday, , Lenz eta beste zenbait fisikariri esker. Faraday eta Maxwell izan ziren makina asinkronoa asmatzeko gakoak eman zituzenak, 1831. urtean aurkeztutako indukzio elektromagnetikoaren edo Faradayren legearen eta 1860. urtean horren ekuazioak formulatuz hurrez hurren. Hala ere, Nikola Tesla izan zen indukzio-makina asmatu zuena 1887. urtean.\n1990. urte inguruan indukziozko motorra industriako alderdi ezberdin askotarako prest zegoen eta XX. mendearen lehenengo hamarkadan lokomotorrak 200 km/h-ko abiadura lortzea ahalbidetu zuten motor horiek. Hala ere, 1985. urtera arte ez zen motor berritzaile hori guztiz ezarri.\nDefinizioak.\nEstatoreko maiztasuna (f1).\nEstatoreko harilak konektatzen diren sarearen maiztasuna da, beraz, estatoreko hariletan barrena dabiltzan korronteen maiztasuna. Makinaren polo bikoteen kopurua eta abiadura sinkronoaren balioa zehazten du.\nSinkronismo-abiadura (n1).\nInduktoreak sortutako eremu birakariaren abiadura da. Abiadura sinkronoak zeinu positiboa izango du beti.\nformula_1\nBiraketa-abiadura (n2).\nErrotorearen abiadura, sinkronismo-abiaduraren ezberdina izango da beti. Errotorea eremu birakariaren noranzko berean biratzen bada abiadura positiboa izango du. Kontrako noranzkoan biratzen bada, ostera, abiadura negatiboa izango da.\nLerradura.\nEremu birakariaren eta errotorearen biraketa-abiaduraren arteko abiadura erlatiboa da.\nformula_2\nErrotorearen maiztasuna (fs).\nErrotorearen hariletan induzitutako tentsioen eta intentsitateen maiztasuna da. Lerraduraren araberako balioa du.\nformula_3\nSailkapena.\nFuntzionamendua edo erabiltzeko moduak kontuan izan gabe, fase kopuruaren, polo kopuruaren eta errotore motaren arabera sailkatu daitezke makina asinkronoak.\nFase kopuruaren arabera.\nFaseen kopurua estatoreko harilei dagokie, hau da, estatorera konektatzen diren sareko faseen kopuruari. Monofasikoak edo polifasikoak izan daitezke. Polifasikoen kasuan makina trifasikoak dira erabilienak.\nPolo kopuruaren arabera.\nPolo kopuruak makinaren abiadura sinkronoa zehaztuko du, horregatik, lortu nahi den abiadura-eremuaren arabera polo kopuru bat edo beste erabiliko da. Bipolarrak, tetrapolarrak, hexapolarrak\u2026 izan daitezke.\nErrotore motaren arabera.\nErrotorearen eraikuntza-ezaugarrien arabera makinak errotore harilkatukoak edo urtxintxa-kaiolakoak izan daitezke.\n- Errotore harilkatuaren kasuan eroaleak errotorea osatzen duen xafla magnetikozko zilindroaren kanpoaldeko periferian banatutako arteketan harilkatuz eraikitzen da zirkuitu elektrikoa.\n- Urtxintxa-kaiola motako zirkuitu elektrikoa barra eroalez osatuta dago errotorearen periferian banatutako arteketan ezarrita. Barra guztiak elkarrekin zirkuitulaburrean daude, barren mutur bietan jarritako bi eraztunen bidez. Errotore harilkatua baino sendoagoa da.\nAtalak eta haien funtzionamendua.\nEstatorea.\nMakinaren zati geldia da. Estatoreko harilkatuak induktore lanak egiten ditu. Xafla magnetikozko pakete batez osatutako koro zilindriko baten antzekoa da.\nErrotorea.\nMakinaren zati mugikorra. Errotoreko harilkatua kasu honetan induzitua izango da; eta estatoreko polo kopuruari egokitua eraiki behar da.\nBurdinartea.\nErrotorearen eta estatorearen arteko banantze mekanikoa da, horien diametroen aldean oso lodiera txikia du. Makinaren zirkuitu magnetikoa osatzen du.\nHozte-sistema.\nMakinaren barnealdean galerek sortutako beroa kanporatzeko, hozte-sistema ardatzaren biraketaz baliatzen da, ardatzean finkatutako haizagailuen bitartez aireari zirkularazteko. Beroa kanporatzen laguntzeko, askotan, bai errotorean bai estatorean hozte-arteka axial eta erradial egiten dira.\nKarkasa.\nKarkasak makina osatzen duten elementuak kanpoko eragileetatik babesten ditu, erasoen aurrean babes mekanikoa emanez. Horrekin batera, pertsonentzako segurtasun-elementua da ere karkasa, arriskutsuak izan daitezkeen elementuak, tentsioa dutenak eta abiadura handiz biraka dabiltzanak, ukitzea eragozten baitu.\nFuntzionamendu motak.\nMotorra.\nEnergia elektrikoa kontsumitzen du energia mekanikoa ekoizteko. Makina asinkronoaren aplikaziorik ohikoena da. Funtzionamendu modu horretan, estatoreko harilak sare elektriko batera, motorraren arabera monofasikoa edo trifasikoa, konektatzen dira; eta errotoreko harilek zirkuitulaburrean egon behar dute. Egoera honetan errotorearen abiadura sinkronismo-abiadura baino txikiagoa izango da beti, lerradura 0 eta 1 bitartekoa izanik.\nformula_4\nSorgailua.\nEnergia elektrikoa ekoizten dute energia mekanikotik abiatuta. Sorgailu asinkronoa potentzia txikiko zentral elektrikoetan edo antzeko instalazioetan erabiltzen da. Funtzionamendu modu horretan beharrezkoa da errotorearen abiadura sinkronismo-abiadura baino handiago izatea.\nErrotoreko harilek zirkuitulaburrean egon behar dute. Sorgailu asinkronoak sare alternoa potentzia aktiboz elikatuko du eta potentzia erreaktiboa, alderantziz, saretik xurgatuko du. Sorgailu asinkronoek sare elektriko aktiboetara akoplaturik funtzionatzen dute, zentral elektriko handietako sareetara.\nformula_5\nTransformadorea.\nFuntzionamendu modu horrekin ezin izango da urtxintxa-kaiola motako errotorerik duen makinarik erabili. Makina transformadore gisa aritzeko ezinbestekoa da errotorea blokeatuta egotea (n2=0).\nformula_6\nBalazta.\nBalazta gisa aritzean, makina asinkronoaren ardatza eremu birakariaren (n1) kontrako noranzkoan mugiarazten da. Funtzionamendu modu horretan, ardatzari aplikatutako momentuaren kontra egiten duen momentu bat sortzen da, eta, ondorioz, makinaren ardatza balaztatu egiten da. Errotoreko harilak zirkuitulaburrean egon behar du eta estatoreko harilak sare elektriko aktibo batera elikatuta.\nformula_7\nKanpo estekak.\nhttps://www.google.com/search?client=firefox-b-d&amp;q=maquina+asinkrona\nhttps://web.archive.org/web/20191216133124/http://bibing.us.es/proyectos/abreproy/4943/fichero/2-M%25C3%25A1quinas%2Bas%25C3%25ADncronas%2Bo%2Bde%2Binducci%25C3%25B3n.pdf\nhttps://web.archive.org/web/20191227034131/http://ocw.uc3m.es/ingenieria-electrica/maquinas-electricas-de-corriente-alterna/material-de-clase-1/capitulo-ii-maquina-asincrona"}
{"id": "910527", "revid": "116181", "url": "https://eu.wikipedia.org/wiki?curid=910527", "title": "Irrati-difusio", "text": "Irrati-difusio publiko orokorrak jasotzen duen audio edo bideo-seinale igorpenari deritzo, uhin elektromagnetikoen bidez ematen dena. Irrati-difusioa AM irratiaren agerpenarekin batera zabaldu zen 20ko hamarkada inguruan balbula termoionikozko irrati transmisore eta hargailuen garapenarekin batera. Honen aurretik elektronika bidezko komunikabideak hartzaile baterako pentsatuak zeuden. Irrati-difusioak, berriz, seinalea hainbat hartzailek aldi berean jasotzea ahalbidetu zuen.\nIrrati eta telebista-seinaleak haririk gabe transmititzen direla pentsatu ohi da. Hala ere, azken urteetan bai irrati eta bai telebista-seinaleak hari bidez transmititzeko teknikak agertu dira. Hartzaileei dagokienez, publiko orokorra zein talde txiki bat izan daitezke. Kontua da teknologia eta ekipamendu egokia duen edozeinek seinalea jasotzeko gai izan behar duela. Irrati-difusioaren barruan gobernuak eskaintzen dituen zerbitzu publikoez gain (irrati publikoa, telebista publikoa), telebista eta irrati pribatuak badaude.\nIrrati edo telebista igorpen guneetatik uhin elektromagnetikoen bidez transmititzen diren irrati edo telebista programei lurreko irrati-difusio esaten zaie. Hauek transmititu ahal izateko baimena izan behar da. Hari bidezko transmisio teknologiek (kable bidezko telebista, adibidez) ez dute transmititzeko baimenik behar irrati-difusiotzat jotzen diren arren. 2000ko hamarkadatik aurrera \"streaming\" bidezko irrati edo telebista transmisioak ere irrati-difusiotzat hartzen dira.\nHistoria.\nLehen irrati-difusioa 1830eko hamarkadan Samuel F.B. Morsek eta Joseph Henry eta Alfred Vail fisikariek garatu zuten. Sistema hau telegrafia-seinaleak Morse kodean bidaltzean zetzan. Sistema honen bidez korronte elektrikoko pultsuak bidaltzen ziren kableetatik, eta honela beste muturrean zegoen elektroimana kontrolatzea lortzen zen. Honek Morse kodea bidaltzea ahalbidetzen zuen soilik pultsuak eta pultsuen arteko isiluneak erabiliz.\nAudio irrati-difusioaren inguruko esperimentuak XX. mendeko lehen hamarkadan hasi ziren. 1920ko hamarkadan AM irratia etxeetara eramatea lortu zen. Telebista irrati-difusioaren esperimentuak 20ko hamarkadan hasi ziren, eta Bigarren Mundu Gerra ostean hedatu zen UHF eta VHF maiztasun-bandetan. Satelite irrati-difusioa 60ko hamarkadan agertu zen, eta 70eko hamarkadan hasi zen bere erabilpena industria munduan hedatzen. Satelite bidezko telebista 80ko hamarkadan azaldu zen.\nHasierako irrati-difusioetan seinale analogikoak bidaltzen ziren, baina 2000ko hamarkadaz geroztik seinale digitalak bidaltzera pasatu zen.\nIrrati-difusio sistemak.\nHistorian zehar hainbat irrati-difusio sistema izan dira:\nEredu ekonomikoak.\nIrrati-difusioan finantziazioa lortzeko hainbat eredu daude:\nZuzeneko emanaldiak eta emanaldi grabatuak.\nIrrati-difusioa grabatua edo zuzenekoa izan daiteke. Grabatua baldin bada, honek grabazioan hainbat aldaketa egiteko aukera ematen du: akatsak zuzentzea, interesik gabeko zatiak kentzea, kamera geldoa eta errepikapenak bezalako efektuak jartzea... Hala ere, zuzeneko kirol emanaldietan, adibidez, kamera geldoa eta errepikapenak erabili ohi dira zenbait gertakizun garrantzitsu ongi ikus daitezen.\nGrabazioen desabantaila jendeak emanaldian gertatuko dena jakin dezakeela izango litzateke, edozein iturritatik informazio hori jaso duelako, \"spoiler\" bat izan daitekeena. Emanaldi batzuen kasuan, zuzenean direla adierazten den arren, \u201czuzenean grabatuak\u201d direla esan daiteke. Hau da, programa zuzenean grabatu den arren, ez da zuzenean ematen. Hau oso ohikoa da musikariak irratian zuzeneko emanaldi bat egiten dutenean. Hainbat telebista programetan ere teknika hau erabiltzen da.\nInpaktu soziala.\nIrrati-difusioak informazioa eta kultura eremu gero eta zabalagoetara zabaltzea ahalbidetu du. Difusiorako teknologia berriek informazioa gero eta azkarrago bidaltzea ahalbidetu dute, eta momentuan jasotzen da informazio hori. Honen ondorioz, eguneroko bizitza erritmoa bizkortu egiten da. Gaur egungo munduan ez dago mugarik komunikaziorako. Munduko bi tokiren artean milaka kilometroko distantzia izateak ez du ekiditen haien arteko komunikazioa, eta horrek mundua txikiagotu egiten du.\nJohn Thomson soziologoak \"The Media and Modernity\" liburuan adierazten duen bezala, denboraren eta espazioaren banaketa difusio teknologien agerpenarekin batera gertatu da. Hau da, gertaera baten jakinean egoteko ez da beharrezkoa gertaera hori gertatzen ari den lekuan bertan egotea. Aurreko mendeetan historiako gertakari garrantzitsuenak gertakari haiek bizi izan zituzten pertsonek kontatzen zituzten. Gaur egun, irratiaren eta telebistaren bidez lortzen du jendeak gertakarien jakinean egotea."}
{"id": "910535", "revid": "56334", "url": "https://eu.wikipedia.org/wiki?curid=910535", "title": "Zero Absolutu", "text": ""}
{"id": "910537", "revid": "119347", "url": "https://eu.wikipedia.org/wiki?curid=910537", "title": "Paritate bit", "text": "Paritate bita edo errore bita kode bitarreko kate bati gehitzen zaion bita da. Bita gehitzen da '1' biten kopurua bikoitia edo bakoitia den jakiteko. Errore detekzio sinpleena paritate bita da.\nBi paritate bit mota daude: bikoitia eta bakoitia.\nParitate bikoitiaren kasuan, jasotako kate bitarrean '1' bitak zenbatzen dira. Zenbaketa bakoitia bada, paritate bitak '1' balioa izango du. Horrela, kate bitarrean dauden '1' biten kopurua bikoiti bihurtuko da. Zenbaketa bikoitia bada, paritate bitak '0' balioa izango du.\nParitate bakoitiaren kasuan, kodifikazioa alderantzizkoa da. Berriz zenbatzen dira '1' bitak . Zenbaketa bakoitia bada, paritate bitak '0' balioa izango du. Zenbaketa bikoitia bada, paritate bitak '1' balioa izango du. Horrela, kate bitarrean dauden '1' biten kopurua bakoiti bihurtuko da.\nParitate bikoitia kode ziklikoaren (CRC) kasu berezia da. Kode ziklikoan '1' bita \"x+\"1 polinomioak sortzen du.\nKasu batzuetan, paritate bita doan lekuan bit bat ager daiteke, baina bit horrek ez du paritatearekin zerikusirik. Bit horren balioa '1' denean marka paritate bit deitzen zaio. Bit horren balioa '0' denean, aldiz, espazio paritate bit deitzen zaio. Paritate bitaren balioa konstantea denean, makila paritate bit deitzen zaio. Bit horren funtzioa sistemaren arabera definitzen da. Normalean, helbideen informazio kontrolerako, denbora kudeaketarako edo indentifikatzailea izateko erabiltzen da. Orokorrean, paritate bita komunikazio protokoloetako unitate txikienetan erabiltzen da, 8 biteko hitzetan gehienbat. \nParitatea.\nMatematika arloan, zenbaki oso baten paritatea definitzeko bakoitia edo bikoitia den aztertu behar da. Sistema bitarrean, pisu gutxieneko bitaren arabera paritatea definitzen da. Telekomunikazioetan eta konputazioan, bit kate batean '1' biten zenbatekoa bikoitia ala bakoitia den aztertu behar da paritatea definitzeko. Paritatea kalkulatzeko XOR batuketa egin daiteke, paritate bikoitian '0' eta paritate bakoitian '1' lortuz. Paritatearen propietatea bit guztiekiko dependentea denez, edozein bit aldatuz, emaitza aldatzen da. Horregatik, errore detekziorako egokia da.\nErrore detekzioa.\nBit kopuru bakoitia ( paritate bita barne) errorearekin transmititzen bada, paritatea akastuna izango da. Transmisioan zehar paritate errorea egon dela agertuko da. Paritate bitak errorea detektatzeko soilik balio du. Errorea konpontzeko ez du balio, eta ezin da jakin errore bita zein izan den. Transmititutako datua baztertu behar da eta berriz transmititu. Zarata dagoenean, batzuetan denbora luzea behar da errorerik gabeko transmisio bat egiteko. Beste batzuetan, aldiz, ez da inoiz lortuko errorerik gabe transmititzea. Izan ere, paritatea inplementatzeko soilik bit bakarra behar da eta XOR ateak erabiliz inplementatu daiteke.\nNormalean, paritate bita ASCII kodifikazioan erabiltzen da, hitz bitarrak 7 bitekoak direlako. Beraz, hitza eta paritate bita sortzean 8 biteko hitza lortuko da.\nOrain paritate bitaren erabilpena transmisio batean ikusiko dugu. Demagun Txominek Borjari 4 biteko mezua bidali nahi diola.\nBeraz, paritatearen mekanismoari esker bit baten errorea detektatzea posible da. Zarata dela eta bit bat alderantzikatzen bada, jasotako datuen kopuru erroreduna egongo da. Aurreko adibidean, Borjak kalkulatzen duen paritate bita jasotako paritate bitarekin bat egiten du. Beraz, errorerik gabeko transmisioa egon dela baieztatzen da. Hurrengo adibidean errorea detektatuko da XOR erabiliz.\nErabilera.\nParitate bitaren inplementazioa oso sinplea denez, nahiko erabilia da hainbat hardwaretan. Hortaz, arazorik gabe behin eta berriz bidali daitekeen inplementazioetan erabiltzen da. Adibidez, PCI busetan erabiltzen da errore detekziorako.\n7 biteko serie transmisioetan, normalean, paritate bita gehitzen da. Horrela, 8 biteko hitza sortzen da eta transmisio era hori ohikoena da.\nHistoria.\nParitatearen lehenengo erabilera 1951. urtean izan zen eta zinta magnetiko bidezko datuen bilketa sistema batean egin zen. Sistema funtzionatu ahal izateko, seinale paralelo ezberdinekin inplementatu zen. Hori dela eta, datuen bilketa hori zeharkako erredundantzia baieztapenaren bidez gauzatzen zen. Gaur egun, paritatea luzerako erredundantzia baieztapena sistema da."}
{"id": "910543", "revid": "77706", "url": "https://eu.wikipedia.org/wiki?curid=910543", "title": "&quot;Baba-poltsa&quot; kartutxo", "text": "\"Baba-poltsa\" kartutxoa (), edo izen teknikoz borra malgu kartutxoa (), borra-kartutxo mota bat da, indar armatuek istiluen aurkako operazioetan erabiltzen dutena, balek baino efektu hilgarri txikiagoa dutelako. \nDeskribapena.\nKartutxo hauek barruan berunezko perdigoiz betetako kevlar poltsatxoa eraman ohi dute; nahiz eta jaurtigaia beste materialez egina izan daitekeen, hala nola altzairuzko bolatxoak edo harea. Perdigoiak 9koak izan ohi dira (hau da, 2,03 mmtako diametrokoak), eta poltsak guztira 40 bat gramo pisatzen du. Jaurtigai hauek 12 kalibredun eskopeta normal batetik botatzeko pentsatua daude; baina fusiletatik, granada-jaurtigailuetatik edo istiluen aurkako eskopetetatik ere bota daitezke.\nTiro egitean, poltsa 80 bat m/s-tako abiaduran ateratzen da kanoitik; airean hedatu ostean, inpaktua 6 zm2 inguruko azalera batean egiten du.\n70eko hamarkadan erabiltzen hasi zirenetik, baba-poltsa kartutxoen erabilpenean aldaketak egon dira: jaurtiketaren abiadura 120etik 90 m/s-tara jaitsi da, eta jatorrizko poltsak karratuak galtzerdi itxura izatera igaro dira.\nBaba-poltsa kartutxoekin aritzeko eskopetei, askotan marka hori edo berde nabarmenak egiten zaizkie, eskopeta munizio hilgarriekin oharkabean ez kargatzeko.\nErabilpena.\nBaba-poltsa kartutxoen diseinua kolpeak azalean intzisio-zauririk egin gabe min emateko pentsatua dago. Bere burua edo beste norbait zauritzeko arriskua erakusten duten pertsonak deuseztatzeko erabiltzen dira, haiek hil gabe.\nArriskuak.\nBaba-poltsa kartutxoek min larria eragin dezakete. AEB-etan erabiltzen hasi zirenetik bataz beste urtean heriotza bat eragin dute. Hainbat zauri-mekanismo deskribatu dira: saihetsak hautsi, eta hauek barneko organuak kaltetzea; kranioko hezurren hausturak; laringea birrintzea; sabelaldean barne hemorragiak; edo eguzki plexuaren kommozioa, arnasa edo bihotzaren funtzioa oztopatuz. Arrazoi hauengatik, poliziei munizio mota honekin besoetara edo hanketara apuntatzeko instrukzioak ematen zaizkie. Istripu batzuk munizioak nahastetik ere etorri dira, alegia: baba-poltsa kartutxoekin barik, eskopeta beste kartutxo motekin kargatzetik."}
{"id": "910547", "revid": "119347", "url": "https://eu.wikipedia.org/wiki?curid=910547", "title": "Datu-prozesaketa gune", "text": "Erakunde baten beharrezko informazioa prozesatzeko baliabideak dauden lekua datu-prozesaketa gunea () izenez ezagutzen da.\nAipatutako baliabide hauek, bereziki prestatutako sail batzuetan, konputagailuetan eta komunikazio sareetan oinarritzen dira.\nKokalekua.\nDatuen prozesamendurako gunea edo CPD gaztelaniaz, ekipamendu informatiko eta elektroniko kantitate handi bat mantentzeko makina-gela edo eraikin batean aurki daitezke. Erakunde handiek sortu eta mantendu ohi dituzte haien operazioetarako beharrezkoak diren datu eta informazioari sarbidea izateko edo baita beste erakunde edo bezero batzuei alokatzeko eta saltzeko ere, enpresa txiki horiek haien bezeroen datuak bertan gordetzeko. Adibidez, banketxe batek datuen prozesamendurako gune bat izan dezake haien bezero guztien informazioa eta hauek haien kontuetan egindako operazioak gordetzeko.\nErtainak edo handiak diren elkarte guztiek gela hauetako bat dute, eta handienak direnak bat baino gehiago izan dezakete.\nDPG (Datuen prozesamendurako gunea) bat sortzerako orduan alderdi garrantzitsuenen artean bezero, langile, herritar, hornitzaile eta enpresa kolaboratzaile ezberdinei zerbitzu konstantea bermatzea nabaritu daiteke. Esparru hauetan oso garrantzitsua da ekipo informatiko edo komunikazioen babes fisikoa eta baita informazio kritikoa duten datu baseen zerbitzarien babesa ere.\nDiseinua.\nDatuen prozesamendurako gune baten diseinua bere kokaleku geografikoaren erabakiarekin hasten da eta hainbat eragileren oreka izan behar du:\nBehin kokalekua erabakita, beharrezkoa da bere xedea betetzeko dependentzia egoki batzuk aurkitzea, bai eraikitzeke dagoen leku batean edo alokatutako edo erositako leku batean ere. Hurrengoak dira:\nGune egokia izatekotan ere, barrualdean beharrezko azpiegiturak izatea ezinbestekoa izango da:\nAzpiegitura handi hauetan garrantzitsua den beste alderdi bat instalazioaren segurtasun fisikoarekin zerikusia dutenak dira:\nBehin ingurunea egokituta dagoela, konputagailu, zerbitzari, gune lokaleko sare, disko gogor, \"switch\" \u2026 gailuen instalazioa izango da hurrengo urratsa. Ataza honek ingurune eta sareen diseinu bat edukitzea exijitzen du. Hauek dira kontuan izan beharreko jokabide batzuk:\nSite.\nOrokorrean, zerbitzari guztiak gela berdinean egon ohi dira, \"gela hotza\", \"hozkailu\", \"arrainontzi\" edo \"site\" bezala ezagutzen dena ere. Gela honek hozketa sistema berezi baten beharra du gelaren tenperatura hotza mantentzeko (21 eta 23 gradu Celsius artean) ordenagailu eta zerbitzarietan gain-beroketak sortutako arazoak ekidin daitezen.\nGela hotz honek segurtasun neurri zehatz batzuk ditu sarbide fisikorako, eta baita material elektrikorako suteak amatatzeko neurri beharrezko batzuk ere, hala nola, ur nebulizatuarekin amatatzeko sistema, INERGEN gasaren erabilera, karbono dioxidoa, nitrogenoa\u2026\nTeknika horiek erabiliak izan badira ere, gaur egun edo azken urteetan garrantzia nahiko hartu du su-amatatze sistemak eragile gaseosoen bitartez, adibidez Novec 1230\".\"\nKontsumoa.\nDatuen prozesamendurako gunearen kontsumoa nahiko altua da, hori dela eta bere kontsumoa kontrolatzeko abian jarri dira ekimen ezberdinak, adibidez, EU Code of Conduct for Data Centres edo baliabide natural garbien erabilera hozketa sistemarako.\nSektore honen enpresa erraldoi batzuk, Facebook eta Apple modukoek, klima hotzagoa duten herrialde Europarretarantz begira jarri dira han haien Datuen prozesamendurako guneak instalatzeko zerbitzariak tenperatura hotzagotan mantentzeko helburuarekin.\n2017.urtearen hasieran, Marck Zuckerberg nagusia den enpresak aipatu zuen 2020.urterako Danimarkan datuen prozesamendurako gune bat instalatuta izango zutela, 55000 metro karratuko kokaleku batean. Enpresak, Europako iparraldean kokatutako herrialde honen tenperaturaz baliatuko zela esan zuen, orain arte dauzkaten kontsumo energetikoak jaitsarazteko.\nApple, beste alde batetik, Danimarkako gobernuarekin lanean dabil proiektu berri batean non prozesu osoan erabiliko den energia guztia, baliabide naturalekin eta %100ean berriztagarria dena erabiliko duen."}
{"id": "910549", "revid": "336", "url": "https://eu.wikipedia.org/wiki?curid=910549", "title": "Gorgosaurus", "text": "Gorgosauro (Gorgosaurus, ), Kretazeo Garaian (Campaniar), duela 76,6 eta 75,1 milioi urte bitartean, Ipar Amerikako mendebaldean bizi zen dinosauroa da. Hondakin fosilak aurkitu dira Kanadako Alberta probintzian eta, seguru asko, AEBetako Montana estatuan."}
{"id": "910551", "revid": "56334", "url": "https://eu.wikipedia.org/wiki?curid=910551", "title": "Efektu termoelektriko", "text": ""}
{"id": "910552", "revid": "8701822", "url": "https://eu.wikipedia.org/wiki?curid=910552", "title": "Manana Avazashvili", "text": "Manana Avazashvili (Georgia, 1940ko irailaren 30a) piano-jotzailea, musika-pegagogoa, Musikaren Arte eta Pedagogian doktorea eta Sobietar Errepublika Sozialisten Batasunerako lehenengo Musika-Pedagogiaren katedraren sortzailea.\nBiografia.\nTblisiko Estatu-Kontserbatorioan piano-ikasketak egin zituen (1956\u20131960). Bukatu ondoren, Moskuko Postgradoen Kontserbatorioan doktoretzarako ikasketak hasi zituen. Aldi berean Musikaren lan zientifikoak, hitzaldiak eta kontzertuak eman zituen.\nIbilbide profesionala.\n1966an Georgiako Goi Mailako Kontserbatorioan hasi zen lan egiten eta han Musika-pedagogiaren teoria eta praktika irakatsi zituen.\n1977an Musikaren Arte eta Pedagogian doktorea izendatu zuen Moskuko VAK fundazioak. Geroztik bere ikerketak 2-3 lan-esparrutan zentratu ziren: Haur-Piano jotzailearen lehenengo pausoak: ikaslearen errepertorioa, zereginak, ikasbidea, ikas-metodoa eta abar; Irakas-metodoa: Formakuntza pedagogikoa Goi-Kontserbatorioan musika-irakaslea izateko. Piano-disziplina nola irakatsi lehenengo pausoetatik, eta gainera haurtzaroan. Hezkuntza eta Irakaskuntza fen\u00f3meno konplexuak izanik, Musika-pedagogiak ezagutzaren arlo anitz bere baitan hartzen ditu. Horrela, Psikologiaren, Soziologiaren, ikuspegi teoriko zein praktikoren kontzeptu, teoria eta metodoak biltzen ditu bere baitan: piano-jotzailearen hezkuntza zientzia da. Modu horretan Musika-hezkuntzarako m\u00e9todo eta teknika ezberdinak definitu, hobetu eta garatu daitezke. 1977an Sobietar Errepublika Sozialisten Batasunerako Musika pedagogia katedra sortu zuen.1978 Musika Esperimentalaren Eskola sortu zuen, oraindik Sobietar Batasunean existitzen ez zen Eskola.\n1997 urtean bost urteko umeentzako musika-hezkuntza programa aitzindaria aurkeztu zuen Gasteizen: Musika umeei begira/zuzenduta.\nIbilibides Gasteizen.\n2001etik aurrera Gasteizen bizi izan da eta Piano eta Musika-lengoaia irakasten ditu. 2004 eta 2005 urtetan maisu-eskolak eman zituen Madrilgo Goi Mailako Errege-Musika Kontserbatorioan, \u201cPiano-eskola errusiarra: Piano-pedagogiaren hausnarketak\u201d eta \u201cPiano-errepertorioaren politika, piano-irakaskuntzarako oinarrizko arazoen ispiluan\u201d\nMusika-pedagogia eta Musika-espezializazioari buruzko ikastaroak eman ditu leku desberdinetan, Alcalako Unibertsitatean besteak beste.\n50 Musika-lan zientifiko baino gehiago argitaratu ditu errusieraz eta kartvelieraz (georgieraz). Ehunka musika irakasleei eta piano jotzaile profesionalei formakuntza eman die."}
{"id": "910555", "revid": "1340", "url": "https://eu.wikipedia.org/wiki?curid=910555", "title": "Pierre-sur-Haute irrati estazio militarra", "text": "Pierre- sur- Haute irrati estazio militarra, komunikazio militar frantsesentzako erabiltzen den 30 hektareako gunea da. Frantziaren zerbitzupean 1913. urtetik egon da funtzionatzen. Instalazioak Pierre-sur-Hauten kokatuta daude, Montes de Forez mendian 1634 metroko altitudean, Macizo Central-en ipar aldean. Administratiboki hektarea hoiek Sauvain eta Job komunen artean partekatuta dago. Gune berdinean, \"\"k kontrolatutako erabilera zibilerako errepikagailu bat eta Direction Generale de L\u2019Aviation Civile-ren radar bat daude ere.\nHistoria.\n 1913. urtean telegrafo optiko bat eraiki zen lursail horietan, ondoren instalazio militarrak eraiki ziren toki berdinean. Gaur egun, eraikin historiko bakarra mantentzen da, hau hondaturik egon arren, goiko partean semaforoa mantzentzen du oraindik.\n1961ean, Gerra Hotza bitartean, NATOk Armada Frantsesari eskatu zion estazioa eraikitzeko, Europako 82 nodoko transmizio sarearen parte moduan, sistema bezala ezaguna. Sare honetan, Pierre-sur-Haute estazioa, edo FLYZ, Lachens (FNIZ) estaziotik hegoaldera eta Mont-Ao\u00fbt (FADZ) estaziotik iparrerraldera arteko errelea zen. NATO irrati estazioak Amerikan egindako barreiadura troposferiko baten ekipamendua erabiltzen zuen, ahotsak eta telegrafo seinaleak Turkia eta Zirkulu polar artikoa, Norvegia, lotzen zituen saretik zehar transmititzeko. Frantziako Aireko Armadak 1974an estazioaren kontrola hartu zuen. 1980. hamarkada amaieran, sistemak pixkanaka aldatuz joan ziren, babes nazionalerako sistemak ezarri eta NATOk kontrolatutako zenbait azpisistema mantendu zituzten. Azkenik, inguruan \"Mickey-ren\" \"belarriak\" bezala ezagutzen ziren antena paraboliko handiak, 1991. urtean gaur egun aurki ditzazkegun bi antenengatik aldatu zituzten.\nRola.\nPierre-sur-Haute estazioa Frantziako Aireko Armadak kontrolatzen du, eta frantziako ipar-hego ardatzeetan kokatutako lau estazioetako bat da. Hauek, beste hirurekin etengabe komunikatzen daude, Lacaune, Henrichemont eta Rochefort aireko basea. Estazioa gehienbat operazio unitateentzako komandoekin lotutako transmisioetarako erabiltzen da. Frantziako arma nuklearrak erabiliko balira, mezua sare hori zeharkatu beharko luke.\nEstazio hau, 1994ko ekainaren 1ean \"Commandement Air des Sist\u00e8mes de Surveillance d\u2019Information et de Communications\" sortu zenetik honen parte izan da, 2006ko urtarrilarren 1etik \"Direction Interarm\u00e9es des R\u00e9seaux d\u2019Infrastructure et des Syst\u00e8mes d\u2019Information\"-ek gidatzen du.\nEstazio militarra NATOko komandante batek zuzentzen du, honekin batera iraunkorki dauden militarrak 20 dira, haien artean elektrikari eta mekanikari espezializatuak daude.\nInfrastruktura.\n Estazioa Sauvain eta Job komunen arteko 30 hektareako sailean kokatuta dago. Perimetroa metalez eta egurrez osatutako harresi altu batez inguratuta dago, eta bai langileak bai militarrak publikoari itxitako 4 km-ko errepide batetik edo helikopteroz heldu behar dira. Estazioan sartzea oso zaila izan arren, ez dago guztiz isolatuta.\nEraikinak.\nHiru dorre daude gunean. Altuena, 55 metroko telekomunikazio zibilerako dorrea da eta honen jabea T\u00e9l\u00e9diffusion de France da. Beste bi dorreak militarrenak dira, 30 metroko estrukturak. Hauek biak 1991. urtetik erabiltzen dira irrati transmisio eta harrerarako. Honen helburu nagusia eztanda nuklearren aurkako defentsa da.\nEraikin batzuk garaje eta bizitzeko kuartel moduan erabiltzen dira, guztiz hornituak sukalde, egoteko gela eta logelekin. Hauek tunelez konektaturik daude, 400 metro luzekoa, neguan elurretik ez igarotzeko eraikin batetik bestera mugitzerakoan.\nLurpeko erosotasunak.\nZonaldeko gunerik garrantzitsuena lurpekoa da, transmisiorako erabilia: 2Mb/s-ko abiaduran, dorreetako komunikazioak aztertzen dira, ondoren transmititzera bidaltzeko.\nEstazioko gune hau hornitutako dago. Modu horretan, batek sortutako kontrako babes eraginkorra lortuz. gelak daude ere, kutsatzaileak instalazioetara sartzea eragozteko.\nKomunikabideen interesa.\n2013ko apirilean, Frantsesezko Wikipediako \"\" artikuluak Barne Informazioaren Zuzendaritza Zentralaren, frantziar inteligentzia agentziaren arreta erakarri zuen. Agentziak instalazioei buruzko artikulua ezabatzen saiatu zen Wikipedia frantsesetik. 2013ko martxoan ezabatzeko eskaera egin ostean, Wikimedia Foundationek DCRI-ri galdetu zion ea artikuluaren zein zati zen arazoak sortzen zituenak. Gainera, Wikimedia Foundationek artikuluan agertzen zen informazioa \"Tel\u00e9vision Loire 7\"-k, telebista lokal baten estazioak, 2004an egindako dokumentalean agertzen dela argitu zuen, informazioa Frantziako Aireko Armadak eskuratu zuen eta interneten dohainik lor daiteke. Hala ere, DCRI-k ez zuen xehetasunik eman eta artikuluaren ezabatzea babesten jarraitu zuen.\nDCRI-k ondoren, Wikipediako zenbait kolaboratzaileri esker artikuluaren ezabatzea ukatu zenean, estutzeari ekin zuen. Frantziar Wikipediako borondatezko administratzaile bati, ko burua zenari, presio egiten hasi ziren honek artikulua ezaba zezan. Baina, ia momentuan berriro ere igo zen Wikipediara artikulua Suitzako erabiltzaile bati esker.\nEztabaida horren ondorioz, artikulua Frantziako Wikipediako artikulurik irakurriena bihurtu zen aldi batez, 2013ko apirilak 6/7an orrialdeak 120.000 baino bisitaldi gehiago eduki zituen. Horretaz gain, horrek gaur egun artikulua hainbat hizkuntzetara itzulia egotea egin du. Mathis, gertatutakoan edukitako rolaren ondorioz, 2013ko hautatu zuen Jimmy Walesek Wikimanian."}
{"id": "910561", "revid": "512", "url": "https://eu.wikipedia.org/wiki?curid=910561", "title": "Nyquist\u2013Shannonen laginketa teorema", "text": "Seinaleen prozesaketa digitalean, Nyquist-Shannonen laginketa teorema denbora jarraituko seinaleen eta denbora diskretuko seinaleen arteko lokarria da. Teoremak laginketa burutzean sortutako laginek denbora jarraituko seinalearen informazio guztia gorde dezaten laginketa maiztasunak bete beharreko baldintza ezartzen du. Teorema maiztasun banda mugatua duten seinale jarraituentzat baliagarria da soilik.\nSarrera.\nLagintzea seinale jarraitu bat (soinua, ahotsa, tenperatura, tentsioa, irudiak\u2026 ) diskretu bihurtzea da, hau da, balio sekuentzia batera bihurtzea.\nLaginketa prozesua honela adierazi daiteke: formula_1 denbora jarraituko seinale bat bada eta \"Ts\" laginketa periodoa (\"fs=1/Ts\", laginketa maiztasuna), lagindutako seinalea, formula_2, aldagai jarraituko seinalearen balioak une diskretuetan harturik (Ts tarterik behin) eraikitzen da. Adierazpen matematikoa hurrengoa da: formula_3 non formula_4.\nClaude E. Shannonek hurrengoa adierazi zuen:\nformula_1 funtzio batek ez badu \"B\" Hz-etik gorako maiztasunik, funtzioa guztiz zehaztu daiteke elkarrengandik formula_6 segundo banaturik dauden puntuen koordenatuak adieraziz.\nAurrekoa kontuan hartuz, laginketa maiztasuna formula_7 lagin/segundo baino altuagoa izan beharko da formula_8. formula_7 lagin/segundo baino altuagoa den laginketa maiztasuna erabiliz gero, laginek jatorrizko seinalearen informazio nahikoa gordeko dute eta eraikitako seinale diskretuak jatorrizko seinalearen irudikapen zehatza eskainiko du. Era berean, formula_10 laginketa maiztasun jakin baterako, seinalea perfektuki berreraikitzea posible dela bermatu daiteke, baldin eta seinaleak formula_11 maiztasun muga badu.\nformula_7 atariari Nyquisten abiadura deritzo eta formula_1 sarrera seinale jarraituaren ezaugarria da. Laginketa abiadura Nyquisten abiadura baino handiagoa izan behar da laginek formula_1 zehaztasunez irudikatzeko. formula_15 atariari Nyquisten maiztasuna (formula_16) deritzo eta laginketa ekipoaren ezaugarria da. Ekipoak formula_10 laginketa maiztasuna erabiliz kodetu dezakeen maiztasunik altuena da.\nShanonnek teorema denboraren mendeko seinale jarraituentzat formulatu bazuen ere, denbora domeinukoak ez diren beste funtzioei aplikatu ahal zaie, irudiei adibidez, espazio domeinuko funtzioei. Beste domeinu bateko seinaleekin lan egiten dugunean, \"t, fs,\" eta \"B\"ren unitateak besterik ez dira aldatzen.\nAliasing.\nNyquist-Shannonen laginketa teoremaren baldintza ez betetzeak aliasinga dakar ondorio gisa.\nAliasinga ulertzeko modurik errazena seinale sinusoidal puru baten laginketa aztertzea da. 3. irudian ikus daitekeen bezala, maiztasun ezberdineko bi seinale sinusoidalek laginketa puntu berberak partekatu ditzakete. Seinale sinusoidala ez bada behar adina altua den laginketa maiztasunarekin lagintzen, laginak erabiliz berreraikitako seinaleak iruditu dezake maiztasun baxuagoa duen beste seinale sinusoidal bat dela, hau da, alias bilakatuko da. Beste era batean esanda, eraikitako seinale diskretuak ez du jatorrizko seinalea irudikatuko.\nAliasingaren adierazpen matematikoari dagokionez, maiztasunaren eremuan garatu egiten da:\nformula_18, formula_1 funtzioaren Fourierren transformatua bada,\nformula_20\nlagindutako seinalearen Fourierren transformatua formula_21 hurrengo eran adierazi daiteke:\nformula_22\nIkus daitekeenez, formula_21 funtzio periodiko bat da, formula_18-ren kopiak formula_10-ren multiploetara mugituz eta ondoren batuz eraikitzen dena. Lagindutako seinalearen maiztasun espektroa, beraz, jatorrizko seinalearen espektroaren kopiez osatuta egongo da, jatorrizko seinalearen espektroaren kopiak izango ditu formula_10-ren multiplo guztietan. Maiztasun banda mugatuko formula_27 seinale bat eta formula_10 balio egoki bat formula_8 baldin baditugu, posible da kopiak elkarrengandik banatuak mantentzea (4. irudia). Baina Nyquisten baldintza betetzen ez bada formula_30, elkarren ondoko kopiak gainjarri egiten dira. Kasu honetan, formula_15 maiztasunetik gorako osagaiak ezin dira maiztasun baxuko osagaietatik bereizi, nahasirik agertzen dira formula_15 maiztasunetik beherako osagaiekin. Horri aliasinga (alias: izen faltsua) deritzo. formula_15 maiztasunetik gorako osagaiak alias bezala agertzen dira lagindutako seinalean, osagai jarraituaren (DC, f = 0 Hz) eta Nyquist maiztasunaren formula_34 artean. Beste era batean esanda, formula_16-tik gorako maiztasunak islaturik agertzen dira formula_16-tik behera.\nBatzuetan ez da posible nahi dugun laginketa maiztasuna erabiltzea, aurretik erabakia dago (industria estandarrak, esaterako). Kasu horietan, formula_1 iragazi egiten da laginketa burutu baino lehen. Iragazketa egiteko behe paseko iragazki bat erabiltzen da, anti-aliasing iragazkia deritzona. Anti-aliasing iragazkiaren ebaketa maiztasuna formula_15 da, beraz, aliasak sortzen dituzten maiztasun osagaiak ezabatzen ditu. Anti-aliasing iragazkia erabiliz gero, goi maiztasunei buruzko informazioa galdu egiten da, formula_15 maiztasunetik gorako maiztasun osagai guztiak ezabatu egiten baitira, baina formula_15-tik beherakoak inolako distortsiorik gabe gorde daitezke. Anti-aliasing iragazkirik erabiliko ez bagenu, formula_15 maiztasunetik gorako maiztasun osagaiei buruzko informazioa galduko litzateke, eta horrez gain, behe maiztasunei buruzkoa ere.\nTeorema aldagai anitzeko seinaleetan.\nLaginketaren teorema aldagai bakarreko funtzioentzat formulatu ohi da normalean. Ondorioz, teorema denboraren mendeko seinaleetan aplikatu egiten da zuzenean eta testuinguru horretan formulatu egiten da. Hala ere, laginketa teorema aldagai anitzeko funtzioei aplikatu ahal zaie ere. Eskala griseko irudiak, adibidez, bi dimetsioko matrize bezala adierazten dira normalean. Matrizeko zenbakiek dagokien zutabe eta lerro elkarguneko pixelen intentsitatea adierazten dute. Beraz, irudiek bi aldagai independente behar dituzte pixel bakoitza adierazteko, bata lerroa zehazteko eta bestea zutabea zehazteko.\nKolorezko irudiak hiru dimentsioko matrizez eraikita daude, dimentsio bakoitzak oinarrizko kolore bat adierazten duelarik: gorria, berdea eta urdina (RGB). Badaude hiru dimentsioko beste kolore espazio batzuk: HSV, CIELAB, XYZ\u2026. Lau dimentsioko kolore espazioak ere existitzen dira, CMYK esaterako. Horiek guztiak aldagai anitzeko funtzioak dira.\nNyquisten teorema kamera sistemei ere aplikatu ahal zaie. Sistema horietan paisaia eta kameraren lentea seinale analogiko espazialaren iturriak dira eta irudi sentsorea laginketa espaziala burutzen duen gailua da. Dimentsio bakarreko seinale diskretuen kasuan bezalaxe, irudiek aliasinga izan dezakete laginketa bereizmena egokia ez bada, hau da, ez badira pixel nahikoa erabiltzen irudia irudikatzeko. Aliasingaren adibidea ikusi dezakegu 6. irudian, laginketa teoremaren baldintza bete ez denean lortutako irudia ikus daiteke. Aliasinga moir\u00e9 patroi bezala agertzen da. 7. irudian aliasingik gabeko irudia ikus daiteke.\nEspazio domeinuan, laginketa handiagoa lortzeko \u201ckonponbidea\u201d argiazkia atera nahi den objektutik hurbilago kokatzea, bereizmen handiagoko sentsore bat erabiltzea edo laginketa burutu baino lehen irudia lausotzea izango litzateke.\nTeoremaren jatorria.\nTeoremaren izenak Harry Nyquist eta Claude E. Shannon ondratzen dituen arren, beste teorialari eta matematikari batzuek ere teorema \u201caurkitu\u201d zuten independenteki. V. A. Kotelnikov teorialariak Shannonen antzeko emaitzak argitaratu zituen 1933an. Izan ere, 1999an Eduard Rhein Fundazioak Kotelnikov saritu zuen \"laginketa teoremaren lehenengo azalpen teoriko zehatzagatik\". E.T. Whittaker matematikariak laginketa teorema azaldu zuen ere 1915ean. Izatez, Whittakerrek 1915ean argitaraturiko lana laginketaren teorema banda mugatuko funtzioentzat azaltzen duen lehenengo lana da.\nHarry Nyquisti dagokionez, 1928an azaldu zuen teorema lehenengoz. Nyquistek ez zuen teorema esplizituki azaldu, baina inplizituki agertzen zen 1928an argitaraturiko lanean. Lan horretan, Nyquistek 2B banda zabalerako pultsuak B banda zabalerako sistema batetik bidali zitezkeela adierazi zuen, baina ez zituen seinale jarraien laginketa eta berreraikitzea esplizituki kontsideratu. Claude E. Shannon matematikaria izan zen teorema forgatu zuena 1949an.\nTeorema pertsona ezberdinei egotzi egiten zaie, hori dela dela, teorema \"Nyquist\u2013Shannon\u2013Kotelnikov\", \"Whittaker\u2013Shannon\u2013Kotelnikov\" edo \"Whittaker\u2013Nyquist\u2013Kotelnikov\u2013Shannon\" gisa ezagutzen da ere."}
{"id": "910562", "revid": "512", "url": "https://eu.wikipedia.org/wiki?curid=910562", "title": "Istiluen aurkako eskopeta", "text": "Istiluen aurkako eskopeta indar armatuek gatazka zibilen errepresiorako erabilitako arma mota bat da.\nEzaugarriak.\nFuntsean, eskopeta arrunt baten eraldaketa da, kanoi laburragoarekin, perdigoiak, altzairuzko balatxoak edo \"baba-poltsa\" kartutxoak bezalako munizio berezia botatzeko prestatua. Batzuetan ehiza-eskopetak baino karga handiagoa onartzen dute, eta ahoko edo \"bokatxa\" berezi bat ezar dakioke, gomazko pilotak jaurtitzeko.\nLBD (\"lanceur de balles de defense\") motako gomazko piloten jaurtigailu bereziak ere badira, istiluen aurka erabiltzeko apropos diseinatuak.\nGiza eskubideen aldeko erakundeen salaketak.\nGiza eskubideen aldeko erakundeek istiluen aurkako eskopeta hauen legez kanpoko eta neurrigabeko erabilera salatu dute. Zehazki, protesta sozialak kontrolatzerakoan poliziaren gehiegikerien instrumentu bezala seinalatu dira, jendea larriki zauritu edo are, hiltzeko gai direlako munizio desegokia edo distantzia motzean tiro egin ezkero.\nErabilera.\nEskopeta mota honen arauak herrialde batetik bestera alda daitezke.\nChile.\nTxileko Karabineroak bezalako indar armatuek istiluen aurkako eskopetak erabiltzen dituzte: modelo batzuk Escort Aimguard (Hatsan konpainia turkiarrarena) eta Benelli M3 italiarra dira.\n2019ko Txileko protestetan erabilitako istiluen aurkako eskopetek ehunka pertsonari begi zauriak eragin zizkien. Eskopeta hauen munizioa gomazkoa edo kautxuzkoa zela iragarri bazen ere, nagusiki berunez osatua zegoen (Txileko Unibertsitateko ikerketa batek erakutsi zuenez).\n2012an, Txileko Karabineroen barne dokumentu batek arma hauek erabiltzeko gomendioak adierazten zituen, 5 metrotik beherako distantzian hilgarriak izan zitezkeela ohartuz; 5-35 m artean zauri larriak eragin zitzaketela; baita 35 metrotatik gora ere leku sentikorretan ere (begietan, esateko).\nKolonbia.\nKolonbian istiluen aurkako zenbait eskopeta eta munizio erabiltzen dira, hain hilgarriak ez direnak, eta 02903 Ebazpenaren bidez arautuak (indarra erabiltzeko eta arma, munizio, elementu eta gailu ez hain hilgarrien erabilpenaz).\n2019ko Kolonbiako protestetan, Dilan Cruz ikaslearen hilketaren ostean egindako ikerketa forenseek erakutsi dute 12 kalibreko eskopeta batek botatako \"baba-poltsa\" kartutxo batek eragin zuela heriotza. Erabilitako arma eta munizio hauek Kolonbiako Poliziaren istiluen aurkako indarrek erabili ohi dituzte.\nMexiko.\nArma hauen erabilera 2019ko indarren erabilerari buruzko Legearen 11. artikuluak arautzen du.\nGatazka sozial desberdinak zirela eta, Puebla eta Chiapas bezalako estatuek arma hauen erabileraren aldeko legeria bultzatu zuten, \"Bala Legea\" bezala ezagunak."}
{"id": "910565", "revid": "1545", "url": "https://eu.wikipedia.org/wiki?curid=910565", "title": "Telekomando", "text": ""}
{"id": "910569", "revid": "56334", "url": "https://eu.wikipedia.org/wiki?curid=910569", "title": "Soda kaustiko", "text": ""}
{"id": "910570", "revid": "69477", "url": "https://eu.wikipedia.org/wiki?curid=910570", "title": "Karesansui", "text": ""}
{"id": "910571", "revid": "56334", "url": "https://eu.wikipedia.org/wiki?curid=910571", "title": "Itsas-ugaztun", "text": ""}
{"id": "910572", "revid": "56334", "url": "https://eu.wikipedia.org/wiki?curid=910572", "title": "Rene Auberjonois", "text": ""}
{"id": "910573", "revid": "336", "url": "https://eu.wikipedia.org/wiki?curid=910573", "title": "Levi Strauss &amp; Co.", "text": "Levi Strauss &amp; Co., AEBetako jantzi konpainiar ekoizle bat da, mundu osoan Levi's oihal-bakero praken sailarengatik ezaguna. 1853an Levi Strauss alemaniar etorkinak San Frantzisko hirian sortu zuen.\n2018an 5,6 bilioi dolarretako irabaziak eta 15.100 langile zituen."}
{"id": "910574", "revid": "98220", "url": "https://eu.wikipedia.org/wiki?curid=910574", "title": "Levi's", "text": ""}
{"id": "910575", "revid": "98220", "url": "https://eu.wikipedia.org/wiki?curid=910575", "title": "Moon (filma)", "text": "Moon (euskaraz \"Ilargi\"), 2009ko Duncan Jones britainiarrak zuzendutako zientzia-fikziozko film bat da. Sam Rockwell, Kevin Spacey eta Dominique McElligott aktoreek antzeztu zuten.\nArgumentua.\nEtorkizun hurbil batean, Sam Bell (Sam Rockwell) astronauta Ilargiren alde ezkutuko meatz-indusketa batean 3 urtez isolaturik bizi da. Bere kontratua amaitzear dela, sekretu izugarri bat topatuko du."}
{"id": "910577", "revid": "512", "url": "https://eu.wikipedia.org/wiki?curid=910577", "title": "Into the Woods (filma)", "text": "Into the Woods (euskaraz \"Basoetan\"), 2014ko Rob Marshall estatubatuarrak zuzendutako fantasiazko musikal film bat da. Stephen Sondheimen 1986ko Broadwayko izenburu berdineko musikalean oinarritua dago. Meryl Streep, Emily Blunt, James Corden, Anna Kendrick, Chris Pine, Tracey Ullman, Christine Baranski eta Johnny Depp aktoreek antzeztu zuten.\nGrimm anaien hainbat hautatutako ipuin bat egin eta haietan barneratzen da.\nArgumentua.\nMari Errauskin (Anna Kendrick), Txanogorritxo (Lilla Crawford), Jack (Daniel Huttlestone) eta Rapunzel (MacKenzie Mauzy) ipuinetako pertsonaiak okina (James Corden) eta haren emaztea (Emily Blunt) protagonista diren istorioekin, familia bat izateko haien nahia eta mdarikatu berri dituen sorginarenkin (Meryl Streep) bat egingo dute."}
{"id": "910581", "revid": "512", "url": "https://eu.wikipedia.org/wiki?curid=910581", "title": "Runaway Jury", "text": "Runaway Jury (euskaraz \"Epaimahaia Ihesean\"), 2003ko Gary Fleder estatubatuarrak zuzendutako thriller film bat da. John Grisham idazlearen \"The Runaway Jury\" (1996) eleberrian oinarritua dago. John Cusack, Gene Hackman, Dustin Hoffman eta Rachel Weisz aktoreek antzeztu zuten.\nArgumentua.\nAEB, New Orleans. Celeste Woods (Joanna Going) alargun gazteak armagintza enpresa boteretsu bat Jacob (Dylan McDermott) senarraren heriotzaren ardurarengatik auzitara eramatean, miloika dolar jokoan egongo diren epaiketa bati ekingo zaio. Alargunaren interesen defendatzailea Wendall Rohr (Dustin Hoffman) abokatua izango da, Hegoaldeko printzipio sendoetako eta kasuan benetako interesa duen gizasemea. Aldiz, Rankin Fitch (Gene Hackman) abokatu bikaina eta epaimahaikideak kikiltzen aditu gupidagabea enpresaren defentzan jardungo du. Biltegi zahar batean dagoen aginte egoitza batetik, Fitch eta bere lantaldeak korporazioaren interesen alde egingo duen epaimahai perfektua lortzen nola edo hala saiatuko dira."}
{"id": "910585", "revid": "336", "url": "https://eu.wikipedia.org/wiki?curid=910585", "title": "Christophe Soglo", "text": "Christophe Soglo (Abomey, 1909ko ekainaren 28a - 1983ko urriaren 7a) Dahomeyko presidentea izan zen. Frantziako armadako kidea izan zen eta Indotxinako gerran borrokatu zen. 1963ko urriaren 28an estatu-kolpe bat zuzendu zuen Hubert Magaren aurka. 1964ko urtarrilean Sourou-Migan Apithyerako boterea utzi zuen. 1965ko abenduan beste estatu-kolpe bat zuzendu zuen eta 1967an gazte ofizialeko talde batek baztertu zuen."}
{"id": "910586", "revid": "512", "url": "https://eu.wikipedia.org/wiki?curid=910586", "title": "La migliore offerta", "text": "La migliore offerta (euskaraz \"Eskeintza onena\"), 2013ko Giuseppe Tornatore italiarrak zuzendutako thriller eta drama film bat da. Geoffrey Rush, Jim Sturgess, Sylvia Hoeks eta Donald Sutherland aktoreek antzeztu zuten. Ennio Morriconek soinu banda konposatu zuen.\nArgumentua.\nVirgil Oldman (Geoffrey Rush), gizon bakarti eta eszentriko, arte aditua eta enkanteetako agente preziatua da. Bere bizitza edozein sentimendu eta emoziotik aldendua dago, egun batez Claire Ibbetson (Sylvia Hoeks) neska gaztea ezagutu eta haren gurasoengandik ondorengotzan jaso dituen artelanak tasatu eta saltzeko ardura jasotzen duen arte. Neska honek mundutik isolatua bizitzera derrigortzen duen gaixotasun arraro bat du, eta Virgili bizitza betirako aldatuko dio."}
{"id": "910592", "revid": "56334", "url": "https://eu.wikipedia.org/wiki?curid=910592", "title": "Emisio espektro", "text": ""}
{"id": "910596", "revid": "56334", "url": "https://eu.wikipedia.org/wiki?curid=910596", "title": "Zentzumen sistema", "text": ""}
{"id": "910597", "revid": "56334", "url": "https://eu.wikipedia.org/wiki?curid=910597", "title": "Sistema sentsorial", "text": ""}
{"id": "910599", "revid": "56334", "url": "https://eu.wikipedia.org/wiki?curid=910599", "title": "Konputagailu programa", "text": ""}
{"id": "910600", "revid": "56334", "url": "https://eu.wikipedia.org/wiki?curid=910600", "title": "Konpilatzaile", "text": ""}
{"id": "910601", "revid": "56334", "url": "https://eu.wikipedia.org/wiki?curid=910601", "title": "Gerra biologikoa", "text": ""}
{"id": "910603", "revid": "119347", "url": "https://eu.wikipedia.org/wiki?curid=910603", "title": "Karnaughen mapa", "text": "Karnaughen mapa (Karnaughen taula edo Veitchen diagrama bezala ere ezaguna, K-Mapa edo KV-Mapa moduan laburtua) aljebra Boolearraren funtzioak sinplifikatzeko erabiltzen den diagrama bat da. Karnaugh-en mapa 1953an asmatu zuen Maurice Karnaughek, Bell laborategietako fisikari eta matematikariak.\nKarnaughen mapek adierazpen boolearrak sinplifikatzeko egin beharreko kalkulo luzeen beharra murrizten dute; baldintza oso zailak identifikatu eta kentzeko, gizakien burmuinaren zenbait gaitasun erabilita (patroiak antzematea, eta beste hainbat adierazpen analitiko era, esaterako).\nProzesua ondokoa da: lortutako emaitza Boolearrak egia taula batetik bi dimentsioko sare batera pasatzen dira, non lerro eta zutabeen ordena Gray kodea jarraituz egiten den, eta gelaxka bakoitzak sarreren konbinazio bat adierazten duen, eta bertan idatzitako balioak dagokion irteerako balioa. Behin hau eginda, 0 edo 1 multzoak egiten dira, ahalik eta handienak, hasierako egia taularen forma kanonikoaren terminoak definituko dituztenak. Termino hauek adierazpen Boolearraren sinplifikaziorako beharrezkoak diren ate logikoen konbinazioak izango dira; izan ere, biderkaduren baturen adierazpenak, OR ate batera sartzen diren AND ateen irteera moduan diseina daitezke; eta, baturen biderkadurak, AND ate batera sartzen diren OR ateen irteera bezala. Beraz, behin sinplifikatuta, AND eta OR ate logikoen konbinazio bezala adieraz daiteke emaitza.\nMapari dagokionez, N aldagaiko funtzio baten egia taulak 2N lerro dituenez, dagokion K-Mapak ere 2N lauki izango ditu. Aldagaiak, Gray kodearen arabera, eta bakoitzaren pisuari erreparatuta ordenatzen dira, horrela, ondoz ondoko gelaxka batetik bestera aldagai bakarra aldatuko da. Egia taulako gai bakoitza Karnaughen mapara pasatzeko prozesua zuzenekoa da, 0 edo 1 jarriz, lerro bakoitzean funtzioak duen balioaren arabera. 6 aldagaira arteko Karnaughen mapak erraz egin daitezke eskuz, baina aldagai gehiagoko funtzioetarako, gomendagarria da software espezializatuen erabilera.\nMaparen lerro eta zutabeen kopuruaren kalkulua.\nNormalean, Karnaughen maparen lerro eta zutabeak mapa karratu bezala irudikatzen dira (lerro kopurua = zutabe kopurua) aldagai kopurua bikoitia denean (2, 4, 6...); hala ere, aldagai kopurua bakoitia denean, lerro kopurua zutabe kopuruaren erdia da, ondoko formuletan ikus daitekeen bezala:\nformula_1\nformula_2\nformula_3\nAdibidea.\nKarnaughen mapak funtzio Boolear aljebraikoak sinplifikatzeko erabiltzen dira. Adibidez, formula_4 aldagai boolearrak dituen funtzio baten egia taula ondokoa litzeteke:\nOndokoak dira funtzio bera aljebra Boolear sinplifikatu gabean adierazteko bi era, \"A, B, C, D\" aldagai Boolearrak eta euren alderantzizkoak erabilita.\nKarnaughen mapa.\nSarrerako aldagaiak 16 era ezberdinetan konbina daitezke, horrela, Karnaughen mapak 16 gelaxka izango ditu, 4 x 4-ko lauki-sarean banatuta. Lerro eta zutabeen ordenari dagokienez, 4 aldagaiko tauletan, ondoz ondoko bi zutabe \"01\" eta \"11\" dira (\"10\" izan beharrean, hurrengo balio bitarra izango litzatekeena); honen arrazoia maparen eraikuntzarako baldintza da, hau da, taulara sartzen den zutabe bakoitzean (ezkerretik eskumara) aurrekoarekiko bit bakarra alda daiteke. Hau horrela izanik, \"01\" zutabearen ostean, \"11\" etorriko litzateke, bit bakarra aldatzen delarik, \"01\" zutabetik \"10\" zutabera gertatuko ez litzatekeena, bi bitak aldatuko bailirateke.\nHau esanda, maparen zutabe eta lerroak izendatzeko Gray kodea erabiltzen da, kode bitarra erabili beharrean. Gray kodeak ondoz ondoko gelaxka batetik bestera aldagai bakarra aldatuko dela ziurtatzen du.\nBetetako mapako gelaxka bakoitzak digitu bitar bat dauka, sarrera konbinazio horrentzako funtzioak daukan emaitza adierazten duena.\nBehin Karnaughen mapa eraikita, mapa bera egia taulako informazioa adierazteko era sinpleenetako bat (forma kanonikoa) bilatzeko erabiltzen da. Mapan agertzen diren ondoz ondoko 1ek sinplifikatzeko aukera ematen dute; izan ere, amaierako adierazpenerako mintermak (\"minimal term\") mapako 1 taldeak borobilduz aurki daitezke. Minterm taldeak laukiak izan behar dira, eta azalera biren berredura izan behar da (1, 2, 4, 8...). Minterm laukiak ahalik eta handienak izan behar dira, 0 bat ere ez eduki gabe. Multzoek bata bestea zapal dezakete handiagoak izan ahal izateko. Esaterako, geroagoko adibidean, talde gorria 2 x 2 dimentsioko karratu bat da, eta berdea 4 x 1 dimentsioko laukia; marroia, bien arteko zapalkuntza da.\nSarea era toroidalean konektatuta dago, beraz, laukiak ertzen inguruan borobildu daitezke. Hau da, eskuin muturreko gelaxkak ezker muturrekoen ondoz ondokoak dira, batetik bestera bit bakarra aldatzen delarik; gauza bera gertatzen da goiko eta beheko ertzekin.\nSoluzioa.\nBehin Karnaughen mapa eraikita eta ondoz ondoko 1ak lauki eta karratuetan sartuta, minterm aljebraikoak eratutako kutxa bakoitzean berdin mantentzen diren aldagaiak aztertuz lortzen dira.\nKarratu gorrirako:\nHau horrela, produktuen baturako adierazpen Boolearrean, lehen minterma formula_10 izango da.\nKutxa berdean, \"A\" eta \"B\" berdin mantentzen dira, eta \"C\" eta \"D\" aldatu egiten dira. \"B\" 0 da, beraz, ezeztatu egin behar da erabili baino lehen. Laburbilduz, bigarren batutzailea formula_11 da.\nProzesu berdina jarraituz, lauki urdinetik formula_12 lor daiteke.\nEmaitza guztiak batuz, zirkuituaren ekuazio normalizatua ondokoa dela lortuko litzateke: formula_13.\nOndorioz, Karnaughen mapak hurrengo sinplifikazioa egitea lortu du: formula_14\nAlderantzizkoa.\nFuntzio baten alderantzizkoa, 1ak beharrean, 0ak multzokatuz lortzen da.\nAdibidearen kasuan, alderantzizkoaren terminoak grisez, kolore ezberdinetako ertzekin, ageri dira:\nAlderantzizkoa horrela adierazten da:\nformula_18\nHonez gain, De Morgan-en legeei esker, baturen produktua kalkula daiteke:\nformula_19\n\"Ez du axola\".\nKarnaughen mapak egia taulan \"ez du axola\" baldintzak dituzten funtzioak sinplifikatzea ere ahalbidetzen du. \"Ez du axola\" baldintza sarrera multzo baten irteerak inongo garrantzirik ez duenean gertatzen da, ez duenean axola irteera 1 edo 0 den. Beraz, \"ez du axola\" baldintzak laukietan sartu daitezke, ala ez, laukia handiagoa egingo duen aukera hartuz. Normalean, X edo marratxoaz adierazten dira mapan.\nEskuinaldeko adibidean, \"f\"(1,1,1,1) gelaxkaren balioa \"ez du axola\" batez ordezkatu da. Horrela, lauki gorria beheraino luzatzea ahalbidetu da, eta berdea desagerrarazi du.\nHonen ekuazio minimoa horrela geratuko litzateke:\nformula_20\nIkus daitekeenez, lehen minterma formula_21 da, eta ez formula_10. Kasu honetan, axola ez duen irteerari esker, termino bat desagertu da (berdea) eta beste bat sinplifikatu da (gorria).\nOraingoan, alderantzizko funtzioa horrela sinplifika daiteke:\nformula_23"}
{"id": "910604", "revid": "1545", "url": "https://eu.wikipedia.org/wiki?curid=910604", "title": "Bibliotheca Alexandrina", "text": ""}
{"id": "910605", "revid": "56334", "url": "https://eu.wikipedia.org/wiki?curid=910605", "title": "Ingeniaria", "text": ""}
{"id": "910607", "revid": "512", "url": "https://eu.wikipedia.org/wiki?curid=910607", "title": "Adelina M\u00e9ndez de la Torre", "text": "Adelina M\u00e9ndez de la Torre (Castropol, Asturias, 1871ko otsailaren 6-Bilbo, 1960ko urtarrilaren 20) maistra, pedagogoa eta intelektual asturiarrak Bilboko hezkuntzaren antolaketan eragin handia izan zuen. 1918an, O\u00f1atin egin zen Eusko Ikaskuntzaren lehen batzarrean parte hartu zuen emakume bakarra izan zen. Sasoi hartako hezkuntzari eta, hortaz, gizarteari, Adelinak egindako ekarpena ezinbestekoa izan zen.\nBiografia.\nAsturiasko ipar-mendebaldean jaioa, Adelinak Madrilen egin zituen bere ikasketak. Lehen hezkuntzako maistra titulua bikain kalifikazioarekin lortu zuen.\n1897an, orduan eraikitzen ari zen Kontxa eskolan lanpostu bat eskuratu zuen eta Bilbon finkatu zen. Gogor aritu zen lehen hezkuntza berritzen, arlo teorikoan eta praktikoan. Goi mailako irakaskuntzako irakasle ere izan zen eta Bilboko Maisuen Eskola Normaleko pedagogoa eta zuzendaria.\nIrakasle normalista modura zeukan prestakuntza sendoaz gain, atzerrian ere ikasi zuen eta bekak lortu zituen Italia, Suitza eta Frantziako irakaskuntza zentro ospetsuetan. Europako beste herrialde batzuetako esperientzia berritzaileenak ezagutu zituen eta Bilbora ekarri zituen Hezkuntza Berriko ideia pedagogikoak, psikopedagogia zientifikoarenak, paidologiarenak eta higienismoarenak. Bestetik ere, udalaren ekimenaren eta kudeaketaren garrantzia defendatu zuen eskolarekin lotutako gaietan.\n1918an, O\u00f1atin egin Eusko Ikaskuntzaren lehen batzarrean parte hartu zuen emakume bakarra izan zen. Gerra zibilarekin halabeharrez erretreta hartu behar izan zuen.\nIdeiak.\nAdelina M\u00e9ndezen ustez lehen mailako irakaskuntzan beharrezkoa zen inguruko ezaugarrietan oinarritzea, besteak beste, bertako ohituretan eta hizkuntzan, Euskal Herriko kasuan euskara. Horregatik, irakasleak euskaldunak izan behar ziren. Modu batez gero euskal eskola publikoaren eredua eta ikastolak azaldu zituen.\nObra.\nBere lan gehienak eskolan erabiltzeko izan ziren.\nBeste aldetik ere, hedabide askotan kolaboratu zuen, besteak beste, \"El Nervi\u00f3n\" eta \"Escuela Moderna\" aldizkarian."}
{"id": "910610", "revid": "56334", "url": "https://eu.wikipedia.org/wiki?curid=910610", "title": "Sustantzia kimiko", "text": ""}
{"id": "910611", "revid": "56334", "url": "https://eu.wikipedia.org/wiki?curid=910611", "title": "Garapenerako laguntza", "text": ""}
{"id": "910612", "revid": "56334", "url": "https://eu.wikipedia.org/wiki?curid=910612", "title": "Zientziaren politizazio", "text": ""}
{"id": "910613", "revid": "56334", "url": "https://eu.wikipedia.org/wiki?curid=910613", "title": "Lubrikatzaile", "text": ""}
{"id": "910615", "revid": "56334", "url": "https://eu.wikipedia.org/wiki?curid=910615", "title": "Higadura-gerra", "text": ""}
{"id": "910616", "revid": "56334", "url": "https://eu.wikipedia.org/wiki?curid=910616", "title": "Zilindro (motor)", "text": ""}
{"id": "910617", "revid": "56334", "url": "https://eu.wikipedia.org/wiki?curid=910617", "title": "Karaktere kodifikazioa", "text": ""}
{"id": "910618", "revid": "56334", "url": "https://eu.wikipedia.org/wiki?curid=910618", "title": "Lurraren errotazioa", "text": ""}
{"id": "910619", "revid": "42829", "url": "https://eu.wikipedia.org/wiki?curid=910619", "title": "Nidaba", "text": ""}
{"id": "910621", "revid": "56334", "url": "https://eu.wikipedia.org/wiki?curid=910621", "title": "Informazioaren teknologia", "text": ""}
{"id": "910622", "revid": "56334", "url": "https://eu.wikipedia.org/wiki?curid=910622", "title": "Programagarri", "text": ""}
{"id": "910623", "revid": "56334", "url": "https://eu.wikipedia.org/wiki?curid=910623", "title": "RNA mezularia", "text": ""}
{"id": "910624", "revid": "56334", "url": "https://eu.wikipedia.org/wiki?curid=910624", "title": "ARN mezulari", "text": ""}
{"id": "910625", "revid": "56334", "url": "https://eu.wikipedia.org/wiki?curid=910625", "title": "MRNA", "text": ""}
{"id": "910626", "revid": "56334", "url": "https://eu.wikipedia.org/wiki?curid=910626", "title": "Kaliforniako Institutu Teknologikoa", "text": ""}
{"id": "910627", "revid": "56334", "url": "https://eu.wikipedia.org/wiki?curid=910627", "title": "Plain text", "text": ""}
{"id": "910628", "revid": "56334", "url": "https://eu.wikipedia.org/wiki?curid=910628", "title": "Datu transmisio", "text": ""}
{"id": "910629", "revid": "46380", "url": "https://eu.wikipedia.org/wiki?curid=910629", "title": "Claudine Auger", "text": "Claudine Oger, Claudine Auger deituta (Paris, 1941eko apirilaren 26a - ibidem, 2019ko abenduaren 18a) frantziar aktore eta modeloa izan zen. James Bonden film batean antzeztu zuen (\"Thunderball\")."}
{"id": "910630", "revid": "119347", "url": "https://eu.wikipedia.org/wiki?curid=910630", "title": "Polo Garat", "text": "Jean-Paul \"Polo\" Garat (Donapaleu, 1967) argazkilari zuberotarra da.\nDatu biografikoak.\nDonapaleun jaio bazen ere, Barkoxen bizi izan zen haurtzarotik. Herrian Louis Garat aitak tailer mekanikoa zuen.\nArgazkilaritza.\nArgazkilaritzarekin lehen kontaktua Oloroeko ikastetxean izan zuen, eta 13 urterekin argazkilari izatea deliberatu zuen.\nBere interesa mundu mailako lurralde desberdinetan dago; horretara, lan asko Afrikan edo Ameriketan burutu ditu.\nKameren mekanikan interesatua, bere lan egiteko modu nagusia analogikoa da, irudietan lortzen den kalitate hobearengatik; halere, numerikoan gero eta lan gehiago egiten dituela aitortzen du.\nLandu dituen gaiak anitzak dira, nabarmenki langileak jardunean, motorrak eta erretratuak. Halere, Zuberoako bizimodua, natura eta animaliak ere erretratatu ditu. Bere argazki askotan 70. hamarkadako giroaren eta argiaren kutsua nabari da. \"Freelance\" bezala lan egiten badu ere (Lib\u00e9ration, Pyr\u00e9n\u00e9es Magazine, Le Monde...), prentsak enkargu asko egin dizkio, objektiboengana eginiko bere hurbilketa orijinala dela eta. Erakusketak regularki egiten ditu, batez ere Frantzian. 17 urte zituenetik Tolosa Okzitanian bizi da, non 2002an Odessa argazki-kolektiboaren sortzaileetako bat izan zen.\nBere esanetan, argazkilari on bat izateko sekretua \"zapata onak izatea\" da, ibiltzea eta une egokia aurkitzea alegia. Eta erretratuak egitea -bere espezialitateetako bat- \"tangoa bezalakoa da, biren artean dantzatzekoa, ez argazkilariak bakarrik\":\nEuskal Herriarekiko harremana.\nGaztetan, etxetik ateratzeko grinak Barkoxeko inguruak argazkitan asko ez jasotzea ekarri zion; alde egiteko motiboetako bat euskaraz ez jakitea ere izan zen, Zuberoan nolabait bere burua lekuz kanpo aurkituz. Halere, Toulousen urte batzuk eman eta gero Euskal Herrirako joera itzuli zitzaion; eta harrezkero -sekula ez baitu Barkoxe guztiz utzi- argazkitan ere jasotzeari ekin zion. Gaur egun, bere burua abertzaletzat eta euskaltzaletzat du.\n2019an, Hazparneko Zapat(h)ari proiektuko antropologiko-artistikoan parte hartu zuen sortzaileetako bat izan zen. 2020an eginiko elkarrizketa batean, Barkoxen estudio/galeria bat muntatzeko asmoa adierazi zuen, aitaren garagea erabiliz; baita herrian nazioarteko argazkilaritza festibala antolatzekoa ere."}
{"id": "910631", "revid": "56334", "url": "https://eu.wikipedia.org/wiki?curid=910631", "title": "Hozte dorre", "text": ""}
{"id": "910632", "revid": "56334", "url": "https://eu.wikipedia.org/wiki?curid=910632", "title": "Petrolio-findegi", "text": ""}
{"id": "910634", "revid": "56334", "url": "https://eu.wikipedia.org/wiki?curid=910634", "title": "Botere Politikoa", "text": ""}
{"id": "910638", "revid": "336", "url": "https://eu.wikipedia.org/wiki?curid=910638", "title": "Gizarte politikak", "text": "Gizarte politika politikaren alor bat da. Gobernuek gizarteko egiturak eta merkatuko instituzioak erregulatzeko eta osatzeko erabiltzen duten tresna da.\nHerritarrak politika publikoen erdian kokatzean datza, bakoitzaren beharrak sektore guztietan kontuan hartuz. Testuinguru sozialean, politikoan, ideologikoan eta instituzionalean esku hartzen du, ongizatea lantzen den arloetan.\nHelburua gizartearen ongizatea modu ekitatiboan lortzea da, horregatik banakoaren edo taldearen ongizatea handitzen edo gutxitzen duten politika publikoekin, merkatuan dauden harremanekin eta ez monetarioekin zerikusia du.\nEstatuaren funtzio garrantzitsuenetako bat da. Helburua gizartearen ongizatea izanik, politika hauen bitartez pobrezia eta bazterketa eragiten duten arazo sozialak eta politikoak identifikatu eta hauei soluzioa ematen zaie. Izan ere, gizartearen egituran eragiteko ahalmena dute, sektore desberdinetan esku hartuz. Gizarte politikaren barruan, besteak beste, hezkuntza, osasuna, gizarte segurantza, justizia soziala eta gizarte babesa daude.\nGainera, zientzia politikoaren diziplina zientifiko bat da.\u00a0 Zientzia normatibo bezala, ikerketaren eta hausnarketaren diziplina da. Alde batetik, naturarena eta enpirikoki frogatuak izan diren gizartearen hausturarena. Bestetik, eskubide sozialena, arau juridiko legez eta beste zientzia batzuekin. Ekintza politiko bezala, sistema politiko publiko baten bidez gauzatzen den gobernuaren, alderdi politikoak egiten dituzten eskaintzen eta gizarte-eragileen modalitate bat da.\nGarapen ekonomikoaren lotura handia du. Beharrezkoak dira hazkunde ekonomikoa izateko eta herrialdeen egonkortasun politikoa lortzeko. Ondo garatuta dauden gizarte politikek lana eta garapena sustatu dezakete,\u00a0 gizarte bazterketarekin amaitu eta zenbait gatazken amaiera ekarri dezakete. Ondorioz, garapeneko estrategia nazionaletan garrantzi handia hartzen dute.\nHistoria.\nGizarte Politikak Politikako adar bat da. Pobrezian eta bazterketan oinarritzen diren (lan falta, etxebizitza duina, hezkuntza, elikagaiak) arazo sozialak antzemateaz arduratzen da. Errekurtsoak eta konponbidea ematen dieten baliabide teknikoak bilatzeko bada bere helburua populazioaren ongizate orokorra da.\nXIX. mendeko amaieran, Europan hain zuzen ere, Gizarte Politikak jaio ziren eskubideko estatu sozialarekin batera, ekonomian eta gizartean esku-hartze bezala. Estatu liberaleko modeloak, estatuko esku-hartzerik gabe, sortu zituen bidegabekeriak galarazteko.\nBaliabideek errealak eta benetakoak izan behar dute; eta proiektuak, posibleak; utopian, edo proposamen demagogikoetan ez erortzeko. Gizarte Politiketako planak dira: ospitale-eraikuntza eta eskolak, hiribilduak erauztera eta bere okupatzaileak leku erosoetan jartzera laguntzen duten etxebizitzako planak, familia ugariei edo desgaitutako seme-alabei laguntzak, eskola-beka planak, enplegurako sustapena, langabezia-asegurua, beste batzuen artean. \nMotak.\nGizarte Politikak giza ongizatea hobetzea eta heziketa kontuetan giza beharrak, osasuna, etxebizitza eta segurtasun ekonomikoa asetzea helburu du. Gizarte politiketako mota edo area garrantzitsuak hauek dira: babesari dagokion ongizatea, ondo sentitzeari dagokion ongizatea. Ingelesez \"Welfare\" eta \"well-being\" izenekin bereizten dira. Pobreziaren murriztapena, gizarte-segurantza, justizia, langabezia-asegurua, bizitza-baldintzak, animalien eskubideak, pentsioak, osasun-asistentzia, etxebizitza soziala, familiaren politika, gizarte-laguntza, haurtzaroaren babesa, baztertze soziala, hezkuntza edo heziketa-politika, delinkuentzia eta justizia penala, hiri-garapena eta kontu laboralak.\nProzedurazko politika substantiboak.\nPolitika substantiboez hitz egiterakoan, adituek dihardute gobernuak egin behar duen hartaz guztiaz. Autobide-eraikuntzatik, langabezia-subsidioen ordainketaraino, politika hauek zuzeneko isla dute abantailetan herritarrentzat.\nProzedurazkoei dagokienez, akzioak garatzeko moduarekin ikusi behar dituztenak dira. Organo administratibo politika sozialak praktikara eramatearen arduradunak antolatzeko arduradunak dira. Halaber, seinalatzen dute ere nortzuk izango diren onartzen diren legeak emateko arduradunak. \nPolitika banakor, arautzaile, autoarautzaile eta birbanatzaileak.\nPolitika sozialak sailkatzeko beste modu bat gizartean duten efektuaren mendean egonez. Zentzumen horretan, banakorrak baliabideak ematen dituzten haiek edo populazioaren talde komunak dira.\nBestalde, arautzaileak portaerak arautzen dituzten haiek dira, bai banakoena bai taldeetakoena. Politika autoaraultzaileak aurrekoaren oso antzekoak dira, nahiz eta erregulazio hau berezko eragindako taldearen barnetik produzitzen duen desberdintasun bezala izan.\nAzkenik, politika birbanatzaileak administrazioak burutakoak dira, ondasuna gizartearen sektore guztietara irits dadila saiatzeko. Hauek Ongizateko Estatua bereizten dutenak dira. Ohikoenen artean gizarte-segurantza-sistemak aurkitzen dira. \nPolitika material eta sinbolikoak.\nPolitikak sailkatzeko hirugarren modua, herritar partikularrei ematen dizkieten onuren araberakoa da. Zentzu honetan, materialak dira laguntza ematen dutenak zeregin zehaztuentzako, unibertsitarioentzat bekak izan daitezken bezala.\nBeste alde batetik, azken urteetan politika sinbolikoak deitzen diren hoiek asko bultzatu dira. Hauek pentsamolde orokorra kaltetutako taldeen aurrean aldatzen saiatzen direnak dira. Aurrekoaren adibidea xenofobiaren edo homofobiaren kontrako kanpainak dira. Heziketa-eremuan hasi ohi dira, gainerako populazioa gero bere gain hartuz. \nErakundeak.\nHistorikoki, ministerio sail nazional bat egon izan da gizarte politikaz arduratzeko. Hala ere, Estatu espainolean, adibidez, autonomia erkidego bakoitzak eskualdeko kontseilaritza edo udalerriko kontseilaritza du gai honetan jarduten dena. Gobernu talde bakoitzak politika hauen inguruko antolamendu desberdina du, baina normalean lan ministerioaren, hezkuntza ministerioaren eta osasun ministerioaren baitan kokatzen da gizarte politika. \nGizarte politika osatzen duten erakunde edo instituzio garrantzitsuenak hauek dira: instituzio publikoak, ongintzako zentroak eta GKE-ak.\nGizarte zerbitzu publikoak bazterketa sozialari konponbidea eman eta beharrizan desberdinak duten pertsonei laguntza eskaintzen arduratzen den Estatuko organismoa da. Honetarako, ministerioak daude, hauek egiten dute lana berdintasun sozialean, familietan, pertsonen babesean eta diskriminazioen aurkako borrokan ardazten da. Horretarako, instituzio familiarrak, hezkuntza instituzioa, instituzio politikoa eta instituzio ekonomikoa sortu ziren. \nOngintzako zentroei eta GKE-ei dagokionez, erakunde hauek ez dute helburuen artean inolako irabazi ekonomikorik lortzea. Arazo sozialak pairatzen dituzten kolektibo desberdinak laguntzen dituzte. Gaur egun, 35.000 erakunde inguru daude , bakoitza gai desberdin bati lotua (C\u00e1ritas, ANAR\u2026), baina denak helburu berarekin: arazoak dituzten pertsonak laguntzea.\nEreduak: Ongizate Estatuak.\nGizarte politiken ezarpenak garatuz joan ahala, aurretik zegoen \u201cEstatu sozial\u201d eredutik gaur egun indarrean dagoen \u201cOngizate estatu\u201d (ingelesez, \"welfare state\") deituriko estatu eredura igaro gara; \u201cOngizate estatua\u201d gizarte politiken modalitaterik berriena da, hain zuzen ere. Eredu berri honek \u201cEstatu sozial\u201d kontzeptua eta honekiko nozioa garatu egin du, Estatuak hiritarren beharretan zuzenki esku hartzen duelarik: batetik, gogobetetze objektiboaz (kuantitatiboa) arduratzen da eta, bestetik, gogobetetze subjektiboaz (kualitatiboa), beti ere gobernuan dagoen alderdi politikoaren interes ideologikoen arabera. Estatu mota honek \u201cherritarren eskubide sozialak\u201d konstituzioan barneratzen dituenez, hiritar guztiei hainbat prestazio, laguntza eta zerbitzu eskaintzen zaizkie hezkuntza-, osasun- eta lan-arloan: osasun unibertsala, hezkuntza publikoa, gizarte zerbitzuak eta lan-politikak. Izan ere, estatuak publikoki babes soziala aitortzen duenez, kapitalismoak eragindako ezberdintasun sozialei eta bazterketa-egoerei aurre egiteko gizarte politikak abian jartzeko betebeharra dauka.\nOngizate Estatu eredu ezberdinak daude:\nEredu motaren arabera, Estatu bakoitzak gizarte politikak ezartzeko era ezberdinak ditu. Munduko potentziak aztertzean honen adibide argiak ikus ditzakegu; Ameriketako Estatu Batuek eta Europar Batasunak, adibidez, ezberdintasun nabariak dituzte. Amerikako Estatu Batuek eredu anglosaxoia bereganatu duten heinean, Europar Batasunak bere gizarte politika propioak ezartzeko metodoa garatu du Europar Komunitateen ondarearen (ingelesez, \"Community acquis\") bidez, beti ere kontuan harturik Estatu kideen artean \u201cOngizate estatu\u201d eredu ezberdinak daudela. \nEuropar Batasuna eta Gizarte Politika.\nEuropar Batasunaren gizarte politika edo komunitatearen gizarte politika Europar Komunitateen ondarearen (ingelesez, \"Community acquis\") alderdi bat da, sistema juridiko konplexu bat osatzen duena. Politika honen eginkizuna lan- eta enplegu-harremanen alor materialak eta formalak arautzean datza, bai Estatu kideengan bai dimentsio transnazionalago batean ere. Batasunaren aurreko elkarte aitzindarietan komunitatearen gizarte politika politika ekonomikoarekiko mendekotasun baten barnean kokatzen eta ulertzen zen. Denborarekin, ordea, gizarte politika autonomia eskuratuz joan da, guztiz lortu ez duen arren oraindik ere. \nEuropar Batasunaren Gizarte Dimentsioa.\nGaur egun dugun gizarte gaien inguruko testuingurua Erromako Itunaz geroztik Europar Komunitateen garapenean emandako mugarrien bidez sortu eta garatutakoa da. Erromako Itunaren bitartez Europako Ekonomia Erkidegoa sortu zenean, Europar Batasunaren elkarte aitzindarietako bat izango zena, indarrean zegoen pentsamendu politikoa merkatuak mugatutakoa eta bideratutakoa zen. Europako Ekonomia Erkidegoaren jatorrizko sei estatuen usteetan (Alemaniako Errepublika Federala, Frantzia, Herbehereak, Luxenburgo, Belgika eta Italia), enpresek berdintasunezko baldintzetan lehian aritzeko baimena eskuratzen bazuten, hazkunde ekonomikoak bultzatutako garapen sozial bat emango zen. Hortaz, Europar Batasunaren gizarte dimentsioa hazkunde ekonomikoaren gizarte eraginak ekiditeko edo arintzeko zuzendua zegoen. Gaur egun ere oraindik ikuspegi honen bitartez ulertzen da hein handi batean; Europar Batasuneko testuinguruan zerbitzuak ez dira zuzenki eskaintzen. Gizarte politikak araudi bidez gauzatzen dira nagusiki, zuzentarauen bitartez bereziki, estatu kideetan legeria edo hitzarmen kolektiboa erabilita inplementatuz. Berriki, politikak koordinatzeko metodo ireki bat erabiltzen hasi da ere. \nGizarte Dimentsioaren bilakaera.\nEuropako Gizarte Eredua (ingelesez, \"European Social Model\") etengabe eraldatzen ari da; izan ere, Europar Batasun mailan eta baita maila subsidiario batean ere adierazitako jomugen eta balioen adierazpenen arteko tentsioaren islapena da.\nErromako Ituna batasun ekonomiko bat sortzera zuzenduta zegoenez, gizarte politikei garrantzi txikia eman zitzaien. 248 artikuluetatik 12 gizarte politiken inguruan idatzitakoak ziren (117-28 artikuluak), 119.ak emakumeek gizonekiko soldata berdina izateko zuten eskubidea aitortzen zuelarik. Artikulu hauek, dena den, merkatuaren desitxuratzea ekiditeko helburuarekin eginak ziren eta ez inolako helburu sozial batekin. Londreseko Itunean 1949an sortutako Europar Kontseiluak gizarte politiketan ekarpen nabariagoa izan zuen; 1961an Europako Gizarte Gutuna onartu zuen, Giza Eskubideen Konbentzioaren homologo sozialtzat eta ekonomikotzat hartu dena. 1974an Kontseiluak Gizarte Ekintza Programa osatu zuen politika komunitarioaren ikuspuntua norabidez aldatzearren; ikuspuntu ekonomiko hegemonikotik sozialago batera aldatu beharra ikusi zuten. 1993an indarrean jarritako Maastrichteko Itunak, Europar Batasunaren sortzaileetako bat, aurrerapauso bat suposatu zuen; gizarte politiken inguruko Protokolo Sozial baten integratzea eman zen, estatuen arteko esku-hartzean harmonia bilatzearren. "}
{"id": "910639", "revid": "1545", "url": "https://eu.wikipedia.org/wiki?curid=910639", "title": "Alexandrina liburutegia", "text": ""}
{"id": "910643", "revid": "1545", "url": "https://eu.wikipedia.org/wiki?curid=910643", "title": "Indukzio behartua", "text": ""}
{"id": "910644", "revid": "1545", "url": "https://eu.wikipedia.org/wiki?curid=910644", "title": "Makina Asinkronoa", "text": ""}
{"id": "910645", "revid": "336", "url": "https://eu.wikipedia.org/wiki?curid=910645", "title": "Auto hegalari", "text": "Auto hegalaria aireko ibilgailu pertsonal edo errepideko aireontzi mota bat da, atetik atera lurrez zein airez garraiatzeko gaitasuna duena. Batzuetan, terminoan erabiltzen da aeroirristagailuak ere sartzeko.\nXX. mendearen hasieratik prototipo ugari eraiki dira hegaldi teknologia barietate oso handia erabiliz, eta batzuek benetako VTOL errendimendua dute, baina auto hegalari bakar batek ere ez da oraindik ekoizpen egoerara iritsi. Henry Ford izan zen lehenengoa prototipo bat egiten, 1926an, eta 1940an jada esan zuen teknologia iristear zegoela. 2018an Errusian merkaturatzeko proposamena egon zen, eta Uber enpresak interesa erakutsi du teknologia honengatik.\nBere agerpena, sarri, futurologoek iragartzen dute, eta ekoizpena lortzeko bere porrotak, esaldi honetara eramaten du: \"Non dago nire auto hegalaria?\". Auto hegalariak ere gai herrikoia dira fantasia eta zientzia fikziozko istorioetan."}
{"id": "910646", "revid": "1545", "url": "https://eu.wikipedia.org/wiki?curid=910646", "title": "&quot;Baba-poltsa&quot; kartutxoa", "text": ""}
{"id": "910648", "revid": "1545", "url": "https://eu.wikipedia.org/wiki?curid=910648", "title": "Datuen prozesaketa zentrua", "text": ""}
{"id": "910658", "revid": "336", "url": "https://eu.wikipedia.org/wiki?curid=910658", "title": "Hepatitis B", "text": ""}
{"id": "910659", "revid": "336", "url": "https://eu.wikipedia.org/wiki?curid=910659", "title": "Bronkitisa", "text": ""}
{"id": "910661", "revid": "1545", "url": "https://eu.wikipedia.org/wiki?curid=910661", "title": "Beheragune (geografia)", "text": ""}
{"id": "910664", "revid": "65203", "url": "https://eu.wikipedia.org/wiki?curid=910664", "title": "\u00c9ric Vuillard", "text": "\u00c9ric Vuillard (Lyon, 1968ko maiatzaren 4a) frantziar idazle eta zinema zuzendaria da. Bi film zuzendu ditu (\"L'homme qui marche\" eta \"Mateo Falcone\"). \"Conquistadors\" bere lanak \"Prix de l'Inaper\u00e7u\" irabazi zuen 2009an. 2017a Goncourt saria irabazi zuen \"L'Ordre du jour\" bere eleberriaz."}
{"id": "910668", "revid": "15795", "url": "https://eu.wikipedia.org/wiki?curid=910668", "title": "Ibilaldi espazial", "text": ""}
{"id": "910669", "revid": "56334", "url": "https://eu.wikipedia.org/wiki?curid=910669", "title": "Bostoneko Maratoia", "text": ""}
{"id": "910670", "revid": "1545", "url": "https://eu.wikipedia.org/wiki?curid=910670", "title": "Ebroren harana", "text": ""}
{"id": "910676", "revid": "512", "url": "https://eu.wikipedia.org/wiki?curid=910676", "title": "Berdungo kanala", "text": "Berdungo kanala (; ) Aragoiko Jazetania eskualdean dagoen beheragune geografiko bat da. Beheragune hau Jakatik (Huesca) Esaraino (Nafarroa) hedatzen da, eta Aragoi ibaiak zeharkatzen du, Esako urtegian presatuta dagoena eta bertoko 2.400 hektarea hartzen dituelarik.\nPirinio erdian dagoen luzetarako sakonune hau Pirinioetako barne-mendilerroek, iparraldean Leire eta Orba mendilerroek eta hegoaldean Oroel haitza eta San Juan de la Pe\u00f1a mendizerrek mugatzen dute. 600 eta 750 metro arteko altuera du. Historikoki Pirinioetako haranen arteko komunikazio bide garrantzitsua izan da. Bertatik pasatzen da Frantziar Done Jakue bidearen jatorrizko adarra, Somport mendatetik datorrena.\nIbilbide natural garrantzitsua denez, bertan monumentu-ondare garrantzitsua eraiki dute, eta horren artean bi erlijio-gune garrantzitsu nabarmentzen dira, biak errege-panteoiak direlarik. Hauek dira: San Juan de la Pe\u00f1a monasterioa, Aragoiko erregeen errege panteoia, eta Leireko San Salbador monasterioa, Iru\u00f1eko erresumako erregeen errege panteoia.\nGarraioa.\nUbidearen lurraldea bi errepide nagusitan barrena doa: Iru\u00f1ea eta Jaka lotzen dituen N-240 errepide nazionala eta Garestik Huescara doan A-132 errepidea, Bailotik igarota. A-1601 errepidea Sause Zigozeren bidez, Erronkarirekin lotzen da. Santa Cilian aerodromo bat dago.\nBanaketa administratiboa.\nBerdungo ubidearen lurretan Berdungo kanalaren mankomunitatea osatzen duten lau udal daude. Udalerri horiek hainbat herri biltzen dituzte. Hona hemen:\nBeste udalerri batzuk ez daude mankomunitatearen barruan, baina kanaleko lurretan ere badaude, hala nola, Nafarroako Esa, izen bereko urtegiaren presa dagoen lekua, eta Zaragozako Mianos, Zigoze eta Artieda.\nOndare natural eta monumentala.\nBerdungo kanaleko lurretan dauden ekosistemen aniztasunak aberastasun ornitologiko handia ematen dute. Altueraren arabera, landaredi desberdina dago. Pirinioetako haran garaietan, landare-populazioa mediterraneoa izaten da, arte eta erkamezti baso ugarirekin; kanpoko mendilerroetan, berriz, pinuak eta basaerramuak daude, eta ubidearen behealdea osatzen duen lautadan, zerealak landatzen dira. Ez da alde batera utzi behar Esako urtegiko ur masaren garrantzia, \"Pirinioetako itsasoa\" izenekoa. Ekosistema ezberdin horiek biodibertsitate aberats baten iturri dira.\nAberastasun ornitologikoa 2001. urtean HBBE bat sortzeko oinarria izan zen, horren garrantziagatik. Harraparien, ugatzen, miru gorrien, aztoreen, sai zurien, mirotzen, sai arreen, hontzen eta mota askotako arranoen egotea hauteman dute, hala nola beste hegaztiena. Hegaztien emigrazioan guneak duen garrantzia azpimarratzekoa ere bada.\nLur hauen arkitektura estilorik garrantzitsuena erromanikoa da, izan ere, Frantziar Done Jakue bide historikoak eskualdea zeharkatzen du. Gaztelu, ermita eta zubietan aurki daitezke estilo mota horren aztarnak. San Juan de la Pe\u00f1a eta Leireko monasterioa nabarmentzen dira, biak erromanikoko bitxiak direlarik. Santa Cruz de la Ser\u00f3sko Santa Maria eta San Caprasioren elizak ere aipatu behar ditugu baina kanaleko herri guztietan zehar ermita erromaniko txiki asko daude.\nBeste estilo batzuetan, Berd\u00fango Santa Euraliaren eliza eta Mart\u00e9sko eliza gotikoak, Santa Engracia, Bintze eta Laru\u00e9skoak barrokoak eta Santa Ciliakoaren erretaula errenazentista aipatu ditzakegu."}
{"id": "910678", "revid": "105290", "url": "https://eu.wikipedia.org/wiki?curid=910678", "title": "Xabierregai", "text": "Xabierregai (; ) Puente la Reina de Jaca udalerriko herria da, Jazetania eskualdean dagoena.\nErdi Aroko agirietan honako izenak izan zituen: \"Exavierregay\", \"Xavuierregay\", \"Xavierre gay\", \"Exauergay\", \"Exauerri\", \"Essavir Agai\", \"Essavier Agay\", \"Exauier agay\", \"Scaberri gayo\"."}
{"id": "910681", "revid": "105290", "url": "https://eu.wikipedia.org/wiki?curid=910681", "title": "Santa Engracia de Jaca", "text": "Santa Engracia de Jaca (; ) Puente la Reina de Jaca udalerriko herria da, Jazetania eskualdean dagoena. 707 metroko altueran dago eta Santa Engraziari eskainitako bere parrokia XVIII. mendekoa da."}
{"id": "910682", "revid": "105290", "url": "https://eu.wikipedia.org/wiki?curid=910682", "title": "Puente la Reina de Jaca (herria)", "text": "Puente la Reina de Jaca (; ) izen bereko udalerriko herriburua da, Jazetania eskualdean dagoena."}
{"id": "910683", "revid": "56334", "url": "https://eu.wikipedia.org/wiki?curid=910683", "title": "Javierregay", "text": ""}
{"id": "910684", "revid": "56334", "url": "https://eu.wikipedia.org/wiki?curid=910684", "title": "1G telefonia mugikorra", "text": ""}
{"id": "910685", "revid": "56334", "url": "https://eu.wikipedia.org/wiki?curid=910685", "title": "Sistema txertatua", "text": ""}
{"id": "910686", "revid": "1545", "url": "https://eu.wikipedia.org/wiki?curid=910686", "title": "Santa Engracia (Puente la Reina de Jaca)", "text": ""}
{"id": "910688", "revid": "56334", "url": "https://eu.wikipedia.org/wiki?curid=910688", "title": "Mariotten legea", "text": ""}
{"id": "910689", "revid": "56334", "url": "https://eu.wikipedia.org/wiki?curid=910689", "title": "Ekintzailetza", "text": "Ekintzailetza enpresa arloan negozio berri bat sortzea da. Jardunean dagoen enpresa baten barnean sortzen bada negozio berria, barne-ekintzailetza deitzen zaio."}
{"id": "910690", "revid": "512", "url": "https://eu.wikipedia.org/wiki?curid=910690", "title": "Harmoniko", "text": "Harmoniko bat serie harmoniko baten edozein kide da. Termino hau diziplina askotan erabiltzen da gaur egun; adibidez, musikan, fisikan, akustikan, energia elektronikoaren potentzian, irrati teknologian, eta beste arlo batzuetan. Normalean seinale errepikakorrei aplikatzen zaie, hala nola, uhin sinusoideei. Horrelako uhin baten harmonikoa maiztasuna duen uhin bat da, oinarrizko maiztasun bezala ezagutzen dena. Harmonikoaren frekuentzia jatorrizko uhinaren frekuentziaren multiplo oso bat da. Jatorrizko uhinari lehenengo harmoniko ere deritzo eta ondoko harmonikoak goiko harmoniko gisa ezagutzen dira. Harmoniko guztiak oinarrizko frekuentziarekiko periodikoak direnez, harmonikoen batura periodikoa da maiztasun horretan ere. Adibidez, oinarrizko frekuentzia 50 Hz bada, ohiko AC hornitzeko maiztasuna, goiko harmonikoen frekuentziak hurrengoak dira: 100 Hz (1. harmonikoa), 150 Hz (2. harmonikoa) , 200 Hz (3. harmonikoa) eta hurrengo harmoniko guztiak 50 Hz-en multiplo izango lirateke.\nMusikan harmonikoak instrumentuetan soinua ekoizteko erabiltzen dira, bai hari instrumentuetan bai haize instrumentuetan, bereziki nota altuenak jotzeko. Gainera, hariekin soinu kalitate berezia edo tonu kolorea duten notak lor daitezke. Hari instrumentuetan harmonikoak hariaren puntu zehatz batean ukituz jotzen dira, hariak soinua ateratzen duen bitartean; honi esker, soinu harmonikoa hariaren oinarrizko maiztasuna baino altuagoa da.\nTerminologia.\nHarmonikoak beste izen batzuekin ere ezagutzen dira: goi tonuak, partzialak edo goi partzialak. Harmonikoen eta goi tonuen arteko ezberdintasuna harmonikoek serie baten nota guztiak bateratzen dituela da, oinarrizko frekuentzia ere; goi tonu terminoak, aldiz, oinarrizkoaren tonuak soilik bateratzen ditu. Musikaren arloan termino hauek erabiltzen dira gehienbat.\nEzaugarriak.\nInstrumentu akustiko gehienek partzial indibidualak dituzten tonu konplexuak igortzen dituzte, baina, gizakien entzumenak ez ditu normalean partzial hauek fenomeno bereizi gisa hautematen; baizik eta, nota musikalak soinu bakar moduan hautematen dira. Honen tinbrea edo kalitatea lehen aipatutako partzial indibidualen luzera erlatiboen emaitza da. Hainbat osziladore akustikok, gizakien ahotsek edota biolinaren sokek tonu konplexuak sortzen dituzte, non gutxi gora behera periodikoak direla esan daitekeen, beraz, funtsezko maiztasunaren multiplo osoak osatzeko gertu dauden partzialak erabiltzen dira. Hortaz, harmoniko idealen antza dute, horregatik, \"harmoniko partzialak; edo besterik gabe harmonikoak\" deitzen dira.\nPartzial harmonikoak sortzen dituzten osziladoreek dimentsio bakarreko erresonatzaileen antzera jokatzen dute, askotan luzeak eta meheak dira gitarrako hariak edo orkestra modernoko zehar txirula bezalakoak. Haize instrumentuetan, non airea mutur batetik sartzen den, harmonikoen antza dituzten partzialak ere sortzen dira. Dena den, harmoniko bakoitietatik datozen partzialak soilik sortzen dituzte, teorian behintzat. Instrumentu akustikoen errealitatea hurrengoa da: hauen soinua eredu teoriko sinplifikatu batek aurreikusiko lukeen bezain ondo ez dagoela.\nOinarrizko frekuentziaren multiplo ez diren partzialei partzial ez-harmoniko deritze. Instrumentu akustiko gehienek harmonikoen eta ez-harmonikoen nahasketak diren partzialak sortzen dituzte, hala ere, belarrirako funtzesko tonuaren efektua sortzen dute. Hala nola, pianoak, pizzicato sokak, bibrafonoak, marimbak eta kanpai soinuak. \u00a0Antzinako ontzien kantuak ezagunak dira hainbat partzial harmoniko edo multifoniko sortzeko. Beste osziladore batzuek, txindatek, danborrek eta beste perkuzio instrumentu batzuek naturalki sortzen dituzte partzial ez-harmoniko asko eta ez inongo tonu partikularrik. Hortaz, ezin dira ez harmonikoki ez melodikoki erabili beste instrumentu batzuk bezala.\nPartzialak, goi tonuak eta harmonikoak.\nGoi tonu bat soinu baten oinarrizko maiztasuna baino edozein maiztasun handiagoa da. Fourier-en ereduan funtsezko maiztasuna eta goi tonuak partzialak deitzen dira. Goi tonuak edo partzial harmonikoak partzialak dira eta horien maiztasunak oinarrizko maiztasunaren multiplo osoei dagozkie. Ereduak ere partzial ez-harmonikoak biltzen ditu, hauek ere partzialak dira eta maiztasunak oinarrizkoen multiplo hamartarrak dira.\nGoi tonu eta partzial terminoen antzekotasunen ondorioz, testuinguru musikal batean oso maiz trukatzen dira bi terminoak, baina, bi gauza desberdin dira nahiz eta askotan nahasmena sor dezakeen. Timbre instrumentalen kasu berezian osagai partzialak serie harmonikoak (hari eta haize instrumentuak) dira, partzial ez-harmonikoak (tonudun perkuzio instrumentuak) izan beharrean. Komenigarria da osagai partzialei harmonikoak deitzea, baina, ez da guztiz zuzena harmonikoak berdin zenbatzen direlako falta badira ere, aldiz, partzialak eta goi tonuak daudenean soilik zenbatzen dira.\nGrafiko honek hiru izen motak erakusten ditu, partzialak, tonuak eta harmonikoak:\nInstrumentu askotan posible da goiko harmonikoak jotzea, nahiz eta, oinarrizkorik ez egon. Kasu sinpleenetariko bat tonu bati zortzidun bat igotzeko efektua da, baina, kasu konplexuagoetan tonuei beste efektu batzuk eman ahal zaizkie. Kasu askotan, noten tinbrea aldatzen da. Metodo hau asko erabiltzen da haize instrumentuetan nota altuak lortu nahi direnean. Nota asko batera jotzen direnean harmonikoak sor daitezke. Hari instrumentuetan posible da soinu puruko notak sortzea, kalitate izugarria dutenak tonu altuek bezala, eta hauei ere harmoniko deritze.\nEgia da elektronikoki harmonikoak dituzten tonu periodikoak sor daitezkeela, eta hauek oinarrizko frekuentziaren multiploak edukiko dituzte, \u00a0praktikoki instrumentuek ez dituztenak.\nHari instrumentuetan.\nHurrengo taulak hari instrumentuetan dauden geldialdi puntuak dakartza, gitarrak bezala, zeinetan haria ukitzean, honek bibrazioarekin harmoniko bat sortuko duen. Hari harmonikoak kalitate zilarkor eta zurbil moduan deskriba daitezke, non kolore berezi edo tonu kolore (tinbrea) oso eraginkorra izan dezaketen orkestra batean entzun edo erabiltzen direnean. Kontrabaxuan izan ezik, bosgarren partzialetik aurrera ez da ohikoa harmoniko naturalak topatzea, hariak motzagoak baitira. Harmonikoak asko erabiltzen dira hariak ukitzen diren instrumentuetan; adibidez, gitarra, gitarra elektrikoa eta baxu elektrikoa. Ozen jotzen den gitarra elektriko batean distortsioa duen anplifikadore baten bidez harmonikoak iraunkorragoak dira. Heavy metal-ean harmoniko naturalak eta artifizialak erabiltzen dira.\nHarmoniko artifizialak.\nHarmonikoak gehienetan hari irekietan erabiltzen diren arren (harmoniko naturalak), batzuetan harmoniko artifizialak eskatzen dituzte, hauek dagoeneko geldituta dagoen hari batean tonu bat joz lortzen dira. Errendimendu teknika gisa, bi hatz erabilita lortzen da; lehenengoa, haria moztuz nahi den oinarrizko tonua lortzeko eta bigarrena, harmoniko egokia jotzeko behar den nodoa ukitzeko.\n\"Fret\"ak dituzten instrumentuetan, hala nola gitarra elektrikoan, musikariak \"fret\"a begira dezake haria non gelditu eta nodoa non ukitu jakiteko. \"Fret\"ik ez duten instrumentuetan, harmoniko artifizialak jotzea teknika aurreratua da, honek hari bereko bi posizio zehatz aurkitzera derrigortzen baitu."}
{"id": "910692", "revid": "7454397", "url": "https://eu.wikipedia.org/wiki?curid=910692", "title": "Euskal Herriko antzerkigintza", "text": ""}
{"id": "910694", "revid": "56334", "url": "https://eu.wikipedia.org/wiki?curid=910694", "title": "Mikrokontroladore", "text": ""}
{"id": "910695", "revid": "56334", "url": "https://eu.wikipedia.org/wiki?curid=910695", "title": "Faraday kaiola", "text": ""}
{"id": "910696", "revid": "56334", "url": "https://eu.wikipedia.org/wiki?curid=910696", "title": "Hezetasun erlatiboa", "text": ""}
{"id": "910698", "revid": "105290", "url": "https://eu.wikipedia.org/wiki?curid=910698", "title": "Berd\u00fan", "text": "Berd\u00fan (; ) Canal de Berd\u00fan udalerriko herriburua da, Jazetania eskualdean dagoena. 655 metroko altueran dago eta bere toponimoa zelta jatorrikoa da.\nDemografia.\n&lt;/small&gt;"}
{"id": "910700", "revid": "1545", "url": "https://eu.wikipedia.org/wiki?curid=910700", "title": "Mart\u00e9s", "text": "Mart\u00e9s (aragoieraz eta ) Canal de Berd\u00fan udalerriko herria da, Jazetania eskualdean dagoena. 626 metroko altueran dago eta bere toponimoa jada 948. urteko agirietan agertzen da."}
{"id": "910701", "revid": "1545", "url": "https://eu.wikipedia.org/wiki?curid=910701", "title": "Majones", "text": "Majones (; ) Canal de Berd\u00fan udalerriko herria da, Jazetania eskualdean dagoena. 672 metroko altueran dago eta bere toponimoa San Juan de la Pe\u00f1ako kartularioan agertzen da."}
{"id": "910702", "revid": "1545", "url": "https://eu.wikipedia.org/wiki?curid=910702", "title": "Villarreal de la Canal", "text": "Villarreal de la Canal (; ) Canal de Berd\u00fan udalerriko herria da, Jazetania eskualdean dagoena. 638 metroko altueran dago eta Majones ibaiaren ondoan dago."}
{"id": "910703", "revid": "512", "url": "https://eu.wikipedia.org/wiki?curid=910703", "title": "Hu\u00e9rtalo", "text": "Hu\u00e9rtalo (; ) Canal de Berd\u00fan udalerriko herri hustua da, Jazetania eskualdean dagoena. Sarva eta Pinar arroilen eta Regord\u00edn errekaren artean dago."}
{"id": "910704", "revid": "1545", "url": "https://eu.wikipedia.org/wiki?curid=910704", "title": "Soman\u00e9s", "text": "Soman\u00e9s (aragoieraz eta ) Santa Cilia udalerriko herria da, Jazetania eskualdean dagoena. 1969. urtean udalerriarekin bat egin zuen."}
{"id": "910706", "revid": "98220", "url": "https://eu.wikipedia.org/wiki?curid=910706", "title": "Wild Rose (filma)", "text": "Wild Rose 2018ko Tom Harper ingeles zinema zuzendariaren dramazko musikal film bat da. Jessie Buckley, Sophie Okonedo eta Julie Walters aktoreek antzeztu zuten.\nArgumentua.\nRose-Lynn Harlane eskoziarrak 23 urte ditu, musikarako dohaina, karisma eta amets bat: country abeslari gisa arrakasta izatea. Kartzelatik atera berri da, eta bi haur txiki ditu. Haren amak nahi du alabak errealitatea behingoz onartzea eta arduratsu izatea. Baina Rose-Lynnek arrakasta hurbil ikusiko du, eta aukera egin beharko du: familia edo ospea."}
{"id": "910707", "revid": "1545", "url": "https://eu.wikipedia.org/wiki?curid=910707", "title": "Santa Cilia de Jaca", "text": ""}
{"id": "910708", "revid": "105290", "url": "https://eu.wikipedia.org/wiki?curid=910708", "title": "Binacua", "text": "Binacua (aragoieraz eta ) Santa Cruz de la Ser\u00f3s udalerriko herria da, Jazetania eskualdean dagoena. 760 metroko altueran, muino batean dago eta bere toponimoa zelta jatorrikoa da."}
{"id": "910709", "revid": "1491", "url": "https://eu.wikipedia.org/wiki?curid=910709", "title": "Jose Mari Pitarke de la Torre", "text": ""}
{"id": "910711", "revid": "1491", "url": "https://eu.wikipedia.org/wiki?curid=910711", "title": "Jose Mari Pitarke", "text": ""}
{"id": "910713", "revid": "105290", "url": "https://eu.wikipedia.org/wiki?curid=910713", "title": "Santa Cruz de la Ser\u00f3s (herria)", "text": "Santa Cruz de la Ser\u00f3s (; ) Santa Cruz de la Ser\u00f3s udalerriko herria da, Jazetania eskualdean dagoena. 801 metroko altueran dago."}
{"id": "910714", "revid": "105290", "url": "https://eu.wikipedia.org/wiki?curid=910714", "title": "Laru\u00e9s", "text": "Laru\u00e9s (aragoieraz eta ) Bailo udalerriko herria da, Jazetania eskualdean dagoena. 720 metroko altueran dago eta bere toponimoa baskoi edo latindar jatorrikoa da. 1044. urteko Ramiro I.a Aragoikoak egindako dohaintza-agiri batean agertzen da."}
{"id": "910717", "revid": "105290", "url": "https://eu.wikipedia.org/wiki?curid=910717", "title": "Arbu\u00e9s", "text": "Arbu\u00e9s (aragoieraz eta ) Bailo udalerriko herria da, Jazetania eskualdean dagoena. 768 metroko altueran dago eta bere toponimoa 968.urteko agiri batean agertzen da."}
{"id": "910718", "revid": "105290", "url": "https://eu.wikipedia.org/wiki?curid=910718", "title": "Alastuey", "text": "Alastuey (; ) Bailo udalerriko herria da, Jazetania eskualdean dagoena. 826 metroko altueran dago eta bere toponimoa 987. urteko agiri batean agertzen da."}
{"id": "910719", "revid": "512", "url": "https://eu.wikipedia.org/wiki?curid=910719", "title": "Arr\u00e9s", "text": "Arr\u00e9s (aragoieraz eta ) Bailo udalerriko herria da, Jazetania eskualdean dagoena. 826 metroko altueran dago eta bertan XV. mendeko gaztelu bat dago."}
{"id": "910720", "revid": "105290", "url": "https://eu.wikipedia.org/wiki?curid=910720", "title": "Bailo (herria)", "text": "Bailo (aragoieraz eta ) izen bereko udalerriko herriburua da, Jazetania eskualdean dagoena."}
{"id": "910721", "revid": "512", "url": "https://eu.wikipedia.org/wiki?curid=910721", "title": "Paternoy", "text": "Paternoy (; ) Bailo udalerriko herri hustua da, Jazetania eskualdean dagoena. 730 metroko altueran dago."}
{"id": "910722", "revid": "119347", "url": "https://eu.wikipedia.org/wiki?curid=910722", "title": "Karum aintzira", "text": "Karum aintzira Etiopiako Afar eskualdeko aintzira da. Afar depresioaren iparraldeko muturreko bi gatzagetako bat da (bestea Afrera aintzira da), itsasoaren mailatik 120 metro beherago dagoena. Erta Ale sumendia laku honen hego-mendebaldean dago.\n1867an eskualde horretara bidaia egin zuen Werner Munzingerrek aintzira lau errekek- Didic, Ala, Rira Guddy, eta Ragali edo Awra- betetzen zituela esan zuen.\nKarum aintziraren iparraldean Dallol meatze-herrixka ohia dago. Aintzira oso gazia da eta oraindik erabileran dagoen gatz-lautada batez inguratuta dago. Gatz hori karabanan garraiatzen dute herrialdeko gainerako tokietara."}
{"id": "910736", "revid": "56334", "url": "https://eu.wikipedia.org/wiki?curid=910736", "title": "Seinale elektriko", "text": ""}
{"id": "910737", "revid": "56334", "url": "https://eu.wikipedia.org/wiki?curid=910737", "title": "Seinale-elektriko", "text": ""}
{"id": "910738", "revid": "56334", "url": "https://eu.wikipedia.org/wiki?curid=910738", "title": "Critias", "text": ""}
{"id": "910739", "revid": "98220", "url": "https://eu.wikipedia.org/wiki?curid=910739", "title": "Beau Geste (1939ko filma)", "text": "Beau Geste abenturazko filma da, William A. Wellman estatubatuar zinemagileak 1939an zuzendu zuena. P. C. Wren ingeles idazlearen 1924ko izenburu berdineko eleberrian oinarriturik dago. Gary Cooper, Ray Milland, Robert Preston, Brian Donlevy eta Susan Hayward izan ziren aktore nagusiak.\nArgumentua.\nFrantziar legionari talde bat basamortuaren bihotzean dagoen gotorleku batera iritsi eta bertako gizon guztiak hilik daudela ohartuko dira, harresietan eta zainketa tokietan ezarriak, baina hilak. Gertaera horretatik abiaturik, zafiro baliotsu baten desagertzearekin eta ohore afera batengatik Frantziako Atzerritar Legioan izena eman zuten hiru anaien istoriarekin zerikusia duen kontakizuna hasten da."}
{"id": "910742", "revid": "12788", "url": "https://eu.wikipedia.org/wiki?curid=910742", "title": "Meet John Doe", "text": "Meet John Doe (euskaraz: \"John Doerekin elkartu\"), 1939ko filma da, komedia dramatiko generokoa, Frank Capra italiar-estatubatuar zinemagileak zuzendu eta ekoitzi zuena. Gary Cooper eta Barbara Stanwyck izan ziren aktore nagusiak.\nArgumentu onenaren Oscar sariaren izendapena jaso zuen (Richard Connell eta Robert Presnell).\nArgumentua.\nAberats batek egunkari bat erosi eta lantalde ia osoa kaleratzean, Ann Mitchell (Barbara Stanwyck) kazetari kementsuak John Doe ezizenaz gutun faltsu eta aldarrikatzaile bat argitaratzea erabakiko du. Horretan, kaleratutako langile baten suizidioa iragarriko du.\nGutunak sekulako arrakasta eta irakurle ugari izan dituenez, egunkariak John Doe bat sortzea erabakiko du. Horretarako, Long John Willoughby (Gary Cooper) etxegabea eta iraganeko beisbol jokalaria kontratuko du, ospetsu bilakatuko dena John Doeren papera antzeztuz."}
{"id": "910745", "revid": "124238", "url": "https://eu.wikipedia.org/wiki?curid=910745", "title": "The Women (1939ko filma)", "text": "The Women (euskaraz \"Emakumeak\"), 1939ko George Cukor estatubatuarrak zuzendutako drama-komedia film bat da. Clare Boothe Luce idazlearen \"1936ko izenburu berdineko antzezlanean\" oinarritua dago. Norma Shearer, Joan Crawford, Rosalind Russell, Paulette Goddard, Joan Fontaine, Lucile Watson, Mary Boland, Florence Nash, Virginia Grey, Marjorie Main eta Phyllis Povah aktoreek antzeztu zuten.\nFilm honetako aktore guztiak emakumeak dira. \"2008an izenburu berdineko berregokitzapena\" izan zuen.\nArgumentua.\nAEB, New York, Manhattan. Goi maila ekonomikoki emakume talde batek beren denbora gehiena edertasun saloi eta arropadendetan pasatu ohi du, beti txutxumutxuka, elkarrekin berriketan eta esamesaka. Bapatean, haietako bateak, Mary Hainesek (Norma Shearer) bere senarrak Crystal Allen (Joan Crawford) lurrundegiko langilea den neska gaztearekin adarrak jartzen dizkiola jabetuko da. Gertaera honek gainontzeko emakumeen artean eskandalua piztuko du, hainbat jeloskortasun, bekaizkeritasun eta esames sortaraziz."}
{"id": "910749", "revid": "1545", "url": "https://eu.wikipedia.org/wiki?curid=910749", "title": "Servant (telesaila)", "text": "Servant estatubatuar telesaila da, Tony Basgallopek eta M. Night Shyamalanek Apple TV+entzat egina.\nSinopsia.\nProtagonista: haur jaioberriaren heriotzari aurre egin behar dion bikote bat. Istorioa: gordin bezain misteriotsua. Eta tartean, pertsonaiak, kokalekua eta kontakizunaren giroa aberasten dituzten hamaika azpigeruza."}
{"id": "910750", "revid": "336", "url": "https://eu.wikipedia.org/wiki?curid=910750", "title": "Spies in Disguise", "text": "Spies in Disguise 2019ko Troy Quane eta Nick Bruno estatubatuar zinema zuzendarien animazio film bat da. 20th Century Fox izenarekin kaleratutako azken animazio filma ere bada.\nArgumentua.\nLance Sterling espioia eta Walter Beckett zientzialaria dira protagonistak; oso izaera desberdina dute: Lance oso lasaia da, baina Walter ez. Elkarrekin egin beharko dute lan, eta elkarrenganako konfiantza dutela erakutsi beharko dute. Baina, elkarrekin lan egiten ez badute, mundu guztia arriskuan egongo da."}
{"id": "910751", "revid": "98220", "url": "https://eu.wikipedia.org/wiki?curid=910751", "title": "Repo Men", "text": "Repo Men, 2010eko Miguel Sapochnik ingelesak zuzendutako zientzia-fikziozko ekintza eta thriller film bat da. Eric Garcia idazlearen \"The Repossession Mambo\" eleberrian oinarritua dago. Jude Law, Forest Whitaker, Liev Schreiber, Alice Braga eta Carice van Houten aktoreek antzeztu zuten.\nArgumentua.\n2025. urtea, gizakiak The Union enpresari esker urte gehiagoz bizitzeko gai dira, jatorriko gorputz organuak hutsegin aurretik horiek ordezkatzeko organu artifizialak ekoizteaz ardiratzen baita. Arazoa organu artifizialak garestiak direla da, eta horiek behar den garaian ordaintzen ez dituzten bezeroei, Repo Gizonek berehala kentzen dizkiete, bezeroak zein egoeratan gelditzen diren axola gabe. Remy (Jude Law) betebehar horretaz arduratzen da, enpresako repo gizon onena izanik. Egun batez, bihotzekoa jasan eta bihotz artifizial bat jarriko diote. Une horretatik aurrera, bere lanbidea zalantzan jartzen hasiko da."}
{"id": "910753", "revid": "512", "url": "https://eu.wikipedia.org/wiki?curid=910753", "title": "Little Women (1933ko filma)", "text": "Little Women () George Cukor estatubatuar zinemagilearen film dramatikoa da. Louisa May Alcott idazlearen \"Little Women\" eleberrian oinarritua dago.\nArgumentua.\n1860ko hamarkada, Concord, Massachusetts. Margaret \u00abMeg\u00bb, Jos\u00e9phine \u00abJo\u00bb, Elisabeth \u00abBeth\u00bb eta Amy \u00abAmie\u00bb izeneko neska gazteak \u00abMarmee\u00bb amarekin batera bizi dira. Erdi maileko familia bateko senideak dira. Istorioa Ameriketako Estatu Batuetako Gerra Zibilan jazotzen da, euren aita, March jauna iparraldeko ofiziala denez frontera borrokatzera joan eta etxea euren arduran gelditzen denean."}
{"id": "910754", "revid": "58701", "url": "https://eu.wikipedia.org/wiki?curid=910754", "title": "Little Women", "text": "Emakumetxoak (ingelesez Little Women edo Little Women or Meg, Jo, Beth and Amy) Louisa May Alcott idazle estatubatuarraren eleberri bat da, 1868ko irailaren 30ean kaleratu zena. Lau neskatoren bizitza kontatzen du, 1861 eta 1865 artean, AEBko Gerra Zibila testuinguru dela, emakume bihurtzen direnak. Egilearen bizipienetan oinarrituta dago, bere haurtzaroan, Massachusetts-eko Concord hirian bizi zenean. \u00a0\nEleberri honek jarraipena izan zuen 1869an \"Emakumetxo Haiek\"-ekin (ingelesez, \"Good Wives\"), \"Emakumetxoak\" eta lau urte beranduago igarotzen dena. Hori eta gero, \"Gizontxoak\" (\"Little Men\") eta \"Jo-ren Mutilak\" (\"Jo\u2019s Boys\") kaleratu ziren. Hauetan Emakumetxoen semeen, iloben eta ikasleen bizitzak azaltzen dira. \u00a0\nHistoria eta kaleratzea.\nAlcott-ek Emakumetxoak 1867 eta 1868 artean idatzi zuen. Haren bizipipenetan oinarritu zen, bere hiru ahizpekin Concord-en hezi zenekoak. Eleberria 1868-ko irailaren 30ean kaleratu zen, eta berehalako arrakasta izan zuen, milaka kopia salduz. Kritikak dagoeneko klasiko bat zela zioen. Irakurle batz\u200buek bigarren bolumen bat eskatu zuten, eta Alcott-eri gutunak bidali zizkioten jarraipen bat eskatuz. Esan beharra dago eleberri honek izugarrizko berrikuntza suposatu zuela Ameriketako Estatu Batuetako literaturan. Izan ere, garaiko emakumeek jarraitu behar zituzten arauak nolabait apurtzen ditu, batez ere Jo-ren pertsonaiarekin, garai horretako emakumeen ereduaren guztiz desberdina zena.\nArgumentua.\nLan honek, bai bere gaian nola bere egituran, John Bunyan-en \"Erromesaren Aurrerabidea\" eleberri alegorikoa berresaten du. Kapitulu askoren tituluak liburu horri egindako erreferentziak dira (Erromesen jolasa; Zamak; Beth-ek Jauregi Ederra aurkitzen du; Amy-ren apalkuntza harana; Jo-k Apolion ezagutzen du; Meg-ek Harrokeriaren azoka bisitatzen du; besteak beste). Aldi berean, March ahizpa bakoitza bere akatsak gainditzea du helburu. Horregatik hazkunde edo eboluzio pertsonaleko eleberri bezala har daiteke, eta emakumeentzako gida moduan ere bai.\nEleberrian, neskak auzoko baten lagun bihurtzen dra, Laurie nerabea; geroago Jo-ren lagun mina bihurtzen dena. Gai triste eta serioetaz aparte, liburuak ahizpen eta haien lagunaren jarduera desberdinak kontatzen ditu, hala nola piknik bat egitea, edo egunkari bat sortzea. Gainera, Meg emakumetxo bihurtzen dela proposatzen da, Erromesaren bidea guztiz egiten duelako, eta Brooke jaunari ezkon-hitza ematen diola.\nPertsonaiak.\n\"Oharra: Atal honek istorio osoa edo amaiera argitzen du.\"\nAmy: Ahizpen artean txikiena, 12 urtekoa. Pinturan talentu handia zuen. March nesken politena da, urrezko ilea eta begi urdinekin. Oso harroputza da, eta bere ahizpa Jo-rekin borrokan dago beti. Europara joaten da denboraldi luze batez.\nMargaret (\"Meg\"): Ahizpen artean nagusiena, 16 urtekoa. Polita da, ile suabea, esku txiki eta zuriak ditu. Arduratsuena da, eta March anderea etxean asko laguntzen du. Amy Jo-ren haserreetatik babesten du. Etxe-irakasle moduan egiten du lan Concord-eko hainbat familiekin. John Brooke-rekin maitemintzen da. Berarekin ezkontzen da eta seme-alaba bikiak izaten dituzte: Margaret eta John, eta neskato bat, Josie.\nJosephine (\"Jo\"): Emakumetxoen bigarrena da, 15 urte dauzka. Idaztea gustuko du, eta istorioan zehar garatzen du abilezia hori. Istorioan antza maskulinoena duena da. Emakumezkoen ezaugarriak gorroto ditu, eta estereotipoei uko egiten die. Izaera indartsu, ironiko, sarkastiko eta iraingarria du, eta Amy-rekin borroktatzen da askotan. Bere ahizpa Beth-ekin batera, haien komunitateko pertsona behartsuenak laguntzen dituzte. Jo-k bere ilea mozten du dirua lortzeko, bere amak bere senarra bisitatu dezan, Sezesio-gerran (1861-1865) zauritu dena. Bere lagun Theodore Laurence (Laurie)-rekin ezkontzea errefusatzen du. Azkenean Bhaer Irakasle alemanarekin ezkontzen da, eta bi seme dituzte: Rob eta Teddy.\nElizabeth (\"Beth\"): Emakumetxoen hirugarrena. 13 urte dauzka, eta oso lotsatia da. Pianoa jotzen du. Jo-rekin Concord-eko behartsuak laguntzen ditu. Eskarlatina harrapatzen du bere ama Washington-en haren senar zaurituarekin dagoela.\nTheodore (\"Laurie edo Teddy\"): Gazte xarmangarria, aberatsa eta bihurria, March familiaren alboan bizi dena bere aitonarekin batera. 15 urte dauzka eta bere aitonak askotan txarto ulertu egiten du. Honek asko maite du, baina beldur da bere aitaren pausuak jarraituko dituela. Bere aita espiritu librea zuen gazte bat zen, bere maitalearekin eskapatu egin zena. Horregatik gorrotatua izan zen, eta oso gazte hil zen, gaixotasun baten ondorioz. Laurie-ren amona eta izekoa hil egin ziren ere bai. Jo-k ezetz esaten dio ezkontzeko eskatzen dionean. Amy-rekin ezkontzen da eta alaba bat izaten dute.\nMargaret March (\"Marmee edo March Anderea\"): Emakumetxoen ama. Etxea zaintzen du senarra kanpoan dagoen bitartean. Karitatezko ekintzak egiten ditu, eta bere alaben morala gidatzen saiatzen da. Laurierentzako ama irudia da.\nRobert March: Emakumetxoen aita eta Margaret March-en senarra. Aberatsa izan zen, baina suposatzen da lagun txar batzuei laguntza eman eta gero, ez ziotela dirua bueltatu, haren familia pobreziara eramanez. Akademiko eta parroko handia izan zen, kapilau moduan egiten du lan Batasunaren Armadan.\nJames Laurence: March familiaren auzoko aberatsa. Bakarizekoa da, bere etxean izkutatuta bizi da, eta saiatzen den arren, batzuetan ez daki bere biloba Laurie-rekin komunikatzen. March familiari laguntzea gustatzen zaio, haien karitatea eta aritzea miresten dituelako. Beth-ekin adiskidetasun harreman polita du, bere hildako biloba gogorarazten diolako.\nHannah Mullet: March familiaren mirabea, emakume nagusi, atsegin eta zintzoa.\nJosephine March: Alargun aberatsa. Bakarrik bizi da, eta Jo-k berarekin lan egiten du. March jaunaren izekoa da, eta familia horren aktitude karitatiboa ez zaio gustatzen. Beth gaixotzen denean, Amy bidaltzen dute berarekin egotera. Hasieran Josephine ez dago oso pozik, baina Amy bertan egoteak asko laguntzen dio. Amy-k Europara egiten duen bidaia ordaintzen du. Hiltzean, Plumfield-eko etxea Jo-ri ematen dio.\nFriedrich \"Fritz\" Bhaer Irakaslea: Alemaniako inmigrantea, txiroa eta intelektuala. Berlinen Irakasle ezagun bat izan ohi zen, baina bere ahizpa bakarra gaixotzean, Estatu Batuerara joaten da, haren ilobak zaintzera. Kirke anderearen etxean bizi da, eta dirua irabazten du klaseak emanez. Jo-ren laguna bihurtzen da, bere lana kritikatzen du, eta idazle serio baten bihurtu daiten animatzen du. Ezkondu egiten dira eta bi ume izaten dituzte.\nJohn Brooke: Laurie-ren tutorea, Meg-taz maitemintzen dena. Meg-ek hasieran ez du bere maitasuna onartzen, baina March izekoak berarekin egotea debekatzen dionean konturatzen da berak ere maite duela. 1861. urtera arte armadan egoten da, eta Meg-ekin ezkontzen da Gerra amaitzean. Gazte hiltzen da, bere seme-alabek 10 urte inguru dituztenean.\nFranz eta Emil: Bhaer jaunaren bilobak, haren ahizparen heriotza eta gero zaintzen dituenak.\nNorton Andere\u00f1oa: Kirke Anderearen etxean bizi den emakume heldua, diru asko duena. Jo antzerkira eta operara eramaten du.\nKirke Anderea: March Anderearen laguna, New York-en apopilo etxe bat duena. Jo kontratatzen du haren alabak diren Kitty eta Minnie-ren irakasle moduan.\nKing Familia: Meg irakasle moduan kontratazen duen familia.\nHummell Familia: Inmigrante alemanen familia txiroa. March Andereak eta bere alabek ahal duten moduan laguntzen dituzte. Haien umetxoa eskarlatinak jota hiltzen da, eta Beth-ek hau arrapatzen du zaintzen duen bitartean.\nGardiner Familia: Meg-en lagun aberatsak. March familiak haien ondasunak galdu baino lehen, haien nibel berdinean zeuden. Bihotz oneko jendea dira, baina ikuspuntu atzerakoia dute eta diruari eta maila sozialari garrantzia ematen diote.\nCarrol izekoa eta osaba: March Jaunaren ahizpa eta koinatua. Amy haiekin eta haien alaba Florence-rekin doa Europara.\nVaughn Familia: Familia britanikoa, Laurieren lagun aberatsak. Lau dira: Kate, Fred eta Frank bikiak, eta Grace. March familia atsegin dute. Fred-ek Amy-ri ezkontzea eskatuko dio, baina berak ezetz esaten dio.\nEgokitzapenak.\nAntzerkian.\nMarian De Forest-ek Broadway-eko Playhouse Theatre-n estreinatu zuen \"Emakumetxoak\", lau aktuko antzerki-obra bat, 1912ko urriaren 14an.184 errepresentazio izan zituen.\nLiteraturan.\n2005ean, Geraldine Brooks idazleak \"March\" kaleratu zuen, Emakumetxoak liburuko hutsuneen ingurukoa. March jaunaren istorioa kontatzen zuen, Guda Zibilean zegoela. Fikziozko Pulitzer saria lortu zuen.\n2008an John Matteson idazleak Eden's Outcasts. \"The Story of Louisa May Alcott and Her Father\" biografia kaleratu zuen.\nZineman.\nEleberria zazpi aldiz izan da zinemara egokituta: bi, zinema mutuan 1917an eta 1918an, eta beste bost soinuzko zineman, 1933, 1949, 1994, 2018 eta 2019an.\nTelebista.\nAnimazio telesailak.\n1981ean, Toei Animation estudio japoniarrak 26 kapituluko telesai bat egin zuen, Kazuya Miyazakik zuzenduta eta Takeo Watanabe-ren musikarekin.\n1987an, Nippon Animation estudioak \"Ai no Wakakusa Monogatari\" animaziozko telesaila egin zuen. 23 minutuko 48 kapitulu izan zituen. 1993an Nippon Animation-ek \"Gizontxoak\" liburuan oinarritutako jarraipena egin zuen, \"Wakakusa Monogatari: Nan to Jou Sensei\" izenarekin."}
{"id": "910755", "revid": "10891", "url": "https://eu.wikipedia.org/wiki?curid=910755", "title": "Galamusko zintzurrak", "text": "Galamusko zintzurrak (; ) Frantziako Aude eta Ekialdeko Pirinioak departamenduen artean bi kilometro inguruko arroila eta mendi pasabide natural bat dira.\nAgly ibaia, Pech de Bugarachetik gertu jaiotzen dena (1240 m.), kareharrizko materialaren higaduraren bidez, kanoia eratu zuen, eta zintzurren hondoan igarotzen da. Galamusko zintzurrak Cubi\u00e8res-sur-Cinoble eta Saint-Paul-de-Fenouillet udalerritakoak dira. Arroila iparraldetik hegoaldera doa.\nPerpiny\u00e0rekin (38\u00a0km ipar-mendebaldera) eta Peyrepertuseko gazteluarekin (7,5\u00a0km mendebaldera) zuen gertutasunagatik, historialari batzuek, kataroek zintzurrak Katalunia aldera ihes egiteko bide bezala erabili zutela diote."}
{"id": "910756", "revid": "119347", "url": "https://eu.wikipedia.org/wiki?curid=910756", "title": "Peyrepertuseko gaztelua", "text": "Peyrepertuseko gaztelua (; ; ) Aude dapartamentuan,Okzitaniako Corbi\u00e8res mendizerran, kokatzen den gaztelua da. Duilhac-sous-Peyrepertuse udalerriko haitz batean dagoen eraikina kataroek erabili zuten.\nHistoria.\nBerriki eginiko indusketei esker tokia erromatarren garaitik erabili dutela badakigu, k.a. I. mendearen hasieran altxatzen diren zenbait aztarna aurkitu baitute.\nGazteluaren lehen aipamena 1050ekoa da, noiz Besal\u00fako konderriari zegokiola aipatzen den. 1115. urtean, eliza Serrabonako priore-etxeari eman zioten. 1162an, gotorlekua Bartzelonako konderriaren eskuetan zegoen.\nAlbitarren aurkako Gurutzadaren garaian, Gilen Peyrepertusekoak ez zuen errenditu nahi eta 1224an eskumikatu zuten. Carcasonako setioaren ondorioz, Gilenek, azkenean, men egin zuen, eta gaztelua, frantziar errege jabetzara pasa zen, 1240ko azaroan.\nBi urte beranduago, Frantziako Luis IX.a erregeak omenaldiaren dorrea, eliza eta bere izena daraman eskailera (San Luisen eskailera) berreraikitzea agindu zuen, baita gotorleku berri bat ere, bigarren gaztelu bat, harkaitz-gailurraren goialdean, omenaldiaren dorre berri batekin.\nFrantziako Erresumaren eta Aragoiko koroaren arteko gerran, Peyrepertusek paper garrantzitsu bat bete zuen frantziarren hegoaldeko mugaren gotorleku defentsibo eta estrategiko bezala, 1258an Corbeilgo Itunak hala berretsia.\nXIV. mendearen erdialdean, Karlos V.a Frantziako erregeak, Naiarako guduan menderatua izan ondoren, Henrike Trastamarakoari bertan babesteko baimena eman zion."}
{"id": "910759", "revid": "1519", "url": "https://eu.wikipedia.org/wiki?curid=910759", "title": "San Caprasioren eliza (Santa Cruz de la Ser\u00f3s)", "text": "San Caprasioren eliza (; ) Santa Cruz de la Ser\u00f3s herriko eliza da, 1020ko hamarkadan San Juan de la Pe\u00f1atik gertu eraikia. 2004an kultura ondasun izendatu zuten eta 2015ean UNESCOk Donejakue Bideko eraikinen zerrendan sartu zuen.\nTipologiari dagokionez, XI. mendeko lehen hereneko monumentuen multzokoa da, lonbardiar maisuen (lonbardiar erromanikoa) tailer ibiltariei dagozkienak.\nHabearte bakarreko eliza da, bi atalekoa, ertz-gangaz eta kanoi-gangaz estalitako presbiterio txiki batez estalia, esfera laurdeneko gangaz estalitako zirkuluerdi-formako abside baten aurretik. Abside-hemizikloan, alboetako bi exedra txiki irekitzen dira.\nBarnealdearen soiltasuna arindu egiten da kanpoaldean lesenak eta lonbardiar arkutxoak erabiltzen dituztelako, baita mendebaldeko aurrealdean ere, sarrerako portada irekitzen den tokian, hormei bolumetria- eta argi-joko handiagoa ematen dietenak."}
{"id": "910760", "revid": "1545", "url": "https://eu.wikipedia.org/wiki?curid=910760", "title": "San Petri Errege Egoitzakoaren eliza", "text": "San Petri Errege Egoitzakoaren eliza (; ), egun San Fruktuoso dena, Bailo herriko parrokia da, XV. mendean San Juan de la Pe\u00f1atik gertu eraikia. Eliza gotikoa herriaren erdialdean dago, Puente la Reina de Jacarako bidean dagoen A-132 errepidearen ondoan."}
{"id": "910762", "revid": "1545", "url": "https://eu.wikipedia.org/wiki?curid=910762", "title": "Santa Cilia-Pirinioak aerodromoa", "text": "Santa Cilia-Pirinioak aerodromoa (; ) Huescako probintziako aerodromoa da. Aerodromo hau erabilera pribaturako eta kirol erabilerarako da. Huescako probintziako iparraldeko aerodromorik garrantzitsuena da.\nEkialdetik mendebalderako bi orientazio-pista ditu (90\u00ba eta 270\u00ba), kirol-erabilerarako. Iparralderago dagoen pistak 850 metro ditu, eta erabilera orokorrerako da, hegoalderago dagoenak, 650 metrokoa, planeatzaileak lurreratzeko."}
{"id": "910764", "revid": "1519", "url": "https://eu.wikipedia.org/wiki?curid=910764", "title": "Aspe Tontorra", "text": "Aspe Tontorra (; ) Pirinioetako mendi bat da, Aragoi autonomia erkidegoko Huescako probintziako Jazetania eskualdean. Somport eta A\u00edsan dago. 2.645 metroko garaiera du."}
{"id": "910775", "revid": "56334", "url": "https://eu.wikipedia.org/wiki?curid=910775", "title": "Itsasertza", "text": ""}
{"id": "910776", "revid": "336", "url": "https://eu.wikipedia.org/wiki?curid=910776", "title": "Atopia RPG", "text": "Atopia RPG fikziozko Euskal Herri batean kokaturiko rol joko bat da, Etzi Portu Maritimoa taldeak sortua, 2019. urtean plazaratua.\n2018an Gerediaga Elkarteak eskainiriko lehen Sormen Beka eskuratu zuen proiektuak, eta 54. Durangoko Azokan aurkeztu zen jendaurrean. Euskaraz sortu eta argitaraturiko lehen rol jokoa da.\nJokoaren testuingurua eta mekanika.\nJokoa gaur egungo Euskal Herri surrealista batean kokatua da. Bost fakzioren arteko elkarrekintza eta gatazka dira jokoaren motorra. Rol jokoa izanik, munduaren ezaugarriak zein jokoaren arauak alda daitezke, jokoa jokalarien gustuetara moldatzeko.\nJokalariek pertsonaia batzuen papera hartzen dute eta haiek istorioan zehar gidatuko dituzte, gidari batek (jokoan \"maizter\" deitzen dena) testuingurua garatzen duen bitartean. Rol joko gehienetan bezala, pertsonaien ezaugarriek jokoan zeharreko ekintzak arrakastaz burutzeko duten gaitasuna zehazten dute.\nPertsonaiaren atributuak.\nAtributuak pertsonaien ahalmen eta gaitasunak dira. Atopian oinarrizko bost atributu daude, guztiek 1 eta 6 arteko balioak ukan ditzaketenak (printzipioaz, jokalari bakoitzak 15 puntu bana ditzake pertsonaiaren atributuak definitzeko):\nAtributu hauez gain, badira beste atributu berezi batzuk ere, aldakorrak direnak:\nFakzioak eta Arketipoak.\nAtopiako fakzioek jokalarien zenbait ezaugarri eta interes definitzen dituzte. Atopian honako fakzioak daude:\nFakzio bakoitzak zenbait arketipo ditu, jokalariek hauta ditzaketenak eta haien pertsonaiaren izaera eta gaitasunak gehiago zehazten dituztenak. Posible da inolako fakziori loturik ez dauden pertsonaiekin jokatzea, horretarako zenbait arketipo ere proposatzen direlarik.\nFakzio bateko kode izateak pertsonaiaren atributu pare bat aldatzea dakar (bat hobetu eta bestea okerragotuz). Era berean, arketipoa hautatzean atributu bat hobetuko zaio pertsonaiari.\nGaitasunak eta ekipamendua.\nGaitasunak pertsonaiek gauza ditzaketen ekintza bereziak dira, atributuen balioa handi dezaketenak zenbait egoeratan. Pertsonaiek hiru motatako gaitasunak dituzte: Fakzioari lotuak, Arketipoari lotuak eta gaitasun unibertsalak.\nEkipamendua pertsonaiak daraman tresneria da, zenbait ekintzetan lagungarri gerta dakiokeena.\nEstrabagantziak, kargak eta karma.\nEstrabagantziak pertsonaiak dituen ohiz kanpoko gaitasunak dira. Estrabagantziak fakzioari eta arketipoari loturik daude, baina berriak ere asma daitezke. Pertsonaiak ekintzak arrakastaz burutu ahala, menperatzen dituen estrabagantziak erabiltzeko gaitasuna metatuko du, karga moduan. Estrabagatziak erabiltzean, karma puntuak sortuko dira, jokoaren gidariak nahi bezala gertaera bitxiak sortzeko erabiliko dituenak.\nErronka, apustua eta arrakasta.\nPertsonaiaren ekintzak arruntak ez direnean eta atributuen erabilera eskatzen dutenean, dadoen bidez erabakitzen da ekintza ongi burutu den ala ez.\nPertsonaiak gainditu behar duen egoera bati aurre egitean (dela bere erabakiz, dela bat-bateko gertaera bategatik), erronka bat ukango du. Erronkaren arabera, jokalariak arrakasta maila jakin bat gainditu beharko du gertaerak nahi bezala kudeatzeko. Arrakasta maila gainditu den ala ez dado jaurtiketa bidez erabakiko da, jaurtitako dado kopurua ekintza horri dagokion atributuan pertsonaiak dituen puntu kopurua izanik. Dado kopuru hau handiagoa izan daiteke pertsonaiak zortea, gaitasunak, ekipamendua edo estrabagantziak erabiltzen baditu.\nSortzaileak.\nEtzi Portu Maritimoko kideek burutu zuten proiektua. Sortzaileetan honakoak dira aipatuak: Nerea Ansa, Ohiana Calparsoro, Yeray Gascon, Galder Gonzalez, Unai Gorrotxategi, Be\u00f1at Irasuegi, Xabier Landabidea, Eneko Olazabal eta Gorka Salces.\nLiburuan girotze testuak egiteko hainbat idazle gonbidatuk parte hartu zuten: Garazi Albizua, Lady Distopia, Goizalde Landabaso, Josu Lezameta, Ana Malagon, Yurre Ugarte, Iban Zaldua eta Mikel Zumeta.\nLiburuko irudien sorkuntzan parte hartu zuten ilustratzaileak: Adur Larrea, Juan Lopez de Jesus, Arrate Rodriguez, Xabier Sagasta eta Txakur Gorria."}
{"id": "910777", "revid": "56334", "url": "https://eu.wikipedia.org/wiki?curid=910777", "title": "4G telefonia mugikorra", "text": ""}
{"id": "910778", "revid": "512", "url": "https://eu.wikipedia.org/wiki?curid=910778", "title": "Kronosaurus", "text": "Kronosaurus () Behe Kretazeoan (duela 125 eta 99 milioi urte) bizi izan ziren lepo laburreko pliosauroen genero bat da. Pliosauro handienen artean zegoen, eta Titanen buruzagiari zor dio izena, Kronosi."}
{"id": "910779", "revid": "119550", "url": "https://eu.wikipedia.org/wiki?curid=910779", "title": "Amaia Alvarez Uria", "text": "Amaia Alvarez Uria euskal idazle, ikertzaile, literatura kritikari eta irakasle feminista da.\nIbilbidea.\nAmaia Alvarez Uria Euskal Herriko Unibertsitatean Euskal Filologian lizentziaduna eta literaturan doktorea, \"Genero eta nazio identitateak Katalina Eleizegiren antzezlanetan\" tesiarekin. Irakaslea da Euskal Herriko Unibertsitatean. Haur Hezkuntzako graduan eta Bigarren Hezkuntzako masterrean ematen ditu eskolak euskaraz hurrengo ikasgaietan: \u201cKomunikazio gaitasunaren garapena II\u201d, \u201cHaur antzerkia eta dramatizazioa\u201d, eta \u201cLiteraturen didaktika\u201d. Haur Hezkuntzako koordinatzailea da eta IKHEZI ikerketa taldeko partaidea. Bere argitalpenetan jorratzen dituen gaiak hezkuntzarekin, komunikazioarekin, diskurtsoarekin, hizkuntzarekin, literaturarekin, antzerkiarekin eta generoarekin dute zerikusia. Literatura kritikari bezala euskal hedabideetan parte hartu izan du liburu eta idazleen berri emanez, baita literaturan ikuspegi feministatik hizkuntza, gorputza, desira eta identitatearen inguruko hausnarketak eginez: Argian , Au\u00f1amendi entziklopedian eta bestelakoetan, hitzaldi, mahai inguru zein kongresuetan,\nSareinak taldeko kidea da eta bere blogean berarekin batera idazten dute Josune Mu\u00f1oz, Iratxe Retolazak, eta Gema Lasartek. Emakumea eta literatura dituzte helburu nagusiak: literatura eta feminismoa interneten bidez lotzea; emakume idazleen lanak ezagutzera ematea; literatura beste era batera irakurri ahal izateko tresnak, teoriak eta metodologiak erraztea.\nHelduen antzerkiari dagokionez, Bilbon bizi zela Utopia taldean ibili zen kale-antzerkia egiten Mina Espazioa sortu aurretik, eta Urtxintxa eskolan Mimika eta Gorputz-adierazpena ematen aritu zen.\"Ni euskal literaturan emakume idazleak bilatzen hasi nintzen, esan bezala gaur egungoa ezagutzeko aurrekoa ezagutu behar delako.\" Amaia Alvarez Uria."}
{"id": "910780", "revid": "336", "url": "https://eu.wikipedia.org/wiki?curid=910780", "title": "Martin Peters", "text": "Martin Stanford Peters, MBE (Plaistow, Londres, 1943ko azaroaren 8a - 2019ko abenduaren 21a) ingeles futbolari eta entrenatzailea izan zen.\nIngalaterrako futbol selekzio nazionalarekin 1966tik 1974ra 67 partida jolastu zituen eta 20 gol markatu zituen. Selekzioarekin munduko txapelduna izan zen 1966an. Ingalaterrako bigarren gola markatu zuen Alemaniaren aurkako finalean.\nWest Ham United, Tottenham Hotspur, Norwich City eta Sheffield United taldeetan jolastu zuen."}
{"id": "910781", "revid": "1519", "url": "https://eu.wikipedia.org/wiki?curid=910781", "title": "Badwater Arroa", "text": "Badwater Arroa () Heriotzaren Haranaren Parke Nazionalean dagoen sakonune endorreikoa da. Ipar Amerikako punturik baxuena izateagatik nabarmentzen da, itsas mailatik 86 metroko sakonera dagoelarik. Whitney mendia, 48 estatuetako punturik garaiena, 120 kilometrora dago mendebalderantz.\nLekua geratutako ur putzu txiki bat da, errepide inguruko errekastoek elikatzen dutena; arroko gatz pilaketak ur ez edangarri bilakatzen du. Urmaelak fauna eta flora urria du: \"Salicornia\" generoko landareak, uretako intsektuak eta \"Assiminea infirma\" (edo Badwaterko barraskiloa).\nPutzuaren inguruan, beti urez estalita ez dagoen eremuan, izozteko, urtzeko eta lurruntzeko ziklo errepikakorrek pixkanaka eratu dute hexagono itxura hartzen duen gatz-azal fina."}
{"id": "910782", "revid": "512", "url": "https://eu.wikipedia.org/wiki?curid=910782", "title": "Wuthering Heights (1939ko filma)", "text": "Wuthering Heights (euskaraz \"Gailur ekaiztsuak\"), 1939ko William Wyler estatubatuarrak zuzendutako amodiozko drama film bat da. Emily Bront\u00eb ingeles idazlearen 1847ko izenburu berdineko eleberrian oinarritua dago. Merle Oberon, Laurence Olivier, David Niven eta Geraldine Fitzgerald aktoreek antzeztu zuten.\n (Zuri-beltza, Gregg Toland) irabazi zuen.\nSinopsia.\nEarnshawsak lurjabeak dira XIX. mendeko Ingalaterran. Egun batean, aita hiritik etxera iritsiko da mutil ijito batekin, Heathcliff deitzen diotena, izututa bezain itxura onekoa. Seme harroak, Hindleyk, arbuiatu egiten du, baina bere ahizpa Cathyk, aldiz, adiskidetasun eta maitasun harreman estua ezartzen du berarekin. Earnshaw jauna hil ondoren, Hindley seme zaharrenak, garai honetan jada alkoholiko bat dena, Heathcliff zerbitzari bihurtzen den ukuilura bizitzera bidaltzen du, gazteak independente eta zoriontsu izaten hazten dira, Hindleyk Heathcliffekiko zuen etsaitasuna jarraitzen duen arren. Gauzak aldatu egiten dira Heathcliff eta Cathy lautadan jolasean ari direnean, Cathy Heathcliffekin joaten da bizilagunen etxea zelatatzera, baina txakurrak agertzen dira eta atzetik hasten dira lapurrak direla pentsatzen, Cathy lurrera erortzen da eta txakurrek hozka egiten diote eta biak harrapatzen dituzte."}
{"id": "910784", "revid": "58701", "url": "https://eu.wikipedia.org/wiki?curid=910784", "title": "Laguna Salada (Mexiko)", "text": "Laguna Salada () Mexicalin dagoen sakonune hareatsua da. Gaur egun, eskualde hau, itsasoaren batez besteko mailaren azpitik 12 metroko altuera duen herrialde osoko gunerik baxuena da.\nAintzira gazia, Colorado ibaiaren deltaren sistemaren zati da, eta, historikoki, bertako uren soberakinen hartzaile izan da, baita Kaliforniako golkoko ezohiko marea altuen hartzaile ere, azken hau, Mexicalitik San Felipera doan errepide federala eraiki aurretik.\nLaguna Saladak ura izan zuen azken aldietariko bat 1970eko hamarkadaren amaieraren eta 1980ko hamarkadaren erdialdearen artean izan zen. Uren hedadura aldakorra izan zen urte haietan; uneren batean 60 km luze eta 17 km zabal izatera iritsi zen, eta 20 cm eta 4 metro arteko sakoneran, bolumen horrek arrantza eta turismo jarduerak eragin zituen. 1980ko hamarkadaren amaieratik gaur egun arte, aintziraren behea lehor dago nagusiki, 1997 eta 1999 artean izan ezik. Aintzira gazia, etengabean tartekatutako urmaela, XXI. mendearen hasieran, basamortuko paramo bat da, eta, udan, Mexikoko eremurik arriskutsuenetako bat da, tenperatura altuak direla eta; hala ere, urteko gainerako urteetan, erakargarritasun turistiko natural eta eszenatoki bihurtzen da hainbat kultura-jarduera egiteko."}
{"id": "910785", "revid": "512", "url": "https://eu.wikipedia.org/wiki?curid=910785", "title": "Gatz-lautada", "text": "Gatz-lautada arro hidrografiko endorreiko bat da, isurketa baino lurrunketa handiagoa duena, non gatzak (boratoak, kloruroak, nitratoak, sulfatoak, etab.) daramatzaten urak iristen diren. Ura lurruntzen denean, tokian tokiko gatzen kontzentrazioa handitzen da. Gatza, behin betiko lehorra egon daiteke, ura aldizka jaso eta mantendu dezake, edo gatz kontzentrazio handiko lakua izan daiteke.\nGatz-lautadak gatzunetako zati likido batez, urak arrora eramandako gatz ezberdinen dekantazioz irudikatutako gatz-zati batez eta hareaz, lohiz eta buztinez osatutako zati solido batez osatuta daude.\nArro hidrografikoaren, gatz-garraiatzearen, jariatzearen, lurruntzearen, sedimentazioaren eta mineralen eta gatzen ustiapenaren fenomenoaren konplexutasunaren ondorioz, \"gatz-lautada\" terminoa hainbat testuingurutan erabiltzen dute.\nEzaugarriak.\nEsan bezala, gatz-lautada arro hidrografiko endorreiko bat da, isurketa baino lurrunketa handiagoa duena eta ondorioz gatzak denboran zehar pilatzen direna. Arroa endorreikoa izanik, urak ez du berezko irteerarik, eta lurrundu arte bertan geratzen da, gatzen metaketa gertatuz.\nUraren emaria txikia izaten da gatz-lautada osatzen duen arroan, euri urak, mendialdeko ur lasterrak (ez ohikoak) eta lurpeko ur emariek osatzen dute.\nGatz-lautadan hiru eremu bereiz daitezke, tokiaren eta unearen arabera aldakorrak izan daitezkeenak:\nGatz-lautadetako urmaelak.\nOhikoak ez badira ere, batzuetan urmaelak topa daitezke gatz-lautadetan. Hiru motatakoak izan daitezke:"}
{"id": "910787", "revid": "512", "url": "https://eu.wikipedia.org/wiki?curid=910787", "title": "Jainkoaren erregetza", "text": "Jainkoaren erregetza () edo Jainkoaren erreinua gauza guztien gaineko Jainkoaren burujabetasuna da, lurreko agintariak aurkaratuz. Adigai hau, \"erregetza\" gisa, batez ere, Mateoren, Markoren eta Lukasen Ebanjelioetan ageri da, eta, \"erreinu\" gisa, Mateoren Ebanjelioan eta Korintoarrentzako Lehen Gutunean, batik bat."}
{"id": "910788", "revid": "90523", "url": "https://eu.wikipedia.org/wiki?curid=910788", "title": "Jainkoaren erreinu", "text": ""}
{"id": "910789", "revid": "1545", "url": "https://eu.wikipedia.org/wiki?curid=910789", "title": "Behe Kretazeoa", "text": ""}
{"id": "910790", "revid": "512", "url": "https://eu.wikipedia.org/wiki?curid=910790", "title": "Korintoarrei Bigarren Gutuna", "text": "Korintoarrei Bigarren Gutuna Bibliako Itun Berriko liburu bat da. Paulo Tarsokoak Korintoko kristauei idatzitako gutun bat da.\nIngurune historikoa.\nK.o. 56. urteko Pazko inguruan Paulok korintoarrei idatzi zien gutunak ez zuen giroa baretu, ezta Timoteoren ikustaldiak ere, Paulok bidalirik joan bazen ere. Horregatik idatzi zuen bigarren gutuna.\nKorintoko elkarteko askok, Pauloren aurka jarririk, ukatu egiten zuten beraren aginpidea, Jerusalemdik apostoluen gomendiozko gutun batekin etorri ziren judu-kristau batzuen eraginez. 56ko udan Korintotik Efesora itzuli eta hango egoeraren berri eman zion Timoteok Paulori. Orduan, Paulo bera joan zen Korintora (1,23\u20132,1), baina ez zuen egoera zuzentzea erdietsi. Korintoar batek denen aurrean atsekabetu zuen Paulo edota Pauloren laguntzaileetako bat (2,5-11; 7,12; 11,1-15). Ikustaldia laburra izan zen eta, berriro itzultzeko asmoz (1,15-16), Efesora itzuli behar izan zuen bizkor. Handik gutun bat idatzi zien \u00abnegarrez\u00bb (2,3-4) 57. urtearen hasiera aldera. 10\u201313 kapituluetako pasartea gutun horren zatia da, nonbait.\nEfesotik ere atera beharra izan zuen, batzuekin izan zuen eztabaidagatik (1 Ko 15,32). Mazedoniara jo zuen. Han elkartu zen Korintotik zetorren Titorekin, eta Titok jakinarazi zion aurreko gutunaren ondorioz Korintoko elkartea baretu zela, zatiketak desagertuz zihoazela, apostoluaren aginpidea onartzen zutela eta Pauloren kontra asaldatu zena zigortzeko prest zeudela. Berri horiek jakinik, berriro idatzi zien Paulok, 57. urtearen azken aldera, bere poza adieraziz eta korintoarrei egin nahi zien hirugarren ikustaldia prestatzeko (13,1).\nGutunaren hari nagusiak.\nZenbait ikertzaileren ustez, bigarren gutun hau Paulok korintoarrei idatzitako lauzpabost gutun-zatiren bilduma izan daiteke, zati horietan nabari diren estilo eta gai desberdinak kontuan izanik.\nBigarren gutun hau zenbait gutun-zatiren bilduma izan daitekeen arren, badago gai bat behin eta berriro azpimarratua: Paulok bere apostolu-izateaz eta eginkizunaz egiten duen defentsa. Berak Korintoko elkartean egindakoa eta izandako jokaera aipatzen dituen zatia da luzeena (1,12\u20137,16). Bere apostolu-lanaren gorabeherak, atsekabeak eta atseginak, arriskuak eta pozaldiak adierazten dizkie.\nHurrengo atalean, Jerusalemgo elkartearentzat egin beharrekoa den diru-bilketaz mintzo da (8,1\u20139,15). Jesu Kristoren eskuzabaltasuna jartzen die ikasbidetzat, eta Mazedoniako elkartearena ere aipatzen die. Jainkoari eskerrak emateko aukera eskainiko die hartzaileei diru-bilketak, eta kristau-elkartasuna azaltzeko eta sinesmenean denak are gehiago bateratzeko balio izango du.\nGutunaren azken zatian (10,1\u201313,10), bere apostolu-izatea defendatzen du Paulok. Haren etsaiek zabaldu dituzten gezurrezko salakuntzei erantzuten die: horiek sasiapostolu dira, gezurrezko langile, apostolu-itxura baizik ez dutenak; Satanasen zerbitzari dira. Hori esateko, ebanjelioa hedatzeko lanean jasan behar izan dituen neke eta atsekabeak hartzen ditu oinarri, baita izan dituen goi-agerpenak ere. Oso kezkatua dago Paulo korintoarren artean eztabaidak, haserreak, nahasmenduak aurkituko dituelakoan. Hala ere, maitekiro mintzo zaie, elkartea eraikitzeko baita Jaunarengandik hartu duen aginpidea. Baina zentzarazteko ere bai: Korintora hirugarren aldiz joatean, bai-bainaka ez dela ibiliko esaten die, gauzak behar bezala erabakiko dituela baizik.\nElkarteari adore emanez eta agur eginez bukatzen du gutuna (13,11-13)."}
{"id": "910791", "revid": "56334", "url": "https://eu.wikipedia.org/wiki?curid=910791", "title": "Giuseppe Prnzi", "text": ""}
{"id": "910794", "revid": "512", "url": "https://eu.wikipedia.org/wiki?curid=910794", "title": "Julio C\u00e9sar Santoyo", "text": "Julio-C\u00e9sar Santoyo (Astudillo, ) filologoa, ingelesaren espezialista, itzulpen ikasketen aditu espainiarra. Arabako historiaren inguruko ikerketa ugari argitaratu du.\nBiografia.\nBere ikasketak Deustuko Unibertsitatean eta Zaragozako Unibertsitatean egin zituen; azken honetan doktoreago ikasketak burutu zituen. Londresko Unibertsitatean urte bete egon zen eta, ondoren, Euskal Herriko Unibertsitatean 1979tik 1981ra Arabako Unibertsitate Kolejioaren zuzendariordea izan zen. 1981an, katedratikoa izendatuta, Leongo Unibertsitatean lan egin zuen. Azken honetan, 1990etik 2000 urte arte, errektore kargua bete zuen. Egun bertako irakasle emeritua da.\nIkerketak.\nSantoyoren lan ezagunenak ikerketa anglosaxoi esparrukoak izan dira; baita ere itzulpen ikasketen gainean. Garrantzi handia izan dute Ingalaterrako klasiko desberdinen itzulpenak izan dira, besteak beste, Christopher Marlowenak, Oscar Wilderenak, J. R. R. Tolkienak... Arabako historiarekin lotutako lan interesgarriak plazaratu ditu. Antso Jakituna Fundazioarekin kolaboratu zuen ere bai.\nObra.\nSantoyok argitalpen asko egin ditu baina hemen bakarrik Euskal Herriarekin lotuta daudenak jasoko ditugu:"}
